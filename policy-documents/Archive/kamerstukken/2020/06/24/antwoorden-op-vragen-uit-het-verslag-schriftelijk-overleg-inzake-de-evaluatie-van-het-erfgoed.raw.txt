32 820 Nieuwe visie cultuurbeleid 
 
39 362 Modernisering van de overheid 
 
 
Nr.    Verslag van een schriftelijk overleg 
 
Vastgesteld d.d. … 
 
Binnen de vaste commissie voor Onderwijs, Cultuur en Wetenschap 
hebben enkele fracties de behoefte om vragen en opmerkingen voor te 
leggen over een aantal brieven van de minister van Onderwijs, Cultuur 
en Wetenschap inzake de evaluatie van het erfgoed (Kamerstuk 32820, 
nrs. 321,323, 331 t/m 333, 340, 346 en 351 en 29 362, nr. 280) 
Bij brief van ... heeft de minister deze beantwoord. Vragen en 
antwoorden zijn hierna afgedrukt.  
  
Voorzitter van de commissie 
Tellegen 
 
Adjunct-griffier van de commissie 
Arends 
 
   Inhoud 
 
I Vragen en opmerkingen uit de fracties 
 Inbreng van de leden van de VVD-fractie 
 Inbreng van de leden van de CDA-fractie 
 Inbreng van de leden van de D66-fractie 
 Inbreng van de leden van de SP-fractie 
 Inbreng van de leden van de ChristenUnie-fractie 
 Inbreng van de leden van de 50PLUS-fractie 
II Reactie van de minister van Onderwijs, Cultuur en 
Wetenschap 
 
I  Vragen en opmerkingen uit de fracties 
 
Inbreng van de leden van de VVD-fractie 
 
Kamerstuk 32820, nr. 351 
De leden van de VVD-fractie lezen dat de minister heeft aangekondigd het verdrag van Faro 
te willen ratificeren. De minister heeft eerder aangegeven te onderzoeken op welke manier 
ratificatie in Nederland van het verdrag van Faro tot stand kan komen. Heeft dit onderzoek al 
plaatsgevonden? Zo ja, wat zijn de uitkomsten hiervan? De leden lezen dat uit de verkenning 
‘herinneringserfgoed’ belangrijke thema’s als de Tweede Wereldoorlog en de 
Jodenvervolging naar voren komen. De leden onderschrijven het belang van aandacht voor de 
Jodenvervolging, maar maken zich tegelijkertijd zorgen dat dit thema bijvoorbeeld niet op alle 
scholen wordt behandeld. Uit antwoorden van eerder gestelde schriftelijke vragen van de 
1 
 

De leden vragen op welke manier er momenteel wordt samengewerkt tussen vrijwilligers en 
professionals binnen archeologisch onderzoek naar de Tweede Wereldoorlog.  
 
Kamerstuk 32 820, nr. 332 
De leden lezen dat de minister voornemens is om een vaste, onafhankelijke commissie in te 
stellen, die een visie ontwikkelt op de samenstelling van de beschermde cultuurgoederen in 
particulier bezit, in het licht van de Collectie Nederland. Wie benoemt de leden in deze vaste, 
onafhankelijke commissie? Welke termijn betreft één lidmaatschap in deze vaste, 
onafhankelijke commissie? Hoe waarborgt de minister dat het geen ‘ivoren toren’-commissie 
wordt, maar een commissie die gedragen wordt door de samenleving? Is de minister 
voornemens om bijvoorbeeld geschiedenisleraren of kunstenaars een plek te geven binnen 
deze commissie? Zo ja, hoe gaat ze dat vormgeven? Zo nee, waarom niet? De leden lezen 
voorts dat de minister van plan is om deze commissie te vormen uit ‘gezaghebbende personen 
vanuit onder andere de kunsthandel en musea’. Wat is de definitie van ‘gezaghebbende 
personen’? Gaat de minister deze personen persoonlijk benoemen? Zo ja, hoe waakt ze dan 
voor de onafhankelijkheid van de commissie? 
De leden lezen dat de minister vooruitlopend op het instellen van de adviescommissie ook 
niet langer de huidige beleidsregel hanteert waarop het terughoudende aanwijzingsbeleid is 
geënt. Op welke argumenten baseert de minister deze keuze?  
De leden lezen dat de minister afziet van een nieuwe bekendmakingsregeling van 
belangwekkende cultuurgoederen die uit Nederland dreigen te verdwijnen. Kan de minister 
aangeven waarom? Hoe rijmt dit met de wens om belangwekkende cultuurgoederen in 
Nederland te kunnen behouden? De leden lezen eveneens dat de minister het wettelijk 
verankeren van voldoende middelen binnen het Nationaal Aankoopfonds nu niet opportuun 
vindt. Waarom niet, zo vragen voornoemde leden. 
 
Kamerstuk 32 820, nr. 346 
De leden hechten grote waarde aan het goed beschermen van werken uit de rijkscollectie. De 
leden zijn ontevreden dat op dit moment nog niet goed gemeten kan worden of de 
veiligheidsplannen van musea voldoende bescherming bieden voor de rijkscollectie. Ook het 
gebrek aan onvoldoende handvatten om de veiligheid te waarborgen, is volgens de leden een 
zorg en behoeft de volledige aandacht van de minister. Vandaar de volgende vragen: 
Hoe gaat de minister erop toezien dat het te ontwikkelen toetsingsinstrument veiligheidsplan 
van de inspectie meer inzicht geeft in het feitelijke beheers niveau en hoe gaat zij dit 
controleren? Wanneer kunnen we deze verwachten? 
Hoe is de minister van plan beleid te maken als haar eigen onderzoek aantoont dat het huidige 
planmatige beleid van musea onsamenhangend en onoverzichtelijk is? Baart het haar zorgen 
dat het planmatige beleid geen relatie heeft met de getroffen en te treffen maatregelen? Valt 
hieruit te concluderen dat er geld is gegaan naar het beheersen van de veiligheidsrisico’s,  
terwijl helemaal niet duidelijk was of dit wel effect had? Het was de bedoeling van de 
wetgever dat de veiligheidszorg voor de collectie onderdeel zou zijn van de beleidscyclus 
voor een duurzaam beheer en behoud van de rijkscollectie. Echter het onderzoek concludeert 
dat hiervan vaak geen sprake is, hoe gaat de minister dit bewerkstelligen? Waarom heeft dit 
voorheen gefaald en wat gaat er nu veranderen? Is er een plan om ervoor te zorgen dat musea 
van elkaar kunnen leren met betrekking tot het hanteren van veiligheid, aangezien de musea 
qua aanpak veel van elkaar verschillen? In het onderzoek wordt de volgende wetstekst 
aangehaald: ‘Een instelling met een wettelijke taak baseert het planmatig beleid voor het 
beheer van de cultuurgoederen of verzamelingen op een actuele analyse van de stand van het 
beheer’. Hoe ziet de minister dat voor zich als in voorgaande onderzoeken, zowel als in dit 
huidige onderzoek, is gebleken dat een aanzienlijk deel van de musea niet beschikt over een 
3 
 

plan. Is dat plan al gereed? Zo ja, kan deze gedeeld worden? Zo nee, wanneer kunnen we dit 
plan verwachten, zo vragen voornoemde leden. 
 
Inbreng van de leden van de CDA-fractie 
 
De leden van de CDA-fractie hebben met belangstelling kennisgenomen van de stukken met 
betrekking tot erfgoed. Deze leden hebben hierover een aantal vragen. 
 
Kamerstuk 32820, nr. 351 
De leden prijzen de inzet van de minister ‘op het vertellen van verhalen van, voor en door de 
samenleving’ als een aanvullend middel om erfgoed te beschermen . In dit verband vragen 
deze leden in te gaan op de Petitie Nationaal Knooppunt Oral History, die op 7 april 2020 aan 
de Kamer is aangeboden. Deze leden onderschrijven de stelling van de initiatiefnemers van 
deze petitie, dat ‘oral history’ van groot belang is voor onze hedendaagse geschiedschrijving 
en ons cultureel erfgoed. Wel zouden deze leden ervoor willen pleiten een Nederlands woord 
voor dit begrip te hanteren. De initiatiefnemers van de petitie constateren dat een goede 
ondersteunende nationale infrastructuur ontbreekt. Materiaal wordt niet goed opgeslagen. 
Bestaande bronnen zijn moeilijk toegankelijk en kennis wordt fragmentarisch opgebouwd en 
weinig gedeeld. De petitie wordt ondersteund door stads- en streekmusea, regionale en 
plaatselijke archieven, wetenschappelijke instituten/universiteiten en maatschappelijke 
initiatieven. De leden vragen de minister nader in te gaan op het aangehaalde pleidooi voor 
een nationaal knooppunt ‘Sprekende geschiedenis’. 
De minister stelt in haar brief dat er (voorlopig) geen aanwijzingsprogramma nodig is voor 
het gebouwde erfgoed van na 1965. Dit wordt vooral gemotiveerd met de opmerking dat er 
nog weinig bedreigingen zijn voor het erfgoed uit deze periode. Anders dan de minister 
constateert een landelijke erfgoedvereniging als het Cuypersgenootschap, dat de bouwkunst 
uit de periode 1965-1985 wel degelijk sterk in gevaar is. Niet alleen kerken en kunstwerken in 
de openbare ruimte, voorbeelden die de minister noemt, zijn kwetsbaar. Regelmatig krijgt het 
Cuypersgenootschap meldingen over de sloop of verminking van bijzondere schoolgebouwen, 
kantoren, overheidsgebouwen en wooncomplexen. Juist door een gebrek aan bescherming en 
waardering verdwijnt dit erfgoed in hoog tempo. Slechts enkele gemeenten zijn bezig met 
beleidsontwikkeling voor het erfgoed van deze periode, zoals Den Haag, Utrecht en 
Amsterdam. In Zoetermeer en Almere spelen ook kleinere alternatieven. Incidenteel zijn er 
onder andere in Den Bosch, Hilversum, Helmond en Leeuwarden enkele monumenten uit 
deze periode aangewezen. Een gemeentelijk vangnet voor de echt iconische gebouwen is er 
op de meeste plekken niet. Er is al redelijk wat verdwenen, maar de sleutelwerken van 
(internationaal) beroemde architecten als Hertzberger, Van Eyck, Maaskant en Blom bestaan 
grotendeels nog. De afgelopen jaren heeft de Rijksdienst voor het Cultureel Erfgoed een 
beperkte selectie uit het erfgoed van de Wederopbouw, de periode 1945-1965, aan de 
rijksmonumentenlijst toegevoegd. Ook voor de periode 1965-1985 is een inventarisatie van 
iconische voorbeelden van groot belang, juist omdat die periode voor veel mensen nog niet tot 
de verbeelding spreekt. De leden vragen wat de stand van zaken is met betrekking tot die 
inventarisatie. Nu is het nog mogelijk om het erfgoed van deze periode echt goed te 
beschermen. Over vijf of tien jaar zal er vermoedelijk veel verdwenen zijn. De leden vragen 
of de minister bereid is om op korte termijn in ieder geval de belangrijkste gebouwen te 
beschermen en aan te geven wat daarbij de criteria zijn. 
 
Kamerstuk 32 820, nr. 332 
De voornoemde leden constateren met de minister, dat de Collectie Nederland nooit af is. 
Terecht wil de minister voorkomen dat cruciale elementen hiervan naar het buitenland 
5 
 

ontwikkeling van hun erfgoed. Wat zijn de eerste ervaringen met deze regeling, zo vragen de 
voornoemde leden. 
In de erfgoedsector wordt 40% tot 60% van het werk gedaan door vrijwilligers. Met 
praktische ondersteuning kan dat werk worden vergemakkelijkt. De leden herinneren aan de 
6
motie van het lid Geluk-Poortvliet , waarbij de Kamer de regering verzocht te onderzoeken 
hoe de mogelijkheden voor opleiding of kennisverdieping, juridische en bestuurskundige 
ondersteuning bij bestuurstaken of hulp bij het doen van fondsaanvragen voor vrijwilligers 
7
kunnen worden versterkt. Bij brief van 23 mei 2019 meldde de minister dat zij een 
verkenning was gestart naar effectieve en efficiënte manieren om erfgoedvrijwilligers in hun 
directe omgeving, op lokaal en regionaal niveau, te laten ondersteunen door professionals. 
Wat is de stand van zaken, zo vragen deze leden. 
 
Kamerstuk 32 820, nr. 323 
8
Bij motie van het lid Geluk-Poortvliet c.s. heeft de Kamer de regering verzocht in overleg te 
treden met het Nederlands Fotomuseum (NFM) en de Erfgoedinspectie om te bepalen wat er 
nodig is om het fotografisch erfgoed adequaat te behouden en te presenteren. De minister 
9
heeft de Kamer de nota van de Inspectie Overheidsinformatie en Erfgoed van 2 oktober 2019 
toegezonden, waarbij de inspectie reageert op het actieplan van het Nederlands Fotomuseum. 
De inspectie stelde voor om inhoudelijk in te stemmen met het actieplan. 
Kan de minister nader toelichten wat zij precies bedoelt met de volgende zin: “De omvang en 
de tijd van de inhaalslag kan binnen vijf jaar indien het museum de ambities bijstelt op basis 
van het advies van de inspectie”? Deze leden lezen in het advies van de inspectie: “Het NFM 
dient hierbij prioriteit te geven aan de uitvoering van de inhaalslag, zodat het beheer van de 
collectie voldoet aan de normen in de Erfgoedwet. Het verbeteren van de basisregistratie en 
de conservering van de depotcollectie binnen de aangegeven termijn van 5 jaar is 
noodzakelijk om vermissingen en verval van de collectie tegen te gaan. Ook is het van belang 
dat het NFM achterstanden in de digitale ontsluiting van de collectie wegneemt, conform het 
kabinetsbeleid om collecties voor het publiek digitaal toegankelijk te maken.” Zij vragen of 
de minister kan onderbouwen, dat het Nederlands Fotomuseum met de toegezegde 
subsidieverhoging voldoende middelen heeft om zijn wettelijke taken uit te voeren. 
De minister schrijft, dat de Rijksdienst voor het Cultureel Erfgoed (RCE) momenteel een 
aanwijzingsprogramma kerkelijke interieurensembles ontwikkelt. De RCE overlegt daarover 
met kerkelijke organisaties, Museum Catharijneconvent en Bond Heemschut. Het 
aanwijzingsprogramma vormt een aanvulling op de toonbeeldenlijst van interieurs, die in 
beheer is bij de RCE. De aan het woord zijnde leden vragen wat de stand van zaken is. 
De leden zijn van mening, dat het van groot belang is voor de ontwikkeling van de 
muziekcultuur, dat bladmuziek, geluidsopnamen en archieven van musici en componisten 
toegankelijk blijven. De verantwoordelijkheid voor het behoud en de ontsluiting van muzikaal 
erfgoed in Nederland is nog steeds versnipperd. Daarom herinneren deze leden aan de motie 
10 11
van het lid Geluk-Poortvliet c.s. en de motie van het lid Geluk-Poortvliet , waarbij de 
Kamer de regering verzocht, in overleg met de betrokken instellingen te onderzoeken op 
welke wijze het behoud en de ontsluiting van het muzikaal erfgoed in Nederland kan worden 
bevorderd. Deze leden vragen wat de stand van zaken is in het bedoelde overleg. 
 
                                                 
6
 Kamerstuk 35 000 VIII, nr. 100 
7
 Kamerstuk 32 820, nr. 287 
8
 Kamerstuk 32 820, nr. 315 
9
 Bijlage bij Kamerstuk 32 820, nr. 323 
10
 Kamerstuk  35 000 VIII, nr. 99 
11
 Kamerstuk 32 820, nr. 314 
7 
 

minister aangeven of zij bereid is concrete ondersteuning te bieden in het realiseren van 
veilige archiefruimten in Caribisch Nederland? De leden vragen of de minister haar antwoord 
kan toelichten. 
De leden hebben met belangstelling kennisgenomen van de beleidsreactie op het rapport van 
de Adviescommissie Bescherming Cultuurgoederen. Deze leden vinden het van belang dat 
voorkomen wordt dat onvervangbare kunstobjecten zomaar uit Nederland kunnen verdwijnen, 
zoals recent gebeurde met een zeer waardevolle tekening van Rubens die door prinses 
Christina op een veiling werd aangeboden. Vanwege het nog te voeren plenaire debat over dit 
rapport houden deze leden het op dit punt hierbij. 
 
Inbreng van de leden van de SP-fractie 
 
De leden van de SP-fractie hebben kennisgenomen van de geagendeerde stukken voor het 
schriftelijk overleg evaluatie erfgoed. Zij hebben daar nog een aantal vragen over. 
 
Gevolgen coronacrisis 
De coronacrisis heeft op dit moment al grote economische gevolgen. Experts waarschuwen 
voor de kans op een -meer langdurige- economische teruggang. De leden vragen of de 
minister een beeld heeft van de gevolgen van de coronacrisis voor de erfgoedsector en welke 
stappen zij heeft gezet en gaat zetten om deze sector te ondersteunen. Verschillende groepen 
uit de erfgoedsector hebben inmiddels aan de bel getrokken. Zo heeft de stichting molens in 
13
Kinderdijk een oproep gedaan voor een noodfonds erfgoed. De leden vragen of de minister 
de angst van de stichting deelt dat mooie ambachten verdwijnen door deze crisis. Is de 
minister bereid met het gevraagde noodfonds te komen? Zo ja, hoe gaat ze dit vormgeven? Is 
14
de minister bekend met het bericht ‘Historische vloot dreigt door corona te kapseizen’. 
Schepen uit de historische ‘bruine vloot’ dreigen hun historische certificaten te verliezen door 
toedoen van de huidige crisis. De leden horen graag van de minister wat zij gaat doen voor 
deze unieke vloot. Al eerder trokken de voornoemde leden aan de bel over de gevolgen van de 
coronacrisis voor de archeologie, de antwoorden op de schriftelijke vragen waren voor deze 
leden erg onbevredigend. De grote archeologische opgravingsbedrijven zien nu een 
omzetdaling van naar schatting 30 procent, de verwachting is dat in het najaar dit tot nog 
grotere problemen zal leiden. De leden zijn teleurgesteld dat de minister niet bereid is de 
15
TOGS -regeling open te stellen voor archeologische bedrijven zoals die werkzaam onder 
16
SBI -code 7220. Is de minister bereid deze codes alsnog toe te voegen aan de bestaande 
regeling eventueel door de steun slechts te beperken tot getroffen bedrijven. Eén van de 
manieren waarop de overheid de erfgoedsector kan ondersteunen is het naar voren halen van 
projecten. Zijn er reeds rijksprojecten -zoals projecten van Rijkswaterstaat- naar voren 
gehaald? Kan de minister een inventarisatie geven van projecten van de rijksoverheid die nog 
vooruit kunnen worden gehaald zodat de erfgoedsector kan worden ondersteund?  
Nederland kent vele bedrijven en instellingen die zich richten op een breed publiek betrekken 
bij het erfgoed. Hun werkzaamheden zijn hard geraakt door de huidige crisis. De leden vragen 
hoe de minister deze bedrijven en instellingen ondersteunt of gaat ondersteunen. Zij vragen of 
de minister voorwaarden voor haar eigen subsidies voor erfgoed voor een breed publiek zo 
                                                 
13
 Hart van Nederland, 4 april 2020, ‘Stichting molens in Kinderdijk wil noodfonds voor erfgoed: 'We raken 
mooie ambachten kwijt'’, https://www.hartvannederland.nl/nieuws/2020/stichting-molens-kinderdijk-wil-
noodfonds-erfgoed/ 
14
 NRC, 8 mei 2020, ‘Historische vloot dreigt door corona te kapseizen’, 
https://www.nrc.nl/nieuws/2020/05/08/historische-vloot-dreigt-door-corona-te-kapseizen-a3999076 
15
 TOGS: Tegemoetkoming Ondernemers Getroffen Sectoren COVID-19 
16
 SBI: Standaard Bedrijfsindeling 2008 
9 
 

voor de veiligheidszorg. De leden merken op dat de minister echter geen aanvullende 
voorwaarde stelt in haar beleidsreactie. Klopt dit en zo ja is de minister alsnog bereid 
aanvullende voorwaarden te stellen, zo vragen de voornoemde leden.  
 
Kamerstuk 32 820, nr. 331  
20
Met de motie van het lid Beckerman c.s. werd de regering onder andere opgeroepen de 
Erfgoedwet met de sector en betrokkenen breed te evalueren. De leden danken de minister 
voor haar reactie op deze motie en het reeds in gang zetten van onderzoeken. De leden missen 
echter een antwoord op de vraag hoe het veld betrokken wordt bij de evaluatie en zouden de 
minister willen vragen hier alsnog op in te gaan.  
 
Kamerstuk 32 820, nr. 321 
De voornoemde leden danken de minister voor haar visie erfgoed uit de Tweede 
Wereldoorlog. De leden concluderen dat het met één schriftelijk overleg moeilijk is recht te 
doen aan de inzet van de commissie en de minister. De leden vragen of zowel de visie als de 
onderliggende rapportages voor een volgend debat geagendeerd kunnen worden. 
 
Inbreng van de leden van de ChristenUnie-fractie  
 
De leden van de ChristenUnie-fractie vinden het van groot belang dat er ook in deze tijd van 
coronacrisis aandacht is voor cultuur en erfgoed in ons land. Het is van belang dat we nu 
zorgen dat de culturele infrastructuur behouden blijft, zodat we daar ook in de toekomst van 
kunnen blijven genieten. Met het oog daarop is het ook van belang dat het onderhoud en de 
restauratie van ons cultureel erfgoed doorgang blijft vinden en dat het gemis aan 
(publieks)inkomsten niet leidt tot onherstelbare schade aan de cultuur- en erfgoedsector. Deze 
leden vragen wat het beeld van de minister is op dit punt. Ziet zij problemen ontstaan in de 
erfgoedsector? Eveneens vragen deze leden hoe de minister eraan kan bijdragen dat deze 
sector door de crisis komt en klaar is voor toekomst.  
De leden maken zich zorgen over de eigen bijdrage voor de rijkssubsidie voor monumenten 
(SIM). Bij toekenning van deze subsidie geldt de voorwaarde dat een eigen bijdrage van 
50/40 procent wordt toegevoegd door de monumenteigenaar. Normaliter is dit een terechte en 
adequate voorwaarde, maar op dit moment kan het opbrengen van de eigen bijdrage 
problematisch zijn. Oplossing zou zijn dat voor het jaar 2020 de eigen bijdrage van de 
monument-eigenaar als voorwaarde voor de SIM vervalt, of dat het percentage van de eigen 
bijdrage verlaagd wordt. Na vragen van de voornoemde leden heeft de minister ook bij het 
recente debat over het steunpakket voor de culturele sector aangegeven dat ze naar de eigen 
bijdrage zou kijken. Kan de minister hier nader op ingaan? Is de minister bereid om de 
voorwaarde omtrent de eigen bijdrage tijdelijk aan te passen? Tevens vragen deze leden welke 
andere mogelijkheden zij ziet om ervoor zorg te dragen dat het onderhoud van monumenten 
ook in deze tijd doorgang vindt. 
De leden lezen in de beleidsreactie op de verkenningen van enkele erfgoedthema’s dat de 
minister geen aanwijzingsprogramma nodig acht voor het gebouwde erfgoed van na 1965. De 
leden plaatsen hier vraagtekens bij. In hun ogen is er wel degelijk sprake van bedreigingen 
voor het erfgoed uit deze periode. Dit blijkt ook uit signalen van erfgoedverenigingen. Deelt 
de minister deze zorgen en is zij bereid om nader te kijken naar beschermingsmaatregelen 
voor het gebouwde erfgoed van na 1965? 
De leden vragen of de minister een beeld kan geven van de stand van zaken omtrent het 
opstellen van kerkenvisies door gemeenten. Komt dit goed van de grond? Zijn er knelpunten? 
                                                 
20
 Kamerstuk 32 820, nr. 293 
11 
 

De leden van de VVD-fractie vragen of de minister aanwijzingen heeft dat bepaalde groepen 
niet of nauwelijks in aanraking komen met belangrijke onderwerpen als antisemitisme en 
Jodenvervolging? Zo ja, welke groepen zijn dit en op welke manier waarborgt de minister dat 
dit wordt bevorderd, zo vragen de laden van de VVD-fractie.  
Het is van groot belang dat leerlingen leren over de Jodenvervolging, mede vanwege het 
bestrijden van antisemitisme. Het behandelen van de Holocaust is in het funderend onderwijs 
dan ook verplicht en maakt onderdeel uit van de kerndoelen in het po en het vo. De inspectie 
houdt hier toezicht op en handhaaft wanneer dit niet gebeurt. In overgrote meerderheid 
gebeurt dit ook, maar uit onderzoek blijkt dat sommige leraren het lastig vinden om klassikaal 
22
het gesprek te voeren over bepaalde thema’s, waaronder de Holocaust en antisemitisme.   
Uit het ITS-onderzoek kwam naar voren dat 1% van de leraren die zowel maatschappijleer als 
geschiedenis doceren in het vo, antisemitisme en de Holocaust niet bespreken in de klas. Of 
daarmee het onderwerp besproken wordt op de desbetreffende scholen valt niet uit het 
onderzoek te concluderen. Tevens wordt in het onderzoek een onderscheid gemaakt op basis 
van de  samenstelling van de leerlingpopulatie van scholen. De onderzoekers constateerden 
dat op overwegend ‘witte scholen’ geen drempels werden ervaren bij het bespreken van de 
Holocaust, terwijl leraren op gemengde en overwegend ‘zwarte scholen’ het moeilijker 
vonden om dit onderwerp bespreekbaar te maken in de klas. 
Scholen worden kosteloos ondersteund om gesprekken in de klas te voeren die niet 
vanzelfsprekend tot stand komen, bijvoorbeeld door de Stichting School en Veiligheid en de 
Anne Frank Stichting. Ook in de lerarenopleidingen worden aankomende leraren voorbereid 
op het voeren van gesprekken over maatschappelijke thema’s. Burgerschap en sociale 
veiligheid zijn bij de herijking van de kennisbasis in 2018 vastgesteld als thema’s waar 
expliciet aandacht aan dient te worden besteed. 
 
Tevens vragen de leden van de VVD-fractie zich af op welke manier de minister gaat 
waarborgen dat het herinneringserfgoed over bijvoorbeeld antisemitisme en Jodenvervolging 
toegankelijk wordt voor alle groepen in Nederland zodat ook de leerlingen in klaslokalen 
bereikt worden waarbij antisemitisme en Jodenvervolging een ‘moeilijk thema’ is.  
Het is van belang dat alle groepen in Nederland kennis kunnen nemen van dit 
herinneringserfgoed. Herinneringscentra en oorlogsmusea zoals Herinneringscentrum Kamp 
Westerbork, het Anne Frank Huis en de Hollandsche Schouwburg zijn toegankelijk voor alle 
(school)groepen in Nederland. Daarnaast financiert de staatssecretaris van VWS diverse 
educatieprojecten van de Stichting Musea en Herinneringscentra 40-45, van het Joods 
Cultureel Kwartier, van de Anne Frank Stichting en van het Nationaal Comité 4 en 5 mei om 
het onderwijs te ondersteunen. Scholen kunnen deze herinneringscentra bezoeken en de 
onderwijspakketten gebruiken en doen dat ook in grote aantallen. Uit een onderzoek uit 2018 
naar het kennisniveau met betrekking tot de Tweede Wereldoorlog onder Nederlandse 
jongeren blijkt dat 80% van de jongeren binnen of buiten schoolverband een oorlogsmuseum 
of herinneringscentrum bezoekt en een belangrijk deel van zijn/haar kennis over het 
23
onderwerp uit dit bezoek haalt. Of het herinneringserfgoed bezocht wordt door leerlingen 
wiens leraren het lastig vinden om klassikaal het gesprek te voeren over de Holocaust en 
antisemitisme is onbekend. Het Platform WOII is een onderzoek gestart naar de waardering 
door de leraren van de educatieproducten van de herinneringscentra en WOII-musea door de 
scholen om zo beter in te kunnen spelen op de vraag en behoefte van de scholen. 
 
 
                                                 
22
 Rapport Maatschappelijke thema’s in de klas: hoe moeilijk is dat?, bijlage bij Kamerstuk 2014/2015, 27 923, 
208  en  Inspectie van het Onderwijs 2017, Burgerschap op school. 
23
 Dr. M.L.F. van Berkel, Wat weten Nederlandse jongeren over de Tweede Wereldoorlog, Nijmegen 2018. 
13 
 

Kamer en met een bericht op Rijksoverheid.nl. Naast de gebruikelijke kanalen heeft het 
Mondriaanfonds twee openbare voorlichtingsmiddagen georganiseerd. 
 
De leden lezen dat maatschappelijke initiatieven zorgen voor een goede ontsluiting van de 
verhalen achter historische plaatsen en archeologische sites. Ontvangen de genoemde 
organisaties in de brief ook financiële steun vanuit het ministerie van OCW? Zo ja, hoeveel is 
dat per genoemde organisatie, die wordt aangeduid als ‘maatschappelijk initiatief’ in de 
brief? 
Deze maatschappelijke initiatieven ontvangen geen bijdrage vanuit OCW. Deze initiatieven 
zijn de digitale variant van een al lang bestaande traditie van erfgoedprofessionals en 
vrijwilligers om erfgoed onder de aandacht van een breed publiek te  brengen. Hierbij wordt 
in een aantal gevallen ook gebruik gemaakt van de kennis en ervaring in het Netwerk Digitaal 
Erfgoed (NDE). 
 
Daarnaast lezen de leden dat in het kader van de Nationale Strategie Digitaal Erfgoed 2019-
2020 het netwerk digitaal erfgoed een incidentele financiële bijdrage van vier miljoen euro 
ontvangt. Welke doelen heeft het ministerie zichzelf gesteld voor deze vier miljoen euro en 
welke voorwaarden zijn er gesteld aan de ontvangst ervan? Wanneer wordt deze bijdrage als 
doelmatig beschouwd? 
Het doel van de inzet van deze incidentele middelen is een breder en actiever gebruik van 
erfgoed met digitale middelen. Hiervoor wordt door het NDE gewerkt aan 
kennisontwikkeling en generieke voorzieningen voor de erfgoedsector. Zo kan de 
erfgoedsector de kansen die digitalisering biedt voor gebruik en beleving beter benutten. 
Uitgangspunt hierbij is dat de gebruiker centraal staat. Deze gebruiker kan een 
wetenschapper, schrijver, ontwerper of journalist zijn, maar natuurlijk ook het in erfgoed 
geïnteresseerde brede publiek. NDE werkt langs de lijnen houdbaar, bruikbaar en zichtbaar 
om digitale collecties beter bij deze gebruikers te krijgen. Ik streef er naar om 90% van de 
Nederlanders langs digitale weg met erfgoed te bereiken. NDE levert hieraan, naast vele 
andere initiatieven, een substantiële bijdrage. Om dit te meten heb ik in 2019 een nulmeting 
laten uitvoeren naar het bereik en gebruik van erfgoed langs digitale weg, die in 2021 wordt 
herhaald. De verantwoording van de middelen verloopt via een vastgesteld activiteitenplan 
van NDE voorzien van een accountantsverklaring. 
 
De leden van de VVD-fractie lezen dat de Canon op dit moment wordt herijkt, en vragen 
wanneer de minister verwacht dat dit is afgerond.  
De herijkte Canon is op 22 juni gepresenteerd. Ik zal kort daarna met mijn beleidsreactie 
komen.  
 
Ook vragen zij of de minister daarnaast een overzicht kan geven van welke maatregelen ze 
heeft genomen om vrijwilligers en hun organisaties beter te ondersteunen. 
Zoals ik al eerder heb aangegeven, vind ik het belangrijk om vrijwilligers die zo’n belangrijke 
rol spelen in de erfgoedsector te faciliteren op verschillende vlakken. Ik werk aan de 
uitwerking van de acties die ik in Erfgoed Telt heb aangekondigd: 
 Het Fonds voor Cultuurparticipatie en het Mondriaan Fonds hebben in december 2019 
regelingen geopend voor de deskundigheidsbevordering en organisatieversterking van 
vrijwilligersverenigingen en -groepen in de erfgoedsector. Daarvan is tot nu toe goed 
gebruik gemaakt.  
 Op het gebied van erfgoededucatie werkt de ErfgoedAcademie in samenwerking met 
Nederland Monumentenland (NML) en de Nationale Monumenten Organisatie aan 
een E-learning programma voor erfgoedvrijwilligers. In navolging van Leer je groen 
15 
 

archeologen, maar ook conservatoren van musea. In mijn visiebrief over erfgoed en 
archeologie van de Tweede Wereldoorlog heb ik aangegeven dat ik een platform in het leven 
zal roepen dat bedoeld is om ook op landelijk niveau kennis en ervaring uit te wisselen tussen 
vrijwilligers, professionele archeologen en overheden. Voor wat betreft de vondstmeldingen 
door metaaldetectoramateurs speelt ook het project PAN (zie verderop) een rol. 
 
Kamerstuk 32 820, nr.332 
De leden van de VVD-fractie vragen welke termijn één lidmaatschap betreft in de vaste, 
onafhankelijke commissie die een visie ontwikkelt op de samenstelling van de beschermde 
cultuurgoederen in particulier bezit, in het licht van de Collectie Nederland.  
Op 3 april 2020 stuurde ik de RvC mijn adviesaanvraag om deze commissie in te stellen. 
Zodra de commissie wordt ingesteld wordt tevens een besluit genomen over de zittingstermijn 
van de leden.  
 
De leden van de VVD-fractie vragen wie de leden benoemt in bovengenoemde commissie, hoe 
gewaarborgd wordt dat de commissie qua samenstelling wordt gedragen door de 
samenleving en geen ‘ivoren toren’-commissie wordt, wat wordt verstaan onder 
‘gezaghebbende personen’ en hoe wordt gewaakt voor de onafhankelijkheid van de 
commissie.  
In mijn adviesaanvraag heb ik de Raad gevraagd om een commissie in te richten voor 
advisering over de omgang met de Collectie Nederland. Leden van de commissie benoem ik 
op voordracht van de Raad, waarbij ik vertrouw op haar expertise om een commissie samen te 
stellen met onafhankelijke en deskundige personen uit het gehele culturele veld, zoals de 
kunsthandel, de wetenschap, musea of particuliere eigenaren. Het is vervolgens tevens aan de 
commissie om relevante personen en beroepsgroepen te betrekken om tot een breed gedragen 
advies te komen. De commissie zal dus haar eigen samenstelling en werkwijze bepalen, 
waarmee haar onafhankelijkheid gewaarborgd is. 
 
De leden van de VVD-fractie vragen op welke argumenten de keuze gebaseerd is om de 
huidige beleidsregel waarop het terughoudende aanwijzingsbeleid is geënt niet langer te 
hanteren.  
De commissie-Pechtold adviseerde om niet alleen in spoedeisende gevallen over te gaan tot 
aanwijzing van belangwekkend cultuurgoed in Nederland. Op basis van dit advies heb ik 
besloten om de beleidsregel van terughoudend aanwijsbeleid in te trekken. Dit biedt de 
mogelijkheid om belangwekkende cultuurgoederen voor Nederland te beschermen.  
  
De leden van de VVD-fractie vragen waarom wordt afgezien van een nieuwe 
bekendmakingsregeling van belangwekkende cultuurgoederen die uit Nederland dreigen te 
verdwijnen, en hoe dit rijmt met de wens om belangwekkende cultuurgoederen in Nederland 
te kunnen behouden.  
Musea en andere erfgoedbeheerders hebben een belangrijke rol in het onderhouden van de 
contacten met particuliere verzamelaars en handelaren met het oog op het verwerven voor de 
Collectie Nederland. De praktijk leert dat de meeste musea en andere potentiële kopers via 
deze netwerken goed zicht hebben op de objecten die zij graag aan hun collecties zouden 
willen toevoegen. Belangrijke aankopen voor de Collectie Nederland kan ik ondersteunen via 
een bijdrage uit het Nationaal Aankoopfonds of de aankoopregeling bij het Mondriaan Fonds.  
 
De leden van de VVD-fractie vragen waarom ik het wettelijk verankeren van voldoende 
middelen binnen het Nationaal Aankoopfonds nu niet opportuun vind. 
17 
 

De leden van de VVD-fractie vragen waarom dit voorheen heeft gefaald en wat er nu 
veranderen gaat? Is er een plan om ervoor te zorgen dat musea van elkaar kunnen leren met 
betrekking tot het hanteren van veiligheid, aangezien de musea qua aanpak veel van elkaar 
verschillen? 
De RCE stelt kennis en expertise over veiligheidszorg beschikbaar via haar website, 
congressen en brochures en beantwoordt specifieke vragen uit het veld. In het algemeen, en 
dat concludeert de Inspectie ook, is de veiligheid op orde maar ontbreekt er samenhang in het 
planmatig beleid veiligheidszorg. Het is dus niet de veiligheid die in het gedrang is, maar 
eerder het planmatig reflecteren daarop. Het te ontwikkelen toetsingskader zal de musea 
daarbij op weg helpen. De RCE zal daarnaast haar kennis en expertise bundelen in een 
praktisch stappenplan. Daarbij is er ook oog voor in hoeverre ‘best practices’ beschikbaar 
kunnen komen voor musea zodat ze van elkaar kunnen leren. 
 
De leden van de VVD-fractie vragen hoe de minister dat voor zich ziet als in voorgaande 
onderzoeken, zowel als in dit huidige onderzoek, is gebleken dat een aanzienlijk deel van de 
musea niet beschikt over een toereikende actuele analyse van de stand van het beheer? Wat 
gaat de minister doen om ervoor te zorgen dat de musea die summiere risicoanalyses hebben, 
deze uitbreiden, voor zowel kleinschalige als grote musea? Deze leden vragen wat de minister 
gaat doen met de aanbevelingen in het rapport.  
De maatregelen die ik neem om het planmatig beleid te verbeteren richten zich ook op de 
verbetering van risicoanalyses, die aan het museale beleid ten grondslag liggen. Daarvoor gaat 
de RCE haar kennis en expertise bundelen in een praktisch stappenplan. Indien zaken in dit 
traject naar voren komen waarbij het noodzakelijk lijkt de wettelijke norm voor het planmatig 
beleid voor de veiligheidszorg aan te vullen, dan zal ik deze bevindingen mee nemen in de 
evaluatie van de Erfgoedwet. 
 
Kamerstuk 32 820, nr. 333 
De leden van de VVD-fractie zijn positief over de voordracht van de Corsocultuur en het 
Zomercarnaval in Rotterdam voor de representatieve lijst van het UNESCO-verdrag inzake 
de Bescherming van Immaterieel Cultureel Erfgoed. De leden vragen zich af of de huidige 
Corona-crisis gevolgen heeft voor het samenstellen van het nominatiedossier en welke 
gevolgen dit zijn. De leden onderschrijven het belang van het levend houden van immaterieel 
erfgoed, zoals de bloemencorso’s. 
Het nominatiedossier van de Corsocultuur is in maart 2020 vóór de deadline bij UNESCO 
Parijs ingediend. De verplichte documentairefilm, foto’s, toestemmingsbrieven van de 
verschillende corso’s en het ingevulde nominatieformulier met beschrijving van de 
Corsocultuur en safeguardingsmaatregelen waren vlak vóór de Corona lockdown gereed. Alle 
grote immaterieel erfgoed evenementen, zoals de bloemen- en fruitcorso’s en ook het 
Zomercarnaval Rotterdam zijn vanwege de coronamaatregelen afgelast. Inmiddels is een 
werkgroep gevormd van vertegenwoordigers van het Zomercarnaval, Kenniscentrum 
Immaterieel Erfgoed Nederland (KIEN) en het ministerie die is gestart met de opbouw van 
het nominatiedossier Zomercarnaval.       
 
Kamerstuk 32 820, nr. 323 
De leden van de VVD-fractie vragen of gekeken is naar bewegwijzering voor fietsers om de 
zichtbaarheid van ons UNESCO-werelderfgoed te verbeteren.  
Inmiddels zijn meerdere fiets-, en wandelroutes en informatieborden ontwikkeld, zowel door 
provincies als gemeenten. Voorbeelden zijn de wandelroute Waterliniepad in de Stelling van 
Amsterdam en de Nieuwe Hollandse Waterlinie en de Romeinse Limes fietsroute. Daarnaast 
heb ik heb de Stichting Werelderfgoed Nederland in staat gesteld de ‘Fietsroute UNESCO 
19 
 

in het bijzonder departementen die zich toeleggen op de Tweede Wereldoorlog, om hierbij 
input te leveren. 
De leidraad afstoot rijksmonumenten betreft rijksmonumenten die het Rijk voornemens is af 
te stoten. Hierin krijgt de samenwerking tussen het Rijksvastgoedbedrijf, het Atelier 
Rijksbouwmeester en de Rijksdienst voor het Cultureel Erfgoed (RCE) vorm. De leidraad zit 
als bijlage bij mijn Kamerbrief (Kamerstuk 32820, nr. 351) over de verkenningen van de RCE 
van 28 april 2020.  
In de leidraad afstoot rijksmonumenten heeft de RCE een belangrijke rol en deze zal bij de 
samenwerking tussen deze organisaties ook de opbrengst van de verkenningen meewegen. Bij 
die van militair erfgoed zijn wetenschappers van het NIOD en van meerdere universiteiten en 
deskundigen van andere organisaties betrokken. 
 
De leden van de VVD-fractie vragen zich af of het plan dat door het Nederlands Israëlitisch 
Kerkgenootschap en OCW ontwikkeld wordt voor onderhoud en restauratie van Joodse 
begraafplaatsen al gereed is en zo nee, wanneer zij dit plan kunnen verwachten.  
Momenteel wordt gewerkt aan dit initiatief. De verwachting is dat het voorstel dit najaar 
gereed zal zijn.  
 
Antwoord op de inbreng van de leden van de CDA-fractie 
Kamerstuk 32820, nr. 351 
De leden van de CDA-fractie vragen de minister nader in te gaan op het aangehaalde 
pleidooi voor een nationaal knooppunt ‘Sprekende geschiedenis’. 
Verhalen vertellen wordt als vorm van erfgoed en voor het betekenis geven aan erfgoed steeds 
belangrijker. Om de reeds lopende initiatieven in kaart te brengen, zal ik een inventarisatie 
laten uitvoeren. Op basis daarvan bezie ik of en hoe een portal zoals het knooppunt  
‘Sprekende geschiedenis’ in een behoefte kan voorzien . 
 
De afgelopen jaren heeft de Rijksdienst voor het Cultureel Erfgoed een beperkte selectie uit 
het erfgoed van de Wederopbouw, de periode 1945-1965, aan de rijksmonumentenlijst 
toegevoegd. Ook voor de periode 1965-1985 is een inventarisatie van iconische voorbeelden 
van groot belang, juist omdat die periode voor veel mensen nog niet tot de verbeelding 
spreekt. De leden vragen wat de stand van zaken is met betrekking tot die inventarisatie. 
De verkenning was gericht op onderzoek naar de historische context (nationaal en 
internationaal), de belangrijkste ontwikkelingen op het gebied van architectuur, stedenbouw, 
landschapsarchitectuur en monumentale kunst, om te kunnen beoordelen welke rol welk 
erfgoed daarin speelt en wat het draagvlak daarvoor zou zijn. 
 
Nu is het nog mogelijk om het erfgoed van deze periode echt goed te beschermen. Over vijf of 
tien jaar zal er vermoedelijk veel verdwenen zijn. De leden vragen of de minister bereid is om 
op korte termijn in ieder geval de belangrijkste gebouwen te beschermen en aan te geven wat 
daarbij de criteria zijn. 
Ik heb de RCE gevraagd om verder onderzoek te doen naar de grote voorraad historische 
bebouwing die deze periode heeft voortgebracht. Door aard en omvang hiervan is het 
belangrijk om helder te krijgen hoe je hier op nationaal niveau grip op krijgt in waardering en 
selectie. De RCE onderzoekt de komende tijd hoe het erfgoed van deze periode op een 
adequate manier geïnventariseerd en gewaardeerd kan worden. Dit zal hij doen samen met de 
dynamische erfgoedgemeenschap die rond dit erfgoed is gevormd en waarvan diverse 
gemeenten en ook partijen als Heemschut en het Cuypersgenootschap deel uit maken. 
Daarnaast organiseer ik in het kader van de implementatie van de Omgevingswet een drietal 
pilots in en met gemeenten om te bezien hoe de borging van Post65 erfgoed vorm kan krijgen 
21 
 

de zorg voor deze objecten en collecties en deze voor zover mogelijk publiekstoegankelijk te 
maken en te houden. Navraag leert dat van deze regeling beperkt gebruik wordt gemaakt. Ik 
heb daarom aangekondigd om in gesprek te gaan met particulieren om te bezien op welke 
wijze ik deze particulieren eigenaren verder kan ondersteunen.  
 
Kamerstuk 32 820, nr. 333 
De leden van de CDA-fractie waarderen de voordracht van de corsocultuur als immaterieel 
erfgoed voor de Representatieve Lijst van het UNESCO-verdrag. De leden merken op dat 
Nederland  een rijke corsotraditie kent, gedragen door lokale gemeenschappen. De leden 
betreuren dat de voor het najaar geplande bloemen- en fruitcorso’s vanwege de 
Coronamaatregelen moesten worden afgelast. Wat is de stand van zaken, zo vragen de leden 
van de CDA-fractie, van de brede regeling ter ondersteuning van immaterieel erfgoed die in 
2019 is gestart bij het Fonds voor Cultuurparticipatie, ook in verband met de 
coulancemaatregelen bij de fondsen. 
De regeling voorziet in een behoefte. Er wordt goed gebruik van gemaakt. Het Fonds voor 
Cultuurparticipatie geeft aan dat de aanvragen uit diverse hoeken binnenkomen. Van een 
onderzoek naar de betekenis van de Surinaamse Koto-dracht en de impact op huidige 
gebruiksters, tot het Oud Limburg Schuttersfeest dat een jeugdschuttersfeest organiseert om 
jongeren te betrekken en de traditie levend te houden. Ook de aanvraag van de nieuw 
opgezette Corso-academie waarin jongeren alle facetten van het ontwerpen van corsowagens 
met nieuwe technieken en materialen, wordt geleerd, is gehonoreerd. Op congressen, 
studiedagen en bijeenkomsten van (provinciale) erfgoedhuizen wordt de regeling onder de 
aandacht gebracht en van de spreekuren voor potentiële aanvragers wordt goed gebruik 
gemaakt. Per 10.06.2020 zijn 20 aanvragen gehonoreerd. Vanwege de vertraging die door de 
coronamaatregelen is ontstaan, is de regeling Immaterieel Erfgoed verlengd tot en met juni 
2021. 
 
De leden herinneren aan de motie van het lid Geluk-Poortvliet, waarbij de Kamer de regering 
verzocht te onderzoeken hoe de mogelijkheden voor opleiding of kennisverdieping, juridische 
en bestuurskundige ondersteuning bij bestuurstaken of hulp bij het doen van fondsaanvragen 
voor vrijwilligers kunnen worden versterkt. Bij brief van 23 mei 2019 meldde de minister dat 
zij een verkenning was gestart naar effectieve en efficiënte manieren om erfgoedvrijwilligers 
in hun directe omgeving, op lokaal en regionaal niveau, te laten ondersteunen door 
professionals. Wat is de stand van zaken, zo vragen deze leden. 
Zoals ik al eerder heb aangegeven, vind ik het belangrijk om vrijwilligers die zo’n belangrijke 
rol spelen in de erfgoedsector te faciliteren op verschillende vlakken. Ik werk inmiddels aan 
de uitwerking van de acties die ik in Erfgoed Telt heb aangekondigd: 
 Het Fonds voor Cultuurparticipatie en het Mondriaan Fonds hebben in december 2019 
regelingen geopend voor de deskundigheidsbevordering en organisatieversterking van 
vrijwilligersverenigingen en -groepen in de erfgoedsector. Daarvan is tot nu toe goed 
gebruik gemaakt.  
 Op het gebied van erfgoededucatie werkt de ErfgoedAcademie in samenwerking met 
Nederland Monumentenland (NML) en de Nationale Monumenten Organisatie aan 
een E-learning programma voor erfgoedvrijwilligers. In navolging van Leer je groen 
worden nog dit jaar de eerste zes modules van het E-learning platform Leer je erfgoed 
gepresenteerd. 
 Voor de regionale ondersteuning van erfgoedvrijwilligers ben ik in gesprek met de 
provinciale erfgoedhuizen over een pilot met enkele erfgoedloketten voor 
erfgoedparticipatie en -vrijwilligers. De erfgoedhuizen versterken hiermee hun 
netwerkfunctie en organiseren kennis- en themadagen voor erfgoedvrijwilligers en 
23 
 

aantal collecties, waaronder muziek(erfgoed)collecties. Over de inrichting van deze functies 
heeft in 2019 diverse malen overleg plaatsgevonden met betrokken instellingen. Voor beide 
functies zijn aanvragen ingediend waarover de Raad mij op 4 juni advies heeft uitgebracht en 
waarover ik op 15 september dit jaar een besluit zal nemen. 
 
Kamerstuk 32 820, nr. 321 
De minister kondigt aan dat zij in overleg met de staatssecretaris van Binnenlandse Zaken en 
Koninkrijksrelaties de rijksbouwmeester heeft gevraagd om een leidraad op te stellen voor de 
omgang met rijksmonumenten die het Rijksvastgoedbedrijf beheert en wil afstoten. Deze 
leidraad kan mogelijke ongerustheid wegnemen en helpen bij het vinden van een passende 
toekomstige bestemming van het gebouw. Wat is de stand van zaken, zo vragen de leden. 
De leidraad afstoot rijksmonumenten betreft rijksmonumenten die het Rijk voornemens is af 
te stoten. Hierin krijgt de samenwerking tussen het Rijksvastgoedbedrijf, het Atelier 
Rijksbouwmeester en de Rijksdienst voor het Cultureel Erfgoed (RCE) vorm. De leidraad zit 
als bijlage bij mijn Kamerbrief (Kamerstuk 32820, nr. 351) over de verkenningen van de RCE 
van 28 april.  
 
Antwoord op de inbreng van de leden van de D66-fractie 
Wat betreft de ontwikkeling van een visie op de Atlantikwall, hebben deze leden nog enkele 
vragen. Welke belanghebbenden worden hierbij betrokken? Tevens vragen zij of hierbij ook 
buitenlandse partijen worden betrokken om tot een ontwikkelingsvisie van het gehele 
landschap te komen, zoals de verkenning aanbeveelt. 
De RCE is inmiddels gestart met het opstellen van een visie op de Atlantikwall. Hierbij zullen 
diverse belanghebbenden worden betrokken. Dit zijn in Nederland bijvoorbeeld de provincies 
en gemeenten met restanten van de Atlantikwall binnen hun grenzen. Ook het Atelier 
Rijksbouwmeester is gesprekspartner. Daarnaast wordt gesproken met militair erfgoedexperts 
en vrijwilligers van verenigingen en stichtingen rond Atlantikwall-bunkercomplexen en -
musea. Wat betreft buitenlandse partijen worden contacten met rijksoverheden in de andere 6 
Atlantikwall-landen (Noorwegen, Denemarken, Duitsland, België , Frankrijk en Engeland 
(Kanaaleilanden) gelegd om van hen te leren hoe zij tot nu toe met de erfenis van de 
Atlantikwall in hun landen zijn omgegaan. Deze consultatierondes zijn inmiddels gestart. 
 
De leden van de D66-fractie vragen of de minister kan aangeven of de Caribische archieven 
inmiddels volledig gedigitaliseerd en digitaal toegankelijk zijn. Tevens vragen zij of de 
minister daarnaast kan toelichten welke stappen er worden ondernomen om de archieven ook 
fysiek toegankelijk te maken. Voorts vragen zij welke faciliteiten of maatregelen er op korte 
termijn mogelijk zijn om verdere schade te voorkomen en of de minister kan aangeven of zij 
bereid is concrete ondersteuning te bieden in het realiseren van veilige archiefruimten in 
Caribisch Nederland.  
Zoals beschreven in het rapport van de Inspectie Overheidsinformatie en Erfgoed 
(Kamerstukken II, 2018-19, 29362 nr. 280) verkeert de digitalisering van de archieven op 
Caribisch Nederland nog in de beginfase. Met name de inrichting van een veilige 
archiefruimte, bewerking en preservering van oude archieven en het bewaren en vernietigen 
van overheidsinformatie zijn als aandachtspunten aangemerkt. De minister voor Basis- en 
Voortgezet Onderwijs en Media heeft aan het Nationaal Archief gevraagd om een plan van 
aanpak op te stellen met prioriteiten op basis van het inspectierapport. In dit plan wordt, in 
nauwe samenwerking met de eilanden en met de Rijksdienst voor Caribisch Nederland, 
vastgesteld op welke wijze de aanbevelingen van de Inspectie Overheidsinformatie en 
Erfgoed kunnen worden geprioriteerd en uitgevoerd. In het plan wordt onder meer ingegaan 
op de inventarisatie, selectie en digitalisering van de te bewaren archieven en faciliteiten voor 
25 
 

De leden van de SP-fractie vragen of de minister bereid is de SBI-code 7220 alsnog toe te 
voegen aan de TOGS-regeling eventueel door steun slechts te beperken tot getroffen 
archeologische bedrijven? 
In mijn optiek is de grootste bedreiging voor de archeologische sector het mogelijk uitblijven 
van opdrachten door een economische recessie. Hiervoor biedt de TOGS-regeling, en 
toevoeging van de genoemde SBI-code daaraan, helaas geen oplossing. De TOGS-regeling is 
bedoeld voor zelfstandig ondernemers die te maken hebben met vaste lasten, bijvoorbeeld de 
kosten van een bedrijfspand.  Deze groep is in de archeologiesector klein. Ik zal daarom de 
minister van EZK niet vragen de TOGS-regeling alsnog uit te breiden. Ik zet mij er voor in 
dat de archeologiesector op de middellange termijn goed kan blijven functioneren. Daarover 
ben ik in gesprek met partijen in de sector. 
 
De leden vragen of er reeds rijksprojecten -zoals projecten van Rijkswaterstaat- naar voren 
zijn gehaald?  
Rijksprojecten zijn vaak van grote omvang en impact. Dit vergt zorgvuldige voorbereiding. 
Om alle belangen recht te doen halen we niet overhaast projecten naar voren, maar werken we 
aan spoedige afhandeling van projecten die al in de pijplijn zitten. Onder andere via 
Rijkswaterstaat zullen in de komende maanden verschillende grote en kleine projecten op de 
markt komen waarbij archeologie een rol speelt.  
 
De leden vragen of de minister een inventarisatie kan geven van projecten van de 
rijksoverheid die nog vooruit kunnen worden gehaald zodat de erfgoedsector kan worden 
ondersteund?  
Binnen de programma’s van de RCE wordt momenteel gewerkt aan het naar voren halen van 
geplande opdrachten aan de archeologische sector. Zowel binnen de programma’s Maritiem 
Erfgoed Nederland als Kennis voor Archeologie worden in de loop van 2020 verschillende 
opdrachten vervroegd op de markt gezet. Ook opdrachten in het kader van de evaluatie van de 
erfgoedwet, het programma Aardbevingen en Erfgoed en de erfgoedmonitor worden zo snel 
mogelijk uitgezet. 
 
De leden vragen hoe de minister de bedrijven en instellingen die zich richten op een breed 
publiek betrekken bij erfgoed ondersteunt of gaat ondersteunen.  
Het gegeven is dat alle activiteiten die met publiek te maken hebben zwaar geraakt zijn door 
de coronacrisis. Om die reden worden diverse bij OCW-fondsen lopende 
stimuleringsregelingen, zoals de regeling archeologieparticipatie van het Fonds voor 
Cultuurparticipatie, langer opengesteld. Ook ben ik met sectoren die hiertoe het initiatief 
hebben genomen in gesprek over protocollen die (gedeeltelijke) voortzetting  van activiteiten 
mogelijk maken.  
 
De leden vragen of de minister voorwaarden voor haar eigen subsidies voor erfgoed voor een 
breed publiek zo kan aanpassen dat ook aanvragen die aansluiten bij de nieuwe 1,5 meter 
samenleving in aanmerking kunnen komen.  
Er zijn mij geen subsidievoorwaarden bekend die aanvragen op dit punt beperken. 
 
Kamerstuk 32 820, nr. 351 
De leden vragen de minister of zij de mening deelt dat structurele aandacht en regelingen 
nodig zijn om te zorgen dat de publieksparticipatie in de archeologie wordt versterkt. Zo ja, 
welke stappen wil de minister hiervoor zetten?  
Ik ben het ermee eens dat er structurele aandacht moet zijn voor publieksparticipatie in de 
archeologie. In Erfgoed telt heb ik aangegeven dat ik het belangrijk vind dat zo veel mogelijk 
27 
 

Wanneer in het kader van de monitor misstanden worden ontdekt dan zal daarop door RCE en 
inspectie gehandeld worden. 
 
Kamerstuk 32 820, nr. 332 
De leden van de SP vragen of de commissie-Pechtold om een reactie is gevraagd op de 
beleidsreactie van de minister. In voorbereiding van het opstellen van mijn beleidsreactie is er 
contact geweest met de commissie. De aanbevelingen die de commissie in haar rapport heeft 
gedaan, zijn voor het grootste gedeelte overgenomen in de beleidsreactie. De stand van zaken 
van de uitvoering hiervan is te vinden in de kamerbrief van 20 mei 2020 (2019-2020, 32820-
352). 
 
Kamerstuk 32 820, nr. 346 
De Inspectie Overheidsinformatie en Erfgoed constateert ten aanzien van de veiligheidszorg 
voor rijkscollecties dat ‘het planmatig beleid als geheel niet samenhangend en overzichtelijk 
is ingericht, waardoor ook de relatie met getroffen of te treffen maatregelen ontbreekt.’ Zij 
concluderen dat ‘door de tekortkomingen in het planmatig beleid is het feitelijk beheers 
niveau van veiligheidsrisico’s echter niet verifieerbaar.’ De inspectie adviseert de minister 
om enkele aanvullende voorwaarden te stellen aan de wettelijke norm voor het planmatig 
beleid voor de veiligheidszorg. De leden merken op dat de minister echter geen aanvullende 
voorwaarde stelt in haar beleidsreactie. Klopt dit en zo ja is de minister alsnog bereid 
aanvullende voorwaarden te stellen, zo vragen de voornoemde leden.  
De maatregelen die ik neem om het planmatig beleid te verbeteren helpen musea enerzijds 
een beter geïntegreerd veiligheidsplan op te laten stellen, en anderzijds meer inzicht te 
verkrijgen in het feitelijk beheersniveau van instellingen met een wettelijke taak voor het 
beheer van museale cultuurgoederen op grond van de Erfgoedwet. Het te ontwikkelen 
toetsingskader van de Inspectie zal de musea daarbij op weg helpen. Continue monitoring van 
de veiligheidsplannen speelt daarbij een belangrijke rol. Daarom zal de Inspectie in haar 
tweejaarlijkse monitoring explicieter aandacht besteden aan verbeteringen van het planmatig 
beleid voor de veiligheidszorg. Bovendien zal de RCE haar kennis en expertise bundelen in 
een praktisch stappenplan om zo musea te ondersteunen bij de ontwikkeling van deze 
veiligheidsplannen. Daarbij is er ook oog voor in hoeverre ‘best practices’ beschikbaar 
kunnen komen voor musea zodat ze van elkaar kunnen leren. Indien zaken in dit traject naar 
voren komen waar aanvulling van de wettelijke norm voor het planmatig beleid voor de 
veiligheidszorg noodzakelijk lijkt, dan neem ik deze bevindingen mee in de evaluatie van de 
Erfgoedwet. 
 
Kamerstuk 32 820, nr. 331 
26
Met de motie van het lid Beckerman c.s. werd de regering onder andere opgeroepen de 
Erfgoedwet met de sector en betrokkenen breed te evalueren. De leden danken de minister 
voor haar reactie op deze motie en het reeds in gang zetten van onderzoeken. De leden missen 
echter een antwoord op de vraag hoe het veld betrokken wordt bij de evaluatie en zouden de 
minister willen vragen hier alsnog op in te gaan.  
In het op 17 december 2019 aan uw Kamer toegezonden plan van aanpak voor de evaluatie 
van de erfgoedwet op het onderdeel archeologie heb ik een voorlopige vraagstelling 
toegelicht. Ik ben zowel over deze vraagstelling als over de precieze vorm van de evaluatie 
met het veld in gesprek gegaan. Dit heeft geleid tot aanscherping van de vraag, maar ook tot 
beter inzicht in welk aanvullend onderzoek nodig is. Zo zal ook een onderzoek naar de 
fysieke staat van reeds in situ behouden vindplaatsen gestart worden. Wat betreft de vorm van 
                                                 
26
 Kamerstuk 32 820, nr. 293 
29 
 

beloond worden met een hogere subsidie op grond van de Sim. Alle lopende beschikkingen in 
2020 (teruglopend tot 2014) hebben immers recht op deze verhoging van de subsidie. Ook is 
het inconsistent richting de andere regelingen die ik heb voor monumentenzorg.  
 
In geval een monumenteigenaar de eigen bijdrage in het kader van de Sim niet kan opbrengen 
kan de desbetreffende eigenaar een beroep doen op coulance bij de Rijksdienst voor het 
cultureel erfgoed. Hiermee kan een passende oplossing gevonden worden bijvoorbeeld door 
meer tijd te bieden voor de uitvoering van de werkzaamheden. Hiermee kan maatwerk 
worden geboden aan eigenaren die het nodig hebben en wordt voorkomen dat een verlaging 
van de eigen bijdrage ten goede komt aan eigenaren die het niet nodig hebben. De 
coulancemaatregel moet in samenhang worden bezien met de leenfaciliteit die op dit moment 
door het Nationaal Restauratiefonds wordt uitgewerkt. Deze biedt eigenaren  de mogelijkheid 
tot het verkrijgen van additionele financiering voor het wegvallen van 
publieksinkomsten  zodat ook de instandhouding van de monumenten gecontinueerd kan 
worden. Graag maak ik van de gelegenheid gebruik om aan te geven dat in mijn brief inzake 
`Uitwerking aanvullende ondersteuning € 300 miljoen culturele en creatieve sector’ van 27 
mei per abuis wordt aangeven dat er in het debat over de steunmaatregelen gesproken werd 
over `verhoging’ van de eigen bijdrage in het kade van de SIM. Uiteraard moet dit zijn 
verlaging van de eigen bijdrage voor eigenaren van monumenten. 
 
De leden lezen in de beleidsreactie op de verkenningen van enkele erfgoedthema’s dat de 
minister geen aanwijzingsprogramma nodig acht voor het gebouwde erfgoed van na 1965. De 
leden plaatsen hier vraagtekens bij. In hun ogen is er wel degelijk sprake van bedreigingen 
voor het erfgoed uit deze periode. Dit blijkt ook uit signalen van erfgoedverenigingen. Deelt 
de minister deze zorgen en is zij bereid om nader te kijken naar beschermingsmaatregelen 
voor het gebouwde erfgoed van na 1965? 
Ik erken de waarde van het Post 65 erfgoed, maar vind het ook van belang dat besluiten over 
bescherming op een zorgvuldige manier worden genomen. De RCE onderzoekt de komende 
tijd hoe het erfgoed van deze periode op een adequate manier geïnventariseerd en 
gewaardeerd kan worden. Dit zal hij doen samen op met de dynamische erfgoedgemeenschap 
die rond dit erfgoed is gevormd en waarvan diverse gemeenten en ook partijen als Heemschut 
en het Cuypersgenootschap deel uit maken. Daarnaast organiseer ik in het kader van de 
implementatie van de Omgevingswet een drietal pilots in en met gemeenten om te bezien hoe 
de borging van Post65 erfgoed vorm kan krijgen in de gemeentelijke omgevingsvisies en 
omgevingsplannen. Hierover heb ik inmiddels contact met de Federatie Grote 
Monumentengemeenten en een aantal gemeenten heeft zich hiervoor aangemeld. De pilots 
zullen begin 2021 van start gaan. 
 
De leden van de ChristenUnie-fractie vragen wat de stand van zaken is omtrent het opstellen 
van kerkenvisies door gemeenten.  
Tot nu toe hebben 99 gemeenten een decentralisatie-uitkering ontvangen vanuit het 
Gemeentefonds voor het opstellen van een kerkenvisie. Zo wordt op dit moment nagedacht en 
gesproken over een duurzame toekomstvisie op 40% van alle kerken in Nederland. Dit aantal 
voldoet aan de verwachting. Ook gedurende de Corona-crisis hebben verschillende gemeenten 
een aanvraag gedaan voor een decentralisatie-uitkering ten behoeve van een kerkenvisie. De 
kerkenvisies zijn onderdeel van het Programma toekomst religieus erfgoed, een 
samenwerkingsverband van kerkelijke organisaties, erfgoedorganisaties en overheden, 
uitgevoerd door de RCE. Binnen dit samenwerkingsverband wordt langs vier 
programmalijnen gewerkt: het beschikbaar stellen van kennis over kerken, het creëren van 
draagvlak voor het behoud van kerken, het duurzaam maken van kerken en het vergroten van 
31 
 

De leden van de 50 plus fractie vragen waarom de Atlas Munnicks Van Cleeff niet verkocht is 
aan een culturele instelling en waarom de minister-president zegt dat de Utrechtse musea 
geen geld hadden terwijl de musea aangeven dat er nooit geïnformeerd is.  
De minister-president heeft hier de Tweede Kamer al over geïnformeerd in de antwoorden 
van 24 januari 2020 op Kamervragen ingediend door de leden Belhaj en Sneller, Ellemeet en 
Özütok (2019-2020, 1440). 
 
De leden van de 50 plus fractie vragen of het klopt dat de drie bestuursleden van de Stichting 
Historische Verzameling van het Huis Oranje-Nassau mogen besluiten wat er met een 
Oranjestuk gebeurt en wat de minister hiervan vindt.  
De SHVON is een particuliere stichting opgericht in 1972 met als doel het verkrijgen en 
beheren van objecten of collecties die verbonden zijn aan de geschiedenis van het Huis 
Oranje-Nassau. Cultuurgoederen die deze stichting beheert zijn in particulier eigendom. Bij 
de verkoop van particulier eigendom dat is aangewezen als beschermd, heb ik via de 
Erfgoedwet een rol. Voor niet aangewezen cultuurgoederen in particulier eigendom heb ik 
geen wettelijke verantwoordelijkheid. In mijn beleidsreactie op het advies van de commissie-
Pechtold onderstreep ik het belang van de bescherming van belangwekkende cultuurgoederen 
voor Nederland. 
 
33 
 

