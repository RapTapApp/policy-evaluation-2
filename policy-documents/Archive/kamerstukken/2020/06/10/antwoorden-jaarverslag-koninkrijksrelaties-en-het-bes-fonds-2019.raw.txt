35 470 IV Jaarverslag Koninkrijksrelaties en het BES-fonds 2019 
 
Nr.    Inbreng verslag van een schriftelijk overleg 
 
Vastgesteld d.d. … 
 
Binnen de vaste commissie voor Koninkrijksrelaties hebben enkele 
fracties de behoefte om vragen en opmerkingen voor te leggen aan de 
minister en de staatssecretaris van van Binnenlandse Zaken en 
Koninkrijksrelaties over het jaarverslag met betrekking tot de begroting 
van Koninkrijksrelaties (IV) over het jaar 2019 (Kamerstuk 35 470 IV, 
nr. 1). 
Bij brief van ... hebben de bewindspersonen deze beantwoord. Vragen 
en antwoorden zijn hierna afgedrukt.  
  
Voorzitter van de commissie 
Paternotte 
 
Adjunct-griffier van de commissie 
De Vos 
 
   Inhoud 
 
I Vragen en opmerkingen uit de fracties 
  Inbreng van de leden van de VVD-fractie 
  Inbreng van de leden van de PVV-fractie 
  Inbreng van de leden van de CDA-fractie 
  Inbreng van de leden van de D66-fractie 
II Reactie van de bewindspersonen 
 
I  Vragen en opmerkingen uit de fracties 
 
Inbreng van de leden van de VVD-fractie 
De leden van de VVD-fractie hebben met belangstelling kennisgenomen van het Jaarverslag 
Koninkrijksrelaties en het BES fonds 2019. Graag willen zij de minister een aantal vragen 
voorleggen. 
 

Rechtshandhaving/versterken rechtsstaat. 
De leden van de CDA-fractie constateren dat het jaarverslag veel financiële en 
organisatorische informatie bevat over het Team Bestrijding Ondermijning, het Recherche 
Samenwerkingsteam en de flexpool van de Koninklijke Marechaussee. Maar gemist wordt 
welke resultaten bereikt zijn met deze investeringen in de rechtshandhaving en het versterken 
van de rechtsstaat in de landen Aruba, Curaçao en Sint Maarten. Welke initiatieven zijn in 
2019 ontplooid om – in lijn met de brief van de staatssecretaris d.d. 17 juni 2019 (Kamerstuk 
35 200 IV, nr. 8) – de Kamer jaarlijks te informeren over de behaalde resultaten van de 
recherche-samenwerkingsteams mede op basis van een analyse van het regionaal 
criminaliteitsbeeld van de landen? Bestaat er al zo’n criminaliteitsbeeld? Kan dat gedeeld 
worden met de Tweede Kamer?  
 
Kan de staatssecretaris inzicht geven hoeveel crimineel vermogen er in 2019 mede met inzet 
van personele en financiële ondersteuning vanuit Nederland in de landen in het Koninkrijk is 
afgenomen? 
 
Is het juist dat gedurende nagenoeg geheel 2019 de positie van Procureur-Generaal op Aruba 
vacant was? Zijn er geen goede kandidaten beschikbaar voor de opvolging? Wanneer 
verwacht de staatssecretaris dat er een nieuwe PG aangesteld zal worden? Is dit niet een goed 
moment om alleen al uit kostenaspect te beslissen tot het aanstellen van één PG voor zowel 
Aruba als de rest van het Caribisch deel van het Koninkrijk? 
Welke financiële inspanning is er in 2019 geleverd aan Sint Maarten om de gevangenis te 
verbeteren? Tot welke verbeteringen heeft dat geleid? Zijn de toegezegde containercellen 
daadwerkelijk geleverd en zijn deze inmiddels onderdeel van de detentie-faciliteiten? Indien 
dit niet het geval is, kan de staatssecretaris dan uitleggen waarom dit niet gerealiseerd is? 
 
Wederopbouw Sint Maarten. 
De leden van de CDA-fractie vragen wat het oordeel van de regering is over de effectiviteit 
van de inzet van de Wereldbank c.q. het Trustfund ten aanzien van de opbouw van Sint 
Maarten. Deelt de regering de opvatting van de Rekenkamer dat woningen en scholen nog 
niet voorbereid zijn op een volgend orkaanseizoen en dat het onduidelijk is welk deel van de 
beschadigde scholen wel hersteld zijn? Wat is de betekenis van het feit dat van de 1100 
herstelde huizen er 669 hersteld zijn door het Rode Kruis met middelen uit een 
inzamelingsactie? Wat zegt dit over de effectiviteit van het Trustfund? Graag een reactie van 
de staatssecretaris op de aanbevelingen van de Rekenkamer, met name op de vraag of hij de 
noodzaak onderschrijft om te komen tot een aanzienlijke versnelling van de wederopbouw 
van Sint-Maarten. Wordt er prioriteit toegekend aan herstel van huizen en scholen? Is het 
opportuun om in het licht van de actualiteit na te denken om de nog niet door Nederland in 
het Trustfund gestorte middelen te betrekken bij de verdere liquiditeitssteun aan Sint Maarten 
in het kader van de coronacrisis? 
 

Belastinginning Caribisch Nederland. 
De leden van de CDA-fractie vragen in welke mate de Openbare lichamen in Caribisch 
Nederland (Saba, Sint Eustatius en Bonaire) een eigen belasting-areaal hebben en in welke 
mate ze hier ook daadwerkelijk gebruik van maken. Kan de staatssecretaris aangeven welke 
lokale belastingdruk er op deze eilanden bestaat en kan dit afgezet worden tegen de 
belastingdruk die inwoners van Nederlandse gemeenten op zich af zien komen? 
 
Inbreng van de leden van de D66-fractie 
De leden van de D66-fractie hebben met belangstelling kennisgenomen van het Jaarverslag 
Koninkrijksrelaties en BES-fonds 2019. Gedegenheid van het Jaarverslag springt in het oog, 
alsook de onderbouwing van de verscheidene aandachtsgebieden. Deze leden hebben nog wel 
enkele vragen over het Jaarverslag. 
 
De leden van de D66-fractie lezen dat de RMR op 12 juli 2019 het besluit heeft genomen tot 
het geven van een aanwijzing aan het bestuur van Curaçao tot aanpassing van de begroting 
2019 (Kamerstukken II 2018/19, 34269, nr. 5). Tegen dit besluit is door Curaçao kroonberoep 
aangetekend. Deze procedure was eind 2019 nog niet afgerond. Kan de regering aangeven wat 
de laatste stand van zaken is, zo vragen deze leden. 
 
De leden van de D66-fractie vragen of de onderbouwing wat betreft het aantal rechterlijke 
ambtenaren ter ondersteuning van de Rechterlijke macht (Justitie en Veiligheid) van de 
‘Bijdragen aan andere begrotingsstukken’ (p. 21) verder gespecificeerd kan worden (in 
bijvoorbeeld fte’s).  
 
Deze leden vragen of een meer specifieke omschrijving van de realisatiekosten van de categorie 
‘Onderzoek, Kennisoverdracht en Communicatie Bijdragen aan medeoverheden’ mogelijk is 
(zie tabel 5 Budgettaire gevolgen van beleid artikel 4 Bevorderen sociaaleconomische 
structuur, p. 25).  
 
De leden van de D66-fractie vragen wat de reden is voor het nauwelijks factureren van kosten 
voor de geleverde bijdrage aan de Nationale Politie van Sint-Maarten (KPSM, p.33). 
 
II Reactie van de bewindspersonen 
De fractieleden van de VVD en het CDA hebben beide vragen gesteld over de Rijksdienst 
voor Caribisch Nederland (RCN) en SSO CN. Ik kan daarop als volgt reageren. 
In het Algemene Rekenkamer (AR) rapport over de resultaten van het 
verantwoordingsonderzoek 2018 Koninkrijksrelaties (IV) en BES-fonds is reeds gesteld dat 
het niveau van informatiebeveiliging sterk verbeterd is: “SSO CN heeft in 2018 op effectieve 

onderzoek gereed is, kan ik u in dit stadium nog niet mededelen. Ik zal u hierover informeren 
als het zo ver is. Zoals ik eerder heb aangegeven ontbreekt zonder wetswijziging een 
juridische basis voor het hanteren van nieuwe, gedifferentieerde normen. 
In antwoord op de eerste vragen van de PVV-fractie kan ik aangeven dat in de 
Landsverordening Integriteitskamer de samenstelling en wijze van benoeming van de leden is 
vastgelegd. Zowel de minsterraad van Sint Maarten als de ministerraad van Nederland doet 
een bindende schriftelijke aanbeveling voor een lid van de Integriteitskamer. De twee leden 
doen gezamenlijk een aanbeveling voor een voorzitter die per koninklijk besluit wordt 
benoemd. De Raad van Toezicht wordt op een zelfde manier benoemd. Ik heb geen zicht op 
de nationaliteit van de medewerkers van het secretariaat van de Integriteitskamer. 
In reactie op de vraag van de PVV over het fysieke herstel door Nederlandse bedrijven kan ik 
aangeven dat uit actuele cijfers, die ik van de Wereldbank heb gekregen, blijkt dat de 76% 
van het uitgevoerde fysieke herstel door bedrijven uit het Koninkrijk uitgevoerd is, waarvan 
72% uit Sint Maarten, 3% uit Europees Nederland en 1% uit Curaçao. 
Op het verzoek van de leden van de PVV-fractie voor informatie over politici, ambtenaren, 
overheidsbedrijven, organisaties in de (semi-) collectieve sector en private ondernemingen 
van wie/waarvan criminele betrokkenheid door middel van onderzoeken tot nu toe is 
aangetoond en naar wie nog een onderzoek loopt meld ik dat zoals gebruikelijk de informatie 
uit operationele onderzoeken niet met mij wordt gedeeld. 
Op 7 oktober 2019 heb ik de Kamer een brief doen toekomen over de geleverde inzet en de 
resultaten van de aanpak van ondermijning, gefinancierd via tijdelijke projectfinanciering 
onder de naam Team Bestrijding Ondermijning (TBO) in het Caribisch deel van het 
Koninkrijk sinds 2016 (Kamerstukken II 2019/20, 35300 IV, nr. 14). Ik heb mij daarbij 
gebaseerd op openbare informatie en de aan mij beschikbaar gestelde jaarverslagen van het 
Recherche Samenwerkingsteam (RST), het Parket van de procureur-generaal en het 
Gemeenschappelijk Hof van Justitie. De onderzoeken worden uitgevoerd binnen de 
autonome bevoegdheden van de landen en binnen het gezagsgebied van de Procureur- 
Generaal van Curaçao, van Sint Maarten, en van Bonaire, Sint Eustatius en Saba. 
De PVV-fractie vroeg in hoeverre onderschepte illegale migranten worden teruggestuurd naar 
Venezuela. Bij onderschepping is de procedure als volgt. Bij het detecteren van vaartuigen 
vindt er een gecoördineerde inzet plaats van de beschikbare middelen van de Kustwacht 
Caribisch Gebied om het vaartuig op zee te onderscheppen. Na het onderscheppen worden 
het vaartuig en aangetroffen personen overgebracht naar één van de nautische steunpunten op 
Curaçao (Marinebasis Parera) of Aruba (Marinierskazerne Savaneta). Daar worden de 
personen na een veiligheidsfouillering overgedragen aan de lokale Korps Politie Diensten. De 
landen zijn daarna zelf verantwoordelijk voor de verdere afhandeling van de aangetroffen 
personen. De lokale autoriteiten zullen indien nodig een strafrechtelijk onderzoek instellen en 
waar van toepassing overgaan tot strafrechtelijke vervolging van mensenhandelaren. 
De leden van de CDA-fractie vragen welke initiatieven zijn ontplooid om de Kamer jaarlijks 
te informeren over de behaalde resultaten van de Recherche Samenwerkingsteams mede op 
basis van een analyse van het regionaal criminaliteitsbeeld van de landen. Tevens wordt 
verzocht duidelijkheid te geven over het criminaliteitsbeeld en de raadpleegbaarheid daarvan. 

consensusrijkswetgeving om één Procureur-Generaal aan te stellen is op dit moment niet 
voorzien. 
Mijn antwoord op de vragen van het CDA over de gevangenis op Sint Maarten luidt dat 
Nederland in 2019 technische ondersteuning heeft aangeboden bij het op orde brengen van 
het gevangeniswezen op Sint Maarten. Dat heeft in 2019 niet geleid tot Nederlandse inzet 
wegens het ontbreken van een formeel verzoek om ondersteuning vanuit de regering van Sint 
Maarten. Wel zijn er op grond van de Samenwerkingsregeling waarborging plannen van 
aanpak landstaken Curaçao en Sint Maarten op 19 oktober 2018 afspraken gemaakt met Sint 
Maarten, die zich richten op de verbetering van de detentiesituatie Sint Maarten. De 
voortgang hierop wordt periodiek gemonitord. Deze monitoringsrapportages worden samen 
met de voortgangsrapportages van de Voortgangscommissie Sint Maarten op ministerieel 
niveau periodiek besproken met Sint Maarten. 
U vroeg mij naar de stand van zaken met betrekking tot de containercellen. De Minister voor 
Rechtsbescherming heeft 22 containercellen van de oudbouw op Bonaire aan Sint Maarten 
beschikbaar gesteld, waarmee de celcapaciteit op Sint Maarten potentieel met 40 plaatsen zou 
toenemen. 11 containercellen zijn begin september 2019 door het Ministerie van Defensie 
naar Sint Maarten vervoerd vanaf Bonaire; de andere 11 staan nog op Bonaire in afwachting 
van besluitvorming van Sint Maarten. De 11 overgebrachte cellen zijn op dit moment nog 
niet geplaatst of gebruiksklaar gemaakt. Dit heeft aldus de Sint Maartense autoriteiten te 
maken met het aanleggen van de fundering, de aansluiting en het orkaanbestendig maken van 
de containercellen. Dit is de verantwoordelijkheid van Sint Maarten. Dit is ook altijd zo 
gecommuniceerd met Sint Maarten. Ik heb ondersteuning aangeboden van het 
Rijksvastgoedbedrijf dat kan helpen bij gebouwelijke verbeteringen en contractmanagement 
om deze cellen zo spoedig mogelijk in gebruik te kunnen nemen. De containercellen zouden 
dan volgens het plan van Sint Maarten op de luchtplaats binnen de muren van de Pointe 
Blanche gevangenis geplaatst worden. Tot dit moment is dit echter nog niet gerealiseerd door 
Sint Maarten. 
De nieuwe regering en de nieuwe Minister van Justitie heroverwegen de plaatsing van de 
containercellen. Nog niet duidelijk is of en hoe Sint Maarten de huidige containercellen wil 
gaan inzetten en of zij nog gebruik wil maken van de containercellen die thans nog op 
Bonaire gereserveerd staan. 
Met betrekking tot de wederopbouw Sint Maarten is het niet goed mogelijk nu al iets over de 
effectiviteit van de inzet van de Wereldbank te zeggen. Middels de dit jaar voorgenomen 
beleidsdoorlichting Wederopbouw bovenwindse eilanden, waarvan de resultaten naar 
verwachting worden opgeleverd in 2021, kan hier meer inzicht in verkregen worden. 
De Wereldbank is gevraagd als fondsbeheerder om de integere en transparante besteding van 
de middelen te borgen, en tevens vanwege de kennis en expertise van wederopbouw en small 
island states. Nederland kan en wil daar nog steeds op vertrouwen. 
Er moet inderdaad nog een forse inspanning geleverd worden om woningen en scholen te 
repareren en orkaanbestendig te maken. De aanbeveling van de Algemene Rekenkamer om 
zowel Sint-Maarten als de Wereldbank te verzoeken prioriteit toe te kennen aan het herstel 
van huizen en scholen, is dan ook zeer terecht en zie ik als een ondersteuning van mijn 
beleid. De urgentie van deze reparaties is in de stuurgroep (‘steering committee’) van 

routekaart om enkele projecten uit het verbeterplan te versnellen en de doelstelling van een 
goedkeurende accountantsverklaring bij de jaarrekening over 2021 te behalen. 
In antwoord op de vragen van de CDA-fractie over welke activiteiten op Saba, Sint Eustatius 
en Bonaire zijn ondernomen ter bevordering van de eigen voedselproductie, wil ik 
vooropstellen dat de verantwoordelijkheid voor het landbouwbeleid en de 
landbouwontwikkeling belegd is bij het openbaar lichaam. Het Ministerie van Landbouw, 
Natuur en Voedselkwaliteit (LNV) en de openbare lichamen werken samen om te investeren 
in de lokale voedselvoorziening. In navolging van het Bestuursakkoord Bonaire (2018) is in 
2019 het plan van aanpak voor de herinrichtring van de Dienst Landbouw Veeteelt en 
Visserij opgeleverd. Ook is het project gestart dat gericht is op de professionalisering van de 
geitenhouderij en de verbetering van de voedselveiligheid met betrekking tot de vleesketen. 
Daarnaast is er een verkenningsonderzoek geïnitieerd ten behoeve van het ontwikkelen en 
stimuleren van groen onderwijs en kennisbevordering. Verder zijn er door de visserij 
coöperatie lokvlotten aangeschaft om de visserij te bevorderen. Op zowel Bonaire als Saba 
zijn er groentekassen bij de basisscholen en middelbare scholen geplaatst. Saba is in 2019 
gestart met de ontwikkeling van hydroponics en de vissers hebben zich verenigd middels de 
oprichting van een stichting. Op Sint Eustatius is het project Made in Statia afgerond en 
doorgezet als private onderneming die lokale boeren en tuinders ondersteunt in de lokale 
voedselproductie. Toegang tot water is een grote uitdaging voor de groente- en fruitkweek. 
Daarom is vorig jaar een tweede waterreservoir voor de landbouw opgeleverd en biedt het 
openbaar lichaam Sint Eustatius aan alle agrarische ondernemers hulp met de verschaffing 
van irrigatiesystemen. In dat verband zal ook worden onderzocht of grondwaterbronnen op de 
lange termijn weer gebruikt kunnen worden. Verder ondersteunt het openbaar lichaam de 
boeren met het aanschaffen van de benodigde landbouwmachines, zoals tractoren, en wordt 
het ruimtelijk beleid aangepast om meer grond voor landbouwdoeleinden te bestemmen. 
Ten aanzien van de eigen voedselproductie op Aruba, Curaçao en Sint Maarten is nog veel 
terrein te winnen. Het verder ontwikkelen van deze sector door de respectievelijke regeringen 
is van belang voor het realiseren van de wensen om de eilandelijke economieën te 
diversifiëren. Het gaat hierbij om een autonome aangelegenheid en tot op heden worden er 
geen activiteiten ondernomen vanuit het Rijk die specifiek geënt zijn op de voedselproductie 
van deze landen. 
De CDA-fractie stelt aan mij een aantal vragen in relatie tot de bevolkingsgroei van Bonaire. 
De cijfers van het Centraal Bureau voor de Statistiek (CBS) bevestigt het beeld dat de 
bevolking van Bonaire groeit. Zo bedraagt deze groei in de laatste vier jaren -1,2% (2016) 
1,9% (2017), 2,8% (2018) en 4% (2019). De groei komt voornamelijk door immigratie, met 
in de laatste drie jaren migratieoverschotten van 266 (2017), 404 (2018) en 717 (2019) 
personen. De CBS jaarrapportage van 2018 over Caribisch Nederland stelt dat voor de 
periode 2011 tot en met 2017 de bevolkingsgroei op Bonaire voor 26% te verklaren is door 
immigratie vanuit Europees Nederland. De op een na grootste groep immigranten is 
afkomstig uit Curaçao, gevolgd door immigranten uit Latijns-Amerika, en dan met name de 
Dominicaanse Republiek, Venezuela en Colombia. 
Voor de faciliteiten en voorzieningen waar het Rijk in voorziet, geldt in het algemeen dat de 
beschikbare bedragen automatisch worden aangepast als er sprake is van een zogeheten 
‘autonome’ stijging. Een voorbeeld daarvan is de sociale zekerheid, zoals de kinderbijslag 

worden ingevoerd. Elk openbaar lichaam kan daar een eigen keuze in maken, waardoor de 
lokale, eilandelijke heffingen van elkaar (kunnen) verschillen, ook wat betreft het tarief (de 
lokale, eilandelijke heffingen moeten gebaseerd zijn op een door de eilandsraad 
goedgekeurde verordening). Het kabinet verstrekt jaarlijks een overzicht van de ontwikkeling 
van de begrote opbrengsten uit lokale, eilandelijke heffingen als bijlage bij de begroting van 
het BES-fonds. De afweging en verantwoording over invoering van een heffing en de hoogte 
van de tarieven vindt zoals eerder opgemerkt plaats in de eilandraden. Ik heb geen 
beschikking over vergelijkende cijfers over de lokale belastingdruk in Caribisch Nederland 
afgezet tegen de verwachte belastingdruk voor inwoners van Nederlandse gemeenten. 
De vragen van de leden van de D66 over het jaarverslag zal ik hieronder in de gestelde 
volgorde beantwoorden. 
De Rijksministerraad (RMR) heeft in 2019 aan Curaçao een aanwijzing gegeven. Tegen de 
aanwijzing is door Curaçao Kroonberoep ingesteld bij de Raad van State van het Koninkrijk 
(RvSK). De RvSK heeft hierop een ontwerpbesluit voorbereid. Deze procedure loopt nog. 
De onderbouwing van het aantal rechterlijke ambtenaren ter ondersteuning van de 
Rechterlijke macht specificeer ik als volgt: ter versterking van de rechtsstaat is volledige 
bezetting van het Gemeenschappelijk Hof en de openbaar ministeries van groot belang. 
Vanwege een gebrek aan lokale personele capaciteit draagt Nederland hier op verzoek van de 
landen aan bij door het ter beschikking stellen van rechters en officieren van justitie. Het 
betreft circa 30 rechters en circa 25 officieren van justitie. 
De bijdragen aan medeoverheden – Onderzoek, kennisoverdracht en communicatie zijn 
toegelicht op pagina 27 van het jaarverslag. De toelichting op pagina 25 bevat de uitgaven op 
het instrument opdrachten. In het jaarverslag is € 8,5 mln. van de totale uitgaven van € 10,2 
mln. reeds toegelicht. Het overige betreft een bijdrage aan het Openbaar Lichaam Bonaire 
voor het afronden van het project van de rioolwaterzuiveringsinstallatie. 
De reden voor het geringe aantal facturaties van de Nationale Politie van Sint Maarten 
verklaar ik als volgt. Over 2019 dient de politie nog een prestatielevering op te maken. De 
berekening van deze prestatielevering neemt, mede door de complexiteit, veel tijd in beslag. 
Na een berekening van de daadwerkelijk geleverde prestatie door de politie, kan een factuur 
voor de gemaakte kosten worden verzonden.

