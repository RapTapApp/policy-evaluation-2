Vraag 1 
Hoeveel kost het om loondispensatie in de Wet arbeidsongeschiktheidsvoorziening 
jonggehandicapten (Wajong) te vervangen door loonkostensubsidie? 
Antwoord 1 
Het vervangen van loondispensatie in de Wajong door loonkostensubsidie kost jaarlijks ongeveer 
€40 miljoen. Afhankelijk van de exacte invulling van de wijziging kunnen deze kosten nog hoger of 
lager uitvallen. Zo wordt in deze inschatting bijvoorbeeld nog geen rekening gehouden met een 
eventuele overgangsregeling. 
Vraag 2 
Hoeveel kost het om betaald geboorteverlof voor de partner uit te breiden naar zeven weken, ter 
hoogte van 70% van het loon en met een minimum van het minimumloon? 
Antwoord 2 
Het verlengen van het geboorteverlof met 1 week naar 7 weken kost naar schatting € 25 miljoen. 
Dit is een grove, indicatieve raming. Hierin is niet meegenomen dat iedere uitkering tenminste het 
minimumloon bedraagt. UWV berekent de uitkering bij verlof op basis van het dagloon dat niet is 
gerelateerd aan de arbeidsduur. Door het ontbreken van betrouwbare gegevens is het 
uitvoeringstechnisch te complex om te bepalen of een werknemer onder het minimumloon naar 
rato arbeidsduur terechtkomt. 
Vraag 3 
Hoeveel kost het om het langdurend zorgverlof betaald te maken, tegen 70% van het loon, met 
een minimum van het minimumloon? 
Antwoord 3 
In 2019 hebben 13.000 werknemers langdurend zorgverlof opgenomen. De potentiële doelgroep 
voor een betaald langdurend zorgverlof is echter veel groter. Veel werknemers maken namelijk 
gebruik van andere vormen van verlof (bron: Monitor arbeid en zorg en kinderopvang 2019, CBS). 
Als er een betaald langdurend verlof wordt ingevoerd zal naar verwachting substitutie plaatsvinden 
van andere verlofvormen.  
 
De kosten zijn zeer afhankelijk van de aannames ten aanzien van het gebruik van verlof. Stel dat 
90.000 werknemers gebruik maken van langdurend zorgverlof indien dit betaald is (dit is gelijk 
aan het huidige gebruik van kortdurend zorgverlof, hetgeen betaald is) en zij gemiddeld 4 weken 
verlof opnemen (maximaal is 6 weken) tegen 70% loon dan zijn de kosten circa € 175 mln. Als, 
een gebruik van 130.000 werknemers wordt verondersteld (vertienvoudiging van huidig gebruik) 
met opnieuw 4 weken verlof gemiddeld dan zijn de kosten circa € 250 mln. Om tot een preciezere 
raming te komen is nadere uitwerking en analyse vereist. In de genoemde kosten is niet 
meegenomen dat iedere uitkering tenminste het minimumloon bedraagt (zie ook het antwoord op 
vraag 2). 
Vraag 4 
Hoeveel kost het om het kortdurend zorgverlof uit te breiden met een extra (aantal werkuren per) 
week? 
Antwoord 4 
Kortdurend zorgverlof wordt betaald door de werkgever (wettelijk maximaal 70% van het 
maximumdagloon). Uitbreiding van dit verlof komt daarmee voor rekening van de werkgever. Op 
dit moment bedraagt het recht op zorgverlof twee weken en wordt door circa 91.000 werknemers 
gebruik gemaakt van dit verlof (bron: Monitor arbeid en zorg en kinderopvang 2019, CBS). De 
precieze kosten van uitbreiding voor de werkgever zijn afhankelijk van de omvang van de 
uitbreiding. Ter illustratie wordt uitgegaan van één week uitbreiding. Uitgaande van het huidige 
gebruik en de aanname dat deze werknemers gemiddeld 4 van de 5 extra dagen verlof opnemen, 
kost uitbreiding met één week werkgevers circa 35 mln. Dit is een indicatieve raming.  
 

Antwoord 8 
Het platform NLWerktDoor is een onderdeel van het programma Perspectief op Werk dat gericht is 
op een betere arbeidsbemiddeling door een hernieuwde samenwerking van publieke en private 
partijen in alle 35 arbeidsmarktregio’s. Kosten voor het platform worden vanuit de bestaande 
budgetten voor dat programma gedragen. Vanwege de samenhang van NLWerktDoor en 
Perspectief op Werk is het lastig om de kosten te verbijzonderen en aan te geven hoeveel wordt 
besteed aan het platform NLWerktDoor.  
Vraag 9 
Hoeveel mensen bezoeken gemiddeld per dag de website NLwerktdoor.nl ? 
Antwoord 9 
Vanaf de livegang tot en met 4 juni 2020 zijn er op www.nlwerktdoor.nl 15.604 unieke bezoekers 
geweest. Op de dag van lancering (23 april) waren er 2.921 unieke bezoekers. In de weken 
daarna is er een duidelijke dynamiek te zien: op werkdagen komen veel bezoekers, in het 
weekend en op feestdagen nauwelijks. Het gemiddeld aantal unieke bezoekers per werkdag over 
de gehele periode gezien is circa 500.  
 
Vraag 10 
Hoeveel mensen hebben gebruik gemaakt van de website NLwerktdoor.nl ? Kunt u een uitsplitsing 
per opleidingsniveau tonen? 
Antwoord 10 
Zie voor het aantal bezoekers het antwoord op vraag 9. Het platform NLWerktDoor heeft als 
primaire doelstelling om werkgevers te verwijzen naar de juiste kanalen en verbindingen te 
leggen. Het platform zorgt voor de ontsluiting van sectorale en regionale initiatieven en (regionale) 
arbeidsbemiddelende organisaties (veelal de regionale werkgeversservicepunten). Bezoekers van 
de site kunnen door de ontsloten informatie vervolgens zelf contact leggen met deze organisaties. 
Vanwege het doorverwijzende karakter van het platform wordt het opleidingsniveau van de 
bezoekers niet bijgehouden. 
 
Vraag 11 
Hoeveel budget is beschikbaar voor Leven Lang Ontwikkelen (LLO)? Hoe is dit budget verdeeld 
over de verschillende onderwijsniveaus mbo-3, mbo-4, ad (associate degree), hbo, wo? Hoe is dit 
budget verdeeld over de verschillende sectoren? 
Antwoord 11 
Het kabinet heeft in 2018 in een bijlage een overzicht gegeven van de beleidsinzet op LLO vanuit 
diverse departementen (Tweede Kamer 30 012, nr. 92). Bedoeling is na de zomer te komen met 
een update hiervan. Daarop vooruitlopend kan alvast worden gemeld dat vanaf 2022 jaarlijks circa 
€ 200 miljoen beschikbaar komt voor de uitvoering van de STAP-regeling, waarmee mensen met 
een band met de Nederlandse arbeidsmarkt zich kunnen scholen en ontwikkelen. Deze STAP-
regeling vervangt de scholingsaftrek waarmee mensen nu scholingskosten in mindering kunnen 
brengen op hun inkomsten ten behoeve van de inkomstenbelasting. Verder is sinds maart 2020 de 
SLIM-regeling in werking getreden, waarvoor jaarlijks € 48 miljoen beschikbaar is voor MKB om 
scholing en ontwikkeling te stimuleren. Er is geen LLO budget specifiek gekoppeld aan 
onderwijsniveaus of sectoren. 
Vraag 12 
Hoeveel mensen maken jaarlijks gebruik van het Sociale Zaken en Werkgelegenheid-budget voor 
Leven Lang Ontwikkelen? Hoe is de verdeling gebruikers over de verschillende onderwijsniveaus 
mbo-3, mbo-4, ad, hbo, wo? Hoe is de verdeling gebruikers over de verschillende sectoren? 
Antwoord 12 

Vraag 18 
Hoeveel mensen maken momenteel gebruik van de SLIM-regeling? Wat is hun opleidingsniveau? 
Antwoord 18 
Op dit moment kan nog niks gezegd worden over het gebruik van de regeling. Van 2 tot en met 31 
maart 2020 stond het eerste aanvraagtijdvak voor mkb-ondernemingen open. Op dit moment 
worden de ingediende subsidieaanvragen beoordeeld. Daarnaast is momenteel (van 1 april tot en 
met 30 juni) het aanvraagtijdvak voor samenwerkingsverbanden en grootbedrijven in de sectoren 
horeca, landbouw en recreatie geopend. Overigens worden geen deelnemersgegevens, zoals 
gegevens over opleidingsniveau, uitgevraagd. Het doel van de regeling is het stimuleren van leren 
en ontwikkelen in het mkb en in grootbedrijven in de sectoren horeca, landbouw en recreatie. De 
mkb-ondernemingen en de grootbedrijven in de genoemde sectoren zijn de doelgroep. 
Vraag 19 
Is er budget vanuit het ministerie van Sociale Zaken en Werkgelegenheid dat wordt besteed aan 
leerwerkloketten in arbeidsmarktregio’s? Zo ja, hoeveel budget is dat? Hoe is de verdeling over de 
arbeidsmarktregio’s? 
Antwoord 19 
SZW kent een structurele rijksbijdrage toe van € 4,5 miljoen per jaar, € 1 miljoen voor het 
landelijk team Leerwerkloketten en € 3,5 miljoen voor de arbeidsmarktregio’s. UWV faciliteert de 
regionale samenwerkingsverbanden leren en werken/leerwerkloketten vanuit zijn landelijke rol in 
opdracht van SZW. UWV voorziet de regio’s uit de € 3,5 miljoen in een basisfinanciering van € 
100.000 per arbeidsmarktregio; de regionale samenwerkingsverbanden organiseren hierop 
aanvullend met behulp van cofinanciering de samenwerking naar regionale behoefte. Ter 
versterking van de regionale ondersteuningsstructuur voor (niet) werkenden en werkgevers bij een 
Leven Lang Ontwikkelen is het kabinet daarnaast een drietal leerwerkloket Plus pilots gestart. De 
pilots leerwerkloket Plus maken deel uit van het meerjarig actieprogramma Leven lang 
Ontwikkelen van het kabinet en worden gefinancierd door het ministerie van OCW. Hiervoor is een 
budget van € 1,4 miljoen per jaar voor drie jaar (2019-2021) beschikbaar gesteld.    
 
Vraag 20 
Welke arbeidsmarktregio’s hebben momenteel een (functionerend) leerwerkloket? Hoeveel 
werkzoekenden maken daar gebruik van? Hoeveel onderwijsaanbieders zijn daarbij aangesloten? 
En hoeveel werkgevers bieden leerwerkplekken aan? Hoe is de tevredenheid van de verschillende 
betrokken partijen over het leerwerkloket? 
Antwoord 20 
e
Er zijn momenteel 34 functionerende leerwerkloketten. Het 35 leerwerkloket in de 
arbeidsmarktregio Gooi- en Vechtstreek bevindt zich in de opstartfase. Dit betekent dat binnenkort 
alle 35 arbeidsmarktregio’s een functionerend leerwerkloket hebben.  
In 2019 hebben de leerwerkloketten ruim 21.000 keer advies gegeven. Dit advies kan bestaan uit 
korte informatiemomenten, langere loopbaanadviesgesprekken en/of het afnemen van 
competentietesten. Daarnaast zijn aan 6.502 burgers groepsvoorlichtingen gegeven. Naast advies 
aan burgers, geven de leerwerkloketten advies aan werkgevers, aan partners en aan 
professionals. In adviesgesprekken aan werkgevers, wordt informatie verstrekt over de 
dienstverlening van het Leerwerkloket, nut en noodzaak van scholing, loopbaanadvisering, de 
mogelijkheden van leerwerktrajecten, financiële regelingen voor bekostiging van scholing, aanpak 
laaggeletterdheid en social return on investment (SROI). Advies over een leerwerktraject gaat 
onder andere over de juiste scholing voor de deelnemers en de werkgever om deelnemers zo 
duurzaam mogelijk te plaatsen. 
 
Er is in iedere regio minimaal 1 (publieke) onderwijsaanbieder aangesloten bij het leerwerkloket, 
dit is een voorwaarde voor het samenwerkingsverband. Echter laat de praktijk zien dat dit er 
meestal meer zijn. Naast publieke onderwijsaanbieders zoeken ook private aanbieders de 
samenwerking met leerwerkloketten.  
Leerwerkloketten zijn er in eerste instantie voor burgers. Voor het aanbieden van leerwerkplekken 
zijn samenwerkingsverbanden met de Samenwerkingsorganisatie Beroepsonderwijs Bedrijfsleven 
(SBB) en de werkgeversservicepunten.  

Antwoord 23 
Met het pensioenakkoord is er vanaf 2020 structureel 10 miljoen vrijgekomen voor een meerjarig 
investeringsprogramma duurzame inzetbaarheid, als bijdrage aan het beleid gericht op gezond 
doorwerken tot het pensioen. Zoals gemeld in de brief aan de Tweede Kamer over het 
principeakkoord vernieuwing pensioenstelsel van 5 juni 2019 (Tweede Kamer 32 043, nr. 457) is 
daarnaast voor de periode 2021 tot en met 2025 €800 miljoen beschikbaar gesteld voor een 
tijdelijke subsidieregeling die ziet op het faciliteren van sectorale maatwerkafspraken rondom 
duurzame inzetbaarheid, langer doorwerken en eerder uittreden. Aangezien LLO een belangrijk 
onderdeel is van het bredere beleid gericht op duurzame inzetbaarheid, en DI en LLO elkaar 
inhoudelijk gezien aanvullen en versterken, wordt hiervoor in het meerjarig 
investeringsprogramma een integrale aanpak gekozen. Daarnaast is er binnen de SZW-begroting 
afzonderlijk budget voor LLO.   
Vraag 24 
Wat is de verklaring dat 40% van het Duurzame inzetbaarheidsbudget niet werd benut in 2017? 
Zijn die cijfers veranderd tot aan nu? 
Antwoord 24 
Zie het antwoord van vraag 23. 
Vraag 25 
Hoeveel personen maken dit jaar gebruik van de fiscale scholingsaftrek? 
Antwoord 25 
De meest recente gegevens gaan over belastingjaar 2018. In dat jaar hebben tot nog toe 376.000 
belastingplichtigen gebruik gemaakt van de aftrek scholingsuitgaven. 
Vraag 26  
Hoeveel geld is in totaal en per werkende gereserveerd in opleidings- en ontwikkelingsfondsen 
(O&O-fondsen)? 
Antwoord 26 
Uit de rapportage cao-afspraken 2018 blijkt dat van de 75 onderzochte fondsen er 60 fondsen 
1
uitgaven hebben gedaan aan O&O gerelateerde doelstellingen. De uitgaven bedragen € 115,8 
miljoen en hebben betrekking op 1,8 miljoen medewerkers. Dat komt neer op een uitgave van € 
62,90 per werknemer. 
Deze 60 fondsen bestaan uit 24 O&O-fondsen en 36 brede sociale fondsen die een deel van hun 
uitgaven aan O&O doelstellingen hebben besteed. De O&O-fondsen geven gemiddeld genomen 
afgerond € 117 per werknemer uit aan O&O doelstellingen. Bij de 36 andere fondsen is dit bedrag 
€ 24 per werknemer.  
Het gereserveerde bedrag is niet bekend. De minister zal bezien of dit in de rapportage cao-
afspraken 2020, die medio 2021 gepubliceerd wordt, kan worden meegenomen. 
Vraag 27 
Hoeveel werknemers verdienen in hun functie 100%, 110% en 120% van het wettelijk 
minimumloon? Hoe is de verdeling van deze aantallen over de verschillende sectoren? In welke 
sectoren vallen de meeste werknemers die 100%, 110% en 120% van het wettelijk minimumloon 
verdienen? 
Antwoord 27 
In navolgende tabel is het aantal banen in 2018 dat tot en met 100%, tussen 100 en 110% en 
tussen 110 en 120% van het wettelijk minimumloon vallen weergegeven, zowel totaal als per 
sector. Als een persoon meer dan één werkkring heeft, telt elke werkkring als afzonderlijke baan. 
In het rechterdeel van de kolom is het arbeidsvolume weergegeven. Hierin worden banen naar 
rato van het aantal gewerkte uren weergeven. Er zijn dus in totaal circa 8,3 miljoen banen die 6,2 
 
1
 In totaal waren er in 2017 92 fonds-cao’s, waarvan er 81 zijn avv’d. Van die 81 avv’de fonds-cao’s hebben 75 
fondsen een dienstverlenende doelstelling. Die 75 fondsen zijn betrokken in de rapportage cao-afspraken. 

Antwoord 29  
Het aandeel Aof-premie dat door werkgevers met een premieplichtig loonsom van maximaal 10 
maal het gemiddelde premieplichtig loon wordt betaald, schatten we op basis van de loonsommen 
in 2018 in op circa 10%.  
Vraag 30 
Hoeveel Aof-premie betaalt een bedrijf met 5, 10, 25, 100 en 500 werknemers gemiddeld? 
Antwoord 30 
Het meest recent beschikbare gemiddelde premieplichtige loon is over 2018 en bedroeg € 33.700. 
De Aof-premie bedraagt 6,77% + 0,5%-punt opslag voor kinderopvang. Op basis van deze cijfers 
bedraagt de af te dragen Aof-premie bij verschillende bedrijfsgroottes gemiddeld genomen het 
volgende: 
Totale Aof-premie inclusief opslag kinderopvang voor bedrijven van diverse omvang (x € 1) 
aantal totale 
werknemers Aof-premie 
5 12.250 
10 24.500 
25 61.250 
100 244.999 
500 1.224.995 
 
Vraag 31 
Hoeveel sociale premie (inclusief pensioen) betaalt een bedrijf met 5, 10, 25, 100 en 500 
werknemers gemiddeld? 
Antwoord 31 
De sociale premies ten laste van werkgevers waren volgens het CBS in 2018 gemiddeld € 12.500 
per arbeidsjaar. In de CBS cijfers zit in ‘sociale premies ten laste van werkgevers’ ook het deel van 
de pensioenpremie dat de werkgever betaalt. Voor de genoemde verschillende bedrijfsgroottes 
komt dat dus neer op het volgende bedrag: 
Bedrijfsgrootte (arbeidsjaren) Sociale premies t.l.v. werkgevers 
 
x 1 000 euro 
5 62,5 
10 125 
25 312,5 
100 1250 
500 6250 
 
3
Deze berekening is gebaseerd op de CBS cijfers voor alle bedrijfstakken . De werkelijk betaalde 
sociale premies verschillen per bedrijfstak. Dat komt doordat bijvoorbeeld de Whk-premie per 
sector verschilt, en voor grotere bedrijven individueel wordt vastgesteld. Ook kunnen bedrijven 
eigenrisicodrager zijn voor de ZW en WIA, waardoor ze geen premie betalen, maar zelf de 
uitkeringslasten moeten voldoen (of zich daarvoor op de private markt verzekeren). De wettelijke 
sociale premies worden betaald over het loon tot het maximumpremieloon. Het aandeel van de 
wettelijke sociale premies in de loonkosten verschilt daardoor ook per sector. Ook 
 
3
 https://opendata.cbs.nl/statline/#/CBS/nl/dataset/84165NED/table?dl=3AA54 

4
coronacrisis. In deze brief is onder meer gemeld dat het kabinet vier miljoen euro beschikbaar 
heeft gesteld aan Voedselbanken Nederland als vangnet voor hun calamiteitenfonds. 
De precieze gevolgen, ook op financieel gebied, van de coronacrisis zijn nog niet bekend. Het 
kabinet blijft de ontwikkelingen op het terrein van armoede en schulden nauwlettend volgen in 
overleg met betrokken partijen als VNG en Divosa.  
 
Vraag 37 
Zijn in voorgaande jaren ook budgettair neutrale herschikking zonder toelichting gedaan? Is dit 
gebruikelijk? Waarom is hiervoor gekozen? 
Antwoord 37 
In voorgaande jaren zijn ook budgettair neutrale herschikkingen gedaan zonder verdere 
toelichting. Dit is een gebruikelijk werkwijze. Het gaat hier om mutaties binnen één artikel of 
meerdere artikelen naar gelijksoortige financiële instrumenten. De aard van de uitgaven verandert 
niet. Er is voor gekozen om deze mutaties geen verdere toelichting te geven om het aantal 
mutaties waarbij wel een toelichting staat overzichtelijk te houden. 
 
Vraag 38 
Hoeveel bedrijven ontvangen het lage-inkomensvoordeel (LIV), jeugd-LIV of loonkostenvoordeel 
(LKV) in de bijgestelde raming? Hoeveel geld ontvangen deze bedrijven gemiddeld? 
Antwoord 38 
De voorlopige berekening in 2020 (over 2019) laat zien dat de Wtl-tegemoetkomingen (LIV, 
Jeugd-LIV en LKV’s) aan circa 145.000 bedrijven wordt uitgekeerd. Een onderverdeling naar LIV, 
J-LIV en LKV is nog niet beschikbaar. Het gaat gemiddeld om circa € 5000 per bedrijf. Dit 
betreffen voorlopige cijfers. Definitieve cijfers worden na afloop van het kalenderjaar 2020 bekend 
bij de publicatie van het jaarverslag van UWV. 
Vraag 39 
Hoeveel bedrijven ontvingen het LIV, jeugd-LIV of LKV per jaar sinds 2017? Hoeveel geld 
ontvingen deze bedrijven in de verschillende jaren gemiddeld? 
Antwoord 39 
Tabel: Aantal bedrijven en gemiddeld bedrag per jaar 
 2018 (over 2017) 2019 (over 2018) 2020 (over 2019) 
5
Aantal bedrijven 94.000 145.500 145.000 
Gemiddeld bedrag (€) 5000 5500 5000 
 
De cijfers in 2020 (over 2019) betreffen voorlopige cijfers. Definitieve cijfers worden na afloop van 
het kalenderjaar 2020 bekend bij de publicatie van het jaarverslag van UWV. 
Vraag 40 
Voor hoeveel arbeidsplaatsen wordt het LIV, jeugd-LIV of LKV uitgekeerd in de bijgestelde raming? 
Hoe is de verdeling van deze arbeidsplaatsen over de verschillende sectoren? 
Antwoord 40 
In 2020 (over 2019) gaat het om ruim 884.000 werknemers. De verdeling over de sectoren, net 
als de definitieve cijfers, worden bekend na afloop van het kalenderjaar 2020 bij de publicatie van 
het jaarverslag van UWV. 
 
4
 Kamerstukken II, 2019-2020, 35415, nr. 11 
5
 2018 betreft alleen bedrijven die LIV hebben ontvangen. LKV en J-LIV is namelijk een 
jaar later ingevoerd. 

21. Havenclassificeerders 17 40 
22. Binnenscheepvaart 240 295 
23. Visserij 7 12 
24. Koopvaardij 25 28 
25. Vervoer KLM 3 5 
26. Vervoer NS 2 1 
27. Vervoer Posterijen 29 32 
28. Taxivervoer 72 246 
 
Vraag 42 
Voor welke precieze regelingen, doelen en jaren worden de middelen uit de ‘stimuleringsregeling 
LLO in MKB’ na mutatie ingezet? 
Antwoord 42 
De SLIM-regeling is in werking getreden met ingang van 1 januari 2020. Op dit moment worden 
de aanvragen die door mkb-ondernemingen zijn ingediend in het eerste aanvraagtijdvak (2 tot en 
met 31 maart 2020) beoordeeld en staat eveneens het aanvraagtijdvak voor 
samenwerkingsverbanden en grootbedrijven in de sectoren horeca, landbouw en recreatie open 
(van 1 april tot en met 30 juni).  
De verwachte uitgaven over 2020 zijn naar beneden bijgesteld en beperkt tot € 1,4 miljoen. Dit 
omdat het om langlopende trajecten gaat, waarbij de subsidie achteraf (naar verwachting in 2021) 
uitgekeerd wordt. Dat betekent dus niet dat er geen activiteiten zijn in 2020. Het doel van deze 
regeling is om door middel van subsidie een bijdrage te leveren aan initiatieven in mkb-
ondernemingen en in grootbedrijven in de genoemde drie sectoren, gericht op het stimuleren van 
leren en ontwikkelen. Subsidie kan verstrekt worden voor het bekostigen van een viertal 
activiteiten die uiting geven aan het genoemde doel: a) de doorlichting van de onderneming 
uitmondend in een opleidings- of ontwikkelplan gericht op het inzichtelijk maken van de 
scholingsbehoefte vanuit het perspectief van de onderneming; b) het verkrijgen van loopbaan- of 
ontwikkeladviezen ten behoeve van werkenden in de onderneming, of in geval van een 
samenwerkingsverband werkenden in andere mkb-ondernemingen; c) het ondersteunen en 
begeleiden bij het ontwikkelen of invoeren van een methode in de onderneming die werkenden in 
de onderneming stimuleert hun kennis, vaardigheden en beroepshouding verder te ontwikkelen 
tijdens het werk; en d) het gedurende enige tijd bieden van praktijkleerplaatsen ten behoeve van 
een beroepsopleiding of een deel daarvan in de derde leerweg bij een erkend leerbedrijf. 
Vraag 43 
Waarom zijn de ontvangsten van de Inspectie Sociale Zaken en Werkgelegenheid (SZW) met 
betrekking tot het wagenpark overgeheveld van artikel 98 naar dit artikel (0,9 miljoen euro)? Is 
hiermee geld gehaald uit de kas van de Inspectie SZW en overgeheveld naar algemene middelen? 
Is in voorgaande jaren ook op dergelijke wijze geld vanuit de Inspectie SZW overgeheveld? Wat is 
de rechtvaardiging, aangezien de Inspectie al met tekorten zit en is dit in lijn met de eerdere 
afspraken? 
Antwoord 43 
Vanuit het oogpunt van eenduidigheid is ervoor gekozen om alle beleidsuitgaven en -ontvangsten 
van de Inspectie SZW op één artikel te plaatsen, namelijk artikel 1 Arbeidsmarkt. De 
apparaatsuitgaven van de Inspectie SZW staan op artikel 96. 
De boeteontvangsten stonden al op artikel 1. Omdat de overige uitgaven en ontvangsten 
(waaronder wagenpark) van de Inspectie een raakvlak met arbeidsmarkt hebben, zijn deze 
verplaatst van artikel 98 naar artikel 1. Deze overheveling heeft geen gevolgen voor de kas van de 
Inspectie SZW. Alle overgehevelde middelen blijven beschikbaar voor de Inspectie SZW. 

Antwoord 49 
Het recht op een transitievergoeding volgt uit artikel 7:673 lid 1 BW. De werknemer heeft recht op 
een transitievergoeding als door de werkgever is opgezegd, op verzoek van de werkgever is 
ontbonden of na het einde van rechtswege op initiatief van de werkgever niet wordt verlengd. Ook 
als de werknemer op dat moment ziek is, bestaat recht op de transitievergoeding. Ook een 
werknemer die volledig arbeidsongeschikt is en wiens arbeidsovereenkomst om die reden wordt 
beëindigd, heeft recht op een transitievergoeding. Het doel van de transitievergoeding is 
tweeledig, namelijk een compensatie voor de financiële gevolgen van het baanverlies en 
bevorderen van de transitie naar ander werk. 
Vraag 50 
Kan, aangaande de transitievergoeding na 2 jaar ziekte, worden toegelicht dat ‘de impact van de 
WAB groter is dan eerder voorzien’? 
Antwoord 50 
Een werkgever kan als een werknemer 2 jaar ziek is en er geen mogelijkheden zijn tot 
herplaatsing, overgaan tot beëindiging van de arbeidsovereenkomst. Eerder is aangenomen dat 
werkgevers hiertoe zodra deze mogelijkheid zich voordoen, snel zouden overgaan. Inmiddels is, op 
basis van signalen uit de praktijk, duidelijk dat een aantal werkgevers hiermee gewacht heeft tot 1 
januari 2020 of later. Met ingang van 1 januari 2020 is met invoering van de WAB en het vervallen 
van de overbruggingsregeling de opbouw en hoogte van de transitievergoeding gewijzigd. In veel 
gevallen zal de transitievergoeding dan lager uitvallen. De compensatieregeling is ingegaan per 
april 2020 en geldt met terugwerkende kracht tot 1 juli 2015.  Wanneer de werknemer voor 1 
januari 2020 2 jaar ziek was en de werkgever op dat moment tot beëindiging had kunnen 
overgaan, maar daarmee wacht tot na 1 januari 2020, dan bepaalt het overgangsrecht dat de 
transitievergoeding conform de nieuwe WAB-regels wordt gecompenseerd. Dit zal veelal leiden tot 
een veel lagere compensatie. Dit leidt tot een incidentele vrijval van 34 miljoen in 2020. 
Vraag 51 
Wat is de stand van zaken met betrekking tot de uitvoering van motie van de leden Tielen en 
Palland (Kamerstuk 35300-XV, nr. 37)? 
Antwoord 51 
Zie het antwoord op vraag 34. Zoals aangegeven in de brief “Quickscan naar de effecten van de 
Wet arbeidsmarkt in balans” zullen de resultaten betrokken worden bij de opvolging van de 
Commissie Regulering van Werk. Hiermee is uitvoering gegeven aan de motie van de leden.  
Vraag 52 
Waar is de gemuteerde 1 miljoen euro onder ‘sectorplannen’ precies voor bestemd? 
Antwoord 52 
In 2019 zijn de laatste subsidies Sectorplannen op één na vastgesteld. Deze laatste subsidie werd 
in januari jl. vastgesteld en daarop werd ruim € 1 miljoen nabetaald. Hiermee lopen er geen 
activiteiten meer voor de sectorplannen en is het subsidieproces van de sectorplannen afgerond. 
Vraag 53 
Welke activiteiten lopen er nog voor de sectorplannen? 
Antwoord 53 
Zie antwoord van vraag 52. 
Vraag 54 
Hoeveel aanvragen voor de subsidie 'Armoedeschulden' zijn door maatschappelijke organisaties 
gedaan? 
 
 

Antwoord 58 
De subsidie ‘alle kinderen doen mee’ aan de vier partijen verenigd onder de naam SAM& (Jarige 
Job, Jeugdfonds Sport & Cultuur, Nationaal Fonds Kinderhulp en Vereniging Leergeld Nederland) is 
gericht op de groei van het aantal te bereiken kinderen in armoede en op de uitbreiding van de 
voorzieningen per kind, zodat zij mee kunnen doen op school, aan sport, aan cultuur en sociale 
activiteiten. De partijen ontvangen subsidie vanaf 2017. Uit voorlopige cijfers die de 
gesubsidieerde partijen hebben verstrekt blijkt dat, mede als gevolg van de subsidie, het aantal 
geleverde voorzieningen aan kinderen is toegenomen van 264.000 in 2016 tot 315.000 (in 2017), 
368.000 (in 2018) en 398.170 (in 2019).  De subsidie aan de partijen loopt tot en met 2020 en zal 
met een jaar worden verlengd. De partijen rapporteren jaarlijks over de voortgang en dienen in 
2022 een eindverantwoording in. 
Vraag 59 
Hoeveel kinderen beoogt het programma Alle Kinderen doen mee’ in 2019 te helpen en in 
hoeverre ligt deze doelstelling op schema? 
Antwoord 59 
Zie het antwoord op vraag 58.  
 
Vraag 60 
Hoe kan het dat het Macrobudget participatiewetuitkeringen door verwerking van 
conjunctuureffecten is verlaagd? 
Antwoord 60 
Het Macrobudget participatiewetuitkeringen is in de eerste suppletoire begroting 2020 conform 
gebruikelijke systematiek bijgesteld t.o.v. het budget uit de begroting 2020. Een deel van de 
bijstelling is het gevolg van de verwerking van conjunctuureffecten. De verwerkte 
conjunctuurraming betreft de CEP-stand uit begin maart. In die stand is nog geen rekening 
gehouden met de nieuwe economische ontwikkelingen als gevolg van corona. De impact van 
corona op de werkloosheid en daarmee op het Macrobudget participatiewetuitkeringen is dus nog 
niet in de eerste suppletoire begroting 2020 verwerkt, dit volgt in de begroting 2021. Daarbij 
wordt uitgegaan van de huidige conjuncturele situatie voor het Macrobudget van 2020 en latere 
jaren.  
 
Vraag 61 
Wat is de voortgang van het scholingstraject Werkhervatting Gedeeltelijk Arbeidsgeschikten 
(WGA)? 
Antwoord 61 
Het beleid is erop gericht sterker in te zetten op scholing van mensen met een WGA-uitkering. Om 
het beoogde experiment vorm te geven, is gestart met nader verkennend onderzoek. In februari 
2020 is een onderzoek afgerond waarmee in kaart is gebracht welke factoren bepalend zijn voor 
een succesvolle implementatie van arbeidsmarktgerichte scholing voor deze specifieke groep 
(link). Rond de zomer verschijnt een rapport van UWV dat zicht geeft op de huidige inkoop van 
scholing. Na de zomer van 2020 wordt toegewerkt naar een advies. Het advies biedt antwoord op 
de vraag voor welke WGA’ers en in welke situaties een leerwerk- of scholingstraject van 
toegevoegde waarde kan zijn voor de re-integratie. Hierbij wordt overeenkomstig de motie van het 
lid Tielen (Kamerstuk 29544, nr. 957) bezien in welke mate er sprake is van laaggeletterdheid en 
welke belemmeringen voor werkhervatting worden ondervonden met betrekking tot het niet 
(voldoende) beheersen van de Nederlandse taal. Op basis van de uitkomsten van deze 
onderzoeken informeer ik uw Kamer dit najaar hoe we effectief invulling kunnen gaan geven aan 
de beleidsinzet om met gerichte scholing de arbeidsmarktkansen van meer mensen met een WGA-
uitkering te vergroten. 
 
Vraag 62 
Hoeveel mensen stromen naar verwachting dit jaar in de Inkomensvoorziening Volledig en 
duurzaam Arbeidsongeschikten (IVA) en WGA? Hoeveel was dit vorig jaar? 

en dat is volgens de begrotingsregels ook niet toegestaan. De scheiding van inkomsten en 
uitgaven houdt immers in dat er aparte kaders zijn voor de uitgaven en de inkomsten. De uitgaven 
vallen onder het uitgavenplafond, en alle mutaties (waaronder deze) moeten dus worden ingepast 
onder het uitgavenplafond. De inkomsten zijn vastgelegd in het inkomstenkader, en kunnen dus 
niet beleidsmatig worden verhoogd om extra uitgaven te financieren. Binnen het uitgavenplafond 
kunnen wel verschuivingen plaatsvinden tussen premiegefinancierde uitgaven en 
begrotingsgefinancierde uitgaven. Dit komt vaker voor. De overboeking waar het hier om gaat 
zorgt er voor dat er in 2020 minder uitgaven ten laste van de sociale fondsen worden geboekt dan 
eerder geraamd. De geraamde premie-inkomsten van de fondsen veranderen niet. Daar staat 
tegenover dat er meer uitgaven ten laste van de rijksbegroting komen. De geraamde 
belastinginkomsten veranderen niet. Voor de collectieve sector als geheel veranderen de 
geraamde inkomsten en uitgaven, en dus het geraamde EMU-saldo niet. Onderliggend zorgt deze 
overboeking wel voor een kleine verbetering van het geraamde EMU-saldo van de sociale fondsen, 
en een kleine verslechtering van het geraamde EMU-saldo van het Rijk.  
 
Vraag 68 
Betreft de verwachte terugbetaling Wajong van 22 miljoen onterecht uitgekeerde bedragen? Wat 
wordt gedaan om te voorkomen dat Wajongers geld moeten terugbetalen? Hoe verhoudt het terug 
te betalen bedrag zich tot voorgaande jaren? 
Antwoord 68 
Het gaat hier niet om een terugbetaling van onterecht uitgekeerde bedragen, maar betreft het 
verschil tussen het voorschot dat in 2019 door SZW aan UWV is overgemaakt en het bedrag dat 
uiteindelijk daadwerkelijk door UWV is besteed aan de Wajong en re-integratie Wajong in 2019.  
 
Vraag 69 
Waarom is het re-integratie budget Wajong naar beneden bijgesteld met 3,8 miljoen euro? Om 
wat voor soort integratie gaat het en waarom wordt er minder gebruik van gemaakt dan gedacht? 
Is onderzocht waar het aan ligt dat er minder gebruik wordt gemaakt van re-integratie? 
Antwoord 69 
Bij de besteding van het re-integratiebudget staan de doelmatigheid van de re-integratietrajecten 
en voorzieningen voorop. UWV maakt op verzoek van het ministerie van SZW op basis van een 
prognose van het aantal werkenden met een structureel functionele beperking een inschatting van 
het budget dat nodig is voor de benodigde werkvoorzieningen. Werkenden met een structureel 
functionele beperking die niet onder de verantwoordelijkheid van de Participatiewet vallen hebben 
recht op noodzakelijke voorzieningen om aan de slag te blijven op hun werkplek. SZW stelt het 
resterende re-integratiebudget beschikbaar voor het inkopen van onder andere re-
integratietrajecten en scholing. UWV maakt vervolgens een inschatting van het aantal mensen dat 
zij naar een re-integratietraject kunnen begeleiden, gebaseerd op de beschikbare capaciteit voor 
dienstverlening en de kenmerken van de doelgroep die zij in dienstverlening hebben. Naar 
aanleiding van ramingen van het UWV is het bedrag dat initieel in de begroting stond begin 2020 
naar beneden bijgesteld. 
 
Vraag 70 
Op basis van welke wetswijziging wordt vanaf 2021 een private aanvulling op de Werkloosheidswet 
(WW) meegerekend? 
Antwoord 70 
De mogelijkheid om de verkorting van de duur van de wettelijke WW (en van de loongerelateerde 
WGA) uit de WWZ via cao’s te repareren, is afgesproken in het Sociaal Akkoord van 11 april 2013. 
Dit wordt bedoeld met “private aanvullingen op de WW-uitkering”. Inkomen uit een private 
aanvulling WW is inkomen volgens artikel 2:4, eerste lid van het Algemeen inkomensbesluit 
socialezekerheidswetten. Dit moet dus met de uitkering worden verrekend. We verwachten dat dit 
vanaf 2021 materiële financiële effecten gaat hebben op de IOW. 
 

Hoe hoog is de gemiddelde ZW uitkering nu? 
Antwoord 74 
Ten tijde van de eerste suppletoire begroting bedraagt de gemiddelde hoogte van de ZW-uitkering 
op jaarbasis € 17.563 in 2020.  
 
Vraag 75 
Hoeveel mensen die onder de no-riskpolis vallen stromen de ZW in? 
Antwoord 75 
Op basis van de Kwantitatieve Informatie van UWV zijn in 2019 89.234 ZW-uitkeringen verstrekt 
aan personen op grond van de no-riskpolis. Hierin bevinden zich ook dezelfde personen die zich 
vaker per jaar ziek melden. 
 
Vraag 76 
Wat betekent de lagere raming voor de Wet arbeid en zorg (Wazo) aanvullend geboorteverlof 
partners voor de raming van de kosten van betaald ouderschapsverlof? 
Antwoord 76 
De raming voor het aanvullend geboorteverlof is aangepast aan de nieuwe geboorteprognose van 
het CBS. Ook voor de raming van het betaald ouderschapsverlof is gebruik gemaakt van deze 
nieuwe prognose. De lichte daling van het aantal geboorten is in de WAZO-raming verwerkt. 
Vraag 77 
Wat zijn de extra uitgaven voor de kinderopvangtoeslag naar aanleiding van de 'Adviescommissie 
uitvoering en het IBO Toeslagen'? 
Antwoord 77 
De Adviescommissie Uitvoering Toeslagen (commissie Donner) en het IBO Toeslagen bevelen een 
aantal aanpassingen in het toeslagenstelsel aan. Het gaat hierbij onder andere om uitbreiding van 
de hardheidsclausule in de Awir en mogelijke oplossingen voor schrijnende gevallen als gevolg van 
het partnerbegrip (Tweede Kamer, 2019-2020, 31 066, nr. 613), alsmede voor verhoging van het 
drempelbedrag voor kleine nabetalingen en terugvorderingen (Tweede Kamer, 2019-2020, 31066, 
nr. 624). Deze aanpassingen leiden tot beperkte extra uitgaven. Het gaat daarbij om grofweg 
€ 2,5 miljoen voor de kinderopvangtoeslag vanaf 2021 en dit is in de eerste suppletoire begroting 
2020 verwerkt. 
Vraag 78 
Wat is de doelgroep van de Overbrugginsuitkering AOW (OBR)? Om hoeveel personen gaat dit? 
Antwoord 78 
Sinds 1 januari 2013 vindt de verhoging van de AOW-leeftijd stapsgewijs plaats. De OBR is 
ingevoerd voor een personen die op of vóór 1 januari 2013 al in een VUT-/prepensioenregeling (of 
een daarmee vergelijkbare regeling) zaten en die zich niet hebben kunnen voorbereiden op de 
AOW-leeftijdsverhoging. De OBR is bedoeld voor mensen met een laag inkomen en weinig 
vermogen, die geconfronteerd worden met inkomensverlies als gevolg van de verhoging van de 
AOW-leeftijd. De OBR vult het overig inkomen tijdens de uitkeringsduur aan tot het 
minimumniveau. De doelgroep van de OBR betreft dan ook een specifiek deel van de populatie die 
op of vóór 1 januari 2013 in een VUT-/prepensioenregeling zaten. Op basis van de huidige 
inschatting van het gebruik en het niet-gebruik van de regeling in combinatie met CBS gegevens 
wordt de doelgroep over de gehele periode (2013-2022) geschat tussen 30.000 en 40.000 
personen. De omvang van de doelgroep loopt per definitie af omdat de regeling per 1 januari 2023 
eindigt. 
 
Vraag 79 

had in 2019 weliswaar een overschot, maar dat is kleiner dan vorig jaar nog werd geraamd. Ook 
dat komt voornamelijk doordat de premie-inkomsten ook in 2019 lager uitvielen. Door dit kleiner 
dan verwachte overschot is de vermogenspositie van het Ouderdomsfonds dus eind 2019 ook 
slechter dan verwacht. De rijksbijdrage aan het Ouderdomsfonds van 2020 wordt daarom 
verhoogd om het vermogenstekort van het Ouderdomsfonds eind 2019 weer aan te vullen. 
Overigens heeft een fondstekort of –overschot, en dus ook de hoogte van de jaarlijkse 
rijksbijdrage geen enkele invloed op de mogelijkheid van de SVB om de AOW-uitkeringen te 
blijven betalen. 
 
Vraag 84  
Wat is de oorzaak, of zijn de oorzaken voor het lager jaarlijks opgenomen leenbedrag bij DUO? 
Kunt u dit uitsplitsen per oorzaak? 
Antwoord 84 
Het huidige leenstelsel is in 2013 van start gegaan. De inburgeraars doen in meerdere jaren een 
beroep op de aan hen toegekende lening. Bij de groepen die in de eerste jaren (cohorten 2013 – 
2016) zijn gestart lag de grootste belasting van de lening in jaar 2 en 3. Deze belasting van de 
lening voor inburgeraars die in latere jaren een lening toegekend hebben gekregen, is  naar voren 
verschoven. Dit heeft geleid tot een piek in de in de uitgaven. Ook het volume inburgeraars speelt 
daarbij een rol. In de jaren 2015 en 2016 was er sprake van een verhoogde instroom, die 
inmiddels aan het afnemen is. De eerste groepen verdwijnen langzamerhand uit het leenstelsel, 
waardoor het jaarlijks opgenomen leenbedrag daalt (combinatie van verschuiving van moment van 
opname van leningen en van lagere instroom). 
 
Vraag 85 
Kunt u aangeven hoe het staat met de voorwaarden voor inburgeringsonderwijs op afstand en de 
financiële positie van taalaanbieders? 
Antwoord 85 
Gezien de oproep van het kabinet tot sociale terughoudendheid, was het voor 
inburgeringsplichtigen tot 1 juni van dit jaar feitelijk onmogelijk om klassikale inburgeringslessen 
te volgen. In de brief van 27 maart jl.(32 824 nr. 292)  is het beleid rondom afstandsonderwijs 
toegelicht. In mijn brief van 10 april (32 824 nr. 295) zijn de voorwaarden voor afstandsonderwijs 
aangepast. Het nieuwe beleid houdt in dat het per 6 april tot nader order is toegestaan om ook 
voor inburgeringsplichtige analfabeten afstandsonderwijs te betalen vanuit de DUO-lening. 
Daarnaast wordt het tijdelijk toegestaan om de gevolgde uren via afstandsonderwijs onder 
bepaalde voorwaarden mee te tellen voor een urenverklaring (64-uursverklaring ONA, verlenging 
inburgeringsplicht en ontheffing inburgeringsplicht) met terugwerkende kracht tot en met 16 
maart jongstleden. Zie voor een toelichting op de voorwaarden de website van de Rijksoverheid. 
Deze voorwaarden zijn na overleg met de vertegenwoordigers van de taalscholen en met de BV 
NT2 tot stand gekomen. Uit een inventarisatie onder de inburgeringstaalscholen over de financiële 
positie is gebleken dat taalscholen sinds de coronamaatregelen te maken hebben van een 
omzetterugval van minimaal 50%. 
 
Vraag 86 
Klopt het dat een asielstatushouder zijn vergunning kan ontvangen voor 1 juli 2021 en daarna een 
lening aanvragen, en dat hij/zij deze lening in principe gedurende de hele inburgeringstermijn van 
minimaal drie jaar nog voor een eerste keer kan aanvragen? Is daarmee de zinsnede zoals in de 
memorie van toelichting gesteld "het nieuwe inburgeringsstelsel (VOI) treedt in werking op 1 juli 
2021. Als gevolg hiervan stopt de instroom van asielmigranten in het leenstelsel per 1 juli 2021"  
niet feitelijk onjuist? 
Antwoord 86 
Asielstatushouders die vóór 1 juli 2021 inburgeringsplichtig worden kunnen gebruik maken van het 
leenstelsel. Deze inburgeringsplichtigen kunnen ook na 1 juli 2021 voor het eerst een aanvraag 
doen. Met de genoemde zinsnede wordt bedoeld dat asielstatushouders die op of na 1 juli 2021 
inburgeringsplichtig worden geen gebruik maken van het leenstelsel. In de raming van de post 

