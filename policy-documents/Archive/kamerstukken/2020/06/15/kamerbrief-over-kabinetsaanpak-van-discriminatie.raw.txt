www.rijksoverheid.nl
Aan de voorzitter van de Tweede Kamer der Staten-
www.facebook.com/minbzk
Generaal
www.twitter.com/minbzk
www.linkedin.com/company/
Postbus 20018
ministerie-van-bzk
2500 EA  Den Haag
Kenmerk
2020-0000362426
Uw kenmerk
Datum 15 juni 2020
Betreft Kabinetsaanpak van discriminatie
Racisme en discriminatie zijn ontegenzeggelijk hardnekkige problemen in onze 
samenleving. Dat is de afgelopen periode wederom gebleken. En zo wordt het ook 
door heel veel mensen beleefd. De afgelopen weken gingen in diverse steden in 
mensen de straat op om hun stem te laten horen. Naar aanleiding van de dood 
van George Floyd door politieoptreden in de Verenigde Staten, maakten de veelal 
jonge demonstranten van diverse afkomst gebruik van hun democratische rechten 
om aandacht te vragen voor racisme en discriminatie in Nederland. Het was 
bemoedigend en hoopvol te zien dat zoveel mensen hun diepe verontwaardiging 
kenbaar maakten en vreedzaam en over het algemeen met inachtneming van de 
coronaregels protesteerden voor verandering. 
 
Met de demonstraties komen vele pijnlijke verhalen naar boven over ervaringen 
met racisme en discriminatie. Ook in Nederland. Etnisch profileren door de politie 
en door de overheid in bredere zin, en geïnstitutionaliseerd en wijdverbreid 
alledaags racisme, zijn onderwerp van discussie. Ook in Nederland zijn mensen 
slachtoffer van uitsluiting en vooroordelen en krijgen zij soms zelfs te maken met 
geweld om wie ze zijn, hoe ze eruit zien of om wat ze geloven. Ook in Nederland 
bestaat een hardnekkig groepsdenken, dat mensen niet ziet als individu maar hen 
wegzet als lid van een groep. 
 
Op talloze manieren is dat in onze samenleving in meer of mindere mate 
zichtbaar. Pijnlijk duidelijk is die realiteit bijvoorbeeld op de arbeidsmarkt en de 
woningmarkt. Pijnlijk duidelijk werd die realiteit ook op het voetbalveld, 
bijvoorbeeld toen Excelsior-speler Mendes Moreira eind vorig jaar in een duel 
tussen FC Den Bosch en Excelsior door aanhangers van de thuisclub vanaf de 
tribune racistisch werd bejegend. En het is er ook op straat. Recent bleek dat ook 
weer toen een homostel dat hand in hand liep belaagd werd en een Israëlisch 
restaurant vernield werd. Stuk voor stuk onverteerbare voorbeelden van 
discriminatie.  
 
Het zou eigenlijk overbodig moeten zijn om te zeggen dat alle vormen van 
racisme en discriminatie volstrekt ontoelaatbaar zijn. Toch moet het. Want vanzelf 
weggaan zal niet. We moeten blijven streven naar een Nederland waarin iedereen 
gelijk wordt behandeld en waar ieder mens een waardige behandeling krijgt. We 
Pagina 1 van 23

Kenmerk
2020-0000362426
slachtoffer. En waar de waardigheid van de enkeling wordt aangetast en 
geschonden, wordt de samenleving als geheel geraakt. Dát lieten de 
protesterende mensen de afgelopen weken op zo’n brede schaal zien. 
Discriminatie tast de basis van onze maatschappij aan. En dus de sociale 
stabiliteit.  
 
Het recente rapport van het Sociaal en Cultureel Planbureau, ‘Ervaren 
discriminatie II’, dat op verzoek van de minister van Sociale Zaken en 
Werkgelegenheid is opgesteld, laat zien dat discriminatie een grote impact heeft 
op het leven van individuen. Naarmate discriminatie structureel wordt, zijn de 
gevolgen voor individu en samenleving als geheel nog groter. Het leidt ertoe dat 
mensen zich terugtrekken uit de samenleving, vertrouwen verliezen in elkaar en 
in de instituties die er juist voor hen zijn. Het SCP-rapport laat, samen met de 
meldcijfers bij politie en antidiscriminatie-voorzieningen, ook zien wie hierdoor 
worden getroffen, en op welke terreinen van het maatschappelijk leven. Deze 
rapporten worden dan ook meegenomen in het beleid van het kabinet, waar ik 
hieronder op in zal gaan.   
 
Het kabinetsbeleid alleen zal discriminatie nooit volledig kunnen uitbannen. 
Discriminatie is een diepgeworteld probleem van de samenleving. Het bestrijden 
ervan vraagt de goede wil en de inzet van velen in onze samenleving. Wat het 
kabinet doet is bewustwording en wederzijds begrip stimuleren, de 
meldingsbereidheid vergroten, een kwalitatief hoogstaand stelsel van organisaties 
in stand houden waar gemeld kan worden, bewezen discriminatie sanctioneren en 
zelf het goede voorbeeld geven. Dit is waar het kabinet op inzet. Het kan op veel 
terreinen beter: de meldingsbereidheid is laag en uit onderzoek volgt dat 
makelaars nog altijd bereid zijn te discrimineren bij de verhuur van woningen. Op 
de arbeidsmarkt hebben ouderen, zwangere vrouwen, mensen met een migratie-
achtergrond en mensen met een beperking het onverminderd moeilijker dan 
kandidaten die deze persoonskenmerken niet hebben. Bovendien blijkt de 
overheid niet altijd in te staat zelf het goede voorbeeld te geven als het gaat om 
het zonder vooroordelen beoordelen van groepen mensen. Op deze terreinen, 
waar discriminatie vaak een grote impact heeft op de levens van mensen, kan en 
moet nog veel gewonnen worden. Het is en blijft dan ook van onverminderd 
belang om discriminatie te voorkomen en te bestrijden, zowel de meer zichtbare 
en meetbare vormen, als de meer subtiele mechanismen van uitsluiting die in de 
weg staan aan werkelijke gelijke kansen. Het kabinet zet daar dan ook vol op in, 
op alle mogelijke manieren die het tot zijn beschikking heeft. 
 
Hieronder informeer ik u, mede namens de minister van Justitie en Veiligheid 
(JenV), de minister van Sociale Zaken en Werkgelegenheid (SZW), de minister 
van Onderwijs, Cultuur en Wetenschap (OCW), de minister van Volksgezondheid, 
Welzijn en Sport (VWS), de minister voor Basis- en Voortgezet Onderwijs en 
Media (BVOM) en de staatssecretaris van Sociale Zaken en Werkgelegenheid u 
over de voortgang van de kabinetsaanpak van discriminatie.  
 
In deze brief informeer ik u eerst over de stand van zaken met betrekking tot 
discriminatie in Nederland, op basis van recente ontwikkelingen en op basis van 
de rapporten die ik hierboven al noemde, de rapportage ‘Discriminatiecijfers in 
Pagina 20 van 25

Kenmerk
2020-0000362426
 
Uit de rapportage ‘Discriminatiecijfers in 2019’ volgt dat de meeste registraties bij 
ADV’s (44%) en politie (39%) discriminatie op grond van herkomst betroffen. Bij 
ADV’s werd daarnaast vaak melding gedaan van discriminatie op de gronden 
handicap en geslacht en bij de politie van discriminatie op de gronden seksuele 
gerichtheid en antisemitisme. Het verschil tussen de ADV’s en politie kan deels 
worden verklaard uit de verschillende typen discriminatie waarvoor men de ADV’s 
en de politie wist te vinden. Bij de ADV’s werd het meest melding gemaakt van 
discriminatie op de arbeidsmarkt, terwijl de registraties door de politie 
discriminatoire uitlatingen en commune delicten met een discriminatie-aspect 
betreffen. 
 
Met de uitdrukkelijke toevoeging dat aanpassingen in de wijze van registratie het 
vergelijken tussen de verschillende jaren niet altijd mogelijk maakt, laten de 
cijfers in de jaarrapportage 2019 geen opvallende wijzigingen zien ten opzichte 
van eerdere jaren. Omdat deze ‘multi agency’ rapportage inmiddels haar eerste 
lustrum viert, is een beschouwing toegevoegd over de ontwikkelingen in de 
afgelopen vijf jaren. Opvallend is dat er vooral veel constante factoren zijn in de 
registraties, met name bij de politie. Bij de ADV’s komen de discriminatiegronden 
geslacht en handicap recent vaker terug in de meldingen, leeftijdsdiscriminatie 
wordt juist minder vaak gemeld. 
 
In 2019 is het aantal meldingen gestegen bij alle vier de organisaties: bij de 
politie (+17%) en bij MiND (+19%) steeg het aantal geregistreerde discriminatie-
incidenten flink. Het College ontving zes procent meer verzoeken om een oordeel 
en elf procent meer vragen via de Front Office. De ADV’s registreerden 1,4 
procent meer incidenten dan in 2018. Het is niet bekend waarom er meer is 
gemeld, behalve dat zowel het College als de ADV’s een grote hoeveelheid 
meldingen ontvingen naar aanleiding van een aantal incidenten, zoals de 
ondertekening van de Nederlandse vertaling van de Nashville verklaring. 
 
Uit de rapportage “Cijfers in Beeld 2019” komt naar voren dat het aantal 
ingestroomde specifieke discriminatiefeiten (123) het afgelopen jaar is gestegen 
ten opzichte van 2018, maar iets lager ligt dan de jaren daarvoor. Evenals 
voorgaande jaren had het merendeel van de zaken betrekking op artikel 137c Sr 
(groepsbelediging) en kwam discriminatie op grond van ras het vaakst voor 
(41%), gevolgd door antisemitisme (40%). Bijna driekwart van het aantal 
registraties van de grond antisemitisme is voetbalgerelateerd. De ingestroomde 
specifieke discriminatiefeiten betreffen met name mondelinge uitlatingen. 
 
In 2019 stroomden er 221 codis-feiten in, waarmee het aantal flink afnam ten 
opzichte van 2018. Het merendeel van de ingestroomde codis-feiten betrof het 
commune feit belediging van een individu (art 266 Sr). Ras was de meest 
voorkomende discriminatiegrond (59%), gevolgd door seksuele gerichtheid 
(16%). In 70% van de ingestroomde codis-feiten was de verdachte van westerse 
afkomst. 
 
De cijfers in het rapport zijn afhankelijk van allerlei factoren waar weinig invloed 
op uit te oefenen is. Het is daarom niet mogelijk om vergaande statistisch 
Pagina 20 van 25

Kenmerk
2020-0000362426
en Sport in zijn brief van 11 februari 2020 stelling genomen tegen alle vormen 
7
van discriminatie. Ook heeft hij in begrijpelijke taal in het Jeugdjournaal 
uitgelegd dat discriminatie op grond van herkomst onaanvaardbaar is. 
 
Ook andere groepen melden dat zij zich gediscrimineerd voelen, zo blijkt uit het 
rapport van de ADV’s. Diverse mensen met een beperking hebben gemeld dat zij 
zich gediscrimineerd voelen door de maatregelen die worden genomen om de 
Corona-crisis het hoofd te bieden, zoals het verplichte gebruikmaken van een 
winkelkarretje in de supermarkt, ook voor rolstoelgebruikers. En ouderen hebben 
gemeld dat zij zich gediscrimineerd voelen door het debat over de vraag wie er 
voorrang zou moeten krijgen bij het aanbieden van zorg.  
 
Etnisch profileren door de overheid 
Recent is discussie ontstaan over het gebruik van nationaliteit in risicomodellen 
en selectieregels. Dit, en uitspraken van de Nationale ombudsman, heeft 
aanleiding gegeven tot het stellen van meerdere Kamervragen over etnisch 
profileren en het gebruik van nationaliteit door de overheid. Etnisch profileren 
waarmee ongerechtvaardigd onderscheid wordt gemaakt, is discriminatie en 
daarmee hoe dan ook ontoelaatbaar. Overheidsorganisaties hebben, vanwege hun 
specifieke rol in een democratische rechtsstaat, bij uitstek een 
verantwoordelijkheid om conform het gelijkheidsbeginsel te handelen. Het is dan 
ook van groot belang dat er bij het toepassen van risicomodellen en selectieregels 
door de overheid voor alle criteria (naast een wettelijke grondslag) een objectieve 
rechtvaardiging is en dat de invloed van vooroordelen wordt voorkomen. 
 
Gevolgen van discriminatie  
Alleen al het gevoel gediscrimineerd te worden, kan verstrekkende gevolgen 
hebben voor het individu en de samenleving, zo blijkt uit het SCP-onderzoek. 
Naarmate iemand meer discriminatie ervaart, op meerdere terreinen en gronden, 
bestaat er een grotere kans dat iemand zich terugtrekt uit de samenleving. 
Discriminatie-ervaringen kunnen ertoe leiden dat men zich angstig voelt, 
vertrouwen verliest in instituties, bepaalde mensen en plekken gaat vermijden en 
juist meer mensen opzoekt met dezelfde ervaring en achtergrond. 
 
Het is van belang om discriminatie te melden. Omdat alleen als bekend is dat 
bepaalde vormen van discriminatie zich voordoen, er actie tegen kan worden 
ondernomen. Maar ook omdat het de melders de gelegenheid geeft om hun 
verhaal kwijt te kunnen en zij vervolgens hulp kunnen krijgen bij het verwerken 
van wat er is gebeurd. Uit het SCP-rapport blijkt dat dit aspect breed 
gewaardeerd wordt door slachtoffers. Hoe het kabinet inzet op het verder 
vergroten van de meldingsbereidheid, komt hieronder bij de maatregelen van het 
kabinet aan de orde. 
Hoewel de discriminatiecijfers een stijgend aantal meldingen laten zien, volgt uit 
het SCP-rapport dat maar één op de vijf mensen die discriminatie heeft 
meegemaakt, dit meldt bij een officiële instantie. Dit is overigens wel een 
verbetering ten opzichte van 2013: toen werd maar één op de acht discriminatie 
ervaringen gemeld. Met name bij ADV’s wordt maar een fractie gemeld (3%). Dit 
 
7
 Kamerstukken II, 2019/20, 25295, nr. 93. 
Pagina 20 van 25

Kenmerk
2020-0000362426
worden gemonitord in overleg met relevante partners, zoals Discriminatie.nl en 
het College voor de Rechten van de Mens.  
 
De vindbaarheid en toegankelijkheid van de ADV’s is ook onder de aandacht van 
gemeenteambtenaren gebracht in de vijf masterclasses die in oktober en 
november 2019 zijn gehouden. Tijdens de masterclasses stond de ‘Handreiking 
antidiscriminatiebeleid voor gemeenten’ uit 2018 centraal, met een belangrijke 
focus op de toegankelijkheid en vindbaarheid van ADV’s. Het doel van de 
masterclasses, die door kennisinstituut Movisie zijn uitgevoerd en waar 
gemeenteambtenaren van 39 gemeenten hebben deelgenomen, was het 
vergroten van de kennis van gemeenteambtenaren over effectief 
antidiscriminatiebeleid en het vergroten van de handelingsperspectieven van 
ambtenaren om dit antidiscriminatiebeleid te kunnen voeren. 
 
Overigens heeft kennisinstituut Movisie, met subsidie van het ministerie van SZW, 
ook drie regionale (mini-)werkconferenties gehouden voor interventie-
ontwikkelaars op het terrein van antidiscriminatie en professionals en vrijwilligers 
die willen starten met het ontwikkelen van een antidiscriminatie-interventie. Doel 
van deze conferenties was de kennis te vergroten bij de doelgroep over wat werkt 
om discriminatie te verminderen, de toepassing van deze kennis te bevorderen en 
het netwerk tussen mensen uit de doelgroep te versterken. De belangstelling 
hiervoor was groter dan verwacht, er hebben in totaal 124 mensen deelgenomen.  
 
Om te voorkomen dat meldingen van discriminatie tussen wal en schip vallen – 
bijvoorbeeld omdat ADV’s doorverwijzen naar de politie en de politie te weinig 
aanknopingspunten vindt voor strafrechtelijke vervolging – wordt een project 
uitgezet om mensen beter te begeleiden bij het melden van discriminatie en in 
het traject dat daar op volgt. Hiertoe is door externe professionals een projectplan 
opgesteld, dat in 2020 volgens de daarvoor geldende regels zal worden uitgezet 
en waar geïnteresseerde partijen op in zullen kunnen schrijven. 
Strafrechtelijke opsporing en vervolging 
WODC-onderzoek “Een discriminatie-aspect als strafverzwarende omstandigheid. 
Cijfers en praktijkervaringen” 
10
In de brief van 19 juni 2018 heeft het kabinet (vervolg)onderzoek aangekondigd 
over het meewegen van een discriminatie-aspect bij de straftoemeting. Het 
onderzoek bestaat uit twee onderdelen die apart zijn uitgezet: Het ene deel is 
rechtsvergelijkend van aard en beziet hoe enkele ons omringende landen een 
discriminatoir oogmerk (discriminatie-aspect) als strafverzwarende omstandigheid 
betrekken, en hoe dit in de praktijk uitwerkt. Dit onderzoeksdeel zal deze zomer 
worden afgerond. Het andere onderzoeksdeel tracht inzicht te verschaffen in 
hoeverre de beleidsintensiveringen van de afgelopen jaren hebben bijgedragen 
aan het goed toepassen van de huidige strafverzwaringsgrond bij delicten met 
een discriminatie-aspect. Daarbij is ook bezien of er andere beleidsintensiveringen 
denkbaar zijn om de huidige werkwijze te verbeteren. Dit is neergelegd in het 
bijgevoegde WODC-rapport. In de bijlage bij deze brief wordt ingegaan op de 
aanbevelingen van de onderzoekers. 
 
10
 Kamerstukken II 2017/18, 29279, nr. 442. 
Pagina 20 van 25

Kenmerk
2020-0000362426
focus verschuift van het verschil naar de verbinding. Daarnaast is in alle 
eenheden een begin gemaakt met de invoering van de bondgenotenaanpak. Dit is 
verder verbreed in het afgelopen jaar. In sommige sectoren/teams wordt nog een 
inhaalslag gemaakt. 
 
Het is van belang dat het maatschappelijk debat over de onaanvaardbaarheid van 
discriminatie in onze samenleving wordt gestimuleerd. In Nederland maken 
mensen die bijvoorbeeld een andere etniciteit, religieuze overtuiging of seksuele 
gerichtheid of een andere leefstijl hebben volwaardig deel uit van onze 
samenleving. Onderzocht wordt of een brede campagne op dit terrein een 
bijdrage kan leveren aan deze discussie, hoe deze campagne eruit zou moeten 
zien en in hoeverre de politie hieraan een bijdrage kan leveren.   
 
Aanpak van discriminatie op bepaalde terreinen 
 
Aanpak arbeidsmarktdiscriminatie 
 
Actieplan Arbeidsmarktdiscriminatie 2018 – 2021 
Arbeidsmarktdiscriminatie heeft grote impact op individuen en de samenleving als 
geheel. Het kabinet staat dan ook voor een eerlijke arbeidsmarkt waarop mensen 
gelijke kansen krijgen. Daarom is het Actieplan Arbeidsmarktdiscriminatie 2018-
2021 ingericht. Het actieplan kent drie pijlers: toezicht en handhaving, onderzoek 
en instrumenten en kennis en bewustwording. De aanpak richt zich op 
discriminatie op gronden als leeftijd, afkomst, sekse, handicap en seksuele 
gerichtheid. Hieronder worden enkele belangrijke resultaten benoemd. Voor de 
zomer wordt de jaarlijkse voortgangsrapportage aan uw Kamer toegezonden met 
hierin uitgebreide informatie over de voortgang van alle maatregelen uit het 
actieplan. 
 
Het afgelopen jaar is binnen een breed onderzoeksprogramma kennis verzameld 
over (onbewuste) vooroordelen en discriminatie in de werving & selectiepraktijk. 
Deze kennis kan worden vertaald in effectieve maatregelen die werkgevers 
kunnen toepassen binnen de eigen organisatie. Ook biedt deze kennis een basis 
voor toezichtsinterventies van de Inspectie Sociale Zaken en Werkgelegenheid 
(SZW) wanneer zij bevoegd worden om toezicht te houden op 
arbeidsmarktdiscriminatie. Op 23 april 2020 zijn vijf onderzoeken die binnen het 
13
onderzoeksprogramma zijn uitgevoerd aan uw Kamer verzonden.  
 
Daarnaast is binnen de pijler toezicht en handhaving door de Inspectie SZW 
verkend hoe het toezicht op arbeidsmarktdiscriminatie effectief ingericht kan 
worden. In 2019 zijn hiervoor 240 verkennende inspecties uitgevoerd bij 
bedrijven en intermediairs op de arbeidsmarkt. Daarnaast is er een netwerk 
ingericht van experts en betrokken organisaties waarbinnen kennis en signalen 
over arbeidsmarktdiscriminatie worden gedeeld. Het gaat om organisaties als de 
ADV’s, het College voor de Rechten van de Mens, de Samenwerkingsorganisatie 
Beroepsonderwijs Bedrijfsleven (SBB) en het UWV. Dit netwerk komt een aantal 
keer per jaar bij elkaar. 
 
13
 Kamerstukken II, 2019/20, 29544, nr. 1003. 
Pagina 20 van 25

Kenmerk
2020-0000362426
reageren. Dit rapport is op 4 juni 2020 met een beleidsreactie, mede namens de 
17
minister van OCW, aan uw Kamer  gezonden. Daarnaast wordt op dit moment 
door het Researchcentrum Onderwijs en Arbeidsmarkt een onderzoek uitgevoerd 
naar het verschil in arbeidsmarktkansen tussen hbo’ers met migratieachtergrond 
en autochtone studenten. Het onderzoek wordt september 2020 verwacht.  
 
Tot slot heeft de minister van OCW toegezegd de inzet van een diversiteitscoach 
18
te verkennen. Hiertoe is een verkenning met het veld georganiseerd, 
gefaciliteerd door de MBO Raad. Iedere student moet alle vormen van (mogelijke) 
discriminatie (bijvoorbeeld bij stages) bespreekbaar kunnen maken. Binnen veel 
scholen bestaan hiertoe al mogelijkheden, maar deze lijken niet altijd vindbaar 
voor studenten en ze zijn niet altijd goed toegerust voor hun taak. Het creëren 
van een nieuwe functie zoals een diversiteitscoach, lost dit mogelijk slechts deels 
op. Het is niet gegarandeerd dat een diversiteitscoach op school beter vindbaar is, 
bijvoorbeeld. Het belang van een ‘trekker’ wordt erkend: iemand die het belang 
van diversiteit en het tegengaan van discriminatie binnen de organisatie breed 
uitdraagt. Echter, het mag niet zo zijn dat slechts één persoon hiervoor 
verantwoordelijk is; het gaat om een brede en gezamenlijke opgave binnen de 
school. Het is belangrijk dat studenten op school het gesprek over discriminatie 
aan kunnen gaan met iemand bij wie zij zich veilig voelen. Dat kan een docent, 
mentor, stagebegeleider of stage coördinator zijn. Zij moeten discriminatie 
kunnen herkennen en erkennen, en weten hoe zij hierbij kunnen handelen en 
naar wie ze studenten eventueel kunnen doorverwijzen. Om hen daarin 
ondersteuning te bieden bestaan verschillende tools zoals de e-learning module 
“Op stage? Iedereen gelijke kansen. In gesprek over stagediscriminatie” van SSV 
en de Anne Frank Stichting, de nieuwe themapagina over diversiteit van het 
Kennispunt MBO Burgerschap en de podcasts over diversiteit in de klas van de 
MBO Raad. Niettemin moet we continue kijken hoe we het bespreekbaar maken 
van discriminatie verder kunnen verbeteren en faciliteren. Hierover zal het 
ministerie van OCW met de sector in gesprek gaan om te kijken hoe we scholen 
hierin kunnen ondersteunen en wat zij van elkaar kunnen leren. Hierover zal uw 
Kamer nader worden geïnformeerd. 
 
Aanpak loonkloof 
De laatste Monitor loonverschillen mannen en vrouwen van het Centraal Bureau 
19
voor de Statistiek (CBS), gepubliceerd in november 2018 , laat zien dat er nog 
steeds een beloningsverschil bestaat tussen mannen en vrouwen. Dit verschil 
wordt grotendeels veroorzaakt door factoren als leeftijd, arbeidsduur en 
opleidingsniveau. Het resterende, onverklaarbare loonverschil tussen vrouwen en 
mannen (het gecorrigeerde beloningsverschil) vormt volgens het CBS een 
voorzichtige indicatie van het bestaan van ongelijk loon voor gelijkwaardige 
arbeid, al is op basis van het onderzoek volgens het CBS niet te zeggen in 
 
17
 Kamerstukken II, 2019/20, 29544, nr. 1013. 
18
 Kamerstukken II, 2019/20, 2019 D44583. 
19
 https://www.cbs.nl/nl-nl/maatwerk/2018/47/monitor-loonverschillen-mannen-en-
vrouwen-2016. Het Centraal Bureau voor de Statistiek (CBS) doet elke twee jaar in 
opdracht van het ministerie van SZW onderzoek naar de beloningsverschillen tussen 
mannen en vrouwen in het bedrijfsleven en bij de overheid.  
Pagina 20 van 25

Kenmerk
2020-0000362426
discriminatie in het onderwijs is er daarom op gericht om elke school inclusiever 
te maken. Deze aanpak kent drie dimensies. De student en leerling, de docent en 
de zorgstructuur binnen de school. 
 
Een inclusieve leeromgeving vraagt beleid dat enerzijds het bewustzijn en de 
kennis van studenten en leerlingen over diversiteit vergroot en anderzijds 
scholieren weerbaarder maakt. Het ministerie van OCW zal opnieuw de aandacht 
vestigen op het aanbod aan ondersteuningsmateriaal/trainingen bij de SSV en 
organisaties als de Anne Frank Stichting en de Respect Education Foundation. Er 
is heel veel materiaal over vooroordelen en discriminatie en veel scholen weten 
dat ook te vinden, maar scholen kunnen er nog meer aandacht aan te besteden. 
Juist nu steeds meer groepen zich bewust worden van discriminatie en dat ook als 
zodanig gaan benoemen. In het SCP-rapport wordt aangegeven dat dit ook een 
teken kan zijn van emancipatie van die groepen. Het is dus een mooie kans voor 
het onderwijs om daar iets mee te doen. 
 
De voorgestelde kerndoelen zoals geformuleerd in het kader van vernieuwing van 
het curriculum bieden daarvoor duidelijke aanknopingspunten. Maar al 
vooruitlopend op deze aanpassingen dienen scholen de conclusies van het SCP-
rapport te zien als stimulans om discriminatie binnen de school/instelling aan te 
pakken en bespreekbaar te maken, ook vanuit het thema Burgerschap en de 
21
kerndoel-onderdelen seksualiteit en seksuele diversiteit. Het wetsvoorstel 
burgerschap po-vo, dat eind 2019 naar uw Kamer is gestuurd, moet in de 
toekomst verder bijdragen aan het weerbaar maken van leerlingen en 
22
studenten.  
 
Het kunnen omgaan met diversiteit is een belangrijk onderdeel van het 
burgerschapsonderwijs, waaraan alle scholen verplicht zijn aandacht te besteden. 
Binnen het mbo is dit onderdeel van de kwalificatie-eisen loopbaan en 
burgerschap.  Het leren reflecteren op eigen opvattingen en gedrag, het praten 
over vooroordelen en stereotypen en het vormen van een eigen mening door 
dialoog over en verdieping in de opvattingen en visies van anderen over sociaal-
culturele, religieuze en seksuele waarden staan hierin voorop. Zo is er de 
ingerichte themapagina van het Kennispunt MBO Burgerschap, en zijn er, zoals 
eerder in deze brief vermeld, podcasts gemaakt om het thema diversiteit meer 
onder de aandacht te brengen. In deze podcastserie krijgen docenten tips en 
ideeën over omgaan met diversiteit in de klas en hoe dit bespreekbaar gemaakt 
kan worden. 
 
Om het gesprek op school te stimuleren en te ondersteunen over het thema 
seksualiteit en diversiteit zijn er diverse programma’s ontwikkeld. Zo wordt er 
met de steun van het ministerie van OCW specifiek voor gereformeerde scholen 
een nieuw project ‘Stil verdriet’ van theater AanZ, SSV en Homo in de klas 
ontwikkeld. Dit project start dit najaar. De Alliantie act4respect van Rutgers en 
Atria heeft de jongerencampagne ‘Generatie Ja… en?’ gelanceerd over seksueel 
 
21
 Deze doelen gelden voor het primair en voortgezet onderwijs. Binnen het mbo is dit 
onderdeel van de kwalificatie-eisen loopbaan en burgerschap. 
22
 Kamerstukken II, 2019/20, 35352, nr. 2. 
Pagina 20 van 25

Kenmerk
2020-0000362426
ernstig signaal waar het ministerie van OCW met scholen mee aan de slag gaat. 
Naast de inzet op een inclusieve en veilige leeromgeving roept het ministerie van 
OCW scholen op om slachtoffers zo veel mogelijk te faciliteren en te stimuleren in 
het doen van meldingen. Niet alleen helpt en dwingt dit scholen gevolg te geven 
aan de incidenten, ook laat het onderzoek zien dat slachtoffers die melden, zich 
hierdoor geholpen voelen. Helaas stelt het SCP-rapport dat maar een zeer beperkt 
aantal slachtoffers van discriminatie melding bij de externe meldpunten doen. Ter 
aanvulling op de cijfers van het SCP zijn er in de monitor‘ Sociale Veiligheid po/vo’ 
van het ministerie van OCW vragen opgenomen over ervaren discriminatie. Deze 
monitor wordt elke twee jaar uitgevoerd in het funderend onderwijs.  
 
Aanpak discriminatie op de woningmarkt 
 
In maart 2018 publiceerde de Groene Amsterdammer een onderzoek waaruit 
bleek dat ruim 90% van de onderzochte makelaars bereid was mee te werken aan 
discriminatie. Dit onderzoek was een belangrijke aanleiding om gezamenlijk met 
de sector een aanpak Goed verhuurderschap af te spreken, waarbinnen de 
aanpak van discriminatie op de woningmarkt een belangrijke plaats heeft. Binnen 
deze aanpak heeft de sector toegezegd in te zetten op standaardisering van 
screeningprocessen van kandidaathuurders ter voorkoming van discriminatie bij 
de selectie van huurders. Ook wordt in opleiding en bijscholing aandacht besteed 
aan dit onderwerp. In april 2019 volgde echter uit een uitzending van het 
televisieprogramma Radar, waarin het onderzoek van de Groene Amsterdammer 
werd overgedaan, dat er nog weinig was veranderd, nu dit onderzoek een zelfde 
uitkomst had. Dit gaf aanleiding tot nadere maatregelen. 
In haar brief van 11 november 2019 heeft de minister voor Milieu en Wonen 
23
aangegeven welke aanpak het kabinet voorstaat. Deze aanpak is mede 
vormgegeven op basis van het onderzoek van de Radboud Universiteit, dat als 
bijlage bij die brief aan uw Kamer is gezonden. Het kabinet zet in op diverse 
vormen van bewustwording en voorlichting; op vormen van screening van 
potentiële huurders die de risico’s voor verhuurders beperkt en discriminatie 
tegengaat en op onderzoek met behulp van mystery guests en praktijktests om 
bewustwording bij de sector te bevorderen. De resultaten van die onderzoeken en 
praktijktests zullen waar mogelijk worden teruggekoppeld naar de 
koepelorganisaties van makelaars, NVM en VBO. Het onderzoek met 
gebruikmaking van praktijktests en/of de inzet van mystery guests is aanbesteed. 
Ik verwacht dit onderzoek begin 2021 aan u toe te kunnen sturen. Verder zet het 
kabinet in op verhoging van de aangifte- of meldingsbereidheid door voorlichting 
en, in samenwerking met gemeenten, op verbetering van de bekendheid van 
meldpunten zoals de ADV’s. Het belang hiervan is door de rapportage 
‘discriminatiecijfers in 2019’ en het SCP-onderzoek naar ervaren discriminatie, 
nog eens onderstreept. Ten slotte worden enkele pilots in de grote steden 
gefinancierd om ‘best practises’ te verzamelen en elkaar te versterken. In 
gemeente Rotterdam liep al een pilot over dit onderwerp, die tot doel heeft te 
onderzoeken hoe een discriminatievrije woningmarkt in Rotterdam tot stand kan 
komen. Eind 2019 is er ook in Utrecht een pilot gestart, waarin onder meer de 
juridische mogelijkheden om discriminatie te vervolgen worden onderzocht. 
 
23
 Kamerstukken II, 2019/20, 32847 nr. 577. 
Pagina 20 van 25

Kenmerk
2020-0000362426
een initiatiefnota van de leden Segers en Yesilgöz-Zegerius, die vraagt om meer 
aandacht voor het tegengaan van antisemitisme, aanvullend op het lopende 
beleid. Per jaar zal een bedrag van €1 miljoen worden geïnvesteerd in projecten 
die als doel hebben om antisemitisme tegen te gaan. Daarbij ligt de nadruk op het 
verbeteren van het proces van melding en aangifte en de opvolging die aan 
meldingen en aangiftes wordt gegeven. De beschikbare gelden worden 
grotendeels uitgekeerd in de vorm van een projectsubsidie. Voor een overzicht 
van de projecten verwijs ik u naar de bijlage.  
 
Coördinator antisemitisme en toepassen IHRA-definitie 
Het kabinet ziet geen meerwaarde in het instellen van een nationaal coördinator 
antisemitisme. De coördinatie van bepaalde landelijke strafzaken met een 
discriminatie-aspect, waaronder zaken waarin mogelijk sprake is van 
antisemitisme, ligt in de praktijk bij het Landelijk Expertise Centrum Discriminatie 
(LECD), dat is ondergebracht bij het Parket Amsterdam van het OM. Het LECD is 
recentelijk structureel uitgebreid met 2,5 fte, zodat het nog beter invulling kan 
geven aan deze taak. Tegelijkertijd blijft er aandacht voor het steviger 
positioneren van de Regionale Discriminatie Overleggen (RDO’s), zodat een 
betere afstemming met politie en ADV’s kan plaatsvinden over de vraag welke 
aanpak het beste effect sorteert. 
 
Nederland is aangesloten bij de International Holocaust Remembrance Alliance 
(IHRA). In 2016 heeft de IHRA een werkdefinitie van antisemitisme aangenomen. 
Het kabinet heeft deze definitie ondersteund als niet-juridisch bindende 
werkdefinitie van en voor de IHRA. 
 
Tijdens de begrotingsbehandeling van het ministerie van Justitie en Veiligheid 
heeft het lid Van der Staaij een motie ingediend over het hanteren van de IHRA-
definitie van antisemitisme (Kamerstukken II, 35 000 VI nr. 68). De door de IHRA 
geformuleerde werkdefinitie van antisemitisme omvat een juridisch niet-bindende 
definitie. De IHRA-definitie is een praktisch hulpmiddel bij de registratie en 
opsporing van strafbare feiten waaraan mogelijk een discriminatie-aspect is 
verbonden. Om tot de conclusie te komen dat sprake is van een strafbare 
gedraging en een discriminatie-aspect dienen alle feiten en omstandigheden van 
het individuele geval betrokken te worden. Dit betekent dat overeenkomst met de 
lijst met uitingen en gedragingen nimmer automatisch kan leiden tot de conclusie 
dat sprake is van een strafbare discriminatoire/antisemitische uiting of gedraging. 
  
Vanuit dit uitgangspunt zijn anti-discriminatievoorzieningen, de korpsleiding van 
de politie en het Parket-Generaal van het openbaar ministerie in het bezit gesteld 
van de IHRA-werkdefinitie, zodat zij daarmee in de uitoefening van hun taken hun 
voordeel kunnen doen. Het hanteren van de werkdefinitie verandert niets aan het 
wettige en beleidsmatige beoordelingskader om een uiting of gedraging als 
discriminatoir en/of als strafbaar te bestempelen. Naast politie en OM is in het 
afgelopen jaar ook aan ambassades in Nederland en in het buitenland de 
Nederlandse omgang met de door Nederland beschreven IHRA werkdefinitie 
toegelicht.  
 
 
Pagina 20 van 25

Kenmerk
2020-0000362426
levert naar verwachting een belangrijke bijdrage aan het verder bepalen van het 
beleid ter bestrijding van afroracisme. 
 
Moslimdiscriminatie 
 
De leden Gijs van Dijk en Van den Hul riepen in hun motie van 13 maart 2019 de 
regering op om in gesprek te gaan met vertegenwoordigers van de islamitische 
gemeenschap met als doel specifiek beleid te ontwikkelen dat bijdraagt aan het 
25
tegengaan van discriminatie van moslims. De minister van SZW heeft in het 
eerste kwartaal van 2020 invulling gegeven aan deze motie. Doordat het 
ministerie van SZW in gesprek is gegaan met vertegenwoordigers van 
moslimgemeenschappen. In deze gesprekkenreeks is gestreefd naar een diverse 
groep vertegenwoordigers, met aandacht voor organisaties die zich bijvoorbeeld 
richten op moslimvrouwen en -jongeren, en/of (ook) buiten de Randstad 
opereren. Daarnaast hebben er (online) focusgroepen plaatsgevonden met 
verschillende groepen burgers, zowel moslims als niet-moslims. Het doel van de 
focusgroepen was om meer inzicht te krijgen in wat burgers op basis van 
ervaringen en opvattingen zien als mogelijkheden in het aanpakken van 
moslimdiscriminatie.  
 
Ten slotte voert het Kennisplatform Integratie en Samenleving (KIS) op dit 
moment een verkenning uit naar de maatregelen van andere Europese landen om 
moslimdiscriminatie tegen te gaan. Het voornemen is om uw Kamer in het najaar 
van 2020 te informeren over de resultaten en te bezien of er aangrijpingspunten 
zijn voor aanvullend beleid.  
 
Discriminatie op grond van seksuele gerichtheid 
 
Actieplan Veiligheid LHBTI’s 
Het hierboven al genoemde Actieplan Veiligheid LHBTI is op 2 april 2019 aan uw 
26
Kamer aangeboden. Aanleiding voor het plan was het verzoek vanuit uw Kamer 
om naast de generieke aanpak, additionele specifieke maatregelen te treffen om 
discriminatie op grond van seksuele gerichtheid en genderidentiteit tegen te gaan. 
Het actieplan vormt een samenwerkingstraject tussen de G4, het ministerie van 
OCW en het ministerie van JenV. Het actieplan bevat maatregelen die specifiek 
gericht zijn op het verminderen van discriminatie en geweld tegen deze groepen, 
maar het bevat ook meer generieke maatregelen, zoals de hierboven beschreven 
uitbreiding van het aantal fte’s bij het LECD en de actualisering van het 
curriculum divers vakmanschap bij de politie. In deze brief wordt u geïnformeerd 
over de voortgang van de strafrechtelijke maatregelen. De OCW-maatregelen 
komen aan bod in de communicatie tussen uw Kamer en de minister van OCW in 
het kader van het emancipatiebeleid.  
 
Verschillende acties in het actieplan zijn inmiddels afgerond, zoals de verhoging 
van het strafmaximum voor haatzaaien (zie ook hierna, onder ‘aanscherpen 
wettelijk kader’). Andere acties zijn in gang gezet en lopen nog, zoals de 
 
25
 Kamerstukken II, 2018/19, 30950, nr. 170. 
26
 Kamerstukken II, 2018/19, 30420, nr. 303. 
Pagina 20 van 25

Kenmerk
2020-0000362426
goede toegang tot en kwaliteit van zorg en ondersteuning, kansen op een 
reguliere baan op de arbeidsmarkt, passend onderwijsaanbod, zelfstandig gebruik 
van het openbaar vervoer, meer kansen om mee te doen op terreinen als sport, 
cultuur, bibliotheken en verkiezingen, toegankelijke websites en apps en 
begrijpelijke (overheids)informatie. De minister van VWS rapporteert jaarlijks 
28
over de voortgang van het programma aan uw Kamer. 
 
De Wet gelijke behandeling op grond van handicap of chronische ziekte (Wgbh/cz) 
is een anti-discriminatiewaarborg bij de implementatie van het VN-verdrag 
handicap. In de Wgbh/cz is opgenomen dat het verboden is om (in)direct 
onderscheid te maken tussen mensen met en zonder handicap. In de Wgbh/cz is 
de geleidelijke verwezenlijking van algemene toegankelijkheid als norm 
opgenomen en de mogelijkheid voor een individu om een doeltreffende 
aanpassing te vragen, als dit redelijk is. 
 
 
Aanscherpen wettelijk kader  
 
Genderidentiteit, genderexpressie en geslachtskenmerken in de Algemene wet 
gelijke behandeling 
 
Op 1 november 2019 is de wetswijziging van kracht gegaan die expliciteert dat 
onder het verbod van discriminatie op grond van geslacht in de Algemene wet 
gelijke behandeling (Awgb) ook discriminatie op grond van genderidentiteit, 
genderexpressie of geslachtskenmerken valt. Doel van de verduidelijking is de 
(her)kenbaarheid van het verbod van discriminatie van transgender en intersekse 
personen te verduidelijken. 
 
Wijziging term ‘seksuele gerichtheid’ in de Awgb en het Strafrecht en toevoeging 
van gronden aan artikel 1 Grondwet 
 
Het lid Jasper van Dijk c.s. heeft het kabinet in een motie gevraagd om te 
onderzoeken wat de toegevoegde waarde zou zijn van wijziging van de woorden 
‘hetero of homoseksuele gerichtheid’ in de Awgb in ‘seksuele gerichtheid’, of deze 
wijziging mogelijk is en zo ja, vervolgens een voorstel daartoe naar de Kamer te 
sturen. Op 8 juli 2019 heb ik uw Kamer geïnformeerd dat ik, naar aanleiding van 
het onderzoek dat ik daartoe heb uitgevoerd, voornemens ben om de Awgb te 
29
wijzigen. Het lid Jasper van Dijk heeft eenzelfde verzoek gericht aan de minister 
van JenV, met het oog op wijziging van de terminologie in het Wetboek van 
Strafrecht. Om mogelijke uiteenlopende interpretaties te voorkomen, zal de term 
‘hetero- of homoseksuele gerichtheid’ in het Wetboek van Strafrecht eveneens 
worden vervangen door ‘seksuele gerichtheid’. Eveneens zal de discriminatiegrond 
30
‘genderidentiteit en genderexpressie’ worden toegevoegd aan artikel 137c Sr. 
Dit zal gebeuren in hetzelfde wetsvoorstel dat ook de wijziging van de Awgb 
 
28
 Voor de laatste rapportages: Kamerstukken II 2018/19, 24170, nr. 192 en Kamerstukken 
II 2019/20, 24170, nr. 210. 
29
 Kamerstukken II, 2018/19, 34650, nr. 13. 
30
 Zie ook Kamerstukken II, 35080, nr. 7 en Kamerstukken II, 33 552, nr. 63. 
Pagina 20 van 25

Kenmerk
2020-0000362426
 
Nelson Mandela zei ooit: “To be free is not merely to cast off one’s chains, but to 
live in a way that respects and enhances the freedom of others.” In die geest zet 
het kabinet de strijd tegen discriminatie en racisme voort.  
 
 
De minister van Binnenlandse Zaken en Koninkrijksrelaties, 
 
 
 
 
drs. K.H. Ollongren
Pagina 20 van 25

