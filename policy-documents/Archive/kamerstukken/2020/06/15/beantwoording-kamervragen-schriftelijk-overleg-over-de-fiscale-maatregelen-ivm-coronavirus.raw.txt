> Retouradres Postbus 20201 2500 EE  Den Haag 
Directie Algemene Fiscale 
Politiek
Voorzitter van de Tweede Kamer der Staten-Generaal 
Inlichtingen
Postbus 20018
Korte Voorhout 7
2500 EA Den Haag
2511 CW  Den Haag
Postbus 20201
2500 EE  Den Haag
www.rijksoverheid.nl
Ons kenmerk
2020-00001014002020-
0000101400
Datum 15 juni 2020
Uw brief (kenmerk)
Betreft Beantwoording Kamervragen van een schriftelijk overleg 
over de fiscale maatregelen getroffen i.v.m. het 
coronavirus en uitstel van betaling voor ondernemers 
(met een g-rekening) en uitstel heffing EB/ODE 
 
Geachte voorzitter, 
 
Hierbij ontvangt u de antwoorden op de vragen uit het schriftelijk overleg van de 
vaste commissie voor Financiën over de brief van 14 april 2020 inzake 
‘Beleidsbesluit fiscale maatregelen Coronavirus’ en de op 2 april 2020 
toegezonden brief inzake ’Uitstel van betaling voor ondernemers (met een g-
rekening) en uitstel heffing EB/ODE’.     
 
Hoogachtend, 
de staatssecretaris van Financiën - Fiscaliteit en Belastingdienst, 
 
 
 
 
J.A. Vijlbrief 
 
 
de staatssecretaris van Financiën – Toeslagen en Douane,  
 
 
 
 
Alexandra C. van Huffelen 
 
 
 
 
 
 
 
 
 
 
Pagina 1 van 33

persoon die in dienst is van de betreffende ondernemer, of een persoon die 
Ons kenmerk
2020-0000101400
(objectief bezien) deskundigheid mist. De verklaring van de derde-deskundige is 
vormvrij. Inhoudelijk moet uit de verklaring blijken dat de derde-deskundige het 
aannemelijk vindt dat de betalingsproblemen hoofdzakelijk door de coronacrisis 
zijn ontstaan. Bovendien moet bij de verklaring een liquiditeitsprognose worden 
bijgevoegd die volgens de derde-deskundige plausibel is.  
De prognose moet worden gemaakt aan de hand van feiten en omstandigheden 
die bekend zijn op het moment dat om uitstel van betaling wordt gevraagd. Ten 
slotte wordt van de deskundige gevraagd om toe te lichten op welke gegevens 
van de ondernemer hij zijn verklaring heeft gebaseerd. Deze eisen zijn aanzienlijk 
lichter dan de eisen die tot nu toe aan een verklaring van een derde-deskundige 
werden gesteld. 
 
De leden van de fractie van het CDA vragen in het kader van het uitstel van 
betaling van belastingschulden of de Belastingdienst tussentijdse aflossingen gaat 
vragen en door wie wordt beslist of de liquiditeitspositie van de ondernemer dat 
toelaat en wat de gevolgen daarvan zijn. Als de totale belastingschuld op het 
moment van het uitstelverzoek hoger is dan € 20.000, moet de ondernemer een 
door de derde-deskundige beoordeelde liquiditeitsprognose overleggen. Als uit die 
liquiditeitsprognose blijkt dat er aflossingscapaciteit is of zal ontstaan, dan kan de 
Belastingdienst met de ondernemer afspraken maken over tussentijdse 
aflossingen. 
 
De leden van de fracties van de VVD, het CDA, D66 en de SGP vragen wanneer er 
meer duidelijkheid is over het uitstelbeleid na 19 juni en hoe inning van de op dit 
moment uitgestelde belastingafdracht eruit gaat zien. Tevens vragen de leden 
van de fractie van het CDA ons wat het doel is van de maatregel. In de 
kamerbrief van 12 maart jl. heeft het kabinet aangekondigd dat de 
Belastingdienst tijdelijk een soepeler uitstelbeleid zal voeren voor ondernemers 
die door de coronacrisis zijn geraakt. De maatregel is erop gericht om de 
liquiditeitspositie van deze ondernemers te verbeteren; uitstel van betaling voor 
belastingschulden geeft de ondernemer de gelegenheid liquide middelen te 
gebruiken voor andere doeleinden dan het betalen van belastingen.  
 
In het Besluit noodmaatregelen coronacrisis van 6 mei 2020 nr. 2020-9594 
(Stcrt. 2020-26066) is geregeld dat het verleende uitstel van betaling wordt 
ingetrokken zodra de omstandigheden dit mogelijk maken. Ondernemers worden 
van het intrekken van het uitstel tijdig op de hoogte gesteld. Vanaf dat moment 
moeten lopende fiscale verplichtingen, zoals de afdracht van omzetbelasting en 
loonheffingen, weer worden nagekomen. Aan de kaders voor een 
betalingsregeling voor uitgestelde betalingen wordt momenteel gewerkt. Wij 
zullen uw Kamer hierover op korte termijn informeren. 
 
Bij brief van 28 mei 2020 heeft het kabinet de periode waarin ondernemers zich 
voor de uitstelregeling kunnen aanmelden verlengd van 19 juni naar 1 oktober 
2020. Ook ondernemers die na 19 juni 2020 een verzoek om uitstel doen, kunnen 
dan gebruik maken van de versoepelde regeling. Deze verlenging heeft geen 
gevolgen voor ondernemers die zich al voor 19 juni 2020 hebben gemeld. 
 
De leden van de fractie van de VVD vragen wanneer en in welke situaties de 
verzuimboete mogelijk wordt teruggedraaid en of het terugdraaien van een 
Pagina 13 van 33

de invordering moeten aanpassen door de impact van corona op de dienst zelf en 
Ons kenmerk
2020-0000101400
op burgers en bedrijven. Op dit moment bezien we hoe dienstverlening, toezicht 
en invordering in de komende maanden worden vormgegeven op een manier die 
rekening houdt met de beperkende maatregelen zoals zoveel mogelijk 
thuiswerken en social distancing, en waar mogelijk het (administratief) ontzien 
van burgers en bedrijven gedurende crisis. 
Daarnaast kan een toename van de belastingschuld waarvoor uitstel van betaling 
wordt verleend leiden tot een toename van afstel van betaling. Het is vooralsnog 
echter te vroeg om daarover uitspraken te doen. 
 
De leden van de fractie van D66 vragen hoeveel verzoeken om uitstel van 
betaling de Belastingdienst heeft ontvangen. De verwachting is u hierover in de 
tweede helft van juni verder te informeren. Het is verstandig om dit in 
samenhang met de totale raming van belasting- en premieontvangsten te zien. 
Na publicatie van de Juniraming door het CPB zal de Kamer een actualisatie van 
de belasting- en premieontvangsten ontvangen. Een overzicht rondom uitstel van 
betaling maakt hier onderdeel van uit. 
 
De leden van de fractie van D66 vragen of de uitvoering goed gaat en of er 
nieuwe en/of onverwachte uitdagingen voor de Belastingdienst zijn waar op 
voorhand geen rekening mee werd gehouden. Deze coronacrisis en het in 
verband daarmee ingevoerde stevige pakket aan fiscale maatregelen stelt de 
Belastingdienst voor forse nieuwe uitdagingen. Er wordt door de medewerkers 
van de Belastingdienst hard gewerkt om uitvoering te geven aan de verschillende 
regelingen. Wat de invorderingsmaatregelen betreft zal de afhandeling van 
verzoeken om uitstel van betaling langer dan 3 maanden op korte termijn tot een 
substantiële werklast leiden. Op langere termijn geldt datzelfde voor het 
beëindigen van verleend uitstel van betaling en, nog verder in de tijd, het 
invorderen van openstaande belastingschulden. Gegeven de tijdsdruk waaronder 
de maatregelen zijn uitgewerkt, is niet uit te sluiten dat er zich nog onverwachte 
uitdagingen gaan voordoen. Indien dat het geval is zal worden gezocht naar 
passende oplossingen. 
 
De leden van de fractie van D66 vragen of wordt bijgehouden hoe ondernemers 
de uitstelmogelijkheden, en het contact daarover met de Belastingdienst, 
waarderen. Dit wordt niet specifiek door de Belastingdienst gemeten. Wel wordt 
er in algemene zin continue onderzoek gedaan naar de klanttevredenheid over de 
website, de BelastingTelefoon en de balies. 
 
De leden van de fractie van D66 vragen hoe het aantal vragen aan, en de 
bezetting van de BelastingTelefoon zich ontwikkelt. In de maanden januari t/m 
april 2020 zijn 4,2 mln telefoontjes binnengekomen tegen 4,3 mln in dezelfde 
periode in 2019. Ten opzichte van 2019 lag de formatie van de BelastingTelefoon 
in de eerste maanden van 2020 hoger. Tegelijkertijd waren er als gevolg van de 
RIVM-richtlijnen wel minder medewerkers inzetbaar, hetgeen in de tweede helft 
van maart direct substantieel effect had op zowel de werkdruk van de ingezette 
medewerkers als de bereikbaarheid van de BelastingTelefoon. De bereikbaarheid 
en de werkdruk waren in april weer op niveau. 
 
De leden van de fractie van GroenLinks vragen of er een bepaalde 
maximumperiode zit aan het uitstel dat ondernemers, na het aantonen van hun 
Pagina 13 van 33

hele economie ondersteunt. Dat komt niet alleen tegemoet aan ondernemers, 
Ons kenmerk
2020-0000101400
maar ook aan werkgelegenheid voor werknemers. Minder mensen verliezen zo 
hun baan. Op fiscaal gebied neemt het kabinet ook maatregelen die direct 
tegemoetkomen aan burgers, zoals het mogelijk maken van een betaalpauze voor 
de hypotheekbetalingen, de verlaging van de belasting- en invorderingsrente, en 
de afspraken die Nederland heeft gemaakt met België en Duitsland over 
grensarbeiders. 
 
De leden van de fractie van de SGP vragen hoe ondernemingen geïnformeerd 
worden over de mogelijkheden van uitstel van belastingbetaling. Ondernemers 
worden geïnformeerd over de mogelijkheden voor uitstel van betaling en -later- 
over het terugbetalen van schulden via onder meer de website van de 
Belastingdienst, fiscale dienstverleners en brancheorganisaties. Als daar 
aanleiding voor is zullen ook andere communicatiemiddelen worden ingezet.  
 
Daarnaast vragen de leden van de fractie van de SGP of er verdere 
vereenvoudiging toegepast gaat worden in de procedures omtrent het aanvragen 
van uitstel van belastingbetaling. Waar dat mogelijk is, worden 
vereenvoudigingen toegepast in de procedures. Het proces van het verzoek om 
uitstel voor aangiftebelastingen is een voorbeeld waar verschillende door 
beroepsverenigingen voorgestelde vereenvoudigingen voor de Belastingdienst 
niet uitvoerbaar zijn, vanwege de inrichting van de interne processen en de 
systemen. 
 
 
2. G-rekening 
 
De leden van de fractie van de VVD hebben gelezen dat het voor desbetreffende 
ondernemers gemakkelijker wordt om een g-rekening te deblokkeren en vragen 
wat dit betekent voor de termijn waarop ondernemers bericht krijgen van de 
Belastingdienst over het deblokkeren van hun g-rekening. Naast de bestaande 
mogelijkheid van deblokkering van het overschot op een g-rekening, kunnen in 
verband met de coronacrisis tijdelijk ook bedragen worden gedeblokkeerd die zijn 
gereserveerd voor reeds opgelegde naheffingsaanslagen loonheffingen of btw. 
Het proces voor het deblokkeren van de g-rekening blijft hetzelfde. Het streven is 
om de behandeling van een verzoek om deblokkering binnen 4 weken af te 
ronden. De behandeltijd zit met name in het overboeken van gelden. Daarbij is 
geen versnelling te behalen. Als een deblokkering wordt goedgekeurd, moet de 
rekeninghouder zijn bank eerst opdracht geven om het vrijgegeven bedrag over 
te maken op het bankrekeningnummer van de Belastingdienst. De Belastingdienst 
maakt vervolgens het bedrag over naar de reguliere bankrekening van de g-
rekeninghouder. De behandelduur van verzoeken om deblokkering van g-
rekeningen-loopt mogelijk op als het aantal verzoeken toeneemt. 
 
De leden van de fractie van de VVD vragen of toegelicht kan worden welke 
aanvullende informatie en waarom ondernemers moeten invullen bij de aanvraag 
tot het deblokkeren van de g-rekening. Voor een verzoek om deblokkering 
gebruikt de ondernemer het reguliere formulier ‘Verzoek deblokkering g-rekening’ 
dat op de website van de Belastingdienst te vinden is. In rubriek 4 geeft de 
ondernemer aan dat hij bijzonder uitstel heeft aangevraagd. Zo weet de 
ontvanger dat een beroep wordt gedaan op de verruimde 
Pagina 13 van 33

in dit kader (inlenersaansprakelijkheid/ketenaansprakelijkheid) bij inleners c.q. 
Ons kenmerk
2020-0000101400
aannemers te voorkomen. In de voorgaande antwoorden is toegelicht hoe de 
invorderingsmogelijkheden worden beperkt door de deblokkering. De vrijwaring 
van de opdrachtgever voor het gestorte bedrag blijft (onder voorwaarden: 
storting en administratieve verplichtingen) bestaan. Nu er voor opdrachtgevers 
voldoende mogelijkheden bestaan om het risico op aansprakelijkheid te beperken 
of uit te sluiten (zie het antwoord op de vorige vraag) achten wij het onnodig nog 
meer stappen te zetten om aansprakelijkheid te voorkomen. De aansprakelijkheid 
stimuleert opdrachtgevers hun verantwoordelijkheid te nemen door voldoende te 
storten op de g-rekening en te kiezen voor betrouwbare opdrachtnemers zoals de 
NEN 4400-gecertificeerde ondernemingen die in het SNA-register staan 
geregistreerd. 
 
De leden van de fractie van de SGP vragen of er een verdere versoepeling van de 
systematiek van de g-rekening wordt overwogen. Het kabinet ziet op dit moment 
geen aanleiding om verdere versoepelingen aan te brengen in het regime van de 
inleners- en ketenaansprakelijkheid. 
 
 
3. Uitstel verschuldigdheid EB en ODE 
 
De leden van de fractie van de VVD vragen in het kader van het uitstel van de 
energiebelasting (EB) en Opslag Duurzame Energie- en Klimaattransitie (ODE) of 
het een reële verwachting is dat ondernemers na afloop van het uitstel voldoende 
in staat zijn om hun belastingschuld te betalen en vragen of afspraken over een 
betalingsregeling mogelijk zijn.  
Voor leveringen van aardgas en elektriciteit zijn de energieleveranciers 
belastingplichtig voor de EB en de ODE. De goedkeuring voor uitstel van 
verschuldigdheid van de EB en de ODE naar een later moment is erop gericht de 
liquiditeitspositie van bedrijven te versterken. Het gaat daarbij – kort gezegd – 
om leveringen waarvoor de energieleverancier factureert zonder voorschotten of, 
als toch sprake is van voorschotten, de eindfactuur ziet op een kalendermaand. 
Uitgangspunt bij de oorspronkelijke goedkeuring is dat de energieleverancier voor 
leveringen in april 2020 tot en met juni 2020 geen EB en ODE, noch de btw 
hierover, in rekening brengt bij de betreffende klanten. Deze goedkeuring wordt 
uitgebreid met de maanden juli 2020 tot en met september 2020. Oorspronkelijk 
zou uiterlijk in oktober 2020 de EB en de ODE, vermeerderd met de btw hierover, 
alsnog in rekening worden gebracht bij de betreffende klanten en verschuldigd 
worden door de energieleverancier. Dit wordt nu uiterlijk in december 2020. Door 
deze vormgeving kan op korte termijn de liquiditeitspositie van de betreffende 
bedrijven worden versterkt. Het zal van verschillende factoren afhankelijk zijn of 
deze bedrijven na afloop van het uitstel in staat zijn de belastingen te betalen. 
Klanten kunnen op de gebruikelijke wijze contact opnemen met hun 
energieleverancier in het geval van betalingsproblemen.  
 
De leden van de fractie van de VVD vragen bij hoeveel ondernemers en bij 
hoeveel huishoudens de eindfactuur op een langere periode dan een 
kalendermaand ziet. Er zijn in Nederland ongeveer 7,9 miljoen huishoudens. Voor 
hen geldt dat de eindfactuur over een periode van ongeveer twaalf maanden 
wordt vastgesteld. Daarnaast zijn er naar schatting van de energieleveranciers 
ongeveer 450.000 bedrijven en organisaties die door hen als kleinverbruiker 
Pagina 13 van 33

De leden van de fractie van de SGP vragen, naar aanleiding van de stijging van 
Ons kenmerk
2020-0000101400
de tarieven van de ODE in 2020, of wij bereid zijn te onderzoeken wat de 
mogelijkheden zijn voor het op korte termijn verlagen van de ODE.  
De minister van Economische Zaken en Klimaat (EZK) is beleidsverantwoordelijk 
voor de tarieven van de ODE. Het kabinet acht het van belang de gevolgen van 
de aanpassingen in de ODE voor de verschillende sectoren, waaronder de 
glastuinbouw, papier, chemie en voedselverwerkende industrie, te monitoren. 
Daarbij worden de verschillende fiscale prikkels en subsidie-instrumenten in 
ogenschouw genomen. Als eerste stap hierin heeft het kabinet een impacttoets 
laten uitvoeren om de specifieke effecten van het Klimaatakkoord op het mkb en 
het handelingsperspectief dat ondernemers wordt geboden via het 
Klimaatakkoord inzichtelijk te maken. Daarnaast worden de verschillende effecten 
op dit moment, met betrokkenheid van de verschillende sectoren, door CE Delft 
en Wageningen Economic Research nader in kaart gebracht. De minister van EZK 
verwacht uw Kamer hier voor de zomer nader over te kunnen informeren. De 
uitkomsten van de verschillende onderzoeken worden meegenomen in de 
toekomstige besluitvorming over de ODE, waaronder de vaststelling van de 
tarieven voor 2021. 
 
 
4. Btw-gevolgen voor zorgpersoneel en medische hulpgoederen en –
apparatuur 
 
De leden van de fractie van de VVD onderschrijven het belang van voldoende 
zorgpersoneel en medische hulpmiddelen. Deze leden vragen op welke manier de 
bijkomende administratieve lasten voor zorginstellingen, zorginrichtingen en 
artsen tot een minimum worden beperkt.  
De goedkeuring voor het ter beschikking stellen van zorgpersoneel voorkomt dat 
per uitgeleend zorgpersoneelslid moet worden bepaald of de uitleen vrijgesteld of 
belast plaats kan vinden. Het is namelijk op basis van de goedkeuring niet meer 
van belang wie het zorgpersoneelslid ter beschikking stelt. De goedkeuring brengt 
daarnaast een vereenvoudiging mee doordat het recht op aftrek van btw niet 
wordt beïnvloed door de uitleen van het personeelslid. Uitleners met zowel 
belaste als vrijgestelde omzet, kunnen hun gebruikelijke pro rata (verhouding 
voor het bepalen van het aftrekrecht) handhaven. De goedkeuring voor de gratis 
verstrekking van medische hulpgoederen voorkomt dat de verstrekker in de 
heffing van btw getrokken wordt bij de gratis verstrekking of dat hij zijn in aftrek 
gebrachte inkoop-btw moet corrigeren.  
 
De leden van de fractie van de VVD vragen welke voorwaarden er zijn gesteld en 
waarom deze. De goedkeuring voor de terbeschikkingstelling van zorgpersoneel 
kent 3 voorwaarden:  
- De goedkeuring geldt voor het ter beschikking stellen van zorgpersoneel 
aan inrichtingen als bedoeld in artikel 11, eerste lid, aanhef en onderdeel 
c, van de Wet OB of aan instellingen als bedoeld in artikel 11, eerste lid, 
aanhef en onderdeel f, van de Wet OB, jo Bijlage B behorende bij het 
Uitvoeringsbesluit omzetbelasting 1968, posten b-9, b-12, b-13 en b-23; 
- De ondernemer dient op de factuur te vermelden dat gebruik wordt 
gemaakt van deze goedkeuring en de gegevens die betrekking hebben op 
de toepassing van de goedkeuring in de administratie vast te leggen; 
Pagina 13 van 33

kiezen de goedkeuring niet toe te passen en over al het uitgeleende personeel 
Ons kenmerk
2020-0000101400
btw te berekenen. 
 
De leden van de fractie van de PVV vragen of dat dan niet onnodig extra 
administratieve lasten tot gevolg heeft voor de uitlener. Op dit moment zijn er 
geen aanwijzingen dat de uitsplitsing in uitgeleend personeel leidt tot extra 
administratieve lasten. Mocht die extra administratieve last er toch zijn en 
zwaarder wegen dan het btw-voordeel, dan kan de uitlener ervoor kiezen de 
goedkeuring niet toe te passen. 
 
De leden van de fractie van de PVV vragen welke stappen een uitlener dient te 
nemen om de maatregel toe te passen met terugwerkende kracht als hij tussen 
16 maart 2020 en de bekendmaking van het beleidsbesluit wel winst heeft 
gemaakt (beoogd of niet beoogd). De uitlener die wel winst heeft gemaakt met 
de uitleen van zorgpersoneel vóór de bekendmaking van het beleidsbesluit, kan 
dit herstellen door een correctiefactuur uit te reiken aan de inlener waar deze 
winst uit de vergoeding wordt gehaald en zonder btw. De uitlener dient het teveel 
betaalde bedrag terug te betalen aan de inlener. 
 
De leden van de fractie van de PVV vragen of de staatssecretarissen uit 
praktische administratieve redenen in overweging willen nemen de maatregel in 
ieder geval door te laten lopen tot en met 30 juni 2020. Beide goedkeuringen 
worden verlengd tot 1 oktober 2020. 
 
De leden van de fractie van de PVV vragen of de staatssecretarissen aangaande 
dit onderwerp kunnen aangeven hoe zij voornemens zijn om inleners en uitleners 
op de hoogte te stellen van deze tijdelijke maatregel. De in- en uitleners zijn op 
de hoogte gesteld door de publicatie van het beleidsbesluit. Daarnaast is deze 
maatregel op de website van de Belastingdienst geplaatst.  
 
De leden van de fractie van het CDA vragen of bij de gezamenlijke inkoop van 
beschermingsmiddelen (zoals mondkapjes) en medische apparatuur, deze 
middelen vrijgesteld kunnen worden van invoerrechten en btw. Een private 
organisatie die zelf geen overheidsinstelling, liefdadigheids- of filantropische 
instelling of hulporganisatie zoals als een ziekenhuis, komt op basis van de 
vrijstellingsverordening in beginsel niet in aanmerking voor de vrijstelling. Indien 
een dergelijke partij handelt namens een hulporganisatie die wel in aanmerking 
komt voor de vrijstelling, dan kan de private organisatie een 
vrijstellingsvergunning aanvragen voor de invoer van de goederen namens de 
hulporganisatie.  
De minister voor Medische Zorg heeft samen met een team van professionals uit 
ziekenhuizen, academische centra, leveranciers en producenten een gezamenlijk 
initiatief opgericht: het Landelijk Consortium Hulpmiddelen (LCH). Het LCH heeft 
als doel om verschillende medische hulp- en beschermingsmiddelen waaraan een 
tekort dreigt gezamenlijk in te kopen, zonder winstoogmerk, en te distribueren in 
het landsbelang. Samenwerkingsverbanden/consortia als het LCH kunnen onder 
voorwaarden ook gebruik maken van de vrijstelling. Hierbij verwijzen wij ook 
naar het antwoord op vraag 6 van het Antwoord op vragen van de leden Omtzigt 
en Van den Berg over importheffingen en btw op mondkapjes en andere 
Pagina 13 van 33

mondkapjes verstrekt aan het personeel en mondkapjes verstrekt aan 
Ons kenmerk
2020-0000101400
familieleden die op bezoek komen bij hun dierbaren.  
 
Verder vragen de leden van de fractie van het CDA of deze vrijstellingen ook 
gelden voor testmateriaal, nu er bij de verlichting toch massaler getest zal 
moeten worden. Ja, ook testmateriaal kan onder dezelfde voorwaarden als andere 
goederen vrij van douanerechten en btw bij invoer vallen in het kader van de 
coronacrisis. Testmateriaal staat vermeld in de indicatieve lijst van de Wereld 
Douaneorganisatie die de Douane hanteert. 
 
De leden van de fractie van de SP delen de mening van de staatssecretarissen dat 
btw-heffing op uitleen van personeel en gratis verstrekking van medische 
hulpmiddelen in een crisissituatie niet moet leiden tot onvoorziene financiële 
lasten, zeker als dit een belemmering zou vormen, en zijn benieuwd of btw-
heffing op een activiteit van een dermate groot maatschappelijke belang 
überhaupt te verantwoorden is en of de staatssecretarissen van mening zijn dat 
de Europese richtlijnen hierop aanpassing verdienen. De Richtlijn 2006/112 EG 
(hierna: de Btw-richtlijn 2006) kent een aantal verplichte vrijstellingen voor 
activiteiten van algemeen belang. Hiermee wordt al uitgesloten dat btw-heffing 
plaatsvindt op bepaalde activiteiten met een groot maatschappelijk belang. Het 
blijft goed om een verruiming van het toepassingsgebied van de btw/vrijstellingen 
te evalueren, in te passen in de tijd waarin we leven en dat we in Nederland 
kijken naar de ruimte die de Btw-richtlijn 2006 biedt. Wat betreft een eventuele 
aanpassing van de Btw-richtlijn 2006 ligt de prioriteit van de lidstaten en de 
Europese Commissie op dit moment echter bij de totstandkoming van een nieuw 
btw-systeem dat efficiënter en meer robuust is en fraude tegengaat en zo ook de 
interne markt binnen de EU verder verbetert.  
 
 
5. Verlaagd btw-tarief sportscholen 
 
De hierna beantwoorde vragen van de leden van fracties van de VVD-, de PVV-, 
D66-, het CDA- en 50PLUS betreffen de maatregel opgenomen onder 9b in het 
Besluit noodmaatregelen coronacrisis, Directoraat-generaal 
Belastingdienst/Corporate dienst Vaktechniek, Besluit van 6 mei 2020, nr. 2020-
9594, Staatscourant 2020, nummer 26066. Hierin is goedgekeurd dat het 
verlaagde btw-tarief van toepassing is op de sportlessen die sportscholen en 
dergelijke ondernemers gedurende de verplichte sluiting online aan hun afnemers 
aanbieden. Daarbij is toegelicht dat in verband met de bestrijding van de 
coronacrisis sportscholen tijdelijk verplicht zijn gesloten en sportscholen veelal 
werken met abonnementen, waarbij hun afnemers voor langere tijd of meerdere 
keren de gelegenheid wordt geboden tot sportbeoefening. Om hun afnemers toch 
nog van dienst te kunnen zijn, bieden sportscholen hun diensten nu in 
aangepaste vorm online aan. De toepassing van het verlaagde btw-tarief (nu: 
9%) is echter gekoppeld aan het ter beschikking stellen van sportaccommodaties. 
Hiervan is in dit geval geen sprake. Deze goedkeuring kan met terugwerkende 
kracht worden toegepast vanaf 16 maart 2020 en geldt totdat de verplichte 
sluiting wordt opgeheven. 
 
De leden van de fractie van de VVD vragen of het voor een sportschool uitmaakt 
via welk online-kanaal sportlessen worden aangeboden om aanspraak te maken 
Pagina 13 van 33

5
de site van de Belastingdienst. Deze maatregel is inmiddels breed bekend gelet 
Ons kenmerk
2020-0000101400
op het feit dat deze informatie ook is gesignaleerd op sites van 
ondernemersorganisaties, onder andere van NL Actief, als ook van de Kamers van 
Koophandel en diverse belastingadvieskantoren. 
 
De leden van de fractie van het CDA vragen of wij kunnen bevestigen dat online 
muzieklessen nog steeds zijn vrijgesteld van btw. De vraag van de leden van de 
fractie van het CDA kunnen wij bevestigen. De vrijstelling voor onderwijs in 
muziek, dans, drama en beeldende vorming zoals bedoeld in artikel 8, eerste lid, 
onderdeel c, van het Uitvoeringsbesluit omzetbelasting 1968 aan personen jonger 
dan 21 jaar zijn – anders dan bij het verlaagde btw-tarief voor sportlessen - niet 
gekoppeld aan een door de crisis niet uitvoerbare eis. De wijze waarop deze 
muziek-, dans-, drama- en beeldende vorming lessen interactief tussen aanbieder 
en afnemer worden gegeven maakt geen verschil voor de toepassing van de 
betreffende vrijstelling. 
 
De leden van de fractie van D66 vragen welke redenen ten grondslag liggen aan 
het feit dat het btw-tarief voor online sportlessen normaal gesproken hoger ligt 
dan voor andere sportlessen. Het Europeesrechtelijk kader biedt geen ruimte om 
het verlaagde btw-tarief op online sportlessen toe te passen. De Btw-richtlijn 
2006 staat voor bepaalde categorieën van goederen en diensten een verlaagd 
btw-tarief toe, waaronder voor het recht gebruik te maken van 
sportaccommodaties. De jurisprudentie van het Hof van Justitie EU en de 
Nederlandse Hoge Raad geeft geen ruimte om het verlaagde btw-tarief toe te 
passen op online sportlessen. De Hoge Raad heeft sinds zijn arrest van 10 
augustus 2007 (het wandelvierdaagse-arrest) meermaals bevestigd dat het 
Nederlandse verlaagde btw-tarief voor ‘het geven van gelegenheid geven tot 
sportbeoefening’ moet worden uitgelegd overeenkomstig de bewoordingen van de 
Btw-richtlijn 2006. Een aanbieder die het verlaagde btw-tarief wil toepassen, 
moet dan ook aan een sporter het recht verlenen om gebruik te maken van een 
sportaccommodatie. Als aanbieder van online sportlessen wordt niet voldaan aan 
de voor het verlaagd btw-tarief vereiste terbeschikkingstelling van een 
sportaccommodatie door de dienstverlener aan de sporter. 
 
De leden van de fractie van 50PLUS vragen waarom deze maatregel alleen geldt 
voor sportscholen. De tijdelijke goedkeuring is, zoals hiervoor weergegeven, niet 
ingegeven vanuit een beperking van de economische schade maar bedoeld voor 
de ondernemer die normaliter dezelfde soort activiteit uitoefent onder het 
verlaagde btw-tarief maar niet meer aan de voor het verlaagde btw-tarief 
vereiste terbeschikkingstelling van de sportaccommodatie kan voldoen als gevolg 
van de verplichte sluiting daarvan. Hiermee kan de sportschool het verlaagd btw-
tarief dat normaliter geldt op de sportlessen aan de afnemers van de sportschool 
gedurende verplichte sluiting blijven toepassen op de als alternatief aangeboden 
online sportlessen. Ook in het muziekonderwijs zoals hiervoor genoemd en bij 
fysiotherapie is de insteek dat het voor hen normaal geldende vrijgestelde btw-
regime blijft doorlopen bij de interactie tussen aanbieder en afnemer in die 
digitale vorm.  
 
 
5
 https://www.belastingdienst.nl/wps/wcm/connect/nl/ondernemers/content/coronavirus-
belastingmaatregelen-om-ondernemers-te-helpen 
Pagina 13 van 33

 
Ons kenmerk
2020-0000101400
Als één van beide landen de overeenkomst tijdig opzegt (overeenkomst met 
Duitsland) of niet verder wenst te verlengen (overeenkomst met België), vervalt 
deze. Het betreft hier immers een bilaterale overeenkomst waar instemming van 
beide landen voor nodig is. 
 
Het onderdeel van de overeenkomsten (met België en Duitsland) dat ziet op 
thuisblijven zonder te werken met behoud van salaris en het onderdeel van de 
overeenkomst (met België) dat ziet op Belgische tijdelijke 
werkloosheidsuitkeringen betreffen enkel een bevestiging van bestaande 
verdragsinterpretatie en zijn daarom niet beperkt in de tijd. 
 
De leden van de fractie van de VVD vragen of ook met betrekking tot andere 
landen dan België en Duitsland signalen zijn ontvangen dat er problemen zijn met 
thuiswerkdagen en dagen waarop een grensarbeider noodgedwongen thuisblijft 
zonder te werken met behoud van salaris en zo ja, van welke landen en of het 
voornemen bestaat om met deze landen in overleg te treden.  
Wij hebben geen signalen ontvangen die erop wijzen dat deze problematiek zich 
ten aanzien van andere landen vaak voordoet. Wij zijn daarom niet in overleg 
met andere landen om een vergelijkbare regeling te treffen. 
 
De leden van de fractie van het CDA vragen of de overeenkomst met Duitsland 
over thuiswerkdagen ook geldt voor personen die onder het overheidsartikel 
vallen en de nationaliteit van het andere verdragsland hebben. Zij wijzen daarbij 
op de situatie dat een inwoner van Duitsland met de Duitse nationaliteit voor een 
Nederlandse universiteit thuiswerkt als gevolg van de coronacrisis. 
 
De overeenkomst met Duitsland geldt niet voor personen die onder het 
overheidsartikel vallen van het belastingverdrag tussen Nederland en Duitsland. 
Op grond van dat artikel is de staat van de overheid (kasstaat) exclusief 
heffingsbevoegd over het loon dat is verkregen in het kader van de uitoefening 
van een overheidsfunctie. Op deze regel geldt een uitzondering voor diensten die 
in Duitsland worden verleend door inwoners van Duitsland. Daarbij gelden twee 
aanvullende (alternatieve) voorwaarden. De inwoner van Duitsland moet tevens 
de Duitse nationaliteit hebben of, kort gezegd, om persoonlijke redenen inwoner 
van Duitsland geworden zijn. Met betrekking tot deze laatste situatie is in de 
rapportage fiscale knelpunten grensarbeid reeds opgemerkt dat de 
Belastingdienst als uitgangspunt hanteert dat de kasstaat exclusief 
heffingsbevoegd is over het gehele loon en dus geen splitsing van de 
heffingsbevoegdheid plaatsvindt in verband met de thuiswerkdagen. Ten aanzien 
van de eerste situatie (de persoon in overheidsdienst werkt thuis en heeft de 
nationaliteit van het woonland) is de praktijk minder eenduidig. Wij zijn echter 
van mening dat de kasstaat in die situatie eveneens exclusief heffingsbevoegd 
blijft over het gehele loon en dus geen splitsing van de heffingsbevoegdheid 
plaatsvindt in verband met de thuiswerkdagen. Met deze voorwaarden wordt 
namelijk invulling gegeven aan een uitzondering (op het exclusief heffingsrecht 
van de kasstaat) voor lokaal aangeworven personeel van bijvoorbeeld de 
Nederlandse ambassade en consulaten. Deze uitzondering is terug te voeren op 
afspraken hierover in het Verdrag van Wenen inzake diplomatiek verkeer. De 
uitzondering ziet dus niet op thuiswerkdagen van “regulier” overheidspersoneel. 
Doordat geen splitsing van de heffingsbevoegdheid in verband met de 
Pagina 13 van 33

De leden van de fractie van het CDA wijzen erop dat het verschil in belastingdruk 
Ons kenmerk
2020-0000101400
tussen Nederlandse en Belgische ingezetenen aanzienlijk kan zijn, in het 
bijzonder in de situatie dat werknemers niet langer aangemerkt worden als 
kwalificerende buitenlandse belastingplichtige. Zij vragen of wij het wenselijk 
achten dat werknemers die in België wonen en in Nederland werken en die door 
de beperkingen alleen thuis mogen werken, dit jaar niet meer voldoen aan de 
regels voor kwalificerende buitenlandse belastingplicht en dus hun 
hypotheekrenteaftrek kwijtraken, en vragen in het verlengde hiervan of wij bereid 
zijn coulance te verlenen bij de toepassing van de 90%-regels van de 
kwalificerende buitenlandse belastingplichtigen wanneer er geen afspraak met 
België gemaakt kan worden. 
 
Indien niet-ingezeten werknemers als kwalificerende buitenlands 
belastingplichtige aangemerkt worden, wordt rekening gehouden met de 
persoonlijke en gezinssituatie, en kunnen zij aanspraak maken op bijvoorbeeld de 
6
hypotheekrenteaftrek. Een van de voorwaarden om te kwalificeren is dat het 
inkomen geheel of nagenoeg geheel (minstens 90%) in Nederland onderworpen is 
aan de loonbelasting of inkomstenbelasting. Indien een belastingplichtige wegens 
de coronamaatregelen thuiswerkt in België, zou op basis van de tekst van het 
belastingverdrag tussen Nederland en België de heffingsbevoegdheid over de 
loonbestanddelen van deze belastingplichtige kunnen verschuiven naar België. Dit 
kan als gevolg hebben dat niet langer 90% van het inkomen onderworpen is aan 
Nederlandse belastingheffing, waardoor er niet langer sprake zou zijn van een 
kwalificerende buitenlands belastingplicht. Om dit te voorkomen zijn hierover 
7
afspraken gemaakt met België en ook met Duitsland. Afgesproken is dat 
werkdagen waarvoor loon is ontvangen en waarop de dienstbetrekking thuis is 
uitgeoefend, uitsluitend vanwege de maatregelen die door deze landen werden 
getroffen om de coronacrisis te bestrijden, kunnen worden geacht te zijn 
doorgebracht in het land waar de grensarbeider de dienstbetrekking zou hebben 
uitgeoefend als deze maatregelen niet van kracht waren geweest. In de situatie 
dat grensarbeiders thuisblijven zonder arbeid te verrichten en loon ontvangen van 
de werkgever geldt hetzelfde op basis van de reguliere verdragsuitleg. Door 
bovenstaande overeenkomsten hoeft het thuiswerken van grensarbeiders wegens 
de coronamaatregelen niet te leiden tot een wijziging ten aanzien van de 
kwalificerende buitenlandse belastingplicht. Vanwege deze overeenkomsten zijn 
aanvullende maatregelen niet nodig.  
 
De leden van de fractie van het CDA vragen of het wenselijk is om ook voor 
volgende jaren een oplossing te bieden voor de Nederlandse belastingheffing over 
Duitse netto-uitkeringen.  
 
 
6
 De regeling vloeit voort uit artikel 7.8 van de Wet op de inkomstenbelasting 2001, en is 
van toepassing op inwoners van een andere lidstaat van de Europese Unie, een andere 
staat die partij is bij de Overeenkomst betreffende de Europese Economische Ruimte, 
Zwitserland of de BES eilanden.  
7
 Voor Duitsland betreft dit de overeenkomst tussen de bevoegde autoriteiten van Duitsland 
en Nederland over de toepassing en interpretatie van artikel 14 van het Belastingverdrag en 
een tijdelijke vrijstelling van enkele Duitse uitkeringen, Staatscourant 2020, nr. 21381, en 
voor België de overeenkomst tussen de bevoegde autoriteiten van Nederland en België met 
betrekking tot de situatie van de grensarbeiders in de context van de COVID-19-
gezondheidscrisis, Staatscourant 2020, nr. 25956. 
Pagina 13 van 33

identiteitsbewijs in zijn administratie heeft bewaard, maar ten tijde van de crisis 
Ons kenmerk
2020-0000101400
de identiteit redelijkerwijs niet kon verifiëren, kon hij gedurende die periode 
ervoor kiezen het anoniementarief niet toe te passen. De werkgever moet dit 
corrigeren en alsnog het anoniementarief toepassen als verificatie mogelijk is 
maar achterwege blijft of leidt tot de conclusie dat de werknemer een ander is 
dan het identiteitsbewijs aangeeft. 
 
Dit sluit ook aan bij het gegeven voorbeeld en bij mijn reactie in de brief van 14 
april 2020. Het uiteindelijk niet vaststellen van de identiteit leidt vanaf het 
moment dat de werkgever na de bijzondere periode constateert dat de 
werknemer en de foto van de persoon op het identiteitsbewijs aan de hand 
waarvan de identificatie heeft plaatsgevonden niet dezelfde persoon zijn of vanaf 
het moment dat de werkgever dit redelijkerwijs had kunnen vaststellen, tot de 
conclusie dat vanaf de eerste loonbetaling het anoniementarief moet worden 
toegepast. 
 
Het is daarmee wel denkbaar dat bij kortdurende dienstverbanden, waar de 
werkgever wel een afschrift van een identiteitsbewijs in de loonadministratie 
heeft opgenomen, toepassing van het anoniementarief achterwege blijft als door 
vertrek van de werknemer de werkgever er in redelijkheid niet meer aan toekomt 
fysiek te verifiëren dat het identiteitsbewijs de tijdelijke werknemer betreft.  
 
De maatregel werkt door naar de inleners- en ketenaansprakelijkheid. 
 
De leden van de fractie van de PVV vragen of de maatregel voor de vaste 
reiskostenvergoedingen geldt voor de duur van de werking van het beleidsbesluit. 
De maatregel geldt gedurende de werking van het besluit en daarmee tot het 
moment dat de maatregel wordt ingetrokken. 
 
 
8. Overig 
 
De leden van de fractie van de VVD vragen naar de huidige stand van zaken bij 
de BelastingTelefoon. In de maanden januari t/m april van 2020 zijn 4,2 mln 
telefoontjes binnengekomen tegen 4,3 mln in dezelfde periode in 2019.  
 
De leden van de fractie van de VVD vragen naar maatregelen die binnen de 
Belastingdienst worden genomen om de BelastingTelefoon voor te bereiden op de 
waarschijnlijke toename van het aantal vragen wanneer de economie weer 
langzaam opstart. Het opstarten van de economie zal op alle werkstromen impact 
hebben, maar vooral op de werkstromen Ondernemingen en Intermediairs. Daar 
is al als gevolg van de fiscale steunmaatregelen sprake van hoger aantal 
binnengekomen telefoongesprekken. Deze extra telefoongesprekken worden nu 
opgevangen binnen de totale beschikbare capaciteit van de Belastingtelefoon. Om 
goed voorbereid te zijn op het weer opstarten van de economie is binnen de 
Belastingdienst het programma coronamaatregelen BD gestart, waarbij de 
activiteiten van de verschillende onderdelen binnen de Belastingdienst op elkaar 
worden afgestemd. 
 
De leden van de fractie van de VVD vragen of deze relatief rustige periode door 
de BelastingTelefoon bijvoorbeeld wordt gebruikt voor het bijscholen en het 
Pagina 13 van 33

Wat betreft het dekken van de kosten van het pakket geldt dat voor de genomen 
Ons kenmerk
2020-0000101400
incidentele Coronamaatregelen een ander afwegingskader geldt. Deze 
maatregelen worden buiten het inkomstenkader geplaatst. De 
derving/verschuiving bij de niet-belastingontvangsten hebben invloed op de 
uitgavenkant van de begroting; middels incidentele suppletoire begrotingen is 
hiervoor generale compensatie beschikbaar gekomen. 
 
Budgettair 
effect EMU-
saldo 2020 
 
Aard maatregel 
Maatregelen  
(inclusief 
verlenging tot 
1 oktober) 
 
Noodpakket 1.0 (Kamerbrief 12 maart 2020 e.v.) 2020  
(grotendeels) 
Tijdelijke regeling uitstel van betaling voor ondernemers  
1 -34.000 
(conform raming Voorjaarsnota 2020 + kosten verlenging) kasschuif 
kasschuif, binnen 
2 Uitstel energiebelasting/ODE 0 
2020 
kasschuif 
3 Uitstel van betaling rechten van invoer (Douane) 0 
Verlagen invorderings- en belastingrente (niet-
nvt 
4 belastingontvangsten; uitgavenkant begroting, inclusief -154 
verlenging tot 1 oktober) 
Gevolgen door uitstel van betaling op niet-
5 belastingontvangsten (uitgavenkant begroting, inclusief -217 nvt 
verlenging tot 1 oktober) 
lastenverlichting 
6 Btw vrijstelling voor uitlenen zorgpersoneel -108 
Btw vrijstelling voor ter beschikking stellen medische 
7 -22 lastenverlichting 
hulpgoederen 
Handhaven van het verlaagde btw-tarief op online diensten 
nvt 
8 0 
door sportscholen. 
Tegemoetkoming Ondernemers Getroffen Sectoren (TOGS) 
nvt 
9 0 
vrijstellen van belasting 
Nadere afspraken over heffingsbevoegdheid met België en 
10 0 nvt 
Duitsland 
nvt 
11 Vrijstelling Duitse netto-uitkeringen i.v.m. corona 0 
nvt 
12 Uitstel administratie gegevens nieuwe werknemer 0 
13 Voorwaarden onbelaste reiskostenvergoeding versoepelen 0 nvt 
Coulance op gebruik ‘Vrijstelling kortstondig gebruik’  (14 
nvt 
14 0 
dagen)  
Verlengen termijn voor geldigheid taxatierapport i.v.m. 
15 0 nvt 
aangifte bpm 
Voorzien in oplossing voor taxibranche bij ombouw en RDW-
nvt 
16 0 
keuring vóór 1-4-20 
Maatregelen Caribisch Nederland 0  
a. uitstel van betaling -32 kasschuif 
b. invorderingsrente -1 nvt 
17 
combinatie 
kasschuif en 
c. gebruikelijk loon -1 
lastenverlichting 
 
Aanvullend pakket (Kamerbrief 24 april 2020) 0  
lastenverlichting 
18 Urencriterium voor ondernemers tijdelijk versoepelen -15 
Pagina 13 van 33

De leden van de fractie van het CDA vragen hoe het extra verschil dat tussen een 
Ons kenmerk
2020-0000101400
belastingplichtige voor de vennootschapsbelasting en een ondernemer voor de 
inkomstenbelasting ontstaat als gevolg van de fiscale coronareserve, 
gerechtvaardigd kan worden. De fiscale coronareserve is uitsluitend bedoeld om 
een liquiditeitsvoordeel te verlenen. Het vormen van deze fiscale coronareserve is 
inderdaad alleen mogelijk voor belastingplichtigen in de vennootschapsbelasting, 
en niet voor belastingplichtige ondernemers voor de inkomstenbelasting. Aan het 
onderscheid tussen de inkomsten- en vennootschapsbelasting liggen meerdere 
redenen ten grondslag.  
 
Ten eerste zijn er voor belastingplichtigen in de vennootschapsbelasting minder 
mogelijkheden om verliezen (snel) te verrekenen, hetgeen leidt tot een 
liquiditeitsnadeel ten opzichte van een belastingplichtige ondernemer voor de 
inkomstenbelasting. Zo kunnen belastingplichtigen voor de 
vennootschapsbelasting verliezen slechts één jaar terugwentelen, terwijl voor de 
inkomstenbelasting belastingplichtige ondernemers gebruik kunnen maken van 
een ruimere termijn van drie jaren om verliezen terug te wentelen. Daarnaast 
kan het voor belastingplichtigen in de vennootschapsbelasting langer duren 
voordat zij – door middel van verliesverrekening – belasting die over een eerder 
jaar is betaald, terugkrijgen in vergelijking met ondernemers voor de 
inkomstenbelasting. Verliesverrekening kan pas plaatsvinden indien de aanslag 
over een eerder jaar definitief is. Doordat over de jaren 2017 en 2018 in de 
inkomstenbelasting veelal een definitieve aanslag is opgelegd, kan bij het 
indienen van de aangifte inkomstenbelasting 2020 het verlies namelijk al voor 
80% met winst uit aanslagen van eerdere jaren voorlopig worden verrekend. 
Voor de vennootschapsbelasting zal dat veelal niet het geval zijn, omdat er dan 
vaak nog geen definitieve aanslag over het jaar 2019 zal zijn opgelegd.  
 
Daarnaast zijn er verschillende aanvullende fiscale en niet-fiscale maatregelen 
getroffen waar ook ondernemers voor de inkomstenbelasting gebruik van kunnen 
maken, zoals de Tijdelijke overbruggingsregeling zelfstandige ondernemers 
(Tozo), de Tegemoetkoming ondernemers getroffen sectoren (TOGS) en de 
Tegemoetkoming Vaste lasten MKB (TVL MKB). Ook wordt het urencriterium 
versoepeld toegepast, waardoor bepaalde ondernemersfaciliteiten (zoals de 
zelfstandigenaftrek) in veel gevallen behouden kunnen worden. Laatstgenoemde 
maatregel geldt specifiek voor ondernemers voor de inkomstenbelasting.  
 
De leden van de fractie van het CDA vragen zich af welk probleem de verruiming 
van de vrije ruimte van de werkkostenregeling oplost. Een verruiming van de 
vrije ruimte kan door werkgevers benut worden om belastingdruk en 
administratieve lasten te verlagen. Vanuit verschillende kanten is aangegeven dat 
werkgevers behoefte hebben om hun werknemers extra vergoedingen en 
verstrekkingen te geven in geval van ziekte van de werknemer of zijn naasten, 
maar ook vanwege de extra inzet of flexibiliteit die van hen gevraagd wordt door 
de coronacrisis. Het kabinet zorgt er met de eenmalige verruiming van de vrije 
ruimte van de werkkostenregeling voor dat werkgevers administratief eenvoudig 
en met een lagere belastingdruk extra vergoedingen en verstrekkingen kunnen 
doen. 
 
De leden van de fractie van D66 vragen om een nadere toelichting over de 
gevolgen van deze maatregelen voor de uitvoering en de capaciteit bij de 
Pagina 13 van 33

De leden van de fractie van D66 vragen in hoeverre overwogen is om deze 
Ons kenmerk
2020-0000101400
budgettaire ramingen van fiscale maatregelen door het CPB te laten certificeren. 
Het bestrijden van de crisis maakt dat met de (soms beperkte) informatie die er 
nu is, keuzes worden maakt over de inzet van maatregelen. Bij een dergelijk 
omvangrijk en bewegend pakket aan maatregelen, in een uitzonderlijke 
crisissituatie, is het maken van een inschatting van de budgettaire effecten extra 
complex. De budgettaire maatregelen bij ingediende wetsvoorstellen zullen door 
het CPB worden gecertificeerd.  
 
De leden van de fractie van D66 vragen op welke wijze de verliesverrekening in 
de vennootschapsbelasting als gevolg van de crisis in onder andere 2008 heeft 
doorgewerkt in de inkomsten uit de vennootschapsbelasting in de jaren die 
daarop volgden. Zij vragen daarnaast om een inschatting te maken van de 
gevolgen van deze coronacrisis op de (toekomstige) verliesverrekening in de 
vennootschapsbelasting en daarmee op de inkomsten uit de 
vennootschapsbelasting in de komende jaren. 
In het eerste jaar van de financiële crisis (2008) was sprake van een totaalbedrag 
aan verliezen van € 65 miljard. In de drie daaraan voorafgaande, economische 
goede, jaren was dat gemiddeld € 24 miljard per jaar en in de vijf 
daaropvolgende jaren gemiddeld € 43 miljard per jaar. Van de verliezen uit 2008 
is in totaal € 46 miljard (70%) verrekend (voorwaarts en achterwaarts). Van de 
verliezen uit de drie jaren daarvoor was dit ongeveer 60% en van de verliezen uit 
de vijf jaren daarna ongeveer 50%. In totaal werd in 2005 en 2006 gemiddeld € 
18 miljard per jaar aan verliezen verrekend. Tijdens de recessie en in de nasleep 
hiervan in de periode 2009-2015 steeg de verliesverrekening naar gemiddeld € 
21 miljard per jaar.  
Met betrekking tot de gevolgen van de huidige crisis is het nog niet mogelijk om 
een adequate inschatting te maken van het effect hiervan op de 
verliesverrekening in de vennootschapsbelasting. Immers, niet alleen is een 
valide inschatting van de te verwachten verliezen in 2020 zeer lastig, maar ook 
zal een inschatting gemaakt moeten worden van de winstgevendheid in de 
komende jaren. Als winstherstel uitblijft, zal ook geen verliesverrekening kunnen 
plaatsvinden. In geval van een langdurige recessie zal mogelijk een groot deel 
van de verliezen na verloop van de voorwaartse verliesverrekeningstermijn van 
zes jaar verdampen en niet meer voor verrekening in aanmerking komen. Een 
goede inschatting hiervan is op dit moment niet mogelijk.  
 
De leden van de fractie van D66 vragen naar de fiscale behandeling van de 
inkoop van eigen aandelen. Zij vragen welke vrijstellingen daarbij relevant zijn. 
Tevens vragen ze in hoeverre de ontwikkeling van de inkoop van eigen aandelen 
terug kan worden gezien in de opbrengsten van de dividendbelasting.  
 
Bij de inkoop van eigen aandelen door een vennootschap is de hoofdregel dat 
dividendbelasting verschuldigd is voor zover de inkoopprijs van de aandelen 
hetgeen gemiddeld op de desbetreffende aandelen is gestort overschrijdt. De 
inkoop van eigen aandelen is belast met dividendbelasting omdat bij een inkoop 
van eigen aandelen via de inkoopprijs winst(reserves) van de vennootschap bij de 
aandeelhouder terecht komt.  
Indien de inkoop plaatsvindt ter tijdelijke belegging is er geen dividendbelasting 
verschuldigd. Dit is bijvoorbeeld het geval indien de inkoop van aandelen 
geschiedt met het oog op nakoming van een optieverplichting jegens werknemers 
Pagina 13 van 33

deze hulpmiddelen kunnen computers en dergelijke apparatuur vallen die niet 
Ons kenmerk
2020-0000101400
voldoen aan het noodzakelijkheidscriterium, maar ook bijvoorbeeld 
kantoorbenodigdheden. 
 
Ook kent de werkkostenregeling een gerichte vrijstelling voor arbovoorzieningen. 
Via deze vrijstelling kan de werkgever voorzieningen die samenhangen met zijn 
verplichtingen op grond van de Arbeidsomstandighedenwet onbelast vergoeden, 
verstrekken of ter beschikking stellen aan de werknemer. Bij verplicht 
thuiswerken kan een werkgever bijvoorbeeld een beeldscherm, een toetsenbord 
en een werkstoel aan de werknemer vergoeden, verstrekken of ter beschikking 
stellen, mits die voldoen aan de eisen die de Arbeidsomstandighedenwet stelt aan 
beeldschermarbeid. De werkgever heeft op grond van deze wet de verplichting 
erop toe te zien dat de werknemer thuis goed en veilig kan werken. 
 
Ten slotte kan de werkgever via de vrije ruimte van de werkkostenregeling nog 
andere voorzieningen onbelast aan de werknemer vergoeden, verstrekken of ter 
beschikking stellen. Werkgevers kunnen immers zelf bepalen waaraan en óf zij de 
vrije ruimte willen besteden, voor zover dit niet in belangrijke mate ongebruikelijk 
is. De werkgever zou bijvoorbeeld de extra energiekosten die de werknemer 
maakt door het thuiswerken vanuit de vrije ruimte onbelast aan hem kunnen 
vergoeden. 
 
De leden van de fractie van D66 vragen welke mogelijke belemmeringen een rol 
spelen bij het toepassen van de werkkostenregeling voor werknemers die 
verplicht thuiswerken. Het kabinet ziet geen belemmeringen voor toepassing van 
de werkkostenregeling voor thuiswerken door de coronacrisis. Omdat de 
werknemer verplicht moet thuiswerken wordt in sommige gevallen zelfs sneller 
aan de voorwaarden van de gerichte vrijstellingen voldaan. De werkgever is 
bijvoorbeeld op grond van de Arbeidsomstandighedenwet verplicht om de 
richtlijnen voor plaatsonafhankelijke arbeid te volgen. De voorzieningen die hij op 
grond van deze richtlijnen vergoedt, verstrekt of ter beschikking stelt, zijn gericht 
vrijgesteld. Ook is het vaak eenvoudiger voor de werkgever om aan te tonen dat 
voldaan wordt aan het noodzakelijkheidscriterium dat geldt bij gereedschappen, 
computers, mobiele communicatiemiddelen en dergelijke omdat bijvoorbeeld een 
laptop veelal gericht is op en noodzakelijk is voor het thuis kunnen werken. 
Bovendien heeft het kabinet vanwege de bijzondere omstandigheden van de 
coronacrisis voor het jaar 2020 de vrije ruimte verhoogd. De vrije ruimte is in 
2020 voor de eerste € 400.000 van de fiscale loonsom per werkgever verhoogd 
10
van 1,7% naar 3%. Deze extra financiële ruimte kan de werkgever zowel 
gebruiken voor de verbetering van de thuiswerklocatie van zijn werknemers als 
voor een specifieke voorziening waarop een gerichte vrijstelling niet van 
toepassing zou zijn. 
  
De leden van de fractie van D66 begrijpen dat de fiscale coronareserve veel 
bedrijven kan helpen, maar vragen zich tegelijkertijd af in hoeverre van 
winstgevende bedrijven mag worden verwacht dat zij een deel van de winst 
reserveren voor moeilijke tijden. Het uitgangspunt is dat een bedrijf zijn winsten 
naar eigen inzicht aan kan wenden. Of en in hoeverre een bedrijf winst reserveert 
voor moeilijke tijden, zal afhankelijk zijn van verschillende feiten en 
 
10
 Besluit van 6 mei 2020, nr. 2020-9594. 
Pagina 13 van 33

minder toeslag(en), maar ook - en dat lijkt in deze corona-crisis veel belangrijker 
Ons kenmerk
2020-0000101400
- ingeval van een daling van het huishoudinkomen tot hogere toeslagen. Wat 
betreft de uitkering van bonussen in met name de zorg is door de Tweede Kamer 
met algemene stemmen de motie van mevrouw Van Kooten-Arissen c.s. 
11
aangenomen. Over de uitvoering van deze motie zal de minister van 
Volksgezondheid, Welzijn en Sport de Tweede Kamer informeren en daarbij ook 
ingaan op de fiscale aspecten en gevolgen voor de toeslagen. 
 
De leden van de fractie van de SGP vragen de staatssecretarissen of zij bereid 
zijn voor de horecasector fiscale maatregelen te nemen, bijvoorbeeld het tijdelijk 
en licht verlagen van de btw bij openstelling van de horeca. 
Op dit moment worden geen aanvullende specifieke maatregelen op het terrein 
van de btw overwogen. Restaurantdiensten vallen op dit moment reeds onder het 
verlaagde btw-tarief van 9%. Op grond van de Btw-richtlijn 2006 mogen dit soort 
diensten, al dan niet tijdelijk, onder een extra-verlaagd tarief van minimaal 5% 
worden gebracht. Bovendien merken wij op dat de Belastingdienst niet de 
mogelijkheid heeft om in de huidige stand in haar systemen een extra btw-tarief 
op te nemen. 
 
De leden van de fractie van de SGP waarderen het dat er diverse fiscale 
maatregelen genomen worden die ondernemers ondersteunen. Deze leden vragen 
ons een appreciatie te geven van het voorstel om de vrijstelling in de 
schenkbelasting tijdelijk te verruimen specifiek voor de mkb-sector. Ook vragen 
zij of wij een verruiming van de vrijstelling overwegen.  
 
Een specifieke (tijdelijke) vrijstelling voor schenkingen voor een specifieke groep 
of invoering van een geheel nieuwe vrijstelling voor een specifieke groep is niet 
wenselijk. Dit moet onder andere worden ontraden vanuit uitvoeringsperspectief. 
Een nieuwe vrijstelling voor een schenking aan een specifieke groep is voor de 
automatisering niet uitvoerbaar. Of een schenking voldoet aan de voorwaarden 
kan namelijk niet geautomatiseerd worden gecontroleerd maar moet handmatig 
beoordeeld worden. Een ander aspect is dat afhankelijk van de precieze 
vormgeving sprake kan zijn van staatssteun. 
 
Er geldt op dit moment een vrijstelling van schenkbelasting van € 5.515 per kind 
voor schenkingen van de ouders per kalenderjaar en een vrijstelling van € 2.208 
voor overige verkrijgers per kalenderjaar. Dat betekent dat bijvoorbeeld een 
ondernemer die schenkingen van verschillende personen ontvangt, recht heeft op 
een vrijstelling van € 2.208 voor de schenkingen van elke persoon per 
kalenderjaar. Gelet op het voorgaande overwegen wij op dit moment geen 
verruiming van deze vrijstellingen. 
 
 
11
 Kamerstukken II, 2019/20, 25295, nr. 11. 
Pagina 13 van 33

