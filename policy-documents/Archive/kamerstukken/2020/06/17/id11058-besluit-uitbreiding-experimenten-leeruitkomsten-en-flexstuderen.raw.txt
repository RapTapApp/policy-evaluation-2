 
Besluit van …  
tot wijziging van het Besluit experimenten flexibel hoger onderwijs, houdende 
de uitbreiding van de experimenten leeruitkomsten en flexstuderen 
 
 
 
Op de voordracht van Onze Minister van Onderwijs, Cultuur en Wetenschap van xxx, nr. 
WJZ/2272014(11058) directie Wetgeving en Juridische Zaken; 
 
Gelet op artikel 1.7a, eerste en tweede lid, van de Wet op het hoger onderwijs en 
wetenschappelijk onderzoek; 
 
De Afdeling advisering van de Raad van State gehoord (advies van xxx, nr. xxx); 
 
Gezien het nader rapport van Onze Minister van Onderwijs, Cultuur en Wetenschap;  
 
Hebben goedgevonden en verstaan: 
 
 
Artikel I. Wijziging Besluit experimenten flexibel hoger onderwijs 
 
Het Besluit experimenten flexibel hoger onderwijs wordt als volgt gewijzigd: 
 
A 
 
In artikel 3, eerste lid, wordt ‘5a.12’ vervangen door ‘5.21’. 
 
B  
 
Artikel 5 wordt als volgt gewijzigd: 
 
1. Voor de tekst wordt de aanduiding ‘1.’ geplaatst. 
 
2. Er wordt een lid toegevoegd, luidende: 
 
2. Een experiment eindigt van rechtswege voortijdig indien dit experiment tot wet is 
verheven en in werking treedt. Onze Minister deelt de voortijdige beëindiging van een 
experiment mee aan de aan dit experiment deelnemende instellingen. 
 
B11058.K-1 

 
 
a. instemming heeft verkregen van het medezeggenschapsorgaan, bedoeld in artikel 3, 
vierde en vijfde lid, op het voornemen om deel te nemen aan het experiment 
flexstuderen; 
b. het voornemen om deel te nemen aan het experiment flexstuderen voor 1 september 
2021 heeft gemeld aan Onze Minister; en 
c. in de melding inzichtelijk heeft gemaakt hoe het experiment flexstuderen bij deze 
universiteit of hogeschool zal worden vormgegeven.  
 
J 
 
De artikelen 17k en 17l vervallen. 
 
K 
 
Artikel 17m, tweede lid, wordt als volgt gewijzigd: 
 
1. ‘voltijds’  vervalt. 
 
2. ‘volledig’ vervalt. 
 
L 
 
Artikel 17o wordt als volgt gewijzigd: 
 
1. In het eerste lid wordt ‘overeenkomstig de aanvraag uit’ gewijzigd in ‘overeenkomstig 
de aanvraag, bedoeld in artikel 17j, tweede lid, of de melding, bedoeld in artikel 17j, 
vijfde lid, uit’. 
 
2. Het derde lid wordt als volgt gewijzigd: 
a. In onderdeel a vervalt ‘voltijdse’. 
b. In onderdeel f vervalt ‘voltijds’. 
 
M 
 
In artikel 23 wordt ‘5a.9 en 5a.11’ vervangen door ‘5.6 en 5.11’. 
 
N 
 
In artikel 24 wordt ‘5a.2a’ vervangen door ‘5.2’. 
 
Artikel II. Wijziging Uitvoeringsbesluit WHW 2008 
 
Artikel 2.4f, vijfde lid, van het Uitvoeringsbesluit WHW 2008 vervalt.  
 
Artikel III. Inwerkingtreding 
1. Dit besluit treedt, met uitzondering van artikel I, onderdeel C, onderdeel E, onderdeel 
F, aanhef en tweede lid en onderdeel K, aanhef en tweede lid, in werking op 1 januari 
2021. Indien het Staatsblad waarin dit besluit wordt geplaatst, wordt uitgegeven na 1 
januari 2021, treedt het in werking met ingang van de dag na de datum van het 
Staatsblad waarin het wordt geplaatst en werkt het terug tot en met 1 januari 2021.  
2. Artikel I, onderdelen C en E, van dit besluit treden in werking op de dag na de datum 
van uitgifte van het Staatsblad waarin het wordt geplaatst en werkt terug tot en met 1 
mei 2017. 
3 
B11058.K-1 
  

 
 
Nota van toelichting 
 
Algemeen 
 
1. Inleiding 
In het Besluit experimenten flexibel hoger onderwijs zijn verschillende experimenten 
opgenomen waarin de flexibilisering van het hoger onderwijs wordt onderzocht. Met dit 
besluit worden twee van deze experimenten uitgebreid, namelijk het experiment 
flexstuderen en het experiment leeruitkomsten. 
 
In het huidige experiment flexstuderen  is het voor deelnemende instellingen mogelijk 
om studenten (die voltijd studeren met recht op wettelijk collegegeld) te laten betalen 
per studiepunt. Dat kan voordelig zijn voor studenten die hun opleiding willen of moeten 
combineren met andere taken of omstandigheden. Door studenten te laten betalen voor 
het onderwijs dat zij van plan zijn te volgen, in plaats van voor het volledige jaar, komt 
er meer regie bij de student te liggen en staat de keuzevrijheid en de zelfontplooiing van 
de student meer centraal. Aan het experiment doen op dit moment vijf instellingen mee.    
 
Het experiment flexstuderen wordt gewijzigd zodat: 
 Door een nieuw instroommoment kunnen nieuwe instellingen deelnemen aan het 
experiment. 
 Deeltijd en duale opleidingen deel kunnen nemen aan het experiment. 
 Het verlaagd wettelijk collegegeld voor eerstejaars studenten van toepassing 
wordt op eerstejaars flexstudenten die hier aanspraak op kunnen maken. 
 Studenten ook voor het eerst kunnen deelnemen aan het experiment na 
studiejaar 2021-2022. 
 
In het experiment leeruitkomsten  is het voor deelnemende instellingen mogelijk om 
opleidingen in de onderwijs- en examenregeling vast te leggen in eenheden van 
leeruitkomsten in plaats van in onderwijseenheden. Leeruitkomsten beschrijven in 
termen van output wat studenten moeten kennen en kunnen. De eenheden van 
leeruitkomsten bouwen samen op tot de eindtermen ofwel het opleidingsprofiel van de 
opleiding. Door te sturen op output ontstaat meer ruimte voor de student om eigen 
keuzes te maken bij de invulling van diens opleidingstraject. Periodiek worden afspraken 
gemaakt en vastgelegd in de onderwijsovereenkomst over de leeractiviteiten die de 
student gaat ondernemen om de leeruitkomsten te realiseren, van welk 
onderwijsaanbod hij gebruik maakt, of en hoe de werkomgeving wordt benut, hoe de 
leeruitkomsten worden aangetoond en hoe de begeleiding en beoordeling vorm krijgt. 
Dat maakt flexibel opleiden mogelijk, waarbij meer regie bij de student ligt en beter kan 
worden aangesloten op de situatie en behoeften van de student.  
 
Aan het experiment leeruitkomsten nemen 21 instellingen deel met ruim 400 deeltijd en 
duale opleidingen. Op grond van het huidige besluit is toelating van en deelname met 
nieuwe opleidingen niet mogelijk, de uiterste datum van de start van de implementatie 
is reeds verstreken. Het experiment leeruitkomsten wordt gewijzigd, zodat instellingen 
ook met nieuwe opleidingen kunnen deelnemen aan het experiment leeruitkomsten. Het 
gaat daarbij alleen om nieuwe opleidingen van reeds deelnemende instellingen.  
 
2. Hoofdlijnen van dit besluit 
 
Experiment flexstuderen 
 
Nieuw instroommoment 
5 
B11058.K-1 
 

 
 
 
Deelname eerstejaars studenten na studiejaar 2021-2022. 
Het experiment flexstuderen wordt tevens gewijzigd zodat studenten ook na het 
studiejaar 2021-2022 voor het eerst kunnen deelnemen aan het experiment 
flexstuderen. Nieuwe deelname binnen het experiment was tot nu toe beperkt tot het 
studiejaar 2020-2021 in verband met de looptijd van het experiment tot en met 1 
september 2023. Deze beperking is echter onwenselijk omdat er dan een ‘tijdelijk’ gat 
zou vallen in het aanbieden van flexstuderen in de periode 2021-2023. Bovendien wordt, 
gezien de positieve tussenevaluatie, verwacht dat het experiment na 1 september 2023 
doorgang kan vinden. Hiertoe zal in geval van een positieve eindevaluatie, een voorstel 
worden ingediend voor verankering van flexstuderen in een permanente wettelijke 
regeling. Het instellingsbestuur dient de studenten tijdig te informeren dat, hoewel er 
positieve vooruitzichten en voornemens zijn op wettelijke verankering, er altijd een kans 
bestaat dat dit toch niet tijdig gerealiseerd wordt. In dat geval mogen instellingen na 
afloop van het experiment per 1 september 2023 flexstuderen niet langer aanbieden en 
zullen de flexstudenten zich na deze datum alleen nog kunnen inschrijven als reguliere 
student.     
 
Wijzigingen en de evaluatie van het experiment flexstuderen 
Nieuwe instellingen en opleidingen, zullen op zijn vroegst per 1 februari 2021 instromen 
in het experiment. Gezien de looptijd van het experiment tot 1 september 2023, zal de 
periode van deelname van nieuwe instellingen en opleidingen aan het experiment, 
relatief kort zijn. Er is voor gekozen om door te gaan met het experiment en om dit niet 
voortijdig om te zetten naar een permanente wettelijke regeling zodat de geplande 
eindevaluatie zorgvuldig uitgevoerd kan worden. De nieuwe instellingen en opleidingen 
die op grond van het onderhavige besluit kunnen gaan deelnemen aan het experiment 
zullen relevante informatie opleveren voor de evaluatie van het experiment. Door het 
experiment aan meer instellingen en binnen meer soorten opleidingen (naast voltijd-, 
ook duale- en deeltijdopleidingen) te laten plaatsvinden, wordt een grotere groep 
studenten bereikt, die in potentie gebaat is bij de flexibeler wijze van collegegeld 
betalen. Het doel van deze wijziging is dan ook om mogelijk te maken dat meer 
instellingen en opleidingen en daarmee ook meer studenten kunnen experimenteren met 
flexstuderen.  
 
Met het reeds bestaande experiment wordt onderzocht of het bieden van deze vorm van 
flexibilisering leidt tot een toegankelijker aanbod van hoger onderwijs, minder uitval en 
meer tevredenheid en meer ontplooiingsmogelijkheden voor studenten. Door mogelijk te 
maken dat meer instellingen, (soorten) opleidingen en daarmee meer studenten kunnen 
deelnemen aan dit experiment, zal meer informatie over een grotere en meer diverse 
groep studenten worden ingewonnen. Deze aanvullende informatie zal het experiment 
en de evaluatie daarvan verrijken en daarmee ook een belangrijke basis geven voor het 
besluit over een eventuele structurele verankering van het experiment. In 2021 zal de 
eindevaluatie van het experiment flexstuderen plaatsvinden. Op basis van een positieve 
eindevaluatie zal een wetsvoorstel worden ingediend voor structurele verankering van 
het experiment flexstuderen. De aanvullende informatie die met de onderhavige 
wijzigingen verzameld wordt is tevens van belang ná de eindevaluatie. Instellingen 
wisselen namelijk onderling kennis en ervaringen met flexstuderen uit, dit zal bijdragen 
aan de soepele invoering van flexstuderen na afloop van het experiment.   
 
Experiment leeruitkomsten 
Tijdens het AO Leven lang ontwikkelen van 11 juni 2019 heeft de minister van OCW 
naar aanleiding van een verzoek van het lid Van der Molen (CDA) toegezegd deelname 
van nieuwe opleidingen van reeds aan het experiment leeruitkomsten deelnemende 
7 
B11058.K-1 
 

 
 
Ook voor het experiment leeruitkomsten geldt dat de onderhavige wijziging geen impact 
heeft op processen en systemen van DUO, omdat er geen gevolgen uit voortvloeien voor 
de bekostiging of de studiefinanciering.  
 
6. Toezicht en handhaving 
De uitvoeringstoets uit 2016 is ook uitgezet bij de Inspectie van het Onderwijs en de 
Auditdienst Rijk (ADR). De Inspectie van het Onderwijs had destijds een aantal 
opmerkingen t.a.v. de nalevingsaspecten die vervolgens in de experimenteer-amvb zijn 
verwerkt. Het nieuwe instroommoment in het experiment flexstuderen dat met de 
onderhavige wijziging wordt geregeld, heeft geen nieuwe gevolgen voor het toezicht op 
de naleving. Ook voor het experiment leeruitkomsten geldt dat het nieuwe 
instroommoment dat met onderhavige wijziging wordt geregeld geen nieuwe gevolgen 
heeft.  
 
7. Administratieve lasten 
Het onderhavige besluit is voorgelegd aan ATR, maar is niet geselecteerd voor een 
formele advies. De gevolgen voor de regeldruk zijn bij het oorspronkelijke Besluit reeds 
uitgebreid in beeld gebracht. Met de wijziging van het Besluit worden geen nieuwe 
voorwaarden en verplichtingen ingevoerd om aan de experimenten deel te mogen 
nemen. 
 
8. Financiële gevolgen 
De uitbreiding van het experiment flexstuderen leidt niet tot extra kosten voor de 
rijksbegroting. De flexstudent wordt wat betreft de bekostiging van instellingen namelijk 
beschouwd als een regulier ingeschreven voltijdstudent en loopt daardoor mee in de 
referentieraming. Instellingen worden al gecompenseerd voor het halveren van het 
collegegeld van deze studenten.   
De mogelijke incidentele hogere kosten die de evaluatie met zich meebrengt (meer 
instellingen die meedoen betekent meer gegevens, die moeten worden verwerkt), zullen 
worden gedekt binnen de bestaande budgetten op artikel 6 en 7 van de begroting van 
OCW. Er zijn geen overige uitvoeringskosten. 
 
De uitbreiding van het experiment leeruitkomsten leidt niet tot extra kosten voor de 
rijksbegroting. Studenten die deelnemen aan een opleiding in het experiment 
leeruitkomsten worden ingeschreven als een reguliere student in deeltijd of duaal hoger 
onderwijs. Er wordt geen additionele subsidie verstrekt aan de deelnemende instellingen 
voor ontwikkelkosten die samenhangen met deelname van nieuwe opleidingen aan het 
experiment leeruitkomsten.  
 
9. Overleg en internetconsultatie 
Voor de instellingen, die hebben aangegeven interesse te hebben in deelname aan het 
experiment, zijn ter verdere kennisdeling twee online bijeenkomsten georganiseerd, in 
aanwezigheid van  vertegenwoordigers van  reeds deelnemende instellingen, ISO en 
Onderzoeksbureau Ockham-IPS, dat de monitoring van het experiment uitvoert.  
 
Op de internetconsultatie zijn daarnaast 6 reacties binnengekomen. Deze bijdragen 
hebben niet geleid tot aanpassing van het besluit of de nota van toelichting. Op de 
consultatiepagina zal een verslag worden gepubliceerd met  daarin een uitgebreidere 
reactie op de ingekomen bijdragen. Samengevat hadden de bijdragen betrekking op de 
voorgestelde wijzigingen in relatie tot de lessen voor het experiment, de uitbreiding naar 
duaal- en deeltijd onderwijs en de verhouding tot het private onderwijs. 
  
In één reactie wordt gesteld dat de waarde van nieuwe deelnemers vanaf 2021 voor de 
eindevaluatie van het experiment, dat loopt tot en met september 2023, beperkt is. 
9 
B11058.K-1 
 

 
 
Artikelsgewijze toelichting 
 
Artikel I. Wijziging Besluit experimenten flexibel hoger onderwijs 
 
Artikel I, onderdelen A, M en N (artikelen 3, 23 en 24) 
In de artikelen 3, 23 en 24 wordt abusievelijk verwezen naar artikelen die in 2019 door 
1
inwerkingtreding van de Wet accreditatie op maat opnieuw zijn vastgesteld. Met de 
onderhavige wijzigingen worden deze verwijzingen verbeterd.  
 
Artikel I, onderdeel B (artikel 5) 
Met het nieuwe tweede lid wordt geregeld dat een experiment van rechtswege eindigt 
indien en op het moment dat dit experiment wordt verankerd in een permanente 
wettelijke regeling en deze wettelijke regeling in werking treedt. Het is namelijk 
wenselijk dat alle instellingen voor hoger onderwijs waar mogelijk onder hetzelfde 
wettelijke regime vallen. Door het experiment te beëindigen wanneer de permanente 
wettelijke regeling in werking treedt, lopen het experiment en de wettelijke regeling 
geruisloos in elkaar over. 
 
Artikel I, onderdelen C, D en E (artikelen 12, 13 en 14)  
Onze Minister heeft toestemming gegeven aan een instelling voor deelname aan het 
experiment met een of meer onderwijsconcepten. Het bestuur van de instelling kan, op 
grond van het nieuwe artikel 12, derde lid, bepalen met welke opleidingen van de 
instelling wordt deelgenomen aan het experiment. De deelnemende opleidingen 
hanteren een van de onderwijsconcepten die ten grondslag ligt aan de toestemming die 
Onze Minister heeft gegeven.  
 
Artikel 13 vervalt omdat nieuwe instellingen niet langer deel kunnen nemen aan het 
experiment leeruitkomsten.  
 
Artikel I, onderdelen F, G, H, K en L (artikelen 17b, 17c, 17e, 17m en 17o) 
Beoogd wordt om het experiment flexstuderen uit te breiden naar deeltijdse en duale 
opleidingen. Om dit mogelijk te maken wordt telkens het begrip ‘voltijds’ geschrapt. 
Door de onderhavige wijziging kan een deelnemende instelling in vervolg flexstuderen 
aanbieden ten aanzien van zowel voltijdse, deeltijdse als duale opleidingen  
 
Artikel I, onderdeel F (artikel 17b)  
Met deze wijziging wordt mogelijk gemaakt dat eerstejaars studenten binnen het 
experiment flexstuderen aanspraak kunnen maken op het verlaagd wettelijk collegegeld. 
Momenteel dienen deze studenten het volledig wettelijk collegegeld te betalen. Bij de 
invoering van het verlaagd wettelijk collegegeld is namelijk niet geregeld dat eerstejaars 
flexstudenten aanspraak kunnen maken op het verlaagd wettelijk collegegeld omdat het 
experiment flexstuderen tot 2019 niet openstond voor eerstejaars studenten. Sinds 1 
2
januari 2019 kunnen ook eerstejaars studenten flexstuderen. Hierdoor is er niet langer 
een reden om het verlaagd wettelijk collegegeld uit te zonderen voor flexstudenten. 
 
Artikel I, onderdeel G (artikel 17c)  
Het derde lid van artikel 17c vervalt. Met deze wijziging wordt mogelijk gemaakt dat 
studenten ook na het studiejaar 2021-2022 voor het eerst kunnen deelnemen aan het 
experiment flexstuderen. Het experiment flexstuderen loopt minimaal tot 1 september 
2023. Gezien de positieve tussenevaluatie wordt verwacht dat het flexstuderen na 1 
                                                 
1
 Stb. 2018, 209. 
2
 Stb. 2019, 35. 
11 
B11058.K-1 
 

 
 
aan het experiment flexstuderen deelnemende instellingen tijdig kunnen melden dat zij 
aan dit experiment wensen deel te nemen, zodat zij desgewenst per 1 februari 2021 
studenten als flexstudent kunnen inschrijven.  
 
In het tweede lid is bepaald dat artikel I, onderdelen C en E, in werking treden op de 
dag na de datum van uitgifte van het Staatsblad waarin het onderhavige Besluit wordt 
geplaatst en terugwerkt tot en met 1 mei 2017. In de praktijk bepaalden deelnemende 
instellingen namelijk al op basis van hun eerste aanvraag welke andere dan in de 
aanvraag genoemde opleidingen deelnamen aan het experiment leeruitkomsten. Dit is 
wenselijk aangezien het voor elke opleiding doen van een aanvraag als bedoeld in de 
artikelen 12 en 13 (oud) gepaard gaat met veel administratieve lasten. 
 
In het derde lid is bepaald dat artikel I, onderdeel F, aanhef en tweede lid en onderdeel 
K, aanhef en tweede lid, van dit besluit in werking treden op de dag na de datum van 
uitgifte van het Staatsblad waarin het onderhavige Besluit wordt geplaatst en 
terugwerken tot en met 1 januari 2019. Hiervoor is gekozen zodat reeds studerende 
eerstejaars flexstudenten alsnog aanspraak kunnen maken op het verlaagd wettelijk 
collegegeld. Dit is voor de hogescholen en universiteiten niet nadelig omdat zij hiervoor 
reeds zijn bekostigd.  
 
 
 
 
De Minister van Onderwijs, Cultuur en Wetenschap,  
 
 
 
 
Ingrid van Engelshoven  
 
13 
B11058.K-1 
 

