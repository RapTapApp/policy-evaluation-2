MEMORIE VAN TOELICHTING 
 
I. ALGEMEEN 
 
§ 1. Inleiding 
Dit wetsvoorstel beoogt een aantal wetten op het terrein van het Ministerie van Sociale Zaken en 
Werkgelegenheid (hierna: SZW) te wijzigen. De wijzigingen betreffen zowel de arbeidswetgeving, 
de socialezekerheidswetgeving als wetgeving rondom de structuur van de uitvoeringsorganisaties. 
Het wetsvoorstel behelst onder andere wijzigingen die voortvloeien uit door het Uitvoeringsinstituut 
werknemersverzekeringen (hierna: UWV) en de Sociale verzekeringsbank (hierna: SVB) 
aangedragen knelpunten in de uitvoering. Het gaat hierbij om tekstuele aanpassingen, technische 
verbeteringen en verheldering van bepaalde punten. Tot slot dienen enkele voorstellen ter 
verduidelijking en nadere invulling van eerder gemaakte beleidskeuzes en het herstellen van 
omissies. Met de voorgestelde wijzigingen worden geen substantiële beleidswijzigingen beoogd. 
Het wetsvoorstel behelst derhalve enkel zogenoemd “klein beleid”. Hiermee voldoet het 
wetsvoorstel aan de drie criteria die de regering in de brief van 20 juli 2011 heeft gesteld aan 
verzamelwetgeving, namelijk onderlinge samenhang, geen omvangrijke en complexe onderdelen 
1
en geen politiek omstreden inhoud. Het wetsvoorstel heeft geen (substantiële) financiële 
consequenties. De meeste wijzigingen hebben geen financiële consequenties. Bij de onderwerpen 
die wel beperkte financiële consequenties hebben, is dit nader beschreven in de toelichting. De 
kleine beleidsmatige wijzigingen worden hieronder kort per onderwerp toegelicht. In het 
artikelsgewijze deel van de memorie van toelichting wordt nader ingegaan op de verschillende 
wijzigingsvoorstellen. 
 
§ 2. Klein beleid 
 
§ 2.1 Wijziging Invoeringswet openbare lichamen Bonaire, Sint Eustatius en Saba 
(artikel VI) 
 
In de Kabinetsreactie op de voorlichting van de Afdeling advisering van de Raad van State is 
opgenomen dat de taakverdeling tussen Rijksoverheid en openbare lichamen onder de loep 
2
genomen wordt. Waar dat mogelijk is en toegevoegde waarde heeft is de inzet om te kunnen 
differentiëren. Maatwerk waar het gaat om Caribisch Nederland is daarbij van belang.  
 
De onderstand in artikel 18.3 van de Invoeringswet openbare lichamen Bonaire, Sint Eustatius en 
Saba bestaat uit de algemene onderstand, die een inkomensvoorziening is en de bijzondere 
onderstand voor de uit bijzondere omstandigheden voortvloeiende noodzakelijke kosten van het 
bestaan. Bij bijzondere onderstand gaat het om extra kosten die niet uit de voor het normale 
levensonderhoud bedoelde algemene onderstand kunnen worden betaald, zoals de vervanging van 
een kapotte koelkast of wasmachine. 
 
Bij de taakverdeling in de uitvoering van de onderstand, knelt het vooral in de uitvoering van de 
bijzondere onderstand. In Europees Nederland is de bijzondere bijstand beleidsmatig en financieel 
gedecentraliseerd. In Caribisch Nederland daarentegen is de minister van SZW financieel en 
beleidsmatig verantwoordelijk voor de verlening van bijzondere onderstand. De openbare lichamen 
zijn echter financieel en beleidsmatig verantwoordelijk voor het armoedebeleid. In de praktijk zijn 
de grenzen tussen bijzondere onderstand en armoedebeleid niet altijd even scherp te trekken. Dit 
speelt bijvoorbeeld bij de vergoeding van de kosten voor schooluniformen. Voor het primair 
onderwijs is dat een eilandelijke taak op grond van de Wet primair onderwijs BES. Voor leerlingen 
voortgezet onderwijs loopt de vergoeding via de bijzondere onderstand van SZW.  
 
1
 Kamerstukken I 2010/11, 32500VI, M. 
2
 Kamerstukken II 2019/20, 35300IV, nr. 11. 
13 

 
§ 2.2 Beëindiging en herleving WW-rechten (artikel VIII) 
 
Vanaf 1 april 2018 is geregeld dat een WW-gerechtigde die weer arbeid verricht (en daardoor 
5 ]
minder dan vijf uur arbeidsurenverlies heeft) op aanvraag zijn uitkering kan beëindigen . Met deze 
beëindiging worden daardoor geen WW-rechten verbruikt voor een veelal kleine restantuitkering. 
De uitkering wordt niet eerder beëindigd dan met ingang van de eerste dag van de kalendermaand 
waarin de aanvraag is ingediend. Het recht op uitkering kan binnen zes maanden herleven.  
Voorgesteld wordt om zowel de beëindiging als de herleving van het recht op een WW-uitkering 
altijd per de eerste dag van de lopende kalendermaand in te laten gaan, en niet langer op de door 
de aanvrager te bepalen datum. Met deze technische maatregel wordt duidelijkheid geschapen, 
omdat wordt geregeld dat de beëindiging en/of herleving altijd plaatsvindt per de eerste van de 
maand waarin het verzoek wordt ingediend.  
De huidige situatie is ongewenst, omdat UWV voor de beoordeling van het beëindigingsverzoek 
afhankelijk is van klantcontact: vragen per welke maand de uitkering beëindigd moet worden. De 
klant is niet altijd bereikbaar. De onderhavige wijziging creëert een objectieve maatstaf voor het 
herlevingsmoment. Die is er nu nog niet. Dit voorkomt dat de klant het voor hem meest gunstige 
herlevingsmoment kan uitkiezen en daarmee de herlevingstermijn kan frustreren. Uitgaan van de 
eerste dag van de maand past ook beter bij de voor UWV gebruikelijke maandsystematiek waarbij 
genoten inkomen wordt toegerekend aan hele maanden. UWV kan dit beleid uitvoeren binnen de 
huidige uitvoeringskaders.  
 
§ 2.3 Wijziging van de Wet minimumloon en minimumvakantiebijslag (artikel XIII) 
 
Met de wijziging in artikel 13 van de Wet minimumloon en minimumvakantiebijslag (hierna: Wml) 
wordt beoogd de doorwerking van artikel 632, tweede lid, tweede zin, van Boek 7 van het 
Burgerlijk Wetboek in artikel 13 van de Wml uit te zonderen. Als gevolg van deze wijziging geldt de 
beslagvrije voet, indien deze hoger dan het minimumloon ligt, niet meer als ondergrens waarop de 
Inspectie SZW toezicht houdt bij verrekening met het wettelijk minimumloon. Op grond van het 
Burgerlijk Wetboek blijft het voor de werkgever verboden om met het loon te verrekenen onder de 
grens van de beslagvrije voet, ook als deze hoger is dan het Wml. Binnen het huidige stelsel – 
waarbij de beslagvrije voet wordt vastgesteld op basis van de door de schuldenaar (werknemer) 
verstrekte data - is het voor de Inspectie SZW zeer arbeidsintensief om tot een juiste berekening 
van de beslagvrije voet te komen. Met invoering van de Wet vereenvoudiging beslagvrije voet 
wordt dit weliswaar eenvoudiger, maar vergt de berekening wel de deling van een groot aantal 
persoonsgegevens ter vaststelling van de leefsituatie van de betrokkene. Nu de controle taak van 
de inspectie zich focust op de handhaving van het WML, is er voor gekozen dit te expliciteren in 
artikel 13 van de Wml en geen grondslag voor de met de berekening van de beslagvrije voet 
gemoeide gegevenswisseling te creëren. Dit is gedaan door de grens van het minimumloon te allen 
tijde als ondergrens aan te merken waarop de Inspectie SZW toezicht houdt. Hierdoor wordt de 
handhaafbaarheid van dit artikel vergroot. 
 
§ 3. Uitvoering  
 
Dit wetsvoorstel is door de minister aan de toetsende/adviserende instanties voorgelegd. Door het 
UWV, DUO, de SVB, de Belastingdienst, Autoriteit Persoonsgegevens (hierna: AP), de VNG en de 
Inspectie SZW zijn toetsen/adviezen uitgebracht. Tevens hebben gemeenten via het 
Uitvoeringspanel gemeenten advies uitgebracht. 
 
 
5
 Artikel 20, eerste lid, onderdeel d, van de Werkloosheidswet. 
13 

 
II. ARTIKELSGEWIJS 
 
ARTIKEL I ALGEMENE KINDERBIJSLAGWET 
 
Onderdeel A (artikel 7a) 
 
Dubbele kinderbijslag is er voor ouders met een kind dat intensieve zorg nodig heeft. Met de 
dubbele kinderbijslag intensieve zorg krijgen ouders, die een thuiswonend kind hebben met een 
ziekte of stoornis, extra financiële ondersteuning. Ouders kunnen een aanvraag voor dubbele 
kinderbijslag indienen bij de Sociale verzekeringsbank (SVB). De SVB kent het recht op dubbele 
kinderbijslag wegens intensieve zorg al dan niet toe op basis van een op medische gegevens 
gebaseerd advies. De SVB wint dit advies in bij een aangewezen instelling. Deze instelling verwerkt 
hiervoor gezondheidsgegevens. Omdat de SVB de uitvoerder is van de dubbele kinderbijslag en het 
besluit neemt omtrent toekenning of afwijzing, dient de SVB te kunnen beschikken over die 
gezondheidsgegevens. Om de mate van intensieve zorg te kunnen toetsen, verstrekken ouders 
bewijsstukken aan de aangewezen instelling om het ziektebeeld te onderbouwen. De grondslag 
hiervoor bestaat al en is gelegen in artikel 7a AKW juncto artikelen 11 en 12 van het Besluit 
uitvoering kinderbijslag. In de praktijk blijkt echter dat over deze grondslag met regelmaat 
discussie ontstaat, hetgeen reden vormt om deze bevoegdheid tot uitwisseling van 
gezondheidsgegevens te verduidelijken. Deze explicitering van de wettelijke grondslag zorgt ervoor 
dat voor eenieder duidelijk is dat de SVB ten behoeve van de uitvoering van deze regeling 
gezondheidsgegevens kan uitwisselen en verwerken. Ook wordt er meer transparantie gegeven 
voor de burger over de verwerking van bijzondere persoonsgegevens, te weten 
gezondheidsgegevens en zorgt deze wetswijziging ervoor dat de transparantie omtrent de omgang 
met (bijzondere) persoonsgegevens door de overheid wordt vergroot. 
 
Onderdeel B (artikel 15) 
 
6
In een amendement bij de Verzamelwet SZW 2020 is abusievelijk het woordje ‘of’ in de 
wijzigingsopdracht niet komen te vervallen. Met deze wijziging wordt deze fout hersteld.  
 
ARTIKEL II ALGEMENE NABESTAANDENWET 
 
Enig onderdeel (artikel 66a) 
 
Met deze wijziging wordt geregeld dat het beëindigen van het recht op nabestaandenuitkering op 
grond van artikel 16, eerste lid, onderdeel a, niet geldt voor rechthebbenden als bedoeld in artikel 
66a, die nog niet de pensioengerechtigde leeftijd hebben bereikt. In een eerdere versie van artikel 
16 was bij het niet langer voldoen aan de voorwaarden uit artikel 14, eerste lid, onderdelen a en b, 
ANW de zinsnede opgenomen “tenzij de nabestaande is geboren voor 1 januari 1950”. Op dat 
moment werden nabestaanden die een beroep konden doen op artikel 66a ANW aangemerkt als 
geboren voor 1 januari 1950. Hierdoor hoefden nabestaanden die vielen onder de werking van 
artikel 66a ANW niet te voldoen aan het kindcriterium en het arbeidsongeschiktheidscriterium 
opgenomen in artikel 14 ANW. Met het verdwijnen van de bovenstaande zinsnede uit artikel 16, 
eerste lid, onder a, ANW bestaat er ineens geen uitzondering meer voor het voldoen aan artikel 14, 
eerste lid, onderdelen a en b, ANW voor de nabestaanden die vallen onder de werking van artikel 
66a ANW. Dit betekent dat zij ineens wel moeten voldoen aan één van deze criteria op straffe van 
beëindiging van het recht op nabestaandenuitkering. De voorgenomen wijziging van artikel 66a 
beoogt dit te corrigeren en werkt terug tot en met 1 januari 2015, het moment waarop de zinsnede 
“tenzij de nabestaande is geboren voor 1 januari 1950” is vervallen. 
 
6
 Kamerstukken II 2019/20, 35275, nr. 10. 
13 

 
 
Van belang is dat van hetgeen in dit artikel is bepaald mag worden afgeweken, echter, gelet op 
artikel 7 van de wet, in geen geval ten nadele van desbetreffende werkneemsters. Werkgever en 
werknemer kunnen in voorkomende gevallen in goed overleg maatwerk overeenkomen. 
Het niet naleven van de artikelen 17a tot en met 17c is op grond van artikel 36, tweede lid, 
strafbaar gesteld als overtreding.  
 
Tot slot kan worden vermeld dat de Arbeidswet 2000 BES niet geldt voor ambtenaren op grond van 
artikel 1, tweede lid, onderdeel j van die wet. De met artikelen 17a tot en met 17c 
overeenkomende bepalingen zullen separaat worden geregeld in de voor ambtelijk personeel 
geldende regelgeving. 
  
2. Controlevoorschriften (artikelen 11a Cessantiawet BES, 36a Wet algemene 
ouderdomsverzekering BES, 37a Wet algemene weduwen- en wezenverzekering BES, 12b Wet 
ongevallenverzekering BES en 12b Wet ziekteverzekering BES)  
Harmonisatie toezichtartikelen 
Met ingang van 1 januari 2016 is de Wet kinderbijslagvoorziening BES in werking getreden. Deze 
wet bevat een bepaling inzake controlevoorschriften (artikel 15). De oudere sociale 
zekerheidswetten die van kracht zijn in Caribisch Nederland, missen een dergelijke bepaling. Deze 
wetten vormen nog een omzetting van de voorafgaand aan de staatkundige transitie (10-10-2010) 
geldende Nederlands Antilliaanse landsverordeningen. De RCN-unit SZW heeft aangegeven 
behoefte te hebben aan een grondslag om controlevoorschriften te kunnen vaststellen, teneinde 
een steviger handvat te hebben om het uitvoeringsproces goed te laten verlopen. De nieuwe 
artikelen 11a Cessantiawet BES, 36a Wet algemene ouderdomsverzekering BES, 37a Wet 
algemene weduwen- en wezenverzekering BES (AWW BES), 12b Wet Ongevallenverzekering BES 
en 12b Wet ziekteverzekering BES, voorzien daarin. Deze bepalingen zijn vormgegeven op een 
vergelijkbare manier als ook artikel 15 van de Wet kinderbijslagvoorziening BES luidt. Voorts 
sluiten deze bepalingen aan bij hetgeen in de Nederlandse socialezekerheidswetgeving is bepaald, 
zoals in de artikelen 15 van de Algemene Ouderdomswet en 36 van de Algemene 
nabestaandenwet.  
 
Het gaat hierbij om voorschriften voor de controle van gegevens voordat de vertegenwoordiging 
van de Minister van Sociale Zaken en Werkgelegenheid overgaat tot een toekenning en om de 
controle of nog steeds recht op een bepaalde regeling bestaat. Het doel van het stellen van 
controlevoorschriften is daarmee om een rechtmatige uitvoering van de regelingen te borgen. 
Daarbij moet worden opgemerkt dat de controlevoorschriften niet verder gaan dan strikt 
noodzakelijk is voor de uitvoering van de regelingen. De rechthebbende, alsmede degene die in 
aanmerking wenst te komen voor een bepaalde regeling, moet deze controlevoorschriften 
opvolgen. Dit houdt bijvoorbeeld in dat de betrokkene tijdig vragen moet beantwoorden en 
documenten ter inzage als bewijsstukken moet aanbieden. 
Van de gelegenheid is gebruik gemaakt om de bepalingen rond het toezicht te vereenvoudigen en 
te uniformeren. Het betreft de artikelen 12a Cessantiawet BES, 43a Wet algemene 
ouderdomsverzekering BES, 42a Wet algemene weduwen- en wezenverzekering BES (AWW BES), 
12a Wet Ongevallenverzekering BES en 12a Wet ziekteverzekering BES. Door de bepalingen in titel 
5.2 van de Algemene wet bestuursrecht zijn verschillende bepalingen in de genoemde wetten niet 
meer nodig en kan worden volstaan met vantoepassingverklaring van de bepalingen in titel 5.2, 
artikel 5:11 tot en met artikel 5:17. In combinatie met de controlevoorschriften gelden daarmee 
dezelfde voorschriften als die nu reeds gelden. 
3. Wijziging Invoeringswet openbare lichamen Bonaire, Sint Eustatius en Saba  
 
Met de wijziging van artikel 18.3 van de Invoeringswet openbare lichamen Bonaire, Sint Eustatius 
13 

In de praktijk kan het woord “geheel” in de eis van “geheel te harer laste komen” tot een te 
stringente benadering leiden. Het is niet de bedoeling dat een bijdrage van derden zondermeer een 
ontzegging van de aanspraak op het hogere uitkeringsbedrag tot gevolg heeft. Zeker als het gaat 
om kleinere of geringe bijdragen, kan artikel 11, derde lid onevenredig zwaar uitpakken voor 
betrokken weduwe. In verband daarmee is het voorstel om het woord “geheel” te schrappen uit de 
zinsnede “geheel te harer laste komen”. Voor de toepassing van het begrip “ten laste komend kind” 
bestaan voldoende aanknopingspunten in andere SZW-regelgeving die voor Caribisch Nederland 
geldt. Daarvoor kan worden verwezen naar artikel 3 Besluit onderstand BES. In dat besluit wordt 
gesproken over “tot zijn last komende kinderen”, wat wordt uitgewerkt in dat artikel als het in 
belangrijke mate onderhouden van een kind. Overeenkomstig deze bepaling is de voorgestelde 
wijziging van artikel 11, derde lid, AWW BES vormgegeven. 
Voor de volledigheid kan nog worden opgemerkt dat de bepalingen van de AWW BES voor 
weduwen op grond van artikel 3a van die wet overeenkomstig van toepassing zijn op weduwnaars. 
 
ARTIKEL VII PARTICIPATIEWET 
 
Enig onderdeel (artikel 35) 
 
Met deze wijziging wordt een taalkundige verbetering aangebracht in artikel 35, eerste lid, van de 
Participatiewet.  
 
ARTIKEL VIII WERKLOOSHEIDSWET 
 
Onderdeel A (artikel 20) 
 
Artikel 20, eerste lid, onderdeel d, 
Dit artikel wijzigt de ingangsdatum van beëindiging van het recht op WW van de datum zoals 
aangevraagd naar de eerste dag van de maand waarin de aanvraag is gedaan. 
 
Onderdeel B (artikel 21) 
 
Artikel 21, eerste lid,   
Dit artikel wijzigt de ingangsdatum van herleving van het recht op WW van de datum zoals 
aangevraagd naar de eerste dag van de maand waarin de aanvraag is gedaan. 
 
Onderdeel C (artikel 25) 
 
In artikel 25, tweede lid, wordt verwezen naar de werkgever, bedoeld in artikel 18, eerste lid. In 
dat lid wordt echter niet gesproken over een werkgever, maar over een werknemer. Om die reden 
wordt de verwijzing in het eerstgenoemde lid vervangen door een verwijzing naar de “werkgever 
van de in artikel 18, eerste lid, bedoelde werknemer”. Dit betreft een wetstechnische verbetering. 
 
ARTIKEL XI WET ARBEIDSONGESCHIKTHEIDSVERZEKERING ZELFSTANDIGEN 
 
Onderdeel A (artikel 2) 
 
In dit onderdeel wordt voorgesteld om de bepalingen over de voorhangprocedure voor het 
Schattingsbesluit arbeidsongeschiktheidswetten aan te passen. Op dit moment gaat het om een 
voorhangprocedure waarbij inspraak in den brede moet worden gevraagd door voorpublicatie van 
het ontwerpbesluit in de Staatscourant. Tegenwoordig is inspraak in den brede ten aanzien van 
ontwerpbesluiten mogelijk via internetconsultatie. De voorhangprocedure waarin op een later 
stadium inspraak wordt gevraagd via de Staatscourant is daarmee dubbelop en kan juist tot 
13 

moet worden uitgegaan, maar dat het gaat om het bedrag aan loon dat daadwerkelijk is voldaan. 
Hiermee wordt voorkomen dat de werknemer een verworven recht heeft, maar alsnog niet het 
beoogde minimum van 108% loon en vakantiebijslag ontvangt. Ten derde wordt voor het tijdvak 
voor het bepalen van het recht op vakantiebijslag expliciet aangesloten bij artikel 17. Ten slotte is 
de ondergrens voor het bepalen van het recht op vakantiebijslag het minimumloon, aangezien uit 
het systeem van de wet volgt dat betaling onder het minimumloon leidt tot een overtreding van 
artikel 7 van de Wml (zie Kamerstukken II 1984-1985, 18 865, nr. 3). Overigens kan betaling 
onder het minimumloon ook een overtreding van artikel 13a Wml opleveren. Ter voorkoming van 
onduidelijkheid is dit met onderhavige wijziging expliciet gemaakt in artikel 16, tweede lid. Artikel 
16, tweede lid, is in verband met de leesbaarheid zoveel mogelijk ingekort. 
 
Onderdeel E (artikel 18b) 
 
In artikel 15 en 16 is het recht op vakantiebijslag neergelegd. Artikel 15 is als overtreding 
aangemerkt in artikel 18b. Voor het overtreden van artikel 15 kan derhalve een boete opgelegd 
worden. Per abuis is artikel 16 niet als overtreding in de zin van de Wml opgenomen terwijl in 
artikel 16 net als in artikel 15 het recht op vakantiebijslag is opgenomen. Door artikel 16 op te 
nemen in artikel 18b wordt het niet voldoen aan artikel 16 tevens als overtreding aangemerkt.   
 
Onderdeel F (artikel 18p) 
 
Met de Wet aanpak schijnconstructies (Was) is in artikel 18p van de Wet minimumloon en 
minimumvakantiebijslag (Wml) geregeld dat de Inspectie SZW vermoedens van niet-naleving van 
een cao kan doorgeven aan sociale partners. In het zevende lid is bepaald dat de naam en 
vestigingsplaats van het bedrijf, waarvan het vermoeden van niet-naleving bestaat, door de 
Inspectie SZW kunnen worden doorgegeven. Met de Verzamelwet SZW 2018 is hier de locatie van 
het onderzoek aan toegevoegd.  
 
Sociale partners hechten belang aan goede publiek-private samenwerking en zien 
gegevensuitwisseling als een waardevol instrument. Tegelijkertijd blijkt dat er behoefte bestaat aan 
nadere gegevens om een adequaat en effectief nalevingsonderzoek in te kunnen stellen. 
Voorgesteld wordt om de concrete gegevens die door de Inspectie SZW gedeeld kunnen worden 
voortaan aan te wijzen bij algemene maatregel van bestuur. Op die wijze is niet telkens een 
wetswijziging noodzakelijk als een (persoons)gegeven toegevoegd of verwijderd dient te worden. 
Daarnaast wordt hiermee aangesloten op de systematiek in andere SZW-wetgeving in het kader 
van de samenwerking tussen de Inspectie SZW en sociale partners, in het bijzonder artikel 10a van 
de Wet op het algemeen verbindend en het onverbindend verklaren van bepalingen van collectieve 
arbeidsovereenkomsten (Wet Avv). Op grond van dit artikel kan de Inspectie SZW op verzoek van 
organisaties van werkgevers en werknemers of paritaire handhavers de gegevens verstrekken, 
mits die gegevens noodzakelijk zijn voor het toezicht op de naleving van cao-bepalingen ten 
aanzien van gedetacheerde werknemers. De concrete gegevens waar het om gaat zijn niet 
opgenomen in artikel 10a Wet Avv, maar in een onderliggende algemene maatregel van bestuur. 
ARTIKEL XV WET OP DE ARBEIDSONGESCHIKTHEIDSVERZEKERING 
 
Onderdeel A (artikel 18) 
 
Verwezen wordt naar de artikelsgewijze toelichting onder artikel XI, onderdeel A (Wet 
arbeidsongeschiktheidsverzekering zelfstandigen). 
 
Onderdeel B (artikel 24) 
 
Met deze wijziging wordt een verwijzing hersteld in artikel 24, eerste lid, van de Wet op de 
arbeidsongeschiktheidsverzekering. 
13 

verzekeraar, bedoeld in artikel 40, tweede lid, van de Wet financiering sociale verzekeringen (de 
garantsteller) in geval van schuldsanering of faillissement van de werkgever, dan wel als hij 
ophoudt te bestaan als werkgever gelijkgesteld met de werkgever.  
 
Uit de uitspraak van de Centrale Raad van Beroep van 5 maart 2019 (ECLI:NL:CRVB:2019:655) 
volgt dat een garantsteller een zelfstandig belang heeft bij een uitkeringsbesluit inzake de Wet 
werk en inkomen naar arbeidsvermogen als de werkgever die eigenrisicodrager voor de WGA is, 
failliet is, in schuldsanering verkeert of is opgehouden werkgever te zijn. Deze situaties worden 
genoemd in artikel 84, vierde lid, van de WIA. Als gevolg van deze uitspraak moet UWV kopieën 
van uitkeringsbesluiten WIA naar de garantsteller van deze werkgevers sturen. De garantsteller 
kan dan in die gevallen zelf procederen en op eigen titel een aanvraag doen voor een 
herbeoordeling.  
 
Deze uitspraak vraagt om een beschouwing van de wetsartikelen waarbij de vraag is of voor 
eigenrisicodrager of werkgever ook garantsteller gelezen moet worden. Deze artikelen hebben 
betrekking op de vraag of een werkgever belanghebbende is, welke bezwaar- en beroepsgronden 
hij mag aanvoeren en wat er gebeurt na het honoreren van een door de werkgever ingesteld 
bezwaar of beroep. Dit geldt ook voor de toepasselijkheid van de bijzondere bepalingen over 
medische beschikkingen (aanpassing artikel 103 tot en met 106 in de onderdelen B en C). Deze 
bepalingen dienen overeenkomstig te gelden indien het bezwaar of beroep wordt ingesteld door 
een garantsteller met een zelfstandig rechtstreeks geraakt belang. Met het oog hierop wordt 
voorgesteld deze artikelen aan te vullen. 
 
ARTIKEL XX ZIEKTEWET 
 
Onderdeel A (artikel 19ab) 
 
Verwezen wordt naar de artikelsgewijze toelichting onder artikel XI, onderdeel A (Wet 
arbeidsongeschiktheidsverzekering zelfstandigen). 
 
Onderdeel B (artikel 45) 
 
Met deze wijziging wordt een verwijzing hersteld in artikel 45, eerste lid, van de Ziektewet. 
 
ARTIKEL XXI INWERKINGTREDING 
 
Het voornemen is de artikelen van deze wet in werking te laten treden met ingang van 1 januari 
2021. 
 
 
De Minister van Sociale Zaken 
en Werkgelegenheid, 
 
 
 
 
W. Koolmees
13 

