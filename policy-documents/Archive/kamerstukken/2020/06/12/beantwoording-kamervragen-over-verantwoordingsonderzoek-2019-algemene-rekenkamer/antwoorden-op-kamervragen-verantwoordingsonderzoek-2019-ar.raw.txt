Vragen bij Resultaten van het verantwoordingsonderzoek van de Algemene Rekenkamer 
bij het Jaarverslag ministerie van Sociale Zaken en Werkgelegenheid 2019 
 
Vraag 1 
Wat zijn de aantallen inburgeraars die elk jaar binnenkomen? 
 
Antwoord 1 
Door DUO wordt de inburgering opgelegd via een kennisgeving aan de inburgeraar. In de afgelopen 
jaren zijn de volgende aantallen kennisgevingen verstuurd (afgerond op 1.000): 
- 2017: 23.000; 
- 2018: 20.000; 
- 2019: 18.000. 
 
Vraag 2 
Hoeveel inburgeraars zijn in 2019 succesvol ingeburgerd? 
 
Antwoord 2 
In 2019 zijn er 32.000 (afgerond op 1.000) personen geslaagd voor hun inburgeringsdiploma. Dit 
betreft zowel de verplichte inburgeraars als mensen die op vrijwillige basis hun inburgeringdiploma 
hebben gehaald.  
 
Vraag 3 
Hoeveel mensen zaten er in 2019 vast in een pre-procedure? 
 
Antwoord 3 
Het COA kent geen ‘pre-procedure’. Dit is geïnterpreteerd als de groep asielzoekers die in 2019 in 
afwachting was van de start en afwikkeling van de asielprocedure op zogenaamde 
procesopvanglocaties (pol). In 2019 betrof dit 12.430 unieke bewoners. 
 
Vraag 4 
Hoe lang duurt het gemiddeld van moment van aanmelding asielzoeker tot start inburgering? 
 
Antwoord 4 
Het moment waarop een vergunninghouder begint met het inburgeringstraject is niet bekend bij 
het Ministerie van Justitie & Veiligheid, terwijl het moment van aanmelding als asielzoeker niet 
geregistreerd is bij het ministerie van Sociale Zaken en Werkgelegenheid of DUO. Het is daarom op 
deze korte termijn ook niet mogelijk om deze gegevens te betrekken in dit antwoord. 
 
Vraag 5 
Hoe lang duurt een volledig inburgeringstraject gemiddeld? 
 
Antwoord 5 
De gemiddelde inburgeringstermijn van degenen die in 2019 zijn ingeburgerd bedraagt 36 
maanden. Dit betreft de gemiddelde tijd tussen het versturen van de kennisgeving inburgering en 
de datum voldaan inburgering. Voldaan kan in deze betekenen: 
- Datum diploma; 
- Datum ontheffing; 
- Datum vrijstelling. 
 
Vraag 6 
Wat is de streeftijd voor een inburgeringstraject? 
 
Antwoord 6 
Er is geen streeftijd voor de inburgeringstermijn. De wettelijke termijn waarbinnen de inburgering 
gerealiseerd moet worden is 3 jaar. Er zijn verschillende gronden om verlenging te verlenen, 
bijvoorbeeld bij zwangerschap tijdens de wettelijke inburgeringstermijn.  
 
Vraag 7 
Waar ziet u kwetsbaarheden in de uitvoering bij andere partijen, gezien het feit dat de Algemene 
Rekenkamer erop wijst dat uw afhankelijkheid voor wat betreft de uitvoering op afstand breder is 
dan alleen de Sociale Verzekeringsbank (SVB) en het Uitvoeringsorgaan Werknemersverzekeringen 
(UWV)? 
 
 

Vraag 9  
Hoeveel werkgelegenheid zou 500 miljoen euro opleveren als rechtstreeks mensen in dienst 
genomen worden en met welk jaarsalaris wordt er dan gerekend, in aanmerking genomen dat de 
Algemene Rekenkamer concludeert dat het niet plausibel is dat de uitgaven aan het lage-
inkomensvoordeel (LIV) doelmatig zijn, omdat de jaarlijkse uitgaven aan het LIV (ongeveer 500 
miljoen euro) niet tot een groter aantal extra voltijdsbanen leiden dan wanneer u – in theorie – zelf 
extra banen zou financieren met deze 500 miljoen euro? 
 
Antwoord 9 
Het LIV is ingevoerd als onderdeel van een pakket aan lastenverlichting voor werkgevers. 
Werkgevers worden gecompenseerd in de loonkosten van werknemers die tot 125 procent van het 
WML verdienen. Hiermee krijgen werkgevers een prikkel om werknemers met een laag loon in 
dienst te nemen en in dienst te houden. Het doorrekenen van een lastenverlichting naar 
theoretische, door de overheid gesubsidieerde, voltijdsbanen is een hypothetische exercitie die 
geen recht doet aan de achtergrond waartegen deze regeling is ingevoerd. Het is bovendien niet 
mogelijk om een eenduidig aantal te creëren overheidsbanen te verbinden aan de omvang van LIV-
budget omdat in dat hypothetische geval niet het volledige budget besteed kan worden aan 
loonkosten (zoals bij het huidige LIV wel het geval is). 
 
Daar komt bij dat het beleid van dit kabinet zich erop richt om mensen met een kwetsbare positie 
op de arbeidsmarkt een kans te geven op een reguliere baan bij een reguliere werkgever. De 
instrumenten binnen de Wet tegemoetkomingen loondomein (Wtl) dragen daaraan bij. Het als 
overheid zelf direct financieren van extra banen leidt niet tot een inclusieve arbeidsmarkt. In het 
Pensioenakkoord is afgesproken dat werkgevers in overleg met het kabinet gaan onderzoeken of 
voor het geheel aan instrumenten in de Wtl, waaronder het LIV, tot een effectievere invulling 
1
gekomen kan worden . De inzet daarbij is dat de Wtl moet bijdragen aan de inclusieve 
arbeidsmarkt door werkgevers via gerichte lastenverlichting te ondersteunen zodat zij kwetsbare 
groepen een kans op de arbeidsmarkt kunnen geven. 
 
Vraag 10 
Wat is er dit jaar nodig om volgend jaar niet weer onvolkomenheden bij het financieel beheer van 
de Rijksdienst Caribisch Nederland-unit (RCN-unit) te constateren? 
 
Antwoord 10 
Het financieel beheer is op de goede weg en de rechtmatigheidsproblematiek is aanzienlijk 
afgenomen. De RCN-unit SZW heeft daarmee een bijzondere prestatie geleverd. Het 
verbetertraject heeft echter een langere doorlooptijd, zoals om de ICT op orde te brengen (zie het 
antwoord op vraag 11).  
 
Vraag 11 
Welke verbeteringen zijn er doorgevoerd om de onvolkomenheden bij het financieel beheer van de 
RCN-unit op te lossen? 
 
Antwoord 11 
Over 2019 lag het accent op het invoeren van een verbijzonderde interne controlefunctie en het in 
gang zetten van een integraal verbetertraject voor de ICT.  
Het invoeren van de verbijzonderde interne controlefunctie dient ertoe tijdig (tussentijds) bij te 
kunnen sturen door de RCN-unit SZW, met als doel afname van het foutpercentage. Deze 
verbijzonderde controlefunctie is nog in opbouw. Hierbij vindt afstemming plaats met de 
Auditdienst Rijk om deze functie in 2020 waar nodig verder te optimaliseren.   
Op basis van een in 2019 afgeronde analyse van een extern bureau is samen met de ICT-
leverancier de basis gelegd voor het ontwikkelen van een applicatielandschap dat de RCN-unit SZW 
in voldoende mate ondersteunt en bijdraagt aan een rechtmatige uitvoering. Hiervoor is een 
tweejarig contract met de leverancier gesloten, met als ingangsdatum 1 januari 2020. 
 
Vraag 12 
Welke verbeteringen zijn er doorgevoerd om de onvolkomenheden bij de 
Rijksschoonmaakorganisatie (RSO) op te lossen? 
 
 
 
 
1
 Tweede Kamer, 32 043, nr. 457, p. 17. 

 
Antwoord 16 
Zoals is opgenomen in de reactie op het rapport van de Algemene Rekenkamer ben ik voornemens 
uw Kamer voor het zomerreces te informeren over de effectievere invulling van de instrumenten 
uit de Wtl. De verschuivingen binnen de Wtl hebben grote budgettaire gevolgen. Mede daarom 
wordt de effectievere invulling van de instrumenten zorgvuldig bezien en vormgegeven. De 
uitwerking van de effectievere invulling duurt langer dan voorzien.  

