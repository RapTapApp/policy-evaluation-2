> Retouradres Postbus 20011 2500 EA  Den Haag
Ministerie van 
 
Binnenlandse Zaken en 
Aan de Voorzitter van de Tweede Kamer
Koninkrijksrelaties
der Staten-Generaal
Turfmarkt 147
Postbus 20018
Den Haag
Postbus 20011
2500 EA  DEN HAAG
2500 EA  Den Haag
Kenmerk
2020-0000364952
Uw kenmerk
Datum 19 juni 2020
Betreft Noodpakket 2.0 Caribisch Nederland
De coronacrisis heeft een enorme impact op de samenleving van Caribisch 
Nederland (CN). In termen van gezondheid zijn de eilanden tot nu toe goeddeels 
gevrijwaard gebleven van het coronavirus. In economische zin zijn Bonaire, Sint 
Eustatius en Saba zwaar getroffen. De toeristische sector waar een groot deel van 
de economie op drijft, is tot stilstand gekomen.  
 
In de Kamerbrief ‘Effecten corona op Caribische delen van het Koninkrijk’ van 25 
maart jl. (Kamerstuk 35420-5) heeft het kabinet een aantal noodmaatregelen 
aangekondigd voor Bonaire, Sint Eustatius en Saba. Daardoor kon veel 
werkgelegenheid worden behouden. Het kabinet heeft door middel van de brief 
aan uw Kamer van 20 mei jl. (Kamerstuk 35420-38) een vervolgpakket 
aangekondigd (noodpakket 2.0) voor (Europees) Nederland. Voor Caribisch 
Nederland is hierbij aangegeven dat een vergelijkbare benadering wordt gekozen 
als in Europees Nederland en dat uw Kamer hierover nader wordt geïnformeerd. 
Graag informeer ik u mede namens de staatssecretaris van Sociale Zaken en 
Werkgelegenheid (SZW), de bewindspersonen van Economische Zaken en Klimaat 
(EZK), de minister van Infrastructuur en Waterstaat (IenW)en de 
bewindspersonen van Financiën over dit noodpakket 2.0 voor Caribisch 
Nederland.  
 
Het kabinet heeft in lijn met dit uitgangspunt in de Ministerraad van 19 juni jl. 
besloten om net als in Europees Nederland diverse maatregelen voor Caribisch 
Nederland uit het eerste noodpakket met vier maanden te verlengen. Daarmee 
beschermen we ook de komende periode banen en inkomens door getroffen 
bedrijven en zelfstandigen te ondersteunen. Een langere periode van verlenging 
dan deze vier maanden – zoals het verzoek van de Centraal Dialoog Bonaire en de 
Central Dialogue Statia (per brief van 19 mei jl.) om de maatregelen te verlengen 
tot december – is nu niet aan de orde. Uiteraard monitort het kabinet continu de 
specifieke situatie in Caribisch Nederland. Het uitgangspunt hierbij is dat Caribisch 
Nederland zoveel mogelijk meeloopt met de besluitvorming in Europees 
Nederland. Aanvullende eiland specifieke maatregelen zijn denkbaar maar moeten 
te zijner tijd in de sociaaleconomische context worden bezien. 
 
 
 
Pagina 1 van 6

Ministerie van 
Binnenlandse Zaken en 
Koninkrijksrelaties
Kenmerk
 
2020-0000364952
 
 
a. Verlenging Tijdelijke subsidieregeling loonkosten en inkomensverlies CN 
De Tijdelijke subsidieregeling loonkosten en inkomensverlies CN is een regeling 
die kenmerken van de Europees Nederlandse Tijdelijke Noodmaatregel 
Overbrugging Werkgelegenheid (NOW) en Tijdelijke Overbruggingsregeling 
Zelfstandige Ondernemers (TOZO) in zich verenigt. Tegelijkertijd is de regeling 
anders van opzet in verband met de specifieke context van Caribisch Nederland 
en met het oog op de uitvoerbaarheid. De contouren van deze regeling zijn 
uitgebreid geschetst in de brief van de staatssecretaris van SZW van 31 maart 
2020 (Kamerstuk 2020D12214), waarbij de getekende Tijdelijke subsidieregeling 
loonkosten en inkomensverlies als bijlage is meegezonden. 
 
Nu de regeling inmiddels, gerekend vanaf de publicatiedatum in de Staatscourant, 
ruim twee maanden loopt, is er een goed beeld van het bereik ervan te schetsen. 
Per teldatum 5 juni 2020 is aan 4410 belanghebbenden (op persoonsniveau) 
uitbetaald. Dit betreft overwegend werknemers (totaal 2960) in dienst van een 
werkgever. Het overige deel betreft zelfstandig ondernemers (880) en gewezen 
werknemers (270). Uit een gezamenlijke brief van de Centraal Dialoog Bonaire en 
de Central Dialogue Statia, kan worden afgeleid dat de regeling de steun heeft 
van de betrokken partijen.  
 
De Tijdelijke subsidieregeling loonkosten en inkomensverlies CN wordt verlengd 
voor de duur van vier maanden tot 12 oktober 2020. De voorwaarden voor de 
tweede tranche wijken niet wezenlijk af van de voorwaarden van de eerste 
tranche. Wel is nauwkeurig bezien of er mogelijkheden zijn om op onderdelen 
(meer) aan te sluiten bij de vergelijkbare onderdelen van het Europees 
Nederlandse noodpakket. Deze analyse heeft geleid tot een tweetal aanvullende 
voorwaarden: 
1. Er is voor gekozen om een met de (Europees Nederlandse) NOW 
overeenkomstige inspanningsverplichting op te nemen voor scholing, met 
als doel de inzetbaarheid van werknemers te vergroten, hetzij op de eigen 
functie of op een andere. Aandachtspunt hierbij is in welke richting de 
werknemers zich zouden kunnen omscholen. Net als op Curaçao, Aruba 
en Sint Maarten mag ook in Caribisch Nederland de vraag naar meer 
economische diversificatie worden gesteld. Het kabinet gaat in gesprek 
met bestuurscolleges en sociale partners op de eilanden over dit 
vraagstuk in relatie tot de scholingsmogelijkheden. 
2. Tevens is een verplichting voor de werkgever opgenomen om de 
werknemers over de subsidieverlening te informeren. Dit laatste biedt de 
werkgever een handvat om in overleg met werknemers te bezien welke 
andere maatregelen nodig zijn om deze lastige periode te overbruggen.  
De overige voorwaarden van de regeling blijven in de tweede tranche in stand, 
waaronder die ten aanzien van het ontslag. Deze voorwaarden hebben brede 
steun bij sociale partners in Caribisch Nederland.  
 
 
 
Pagina 2 van 6

Ministerie van 
Binnenlandse Zaken en 
Koninkrijksrelaties
Kenmerk
zou kunnen worden. Het kabinet heeft hierover op 1 mei jl. een brief naar de 
2020-0000364952
Kamer gestuurd (Kamerstuk 35420-36). 
 
d. Verlenging fiscale maatregelen 
Voor Caribisch Nederland gelden op hoofdlijnen dezelfde Covid-19 maatregelen 
als voor Europees Nederland, ook wat betreft de fiscaliteit. De belangrijkste fiscale 
maatregel die in de noodpakketten 1 en 2 voor Caribisch Nederland is opgenomen 
is het uitstel van het betalen van belasting voor ondernemers die door de Covid-
19 crisis in liquiditeitsproblemen zijn gekomen. In het verlengde daarvan is in 
Caribisch Nederland de invorderingsrente die voor het te laat betalen van 
belastingaanslagen is verschuldigd, verlaagd van 6% naar 0%. Voorts wordt voor 
het jaar 2020 het zogenoemde gebruikelijk loon (een bedrag dat directeuren 
grootaandeelhouders tenminste jaarlijks als loon vanuit hun vennootschap aan 
zichzelf moeten uitkeren) verlaagd. Laatstgenoemde maatregel is in Caribisch 
Nederland gekoppeld aan de door Covid-19 veroorzaakte verlaging van de winst 
in plaats van - zoals in Nederland - verlaging van de omzet. Aan het einde van de 
e
periode waarin het 2 noodpakket van toepassing is, wordt bezien of continuering 
of aanpassing van het pakket Covid-19 fiscale maatregelen wenselijk en mogelijk 
is voor Caribisch Nederland.  
 
e. Extra middelen voor openbare lichamen in verband met aanvullende noodhulp  
Net als in de eerste tranche worden aanvullende middelen beschikbaar gesteld 
voor aanvullend eilandelijk beleid. Vanuit het noodpakket wordt € 1,3 mln. 
beschikbaar gesteld voor de periode van vier maanden. De middelen worden 
conform de gebruikelijke verdeelsleutel verdeeld over Bonaire, Sint Eustatius en 
Saba en zo spoedig mogelijk toegevoegd aan de vrije uitkering. Vanuit het 
eilandelijk beleid kunnen deze middelen worden ingezet voor een 
tegemoetkoming voor noodzakelijke kosten die een huishouden zelf niet kan 
betalen. Deze middelen kunnen bijvoorbeeld worden benut voor kwetsbare 
inwoners die mogelijk buiten de regeling voor werkgevers, (gewezen) 
werknemers en zelfstandig ondernemers vallen. Het kan ook gaan om inwoners of 
ondernemers die wel een beroep kunnen doen op de regeling maar toch 
aanvullende inkomensondersteuning nodig blijken te hebben. Aanwending van 
deze middelen ten behoeve van lastenverlichting voor werkgevers in de vorm van 
het (tijdelijk) verlagen van heffingen of tarieven, behoort eveneens tot de 
mogelijkheden. Voor de besteding van de middelen geldt eilandelijke 
beleidsvrijheid, die enkel wordt begrensd door het basisprincipe dat eilandelijk 
inkomensbeleid is uitgesloten. 
 
f. Extra middelen voor openbare lichamen  
Door het grotendeels stilvallen van de economie lopen de openbare lichamen 
geraamde inkomsten mis, terwijl de uitgaven stijgen. De inkomsten uit lokale 
belastingen zoals de toeristenbelasting, de autoverhuurbelasting en de 
luchthavenbelasting lopen sterk terug. Daar staat tegenover dat de openbare 
lichamen extra kosten maken in verband met de coronacrisis, bijvoorbeeld voor 
repatriëring, mondmaskers en andere hygiënemaatregelen. Dit heeft gevolgen 
voor de financiële positie van de openbare lichamen, zowel op korte als langere 
termijn.  
 
Pagina 2 van 6

