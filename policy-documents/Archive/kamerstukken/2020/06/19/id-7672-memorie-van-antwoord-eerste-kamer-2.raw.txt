EERSTE KAMER DER STATEN-GENERAAL 
 
Vergaderjaar 2019/20 
 
 
35 102 Wijziging van de Wet op het primair onderwijs, de Wet op het voortgezet onderwijs, de 
Wet op de expertisecentra, de Wet op het onderwijstoezicht en enkele andere wetten in 
verband met actualisering van de deugdelijkheidseisen, het daarmee samenhangende 
onderwijstoezicht en vermindering van administratieve verplichtingen in het funderend 
onderwijs, alsmede reparatie van wetstechnische gebreken (actualisering 
deugdelijkheidseisen funderend onderwijs) 
 
 
Nr. XXX Memorie van antwoord 
 
 
Ontvangen 
 
De regering dankt de vaste commissie voor Onderwijs, Cultuur en Wetenschap voor de 
schriftelijke inbreng bij het wetsvoorstel actualisering deugdelijkheidseisen funderend 
onderwijs. Zij gaat graag in op de gestelde vragen, waarbij de indeling van het voorlopig 
verslag zoveel mogelijk wordt gevolgd. 
 
1. Inleiding 
 
De leden van de fracties van GroenLinks, PvdA, ChristenUnie en SGP hebben met 
belangstelling kennisgenomen van het voorstel. De leden van de ChristenUnie-fractie 
hebben aangegeven de inspanningen van de regering te ondersteunen om de wetgeving 
voor het funderend onderwijs te actualiseren en te verbeteren. 
De leden van genoemde fracties hebben nog enkele vragen. 
 
2. Hoofdlijnen van het voorstel 
 
De leden van de GroenLinks-fractie merken op dat de inspectie met het voorliggende 
wetsvoorstel erop moet toezien dat het bevoegd gezag zorg draagt voor het financiële 
voortbestaan van een school. Hierbij zou de inspectie een oordeel moeten geven over de 
samenhang tussen de financiën en onderwijskwaliteit. Zij vragen op basis van welke 
documenten de inspectie haar oordeel zal vormen en welke status dit oordeel krijgt. Is dit 
oordeel ook openbaar, aangezien een negatieve verwachting ook negatieve gevolgen kan 
hebben voor de school, voordat de school de kans heeft gekregen herstelmaatregelen te 
treffen, zo vragen deze leden. 
   De Inspectie van het Onderwijs (hierna: inspectie) voert vierjaarlijks een onderzoek uit 
naar een representatief aantal scholen van het bevoegd gezag. Daarbij vindt een brede 
analyse plaats van de situatie bij dat bevoegd gezag en beschouwt de inspectie de 
financiële positie en de onderwijskwaliteit in samenhang. Daartoe dient een aantal 
documenten, in het bijzonder het jaarverslag en de meerjarenbegroting, schoolplannen, 
schoolgidsen, nadere gegevens die de inspectie heeft met betrekking tot 
onderwijsopbrengsten, en ook eventuele signalen. Doet een financieel probleem zich 
tussentijds (dus tussen twee vierjaarlijkse onderzoeken in) voor, dan is het jaarverslag 
het eerste aangrijpingspunt. 
Als sprake is van grote risico’s voor de continuïteit, dan kan dit leiden tot het formele 
inspectieoordeel ‘onvoldoende’ op de desbetreffende standaard, en tot verscherpt 
financieel toezicht. Inspectierapporten van regulier inspectieonderzoek zijn conform de 
Wet op het onderwijstoezicht (WOT) openbaar. Overigens geldt op grond van artikel 20 
van die wet dat ieder inspectierapport tot stand komt na hoor en wederhoor. Het 
betrokken bevoegd gezag overlegt met de inspectie over het ontwerprapport. Als het 
bevoegd gezag het niet eens is met het rapport kan het een zienswijze geven. Deze 
wordt als bijlage opgenomen bij het inspectierapport. 
 
Voornoemde leden merken op dat het verminderen van de administratieve lasten een 
belangrijk afwegingskader voor de regering is geweest in het voorliggende wetsvoorstel. 
Zij vragen welke gevolgen de uitbreiding van de toezichthoudende rol van de inspectie 
heeft op de administratieve lasten van de school. Deze leden vragen ook of de verbreding 
 W7672.MvA 
1 

onderwijs (po) en het voortgezet onderwijs (vo) was in een paar jaar tijd met zo’n 5% 
toegenomen. De conclusie van deze evaluatie was echter ook dat een continuering van de 
verplichting geen meerwaarde meer zou hebben. De verschillen in aannamebeleid en in 
toename van het aandeel vrouwen in leidinggevende functies tussen bevoegde 
gezagsorganen met en zonder document bleken tijdens de evaluatie namelijk zeer klein 
3
(po) of niet aanwezig (vo) te zijn. De evaluatie was voor de toenmalige minister dan ook 
reden om aan te kondigen dat de wettelijke verplichting zou worden geschrapt en op 
andere manieren gestreefd zou blijven worden naar een evenredige vertegenwoordiging 
van vrouwen, bijvoorbeeld door steun aan kweekvijverprojecten, de Stimuleringsregeling 
4
voor beginnende directeuren en een convenant met het veld. 
 
Zij vragen of de regering een overzicht zou kunnen bieden van welke maatregelen 
scholen hebben genomen om dit doel na te streven en wat het resultaat is van deze 
voorgenomen maatregelen. 
   In de evaluatie uit 2005 is onderzocht welke maatregelen toen de onderzochte 
bevoegde gezagsorganen namen. De volgende maatregelen, die volgens het onderzoek 
mogelijk een positief effect hebben, worden door een groot deel van de ondervraagde 
bevoegde gezagsorganen genoemd: in personeelsadvertenties vrouwen uitnodigen om te 
solliciteren, geschikte vrouwen actief benaderen om te solliciteren en het hanteren van 
flexibele werktijden. 
In de afgelopen jaren is het aandeel vrouwen in leidinggevende posities jaar op jaar 
gestegen. Uit de meest recente cijfers van de Dienst Uitvoering Onderwijs en het Centraal 
Bureau voor de Statistiek hierover blijkt dat per oktober 2019 het personeel in het po 
voor 82 procent uit vrouwen bestond. Daartegenover stond een aandeel van 58 procent 
vrouwen in de directie. Per oktober 2019 was 51 procent van het werkzame personeel in 
het vo vrouw. Binnen de directies in het vo bedroeg het aandeel vrouwen op dat moment 
5
36 procent. In 1998 was het aandeel van vrouwen in de directie in het po slechts 24 
procent, terwijl het personeel voor 80 procent uit vrouwen bestond. In het vo was in dat 
6
jaar 11 procent van de directeuren een vrouw tegenover 39 procent van de leraren. 
 
Deze leden vragen tevens waarop de regering haar opvatting baseert dat een vermelding 
van de voorgenomen plannen om evenredige vertegenwoordiging na te streven in het 
schoolplan meer effect zal hebben. 
   De strekking van het voorstel is niet om meer effect te genereren, maar om het effect 
te behouden bij een geringere belasting voor de scholen. De vermelding in het bestaande 
schoolplan is een veel minder verstrekkende administratieve last voor scholen dan het 
maken van een afzonderlijk document over evenredige vertegenwoordiging van vrouwen 
in leidinggevende functies. Zoals hierboven al uiteengezet, is de meerwaarde van zo’n 
verplicht document twijfelachtig. Dat is de reden dat de regering deze verplichting nu wil 
schrappen. De vermelding in het schoolplan blijft echter van belang. Net als nu het geval 
is, wordt de medezeggenschapsraad zo in staat gesteld om naar aanleiding van het 
schoolplan met het bevoegd gezag het gesprek aan te gaan over de evenredige 
vertegenwoordiging van vrouwen. 
Het voorstel om het verplichte document te schrappen wil niet zeggen dat de regering 
een evenredige vertegenwoordiging van vrouwen in leidinggevende functies in het 
onderwijs niet langer van belang vindt. Het betekent dat de cijfers over de man-
vrouwverhouding in leidinggevende functies opgenomen moeten worden in het 
schoolplan. De regering verwacht dat als het aandeel vrouwen niet evenredig is, het 
bestuur daarvoor een goede verklaring kan geven. In plaats van een 
documentverplichting brengt dit wetsvoorstel daarom, net als in het middelbaar 
beroepsonderwijs (waar het aandeel vrouwen in de schoolleiding een betere afspiegeling 
is van de genderverhouding in het personeelsbestand dan in het funderend onderwijs) 
een inspanningsverplichting voor scholen om evenredige vertegenwoordiging van 
vrouwen in leidinggevende posities na te streven. Ook op andere manieren wordt dit doel 
nagestreefd. De minister van OCW heeft onlangs aangekondigd dat de maatregelen die 
                                        
3
 Regioplan, Evaluatie van de Wet evenredige vertegenwoordiging van vrouwen in leidinggevende 
functies: tweede meting, 2005. 
4
 Kamerstukken II 2005/06, 27923, nr. 33. 
5
 https://www.onderwijsincijfers.nl/kengetallen/po/personeel-po/aantallen-personeelssterkte-po; 
https://www.onderwijsincijfers.nl/kengetallen/vo/personeel-vo/aantallen-personeelssterkte-vo. 
6
 Regioplan, Evaluatie van de Wet evenredige vertegenwoordiging van vrouwen in leidinggevende 
functies: tweede meting, 2005. 
 W7672.MvA 
3 

4. Ten slotte werkt mijn ministerie aan de uitvoering van de motie van de Tweede 
Kamerleden Kwint en Westerveld om scholen aan te moedigen indien nodig gratis 
13
aanvullend onderwijs aan te bieden. 
 
Als ouders nog meer van de school verwachten, kunnen ze dat met de school bespreken, 
bijvoorbeeld via de medezeggenschapsraad. 
 
Voorts merken de leden van de GroenLinks-fractie op dat de regering in de Tweede 
Kamer bij de behandeling van het wetsvoorstel Meer ruimte voor nieuwe scholen 
(Kamerstukken 35050) verwees naar het voorliggende wetsvoorstel toen deze fractie 
zorgen uitte over de toename van segregatie. In de nadere memorie van antwoord van 
wetsvoorstel 35050 beargumenteert de regering dat nieuwe segregatie door toedoen van 
het wetsvoorstel is ondervangen in de monitoring. Dit antwoord geeft blijk van een pre- 
en post-segregatie na in werking treden van het wetsvoorstel Meer ruimte voor nieuwe 
scholen. Deze leden vragen hoe de regering voornemens is om met het voorliggende 
wetsvoorstel segregatie te beperken in het onderwijs met of zonder mogelijke uitbreiding 
van bevoegdheden voor het stichten van scholen. Ook vragen zij hoe het voorliggende 
wetsvoorstel de waarschuwingen waarborgt in onder meer de Staat van het Onderwijs 
met betrekking tot de toenemende segregatie in het onderwijs. 
 
Naast de monitoring naar segregatie binnen het wetsvoorstel Meer ruimte voor nieuwe 
scholen, ben ik ook voornemens om nog dit kalenderjaar te onderzoeken aan welke 
‘knoppen’ gedraaid kan worden om segregatie in het onderwijs te verminderen of te 
voorkomen, zonder daarbij de vrijheid van onderwijs aan te tasten. Aangrijpingspunten 
die ik daarbij meeneem, zijn de Lokale Educatieve Agenda (LEA; artikelen 167a Wpo en 
118a Wvo), de rol van gemeenten in onderwijshuisvesting, het toelatingsbeleid van 
scholen, en brede scholengemeenschappen op één locatie. Ten slotte vraag ik de 
inspectie om vanuit haar toezicht te monitoren hoe gemeenten tot gemeenschappelijke 
doelen en afspraken komen op de hiervoor genoemde (LEA) onderwerpen. Ik zal uw 
Kamer dit kalenderjaar, middels een beleidsagenda, informeren over wat kansrijke 
aangrijpingspunten zijn voor het tegengaan van segregatie in het onderwijs en hoe dit in 
een samenhangende aanpak kan worden vormgegeven. Hierdoor kom ik ook tegemoet 
aan de zorgen die zijn geuit in de Staat van het Onderwijs met betrekking tot de 
toenemende segregatie in het onderwijs. 
 
Tevens is mijn ministerie een onderzoek begonnen naar het toelatingsbeleid van scholen 
in het funderend onderwijs en naar mogelijke andere drempels voor toegankelijkheid. De 
resultaten van dit onderzoek worden nog dit jaar verwacht. 
 
Waarom heeft de regering dit amendement in samenhang met de discussie bij het 
wetsvoorstel Meer ruimte voor nieuwe scholen niet overgenomen, zo vragen zij. 
   De regering heeft positief gereageerd op het amendement. Tijdens de plenaire 
behandeling is aangegeven dat de regering het ook belangrijk vindt dat scholen, en niet 
alleen nieuwe, actief een bijdrage leveren aan het tegengaan van segregatie en daarvoor 
ook samenwerken met elkaar en met de gemeente. Om die reden is het oordeel aan de 
Kamer gelaten. Daarbij zij gewezen op de procedure voor het overnemen van een 
amendement. Die procedure vereist namelijk dat, nadat de bewindspersoon de wens tot 
het overnemen te kennen heeft gegeven, vervolgens is gebleken dat geen van de in de 
vergaderzaal aanwezige Kamerleden daartegen bezwaar heeft. Dat laatste is niet 
waarschijnlijk, gelet op het ontbreken van een Kamermeerderheid voor het amendement. 
 
De leden van de PvdA-fractie wijzen erop dat de regering aangeeft dat er nog meer 
deugdelijkheidseisen hadden kunnen worden meegenomen in het wetsvoorstel, maar dat 
zij dit niet gedaan heeft. Deze leden constateren dat zij verwijst naar artikelen in de Wet 
op het primair onderwijs over onderwijstijd, over leerresultaten, over tussenschoolse 
opvang en organisatie van de buitenschoolse opvang en over het maximale aantal uren 
godsdienstonderwijs of levensbeschouwelijk vormingsonderwijs. Tevens noemt de 
regering in dit verband de artikelen over de verklaring omtrent gedrag (VOG). Voor het 
aanpassen van deze artikelen is meer tijd nodig, aldus de regering. Zij vragen waarom de 
regering er niet voor gekozen heeft om deze tijd te nemen. Voorts vragen zij hoeveel tijd 
de regering zal nemen voor het opnemen van de aanvullende deugdelijkheidseisen. 
                                        
13
 Kamerstukken II 2019/20, 31293, nr. 505. 
 W7672.MvA 
5 

De Onderwijsraad constateert in ‘Een ander perspectief op professionele ruimte in het 
onderwijs’ dat de professionele ruimte van leraren onder druk staat omdat het onderwijs 
aan alle kanten wordt dichtgeregeld. Hoe verhoudt het voorliggende wetsvoorstel zich tot 
dit advies van de Onderwijsraad, zo vragen deze leden. 
   De Onderwijsraad geeft in genoemd rapport adviezen om het handelingsvermogen van 
leraren te versterken door een betere samenwerking in teams. Dat vraagt dat leraren ook 
voldoende ruimte krijgen en nemen. De Onderwijsraad schrijft in dit verband dat verticale 
sturing, verantwoording en controle noodzakelijke instrumenten zijn om de kwaliteit van 
onderwijs te garanderen, maar waarschuwt tegelijk voor een doorgeslagen 
verantwoordingscultuur, die de professionele ruimte van leraren aantast. 
Dit wetsvoorstel heeft voor de professionele ruimte van leraren geen gevolgen. 
 
Voorts vragen zij de regering om het beoordelingskader te geven voor het opnemen van 
deugdelijkheidseisen. Zij vragen toe te lichten waarom bewegingsonderwijs wel, maar 
financiële educatie niet is opgenomen, bijvoorbeeld. Ook vragen zij hoe dit 
beoordelingskader de uitvoerbaarheid van deugdelijkheidseisen weegt. 
   Voor ieder wetgevingstraject weegt de regering zorgvuldig af of het positieve effect van 
nieuwe wettelijke vereisten wel opweegt tegen de extra (administratieve) lasten, 
regeldruk en andere gevolgen voor burgers en organisaties. Dit is een belangrijk 
onderdeel van het integraal afwegingskader voor beleid en regelgeving (IAK) dat in ieder 
15
wetgevingstraject een rol speelt. In de beginfase van een wetstraject worden ook de 
uitvoerbaarheid en handhaafbaarheid getoetst. Bij het formuleren van nieuwe 
deugdelijkheidseisen zijn dit logischerwijs ook aspecten die in overweging worden 
genomen. 
Ten aanzien van nieuwe deugdelijkheidseisen neemt de regering bovendien de motie 
Bruijn c.s. ter harte, om terughoudendheid te betrachten in het toevoegen van nieuwe 
deugdelijkheidseisen. De bestaande deugdelijkheidseisen worden periodiek getoetst op 
hun hedendaagse toepassing, consistentie en effectiviteit in het toezicht en hun bijdrage 
aan de onderwijskwaliteit. Dat gebeurt mede naar aanleiding van de motie Bruijn c.s. en 
16
de motie Straus en Dijkgraaf. 
Bewegingsonderwijs is al zo’n honderd jaar een verplichting in zowel po als vo. Wat een 
leerling moet kennen en kunnen om later goed te kunnen functioneren in de samenleving 
is echter aan verandering onderhevig. Welke onderwijsinhoud precies een plaats zou 
moeten krijgen in een eigentijds curriculum, en eventueel ook in de wet als 
deugdelijkheidseis moet worden vastgelegd, wordt momenteel uitgewerkt in het kader 
van de curriculumherziening. Verder zij erop gewezen dat de toespitsing op het aantal 
uren bewegingsonderwijs van ten minste twee per schoolweek ingevolge een door de 
17
Tweede Kamer aangenomen amendement in dit wetsvoorstel is opgenomen. 
 
De regering geeft aan dat het wetsvoorstel de uitkomsten van de zogenaamde 
‘stofkamoperatie’ incorporeert. Deze leden vragen welke aanvullende aanpassingen ten 
behoeve van de vermindering van het aantal administratieve verplichtingen binnen het 
funderend onderwijs zij van de regering mogen verwachten. 
   Het regeerakkoord van het kabinet Rutte II, dat in november 2012 werd 
gepresenteerd, kondigde een stofkamoperatie in het onderwijs aan, zodat het aantal 
administratieve verplichtingen en voorschriften voor verantwoording zouden 
verminderen. In het kader van deze ‘stofkamoperatie’ zijn enkele honderden 
informatieverplichtingen tegen het licht gehouden. Per geval is gekeken of de verplichting 
kon worden vereenvoudigd of verlicht. Daarbij is steeds een afweging gemaakt tussen nut 
en last van de betreffende verplichting. De uitkomsten van de ‘stofkamoperatie’ zijn de 
afgelopen jaren op verschillende manieren verwerkt. 
Naast aanpassingen in wet- en regelgeving, die meestal zijn meegenomen in al lopend 
onderhoud van de onderwijswetten, zijn in het onderhavige voorstel nog enkele 
wijzigingen te vinden die een afschaffing dan wel een verlichting van een 
informatieverplichting betreffen. Dit wetsvoorstel is daarmee het sluitstuk van de 
stofkamoperatie die door het kabinet Rutte II in gang is gezet. Dat neemt niet weg dat er 
nog steeds aandacht is voor de administratieve lasten in het onderwijs. Zo wordt 
inmiddels, als vast onderdeel van het wetgevingsproces, bekeken of bestaande 
                                        
15
 https://www.kcwj.nl/kennisbank/integraal-afwegingskader-voor-beleid-en-regelgeving. 
16
 Motie Bruijn c.s., Kamerstukken I 2015/16, 33862, F; motie Straus en Dijkgraaf, Kamerstukken II 
2015/16, 33 862, nr. 19. 
17
 Kamerstukken II 2019/20, 35 102, nr. 23. 
 W7672.MvA 
7 

Het toezicht op de kwaliteit en veiligheid van de zorg zelf is in de zorg belegd bij de IGJ. 
De Inspectie van het Onderwijs heeft voor het onderwijs een taak die vergelijkbaar is met 
die van de IGJ. Daarnaast houdt de inspectie ook financieel toezicht. Waar mogelijk 
22
werken de inspecties samen, zoals in het Toezicht Sociaal Domein. En wanneer 
opportuun leren zij van elkaar. In de Aanwijzingen inzake de rijksinspecties is geregeld 
23
hoe deze en andere rijksinspecties zijn gepositioneerd binnen de Rijksoverheid. Het 
24
Ministerie van BZK evalueert dit jaar deze Aanwijzingen. 
Het Zorginstituut ten slotte is geen toezichthouder; het bevordert de kwaliteit van de zorg 
en adviseert. De Onderwijsinspectie is wel toezichthouder. Zij houdt toezicht op de 
naleving van de onderwijswetgeving en bevordert hiermee, evenals met haar 
stimulerende toezicht en haar stelseltoezicht, de onderwijskwaliteit. 
 
De leden van de fractie van de ChristenUnie constateren dat door het amendement 
Heerema/Van Nispen nadere invulling wordt gegeven aan de deugdelijkheidseis van het 
verzorgen van lichamelijke oefening op scholen. Zij constateren dat ten gevolge van dit 
amendement alleen voor de betreffende deugdelijkheidseis in artikel 9 Wpo wordt 
benoemd hoeveel uren per week ten minste moet worden besteed aan het onderwijs in 
lichamelijke oefening. Deze leden vragen hoe de regering deze specificatie in de wet ziet 
in verhouding tot de andere deugdelijkheidseisen. Zij vragen een reflectie in 
wetssystematisch perspectief. Zij benoemen bijvoorbeeld ook de aandacht die gevraagd 
mag worden voor expressie-activiteiten of de verschillende kennisgebieden. Wat maakt 
dat het ene wel leidt tot een minimaal urenvereiste en het andere niet, zo vragen deze 
leden. 
   Met de PO-raad is de regering van mening dat door het als deugdelijkheidseis opnemen 
25
van een urennorm in de wet de vrijheid van onderwijs wordt ingeperkt. Hierop heeft 
ook de PO-raad in zijn reactie op het initiatiefwetsvoorstel Van Nispen over 
26
bewegingsonderwijs gewezen. Het gevolg van dit amendement is dat alleen voor 
bewegingsonderwijs een urennorm geldt, en voor de andere onderwijsgebieden niet. Dit 
gegeven suggereert enerzijds een hiërarchie tussen de diverse onderwijsgebieden, die er 
niet is, en heeft anderzijds mogelijk een aanzuigende werking om ook voor andere 
onderwijsgebieden met een urennorm te komen. De regering heeft dan ook het 
amendement ontraden. 
 
De leden van de fractie van de ChristenUnie vragen voorts welke gevolgen deze eis heeft 
voor de andere elementen die in artikel 9 Wpo worden benoemd als deugdelijkheidseisen 
voor het onderwijs. Deze leden zien de winst van voldoende en kwalitatief goed 
bewegingsonderwijs maar zouden het bijvoorbeeld betreuren als deze eis leidt tot een 
daling van de aanstelling van vakleerkrachten in de expressievakken of vermindering van 
het onderwijs in andere kennisgebieden. 
   De nu als verplicht voorgestelde urennorm voor bewegingsonderwijs wordt in de 
27
praktijk door 69 procent van de scholen voor primair onderwijs al gehaald. Uit 
28
onderzoek blijkt dat niet alle scholen de twee lesuren aanbieden. Hiervoor zijn 
verschillende redenen, variërend van het ontbreken van een duidelijke visie op 
bewegingsonderwijs van scholen, tot de reistijd naar accommodaties en de ervaren 
beperkte beschikbaarheid van bevoegde groepsleerkrachten. Het is niet in te schatten 
hoe groot de omvang van verschillende knelpunten is en of een wettelijke verplichting zal 
resulteren in het aanstellen van meer vakleerkrachten voor bewegingsonderwijs ten 
nadele van de andere kennisgebieden. 
 
Verder vragen deze leden welke visie de regering nu hierop heeft en welke 
beleidsvoornemens uit deze aanpassing voortvloeien. 
                                        
22
 Binnen het Toezicht Sociaal Domein werken Inspectie Gezondheidszorg en Jeugd, Inspectie van 
het Onderwijs, Inspectie Justitie en Veiligheid en Inspectie Sociale Zaken en Werkgelegenheid 
samen. Zij betrekken ook de gemeentelijke Wmo-toezichthouders bij de onderzoeken. 
23
 Aanwijzingen inzake de rijksinspecties, Stcrt. 2015, 33574. 
24
 Kamerstukken II 2019/20, 35300 VII, nr. 97. 
25
 https://www.poraad.nl/bewegingsonderwijs. 
26
 Kamerstukken II 2017/18, 34420, nr. 6 (bijlage). 
27
 https://www.rijksoverheid.nl/documenten/publicaties/2019/07/10/dashboard-bestuursakkoord-
po-2019. 
28
 Ecorys, Oplossingen voor het bewegingsonderwijs. Hoe komen we verder?, 2020D03819 bijlage bij 
Kamerstukken II 2019/20, 31293, nr. 502. 
 W7672.MvA 
9 

Bij inwerkingtreding van het amendement-Bisschop c.s. blijft het zo dat de scholen een 
leerling- en onderwijsvolgsysteem moeten gebruiken waaruit de vorderingen in de kennis 
en vaardigheden blijken op het niveau van de leerling, de groep en de school. Maar de 
verplichting om dit te doen met toetsen die door een aangewezen onafhankelijke 
commissie getoetst zijn op inhoudelijke validiteit, betrouwbaarheid en deugdelijke 
normering valt weg. Daardoor bestaat het risico dat scholen toetsen gaan gebruiken die 
niet aan de genoemde kenmerken voldoen. Het staat scholen dan vrij om toetsen te 
gebruiken die geen uitspraken doen over de referentieniveaus, omdat het amendement 
de koppeling met de kwaliteitseisen en de referentieniveaus schrapt. Hierdoor is de kans 
groter dat de betreffende scholen onvoldoende in beeld hebben hoe de prestaties van hun 
leerlingen zich verhouden tot de landelijk vastgestelde referentieniveaus. Dat blijkt dan 
pas bij de afname van de eindtoets. De inspectie heeft in dat geval ook geen wettelijke 
basis om scholen en bevoegde gezagsorganen aan te spreken op de kwaliteit van de 
toetsen uit het leerling- en onderwijsvolgsysteem of om herstelopdrachten te geven. Ook 
wordt het lastiger voor de inspectie om er toezicht op te houden of de school de ouders 
op de hoogte houdt van de vorderingen van leerlingen. Toetsen uit het 
leerlingvolgsysteem brengen nu rond groep 6 goed in beeld in hoeverre een leerling op 
weg is de referentieniveaus voor taal en rekenen te behalen. Dit beeld ontbreekt wanneer 
scholen toetsen uit het LVS zonder uitspraak op de referentieniveaus zouden gebruiken. 
Dit kan kansenongelijkheid zowel binnen als tussen scholen vergroten. 
 
Zoals ik ook gedurende het debat over dit wetsvoorstel aangaf, maak ik mij zorgen over 
het effect van de onderdelen van het amendement-Bisschop c.s. die zich richten op het 
schrappen van de referentieniveaus en de beoordeling van de LVS-toetsen door een 
onafhankelijke commissie op de onderwijskwaliteit. Ook schrapt het amendement de 
grondslag om bij AMvB nadere regels te stellen over toetsen in het LVS, zoals nu gebeurt 
in het Toetsbesluit PO. Op 6 juli 2018 heb ik de Tweede Kamer geïnformeerd dat in deze 
AMvB de eisen voor het toetsen van kleuters worden aangescherpt. In deze brief heb ik 
ook aangegeven dat dit zal worden meegenomen in de wijziging van wet- en regelgeving 
die voortvloeit uit de evaluatie van de Wet eindtoetsing po. Het nieuwe wetsvoorstel 
doorstroomtoetsen po hoop ik in 2021 met uw Kamer te bespreken. Door de grondslag 
voor een AMvB volledig te schrappen is het niet langer mogelijk om erkende observatie-
instrumenten die voldoen aan alle eisen voor kleuters op te nemen als toets uit het LVS. 
Ik vind het belangrijk om alle consequenties van het amendement-Bisschop c.s. goed in 
beeld te hebben voordat de regering dit onderdeel eventueel in werking laat treden. Ik 
vraag de inspectie daarom een uitvoeringstoets uit te voeren op het amendement, zoals 
ook bij reguliere wetstrajecten gebruikelijk is. Ik zal uw Kamer informeren over de 
uitkomsten van deze uitvoeringstoets. 
 
De leden van de SGP-fractie wijzen op een aangenomen amendement in de Tweede 
Kamer waardoor is vastgesteld dat ook in de toekomst geen toetsen voor de groepen 1 
en 2 van de basisschool verplicht mogen worden gesteld, in combinatie met een artikel in 
het AD, waarin verwezen wordt naar een wetsvoorstel waaraan gewerkt wordt. Zij vragen 
in hoeverre het wetsvoorstel waarnaar het ministerie van OCW verwijst ten aanzien van 
kleuters nog nodig is wanneer het wetsvoorstel Actualisering deugdelijkheidseisen 
funderend onderwijs wordt aangenomen. Voorts vragen deze leden op welke wijze wordt 
voorzien in adequate communicatie richting scholen door de inspectie en de expertgroep 
zodat scholen niet op het verkeerde been gezet worden. Tot slot vragen zij of de regering 
de opvatting deelt dat het niet meer wenselijk is dat scholen verteld wordt dat zij vanaf 
2022 met genormeerde systemen moeten gaan werken. 
   Zoals in antwoord op de vragen van de fractie van de ChristenUnie opgemerkt, zal 
eerst de uitvoeringstoets van de inspectie worden afgewacht alvorens te bezien wat dit 
betekent voor de inwerkingtreding van de onderdelen van het wetsvoorstel die 
voortvloeien uit het amendement-Bisschop c.s. Tot het moment van inwerkingtreding van 
die onderdelen gelden de huidige regels, ook voor wat betreft toetsen in het leerling- en 
onderwijsvolgsysteem voor kleuters. Ik vind het wenselijk om met de Tweede Kamer in 
het debat over het wetsvoorstel doorstroomtoetsen uitgebreider te spreken over de eisen 
die worden gesteld aan volgtoetsen voor alle leerlingen in het basisonderwijs, ook in de 
32
relatie tot de doorstroomtoets. Het wetsvoorstel doorstroomtoetsen zal na de zomer bij 
                                        
32
 Op 21 juni 2019 is de beleidsreactie op de eindevaluatie van de Wet eindtoetsing po naar de 
Tweede Kamer gezonden (Kamerstukken II 2018/19, 31293, nr. 471). Hierin is o.a. aangegeven dat 
de eindtoets een doorstroomtoets wordt. Het wetsvoorstel Doorstroomtoetsen po volgt uit deze 
evaluatie. 
 W7672.MvA 
11 

