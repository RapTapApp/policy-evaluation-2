> Retouradres Postbus 20350 2500 EJ  Den Haag
De Voorzitter van de Tweede Kamer
Bezoekadres
der Staten-Generaal
Parnassusplein 5
2511 VX  Den Haag
Postbus 20018
www.rijksoverheid.nl
2500 EA  DEN HAAG
Kenmerk
1651286-202176-PG
 
 Bijlage(n)
-
 
 
Uw brief
 
 
Datum 14 februari 2020 
Betreft Nieuw coronavirus - vervolgbrief 
Correspondentie uitsluitend 
 
richten aan het retouradres 
met vermelding van de 
datum en het kenmerk van 
 
deze brief.
Geachte voorzitter, 
In mijn brief van 11 februari jongstleden heb ik aangegeven u vandaag te 
informeren over de uitkomsten van de extra bijeenkomst van de EPSCO (Raad 
voor Werkgelegenheid, Sociaal Beleid, Volksgezondheid en Consumentenzaken 
van de Europese Unie) over het nieuwe coronavirus. Tevens informeer ik u over 
de stand van zaken met betrekking tot de uitbraak in China. 
 
Stand van zaken wereldwijd 
Inmiddels zijn er 60.330 patiënten gemeld en meer dan 1300 doden, voornamelijk 
in China. In Europa is het aantal besmette mensen nog steeds heel beperkt, met 
minder dan 50 gevallen. Tot nu toe zijn in Nederland nog geen besmettingen 
gemeld. 
In de Chinese provincie Hubei is het aantal besmettingen en doden als gevolg van 
het coronavirus flink gestegen. De opvallende toename in het aantal besmettingen 
is te verklaren door aanpassing van het testbeleid in China. Een besmetting wordt 
nu niet alleen op basis van een positieve testuitslag vastgesteld, maar ook op 
basis van symptomen. 
 
Het doel van het huidige beleid is om verspreiding binnen Nederland te voorkomen 
indien een incidentele introductie zich aandient. Natuurlijk is dit beleid mede 
afhankelijk van de situatie in andere Europese landen en met name de situatie in 
China. Dit volgen we nauwlettend. Mocht de situatie zich dusdanig ontwikkelen dat 
het voorkomen van verspreiding niet meer realistisch is, dan zullen we ons 
moeten richten op het beperken van verspreiding. 
 
De wereldwijde autoriteit voor de aanwijzing en naamgeving van virussen 
(International Committee on Taxonomy of Viruses), heeft dit virus SARS-CoV-2 
genoemd (Severe Acute Respiratory Syndrome Coronavirus). De 
Wereldgezondheidsorganisatie (WHO) heeft het bijbehorende ziektebeeld ook van 
een naam voorzien, namelijk COVID-19 (coronavirus disease 2019). 
 
 
  
Pagina 1 van 3

Via het Regionaal Overleg Acute Zorg en de koepels van de ziekenhuizen, 
huisartsen, huisartsenposten en regionale ambulancevoorzieningen houd ik in de 
Kenmerk
1651286-202176-PG
gaten of zich bij zorginstellingen acute tekorten voordoen. Daarnaast onderhoudt 
het RIVM hierover contact met de GGD’en. Als ik signalen krijg, speel ik deze 
meteen door naar de betreffende branchevereniging en fabrikant om te kijken 
naar een gerichte oplossing. Tot nu toe is dit bij een enkele zorginstellingnodig 
geweest. In totaal bezien is er nog geen sprake van een acuut tekort van 
beschermingsmateriaal voor heel Nederland. In Europees verband wordt bezien of 
gezamenlijke inkoop een optie is.   
 
Voorbereiding in Caribisch Nederland 
Het RIVM, als coördinatiepunt van het IHR-netwerk van het Koninkrijk, staat 
regelmatig in contact met Caribisch Nederland en de landen van het Koninkrijk 
over de te nemen maatregelen (diagnostiek, isolatiemaatregelen en duiding van 
ontwikkelingen in de Caribische regio bijvoorbeeld rondom cruiseschepen). 
Volgende week zal het naar verwachting ook mogelijk worden om diagnostische 
testen op Curaçao uit te voeren. 
Reactie op het bericht ‘zieke vrouw aan boord vlucht vanuit Hongkong 
naar Schiphol’ 
Op verzoek van de PVV (lid Jansen) kom ik in deze brief ook terug op het bericht 
uit de Telegraaf van 8 februari over een zieke vrouw aan boord van een vlucht 
vanuit Hongkong naar Amsterdam. Het artikel maakt melding van een zieke 
vrouw die in Hongkong met hoge koorts uit een vliegtuig is gehaald, dat in de 
nacht van 7 op 8 februari naar Schiphol vloog. Naar aanleiding van het incident is 
onrust ontstaan uit angst voor besmetting met het nieuwe coronavirus. Ze is in 
Hongkong uit voorzorg uit het vliegtuig gehaald. Het vliegtuig is zonder deze 
persoon naar Amsterdam gevlogen. De mevrouw onderzocht door de medische 
dienst in Hong Kong. Ze werd ‘fit to fly’ bevonden. Er was geen verdenking op het 
nieuwe coronavirus.  
Hoogachtend, 
 
de minister voor Medische Zorg 
en Sport, 
 
 
 
 
 
 
Bruno Bruins 
PaginaPagina 2  1 vanvan 3 3

