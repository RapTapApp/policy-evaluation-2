Aa
www.rijksoverheid.nl
Aan de voorzitter van de Tweede Kamer der Staten-
www.facebook.com/minbzk
Generaal
www.twitter.com/minbzk
T.a.v. 
Kenmerk
Postbus 20018
2020-0000027488
2500 EA  Den Haag
Uw kenmerk
Datum 4 februari 2020
Betreft uitstelbericht verkenning gelijkebehandelingswetgeving in 
Caribisch Nederland
  
In zijn laatste vijfjaarlijkse evaluatie van de gelijkebehandelingswetgeving heeft 
het College voor de rechten van de mens (het College) zijn zorg uitgesproken 
over het feit dat de gelijkebehandelingswetgeving niet van toepassing is in 
Caribisch Nederland. In de kabinetsreactie op (onder meer) deze evaluatie van  
5 september 2018 heeft de minister van Binnenlandse Zaken en 
Koninkrijksrelaties aangekondigd dat de aanbeveling daaromtrent van het College 
wordt opgevolgd. Dat houdt in dat een verkenning zal worden uitgevoerd naar de 
vraag wat er voor nodig is om de gelijkebehandelingswetgeving en hoofdstuk 2 
van de Wet College voor de Rechten van de Mens (gefaseerd) van toepassing te 
1
verklaren voor de Caribische openbare lichamen.  
 
Tijdens het Algemeen Overleg over de aanpak van discriminatie van 14 februari 
2019 is in antwoord op een vraag van het lid Özütok (GroenLinks) toegezegd dat 
deze verkenning eind 2019 aan uw Kamer zou worden toegezonden. De 
verkenning is echter nog niet gereed.  
 
In het voorjaar van 2019 is een aanvang gemaakt met de verkenning. Deze 
bestaat uit twee delen: een bureau-onderzoek naar beschikbare schriftelijke 
informatie en gesprekken met relevante spelers.  
Het bureau-onderzoek naar een aantal voorvragen is in oktober 2019 opgeleverd 
door de Universiteit van Curaçao. De gedachte achter het bureau-onderzoek was 
dat dit een beeld zou opleveren van uit openbare bronnen beschikbare informatie 
over onder meer de vorm en de frequentie waarin discriminatie voorkomt op de 
verschillende eilanden, eventuele vergelijkbare wetgeving in de andere landen 
van het Koninkrijk en de wettelijke inrichting van toezichthouders in Caribisch 
Nederland. De informatie uit het vooronderzoek dient als basis voor gesprekken 
met relevante organisaties en personen in Caribisch en Europees Nederland. Over 
de aard en omvang van discriminatie op de eilanden zijn geen gegevens uit 
openbare bronnen beschikbaar. Die informatie zal nu vooral worden opgehaald uit 
de gesprekken met relevante organisaties en personen. Dit zijn onder meer de 
betrokken departementen, de Caribische openbare lichamen, gedeputeerden op 
 
1
 Brief van 5 september 2019 ‘Evaluaties vijf jaar Wet college voor de rechten van de mens’, 
Kamerstukken II, 2017/18 34338,  nr. 3.  
Pagina 1 van 2

