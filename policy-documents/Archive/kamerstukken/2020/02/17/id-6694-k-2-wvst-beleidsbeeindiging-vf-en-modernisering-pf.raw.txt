 
 
 
 
Voorstel van Wet houdende wijziging van de Wet op het primair onderwijs en 
de Wet op de expertisecentra in verband met beëindiging van de verplichte 
aansluiting bij een rechtspersoon in verband met kosten van vervanging en in 
verband met wijziging van de wijze waarop de werkloosheidsuitkeringen 
worden verevend (beëindiging vervangingsfonds en modernisering 
participatiefonds) 
 
 
 
Voorstel van wet 
 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is om de Wet op het primair 
onderwijs en de Wet op de expertisecentra te wijzigen om de verplichte aansluiting bij 
een rechtspersoon in verband met de kosten van vervanging te beëindigen en de wijze 
waarop de werkloosheidsuitkeringen worden verevend te moderniseren; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
ARTIKEL I WIJZIGING VAN DE WET OP HET PRIMAIR ONDERWIJS 
 
De Wet op het primair onderwijs wordt als volgt gewijzigd: 
 
A 
 
In onderdeel b van de begripsbepaling “personeel” in artikel 1 vervalt ‘138 en 139,’. 
 
B 
 
Artikel 126 wordt als volgt gewijzigd: 
1. In het opschrift wordt ‘, uitkeringen aan gewezen personeel en suppleties inzake 
arbeidsongeschiktheid’ vervangen door ‘en uitkeringen’. 
2. In het eerste lid wordt ‘de kosten van werkloosheidsuitkeringen, suppleties inzake 
arbeidsongeschiktheid alsmede uitkeringen wegens ziekte en arbeidsongeschiktheid’ 
 W6694.K-2 1 

gebracht. Als onderdeel daarvan stelt het bestuur van het participatiefonds de hoogte 
van de eigen bijdrage in deze kosten vast. 
6. Van de in het tweede lid bedoelde aansluiting kan Onze Minister op aanvraag van het 
bevoegd gezag of het bestuur van een centrale dienst ontheffing verlenen op grond van 
bezwaren van godsdienstige of levensbeschouwelijke aard, met dien verstande dat het 
participatiefonds na ontheffing in ieder geval de taken, bedoeld in het derde lid, 
onderdelen b, c, d en f uitvoert, met inachtneming van het vierde en vijfde lid. Het 
participatiefonds kan na ontheffing de taak, bedoeld in het derde lid, onderdeel e 
uitvoeren. Onze Minister verleent de ontheffing slechts, indien de aanvrager aantoont 
dat een afdoende andere voorziening is getroffen. Onze Minister besluit binnen zes 
maanden na ontvangst van een aanvraag. 
7. Het bestuur van het participatiefonds kan subsidie verstrekken voor activiteiten in het 
kader van de taken, genoemd in het derde lid. Het bestuur van het participatiefonds 
stelt regels vast voor de wijze waarop en de voorwaarden waaronder de subsidie wordt 
verstrekt. Daarbij kan een subsidieplafond worden vastgesteld. 
8. Op het participatiefonds is de Kaderwet zelfstandige bestuursorganen van toepassing. 
 
G 
 
In artikel 184a komen het eerste en tweede lid als volgt te luiden: 
1. Het participatiefonds kan het burgerservicenummer van het personeelslid of het 
gewezen personeelslid van het bevoegd gezag uitsluitend in het kader van de toepassing 
van artikel 184 gebruiken in het verkeer met: 
a. het personeelslid of het gewezen personeelslid; 
b. het bevoegd gezag waar de in onderdeel a bedoelde persoon werkzaam is of was; 
c. de instanties, bedoeld in artikel 184, derde lid, onderdeel b; en 
d. het Uitvoeringsinstituut werknemersverzekeringen. 
2. Het burgerservicenummer wordt op een daartoe strekkend verzoek aan het 
participatiefonds verstrekt door het bevoegd gezag waar het personeelslid werkzaam is 
of was. 
 
H 
 
Na artikel 184a wordt een nieuw artikel ingevoegd, luidend: 
 
Artikel 184a1. Ministeriële bevoegdheden ten aanzien van het participatiefonds 
1. Instemming van Onze Minister is vereist ten aanzien van de statuten van het 
participatiefonds. 
2. Onze Minister is bevoegd tot intrekking van de in artikel 184, tweede lid, bedoelde 
aanwijzing. 
3. Bij algemene maatregel van bestuur worden regels gesteld omtrent: 
a. nadere taakomschrijving van het participatiefonds; 
b. de voorwaarden voor instemming door Onze Minister met de statuten van het 
participatiefonds en wijziging van deze statuten; en 
c. de gevolgen van intrekking van de aanwijzing van het participatiefonds. 
4. Onze Minister kan subsidie verlenen aan het participatiefonds, ten behoeve van de 
bedrijfsvoering. De subsidie bedraagt ten hoogste het bedrag dat door de 
begrotingswetgever ter beschikking wordt gesteld. 
 
I 
 
Het opschrift van hoofdstuk III komt als volgt te luiden: Evaluatie. 
 
J 
 
3 
 W6694.K-2 

De Wet op de expertisecentra wordt als volgt gewijzigd: 
 
A 
 
In onderdeel b van de begripsbepaling “personeel” in artikel 1 vervalt ‘132 en 133,’. 
 
B 
 
Artikel 121 wordt als volgt gewijzigd: 
1. In het opschrift wordt ‘, uitkeringen aan gewezen personeel en suppleties inzake 
arbeidsongeschiktheid’ vervangen door ‘en uitkeringen’. 
2. In het eerste lid wordt ‘de kosten van werkloosheidsuitkeringen, suppleties inzake 
arbeidsongeschiktheid alsmede uitkeringen wegens ziekte en arbeidsongeschiktheid’ 
vervangen door ‘de kosten van werkloosheidsuitkeringen en uitkeringen wegens ziekte 
en arbeidsongeschiktheid’. 
 
C 
 
De artikelen 132 en 133 vervallen. 
 
D 
 
De artikelen 169, 169a en 172 vervallen. 
 
E 
 
Artikel 170 komt te luiden: 
 
Artikel 170. Verplichte aansluiting bij rechtspersoon in verband met kosten van 
uitkeringen 
1. Voor de toepassing van dit artikel en de artikelen 170a, 170a1, 178f en 178g wordt 
onder participatiefonds verstaan de door Onze Minister aangewezen rechtspersoon, 
bedoeld in het tweede lid. Het tweede tot en met vijfde lid en artikel 170a zijn van 
overeenkomstige toepassing op het bestuur van een centrale dienst. 
2. Het bevoegd gezag is aangesloten bij een door Onze Minister aan te wijzen 
rechtspersoon met volledige rechtsbevoegdheid die zich het uitoefenen van de taken, 
genoemd in het derde lid, ten doel stelt. 
3. Het participatiefonds heeft tot taak: 
a. het bieden van waarborgen ten behoeve van het bevoegd gezag voor de kosten van 
werkloosheidsuitkeringen van gewezen personeel alsmede uitkeringen wegens ziekte en 
arbeidsongeschiktheid anders dan op grond van de Ziektewet; 
b. het namens het bevoegd gezag voldoen van de werkloosheidsuitkeringen aan het 
Uitvoeringsinstituut werknemersverzekeringen en het voldoen van de kosten van 
bovenwettelijke uitkeringen aan de instanties die de uitkeringen verstrekken, hebben 
verstrekt of zullen verstrekken; 
c. het namens het bevoegd gezag voeren van de administratie van de 
werkloosheidsuitkeringen die zijn vastgesteld door het Uitvoeringsinstituut 
werknemersverzekeringen; 
d. het namens het bevoegd gezag uitvoeren van de in artikel 72a, onder a, van de 
Werkloosheidswet opgedragen taak; 
e. het ondersteunen van het bevoegd gezag bij het beleid gericht op het voorkomen van 
werkloosheid; 
f. het bij het bevoegd gezag in rekening brengen van de kosten van 
werkloosheidsuitkeringen van gewezen personeel alsmede uitkeringen wegens ziekte en 
5 
 W6694.K-2 

 
H 
 
Titel VI vervalt onder vernummering van titel VII en VIII tot titel VI en VII. 
 
I 
 
Artikel 173 vervalt. 
 
J 
 
Na artikel 178e worden twee artikelen ingevoegd, luidend: 
 
Artikel 178f. Overgangsrecht vervangingsfonds 
1. Vanaf het tijdstip van inwerkingtreding van artikel II, onderdelen B en D van de Wet 
van …… houdende wijziging van de Wet op het primair onderwijs en de Wet op de 
expertisecentra in verband met beëindiging van de verplichte aansluiting bij een 
rechtspersoon in verband met kosten van vervanging en in verband met wijziging van de 
wijze waarop de werkloosheidsuitkeringen worden verevend (beëindiging 
vervangingsfonds en hervorming participatiefonds) kan het bevoegd gezag van een 
school of het bestuur van een centrale dienst of een samenwerkingsverband bij het 
participatiefonds een aanvraag indienen tot het vergoeden van de kosten van 
vervangingen in de periode tot en met de dag voor genoemd tijdstip. 
2. Op de afwikkeling van aanvragen, ingediend voor de datum van inwerkingtreding van 
de wet, bedoeld in het eerste lid, alsmede op geschillen daarover in bezwaar, beroep of 
hoger beroep, zijn de regelingen van toepassing zoals die luidden op de dag voor het 
tijdstip, bedoeld in het eerste lid, met inbegrip van de regels, bedoeld in artikel 169, 
vierde lid en artikel 169a, zoals luidend op de dag voor genoemd tijdstip. 
3. Het participatiefonds besluit op de aanvragen met inachtneming van de regelingen, 
bedoeld in het tweede lid van dit artikel. Het participatiefonds verantwoordt in zijn 
jaarrekening afzonderlijk de taken en werkzaamheden, bedoeld in dit artikel. 
4. De rechtspersoon, bedoeld in artikel 169, eerste lid, van deze wet, zoals luidend op de 
dag voor het tijdstip, bedoeld in het eerste lid, brengt overeenkomstig de artikelen 18, 
34, 35 en 37 van de Kaderwet zelfstandige bestuursorganen aan Onze Minister over het 
kalenderjaar dat direct vooraf gaat aan genoemd tijdstip verslag uit over zijn 
werkzaamheden.  
5. Artikel 172, derde lid, onderdeel c, van deze wet, en de daarop berustende 
bepalingen, zoals luidend op de dag voor het tijdstip, bedoeld in het eerste lid, zijn van 
toepassing op de bestemming van de resterende middelen die op grond van artikel 169, 
tweede lid, zoals luidend op de dag voor genoemd tijdstip, aan de rechtspersoon, 
bedoeld in artikel 169, eerste lid, zoals luidend op de dag voor genoemd tijdstip, zijn 
voldaan. 
 
Artikel 178g. Overgangsrecht participatiefonds 
1. Verzoeken tot vergoeding als bedoeld in de artikelen 132, tweede lid, en 170, vierde 
en vijfde lid, zoals deze artikelen luidden op de dag voor inwerkingtreding van artikel II, 
onderdelen C, E, F, G, I en J van de Wet van … houdende wijziging van de Wet op het 
primair onderwijs en de Wet op de expertisecentra in verband met de beëindiging van de 
verplichte aansluiting bij een rechtspersoon in verband met de kosten van vervanging en 
in verband met wijziging van de wijze waarop de werkloosheidsuitkeringen worden 
verevend (beëindiging vervangingsfonds en hervorming participatiefonds) kunnen tot 
zes maanden na inwerkingtreding van voornoemde wet worden ingediend bij het 
participatiefonds. 
2. Op de afwikkeling van de aanvragen, alsmede op geschillen daarover in bezwaar en 
beroep of hoger beroep, zijn de artikelen 132, tweede lid, en 170, vierde en vijfde lid, en 
7 
 W6694.K-2 

Memorie van toelichting 
 
Deze toelichting wordt gegeven mede namens de Minister van Binnenlandse Zaken en 
Koninkrijksrelaties. 
 
ALGEMEEN DEEL 
 
1. Inleiding 
Het Vervangingsfonds (opgericht in 1992) en het Participatiefonds (opgericht in 1995) 
zijn privaatrechtelijke zelfstandige onafhankelijke bestuursorganen, met een lange staat 
1
van dienst. Aanvankelijk voor primair en voortgezet onderwijs, maar sinds ruim 10 jaar 
2
alleen voor het primair onderwijs (po). 
 
Taken Vf 
De Stichting Vervangingsfonds & Bedrijfsgezondheidszorg voor het Onderwijs (Vf) voert 
de wettelijke taak uit om een waarborg te bieden aan schoolbesturen voor de kosten die 
scholen maken voor de vervanging van ziek onderwijspersoneel. De werkgevers in het 
po (schoolbesturen, centrale diensten en samenwerkingsverbanden passend onderwijs 
met eigen personeel) zijn hiervoor verplicht aangesloten bij het fonds en dragen premie 
af. Deze wordt periodiek, doorgaans met ingang van 1 januari van een kalenderjaar, 
3
vastgesteld door het Vf-bestuur. Sinds 2013 kunnen schoolbesturen ervoor kiezen om 
volledig eigenrisicodrager te worden voor de kosten van vervanging. Deze besturen 
betalen in het kader van de wettelijke Vf-taak dan alleen nog een kleine 
solidariteitspremie. Besturen kunnen er ook voor kiezen om gedeeltelijk 
eigenrisicodrager te worden. Daarvoor biedt het Vf een viertal financiële varianten aan 
met verschillende risicoprofielen en premiehoogtes. Ook is er een groep van 
schoolbesturen die de vervangingskosten nog op reguliere wijze declareren bij het 
4
fonds. 
 
Samenhangend met deze wettelijke waarborgtaak, voert het Vf ondersteunende, niet-
wettelijke activiteiten uit om een bijdrage te leveren aan het beheersbaar houden van 
verzuim- en vervangingskosten voor schoolbesturen. Alle schoolbesturen in het po 
kunnen daarvoor gebruik maken van diensten van het Vf op het gebied van Arbo-, 
ziekteverzuim- en personeelsbeleid. Het gaat om diensten die vallen onder de 
zogenoemde bedrijfsgezondheidszorg primair onderwijs (BGZ). Dit vergt een aanpak op 
diverse niveaus: op het niveau van het bestuur, de school, het team en het individu. 
5
Voor deze ondersteuning betalen alle besturen een BGZ-premie aan het Vf. 
 
Dit wetsvoorstel heeft wat betreft het Vf alleen betrekking op de wettelijke waarborgtaak 
van het fonds. 
 
Taken Pf 
De Stichting Participatiefonds (Pf) voert eveneens een wettelijke waarborgtaak ten 
behoeve van schoolbesturen uit voor de kosten van werkloosheidsuitkeringen aan ex-
werknemers, die werkgevers in het po als eigenrisicodrager in beginsel zelf dienen te 
betalen. Het gaat hierbij om de kosten in verband met uitkeringen ingevolge de 
                                                 
1
 De besturen van beide fondsen zijn identiek qua samenstelling (personele unie). De fondsen worden bestuurd door vier 
personen op voordracht van de werknemersorganisaties (AOb, AVS, CNV-Onderwijs en FvOv) en vier personen op 
voordracht van de werkgeversorganisatie (PO-Raad). Gezamenlijk benoemen zij een onafhankelijke voorzitter. Het Vf- en 
Pf-bestuur worden ondersteund door het Vf-bureau, gevestigd te Rotterdam.  
2
 Hieronder wordt ook het speciaal onderwijs verstaan. 
3
 De grondslag van de premie is het brutoloon + acht procent vakantietoeslag van het personeel in dienst van het 
betreffende schoolbestuur. 
4
 Ter illustratie: voor besturen die geheel eigenrisicodrager zijn voor de vervangingskosten is voor 2019 de Vf-premie in de 
vorm van een solidariteitsheffing vastgesteld op 0,07 procent. Voor de besturen die de vervangingskosten op reguliere 
wijze nog declareren bij het fonds is de premie in 2019 vastgesteld op 6,1 procent. 
5
 De hoogte van deze premie bedraagt 0,15 procent. 
9 
 W6694.K-2 

vormen aan de hand waarvan wordt gekoerst richting de beëindiging van de wettelijke 
vereveningstaak van het Vf. De indicatoren voor beëindiging zijn: 
1. de ontwikkeling en hoogte van het basispremiepercentage; 
2. de kans op meer dan 10% overschot/ tekort in het fonds; 
3. de ontwikkeling en hoogte van het aandeel overhead ten opzichte van de inkomsten 
uit de basispremie; 
4. de ontwikkeling en omvang van het aandeel regulier declarerende besturen met 
financiële continuïteitsrisico’s; 
5. de ontwikkeling en hoogte van het ziekteverzuim; 
6. de ontwikkeling van de vervangingsgraad; 
7. de ontwikkeling van de omvang van het fonds in aantal besturen dat regulier 
declareert en de hoogte van de grondslag waar de basispremie op is gebaseerd; 
8. de ontwikkeling en omvang van het aantal schoolbesturen dat opteert voor een 
financiële ERD-variant en daarbij behorende grondslag voor premieheffing. 
 
Vanaf 2018 wordt de ontwikkeling van de indicatoren in samenhang gevolgd en gewogen 
in relatie tot het bepalen van het moment van beëindiging. Genoemde partijen hebben 
afgesproken om de indicatoren binnen twee jaar verder te concretiseren. 
 
Voor het Pf legt dit wetsvoorstel de basis voor de door sociale partners, het 
fondsbestuur en de indiener gewenste hervorming van het fonds. Er komen meer 
prikkels voor schoolbesturen ter beheersing van lopende en nieuwe 
werkloosheidskosten. Daarnaast wordt het re-integratiebeleid van het Pf vernieuwd en 
als wettelijke taak in de WPO en WEC expliciet gemaakt. Er komt meer aandacht voor de 
rol van werkgevers en het Pf in de fase voorafgaande aan een mogelijk ontslag. Eenmaal 
in een uitkering worden uitkeringsgerechtigden via een op-maat-benadering intensiever 
begeleid bij terugkeer naar een baan, binnen of buiten het onderwijs. In tegenstelling tot 
het Vf, blijft het Pf als privaatrechtelijk zelfstandig bestuursorgaan met onder andere een 
wettelijke waarborg- en re-integratietaak bestaan. De handhaving van de 
privaatrechtelijke zbo-status is nodig in verband met de decentralisatie van de 
arbeidsvoorwaardenvorming en de invoering van lumpsumbekostiging. De minister stelt 
zich in dit kader terughoudend op en laat de verantwoordelijkheden voor 
personeelsbeleid en -voorziening en werkloosheidsrisico’s aan de sector. Om de 
werkgevers in de sector aan algemeen verbindende voorschriften te kunnen houden is 
daarnaast openbaar gezag vereist, waardoor de zbo-status nodig blijft. De minister heeft 
een beperkte rol die zich op basis van de Kaderwet zelfstandige bestuursorganen 
(Kaderwet zbo’s) concentreert op toezicht op het Pf als privaatrechtelijk zbo. 
 
Gezien de verschillen in taken en perspectief van de fondsen worden de aanleiding en 
inhoud van de wetswijziging ten aanzien van het Vf en het Pf hierna afzonderlijk 
toegelicht in het algemeen deel van deze memorie van toelichting. 
 
2. Het Vervangingsfonds 
Aanleiding wetswijziging 
Na de invoering van de lumpsum in 2006 stelden steeds meer besturen en scholen in 
het po de verplichte aansluiting bij, en premieafdracht aan het Vf ter discussie. Meest 
gehoorde motief daarbij was de wens om los te komen van de beknellende en 
uitvoeringsintensieve voorschriften en regels uit het Vf-reglement. Dit vaak in 
combinatie met de constatering van betrokken besturen dat meer premie werd betaald 
dan vergoedingen van het fonds werden ontvangen. Hierop inspelend heeft het bestuur 
van het Vf in 2013 een belangrijke stap gezet door besturen in het po jaarlijks de 
mogelijkheid te geven om te kiezen voor een vorm van eigenrisicodragerschap (ERD-
schap). Dat houdt in dat schoolbesturen de vervangingsrisico’s volledig zelf dragen. De 
kosten worden dan niet meer bij het Vf gedeclareerd. Indien voor ERD-schap wordt 
gekozen betaalt het bestuur voor de nog voorgeschreven wettelijk verplichte aansluiting 
11 
 W6694.K-2 

vervangingskosten. Ook deze besturen mogen niet in de problemen komen na de 
beëindiging van het fonds. Zij zullen desgevraagd worden begeleid en geadviseerd hoe 
zij zich het beste tegen toekomstige vervangingsrisico’s kunnen indekken. Deze 
ondersteuning wordt geboden en gevolgd tot aan het moment waarop de 
vereveningstaak van het Vf wordt beëindigd. 
 
Ad b: Ziekteverzuim 
De organisatorische en financiële risico’s van vervanging hangen, afgezien van het 
aanbod aan invalkrachten, direct samen met de hoogte van het ziekteverzuim in het po. 
Uit de jaarlijkse rapportages over de ontwikkeling van het ziekteverzuim is bekend dat 
de hoogte van het verzuim sterk kan verschillen tussen besturen en tussen scholen. 
Voor een deel is het verloop en de hoogte van het verzuim op school- en bestuursniveau 
nauwelijks of niet te beïnvloeden. Een bekend voorbeeld hiervan zijn de griepepidemieën 
2018 en 2019 die in combinatie met het groeiende tekort aan invalkrachten, scholen en 
besturen veel hoofdbrekens hebben bezorgd. 
 
Er zijn ook vormen van (regelmatig) ziekteverzuim die wel voor een belangrijk deel 
beïnvloedbaar zijn door een actief verzuimbeleid op school- en bestuursniveau. Er zijn 
genoeg voorbeelden en mogelijkheden om aan deze vormen van beïnvloedbaar verzuim 
via een weloverwogen en beproefde preventieaanpak op school- en bestuursniveau wat 
te doen. Het Vf heeft via het Plan V(erzuim) hier in de periode 2015-2017 samen met 
een groep van schoolbesturen met een hoog tot zeer hoog ziekteverzuim, ervaring mee 
opgedaan. Met als resultaat dat het ziekteverzuim bij deze besturen binnen twee 
schooljaren daalde van gemiddeld 8,8 procent naar 7,0 procent. Het terugdringen van 
de omvang van het verzuim is ook een effectieve maatregel in de strijd tegen het tekort 
aan leerkrachten in het algemeen en aan invalkrachten in het bijzonder. 
 
Hierop voortbordurend is het Vf medio 2018 gestart met het project Plan V(erzuim)+. 
Hierbij is de eerder beproefde aanpak verbreed en geïntensiveerd naar een 
ondersteuningsaanbod voor alle schoolbesturen met een aanhoudend hoog tot zeer hoog 
gemiddeld jaarlijks ziekteverzuim (>6%). Hiervoor worden via het netwerk van 
regioadviseurs in totaal 333 schoolbesturen actief benaderd met de vraag of het 
betreffende bestuur behoefte heeft aan ondersteuning op het gebied van 
verzuimpreventie. Doel is om het ziekteverzuim in het po structureel en duurzaam te 
verlagen. De aanpak richt zich op oorzaken van het verzuim bij de bron, waardoor 
schoolbesturen en scholen in de nabije toekomst op eigen kracht in staat zijn een 
gezonde organisatie te onderhouden. Besturen kunnen los van hun status als ERD’er of 
niet-ERD’er een beroep doen op de ondersteuning. De kosten daarvan worden gedekt uit 
de eerder genoemde premie voor BGZ-diensten die alle schoolbesturen, ongeacht hun 
ERD-status, afdragen aan het Vf (in 2019: 0,15 procent). Deze inzet is complementair 
aan het streven om via de weg van het werkdrukakkoord, de werkdruk in het po te 
verminderen. 
 
De inzet is de geïntensiveerde ondersteuning via een regionale aanpak op maat onder de 
vlag van het Vf voort te zetten zolang daar behoefte aan is en de resultaten daartoe 
aanleiding geven. Hierover wordt periodiek door het bestuur van het Vf een besluit 
genomen. Na de beëindiging van de wettelijke vereveningstaak van het Vf is het aan de 
sociale partners of deze diensten en andere BGZ-diensten van het Vf op stelselniveau 
behouden blijven. In navolging van bijvoorbeeld het voortgezet onderwijs kunnen bij cao 
(meerjarige) afspraken worden gemaakt over een eventuele afdracht van 
schoolbesturen voor deze diensten, alsmede over de wijze waarop dat wordt 
georganiseerd. 
 
Ad c: Tijdelijk vangnet 
13 
 W6694.K-2 

wikkelen, zowel in sociaal, inhoudelijk, financieel als in communicatief opzicht. Zoals 
hiervoor aangegeven zal dan ook tijdig duidelijkheid kunnen worden geboden over de 
eventuele inrichting van een tijdelijk vangnet. 
 
3. Het Participatiefonds 
Aanleiding wetswijziging Pf 
Het Pf verevent voor aangesloten schoolbesturen de kosten in verband met wettelijke 
11
en bovenwettelijke werkloosheidsuitkeringen. Dit betreft de kosten van de 
uitkeringsfacturen van UWV en de bovenwettelijke uitvoerder en alle bijkomende 
kosten zoals bijvoorbeeld pensioenpremies over de uitkeringen. Voor deze 
uitkeringskosten dient een bestuur bij het Pf een vergoedingsverzoek in. Op basis van 
de voorschriften uit het Pf-reglement wordt dan een zogenoemde instroomtoets 
uitgevoerd om te kijken of het ontslag onvermijdbaar was. Bij een positieve uitkomst 
(thans in circa 95 procent van de gevallen) neemt het fonds de uitkeringskosten over. 
Bij een negatieve uitkomst komen de kosten voor rekening van het betreffende 
bestuur. De kosten worden dan, op aangeven van het Pf, door DUO verrekend en 
ingehouden op de lumpsumbekostiging van het bestuur. 
 
De huidige systematiek oogt vrij overzichtelijk maar is in de loop der jaren steeds 
complexer geworden. Zo is het verschil tussen vermijdbaar en onvermijdbaar ontslag 
minder duidelijk geworden en kent het reglement van het Pf momenteel niet minder 
dan 131 aan de hand van de cao PO uitgewerkte gronden op basis waarvan een bestuur 
een vergoedingsverzoek kan indienen. De uitkomst van de instroomtoets is door de 
toegenomen complexiteit steeds minder voorspelbaar voor de schoolbesturen. Door de 
grotere complexiteit is het steeds lastiger geworden om de (on)vermijdbaarheid van 
een ontslag te kunnen toetsen. Daardoor neemt het risico toe dat uitkeringskosten die 
door individuele schoolbesturen worden veroorzaakt, ten onrechte worden afgewenteld 
op het collectief. Een gezamenlijke werkgroep bestaande uit sociale partners en 
vertegenwoordigers van het Pf-bestuur en -bureau heeft een voorstel uitgewerkt om de 
werking van het Pf sterk te vereenvoudigen en te verbeteren. Dit voorstel is 
overgenomen door het bestuur van het Pf. In de genoemde Kamerbrief van 6 november 
2018 zijn de hoofdlijnen van het voorstel beschreven. Daarbij is aangegeven dat de 
regering dit voorstel steunt. Het voorstel vormt ook de basis van het onderhavige 
wetsvoorstel wat betreft de hervorming van het Pf. 
 
Verder wordt in de Kamerbrief ingegaan op de vernieuwing en intensivering van het re-
integratiebeleid van het Pf. Centraal hierin staat de ambitie om uitkeringsgerechtigden 
die via een werkloosheidsuitkering van het UWV en/of een bovenwettelijke uitkering van 
WWplus bij het Pf bekend zijn geworden, door middel van een actieve begeleiding-op-
maat, weer snel en duurzaam aan het werk te krijgen. Daaraan voorafgaand worden ook 
de activiteiten van het fonds geïntensiveerd om te voorkomen dat onderwijspersoneel 
instroomt in een uitkering. Onderhavig wetsvoorstel legt daarmee de basis voor dit 
vernieuwde beleid ten aanzien van re-integratie. 
 
Kern van de wetswijziging 
Net als in andere sectoren in de semipublieke sector zijn de werkgevers in het po in 
beginsel eigenrisicodrager voor werkloosheidskosten. Maar een vorm van wettelijke, 
collectieve verevening en re-integratievoorziening blijven wenselijk voor het po. Dit past 
bij het karakter van het po als een sector met grote onderlinge verschillen in onder 
andere bestuursgrootte, bestuurskracht en risicodragend vermogen. Daarom wordt er 
met dit wetsvoorstel - in lijn met hetgeen sociale partners voorstellen - voor gekozen om 
                                                 
11
 Met aangesloten schoolbesturen worden in deze toelichting bedoeld de rijksbekostigde werkgevers in het po met 
personeel in dienst die zijn aangesloten bij het Pf (bevoegde gezagsorganen van scholen, samenwerkingsverbanden 
passend onderwijs en centrale diensten). 
15 
 W6694.K-2 

De hervorming annex modernisering leidt tot een betere balans bij de toerekening 
van uitkeringskosten tussen het individuele schoolbestuur en het collectief van het 
fonds. Het doet beter recht aan de inspanningen van schoolbesturen die - mede door 
een goed HRM-beleid - uitkeringskosten weten te voorkomen of te beperken. Daarbij 
heeft een werkgever het zelf in de hand om door goed werkgeverschap een hogere 
vergoeding van het fonds te krijgen. Ook is van belang dat het reglement van het 
fonds wordt afgeslankt waardoor de administratieve lasten voor schoolbesturen 
verminderen. De administratieve lasten zullen ook verminderen doordat het Pf een 
toets door UWV of de (kanton)rechter over het ontslag niet zelf nog een keer gaat 
doen. 
 
De wetswijziging wordt ook benut om een aantal in de jaren negentig vastgelegde 
bepalingen voor het Pf te herzien en waar nodig aan te vullen. Zo is het gewenst om 
in de WPO en WEC de bestaande praktijk vast te leggen dat het Pf de door de 
uitkeringsinstanties UWV en WWplus bij schoolbesturen in het po in rekening 
gebrachte wettelijke en bovenwettelijke uitkeringskosten namens deze besturen 
voldoet en daarmee voorschiet. Het Pf verrekent vervolgens zelf (een deel van) deze 
kosten met de schoolbesturen. 
 
Daarnaast wordt met het wetsvoorstel de praktijk herbevestigd dat het Pf een re-
integratietaak heeft, zowel in preventieve als curatieve zin. Preventief in de zin dat 
het Pf schoolbesturen ondersteunt in hun beleid ter voorkoming van werkloosheid en 
kan adviseren over van-werk-naar-werk-trajecten. Curatief door actief de re-
integratie van werklozen uit het po uit te voeren. Dit geeft het Pf ook de wettelijke 
legitimering tot het voeren van een actief beleid ter zake. Als onderdeel van de 
modernisering heeft het Pf het re-integratiebeleid opnieuw vormgegeven. Hiertoe is 
vanaf het schooljaar 2018/2019 gestart met het plan 1000 leerkrachten aan de 
13
slag. Dit plan gaat uit van een actieve op-maat-benadering van 
uitkeringsgerechtigden en is de basis voor het vernieuwde re-integratiebeleid. Dit is 
ook toegelicht in de Kamerbrief van 6 november 2018. Uitgangspunt van het plan is 
dat uitkeringsgerechtigden in het po actief worden begeleid bij terugkeer naar een 
14
baan, binnen of buiten het onderwijs. Voorheen werd gewerkt met een programma 
dat bestond uit vijf verplichte fases: een voorlichtingsbijeenkomst, een gesprek met 
een re-integratieadviseur, deelname aan re-integratieactiviteiten zoals 
sollicitatietraining, een vervolggesprek met een re-integratieadviseur en ten slotte 
weer deelname aan re-integratieactiviteiten. Deze fases moesten worden doorlopen 
en daarna werd de uitkeringsgerechtigde ‘los gelaten’, ook indien er geen sprake was 
van een daadwerkelijke terugkeer naar de arbeidsmarkt. Deze aanpak wordt 
hervormd naar een actieve en persoonsgerichte benadering die beter aansluit bij de 
mogelijkheden en behoeften van het individu. Dus vraaggerichter maatwerk in plaats 
van een generieke aanbodgerichte benadering die tot voor kort gebruikelijk was. Als 
eerste stap wordt een arbeidsmarktkansentest gedaan. Afhankelijk van de mate van 
bemiddelbaarheid naar een nieuwe baan die uit deze test naar voren komt, wordt 
ingezet op re-integratieactiviteiten of directe bemiddeling bij het vinden van werk. 
Iedere uitkeringsgerechtigde krijgt daarbij ondersteuning van een casemanager. De 
ondersteuning stopt in de regel pas als er geen sprake meer is van een 
werkloosheidsuitkering. 
 
Door de re-integratietaak een wettelijke basis te geven wordt het publieke karakter 
van deze taak bevestigd. Dit is niet alleen van belang voor het Pf zelf maar ook voor 
een instantie als het UWV. Genoemde wettelijke basis is nodig voor UWV om ook in 
                                                 
13
 In de titel van het plan wordt gesproken van leerkrachten, maar het plan is gericht op gewezen onderwijspersoneel met 
een werkloosheidsuitkering. Het gaat dus niet alleen om leerkrachten, maar bijvoorbeeld ook om onderwijsondersteunend 
personeel en schoolleiders. 
14
 Hiernaast geldt ook gewoon de sollicitatieplicht van het UWV. 
17 
 W6694.K-2 

middelen resteren, wordt op basis van het Besluit Vervangingsfonds en Participatiefonds 
in overeenstemming met de minister van OCW hieraan een bestemming gegeven. 
Hierbij is een optie dat deze middelen beschikbaar komen voor een tijdelijk vangnet voor 
financieel kwetsbare besturen die buiten hun toedoen in financiële problemen zijn 
gekomen door de afschaffing van het fonds. Dit wanneer wordt besloten tot instelling 
van een dergelijke voorziening. Het wordt op voorhand niet uitgesloten dat hiervoor ook 
nog de middelen van de huidige bijdrage aan de apparaatskosten van OCW voor een 
beperkte periode worden aangewend. 
 
Pf: De instandhoudingsbijdrage vanuit de OCW-begroting aan het Pf, momenteel iets 
minder dan € 2 miljoen per jaar, blijft gehandhaafd. Vanaf de inwerkingtreding van het 
Pf-onderdeel van dit wetsvoorstel, neemt het Pf de lopende inhoudingen bij 
schoolbesturen voor uitkeringskosten die niet vergoed worden door het fonds over van 
DUO. Dit geldt ook voor alle nieuwe verrekeningen die optreden na de inwerkingtreding. 
De praktijk van het aan het Pf ter beschikking stellen van de lopende inhoudingen via de 
Rijksbegroting (budgettair neutrale desaldering), komt daarmee te vervallen. In het jaar 
van inwerkingtreding zal een eindbalans worden opgemaakt van alle inhoudingen en 
wordt hiervoor nog één keer via de Rijksbegroting een bedrag aan het Pf ter beschikking 
gesteld. Verder zijn er geen gevolgen voor de Rijksbegroting. De modernisering van het 
Pf leidt tot sterkere prikkels voor schoolbesturen om instroom in werkloosheid te 
voorkomen en om uitstroom actief te bevorderen. De totale werkloosheidskosten voor 
de sector kunnen daardoor gaan dalen. Dit hangt overigens ook sterk samen met de 
ontwikkeling van de arbeidsmarkt. In deze tijden van tekorten aan onderwijspersoneel is 
de verwachting dat deze kosten de komende jaren zullen dalen. 
 
6. Uitvoering 
 
6.1 Uitvoeringstoets DUO 
De regering heeft dit wetvoorstel bij de Dienst Uitvoering Onderwijs (DUO) voorgelegd 
voor een uitvoeringstoets. De conclusie van DUO is dat het voorstel uitvoerbaar is. De 
toets is in het kader van het geïntegreerd toezicht voorgelegd aan de Inspectie van het 
Onderwijs en de Auditdienst Rijk (ADR). De inspectie heeft geen aanvullende 
opmerkingen. De ADR heeft geen opmerkingen met betrekking tot de rechtmatigheid. 
 
De beëindiging van de wettelijke waarborgtaak van het Vf heeft voor DUO geen 
uitvoeringsconsequenties. De uitvoeringstaken van DUO worden namelijk niet geraakt 
door de activiteiten van het fonds. De optie om te zijner tijd de inrichting van een 
tijdelijk vangnet voor financieel kwetsbare schoolbesturen te overwegen (zie ook 
paragraaf 2), acht DUO uitvoerbaar. Dit omdat daarbij wordt aangehaakt bij de 
bestaande wettelijke bepaling voor bijzondere bekostiging van personeelskosten 
vanwege bijzondere omstandigheden (artikel 123 WPO). De uitvoering van deze 
bepaling is reeds een reguliere taak van DUO. 
 
DUO constateert verder dat bij de inwerkingtreding van de voorgestelde hervorming van 
het Pf, enkele bestaande uitvoerende taken van DUO komen te vervallen. Dit betreft de 
taak om: 
a) uitkeringskosten die niet door het Pf worden vergoed in mindering te brengen op de 
rijksbekostiging van de betreffende schoolbesturen; 
b) uitvoering te geven aan de bekostigingsvoorwaarde met betrekking tot het bij 
voorrang benoemen van een uitkeringsgerechtigde door het betrokken 
schoolbestuur; 
c) op basis van een dienstverleningsovereenkomst in opdracht van het Pf de 
werkzaamheden uit te voeren die betrekking hebben op het beoordelen en 
afhandelen van vergoedingsverzoeken van aangesloten besturen, het koppelen van 
vergoedingsverzoeken aan de relevante uitkeringsgegevens en het daar waar nodig 
19 
 W6694.K-2 

reeds beschikt over de benodigde uitkeringsgegevens en deze daardoor niet door het 
schoolbestuur zelf hoeven te worden ingevuld, gaan voor dit onderdeel de 
administratieve lasten dus aanzienlijk omlaag. Bovendien wordt 50 procent van de 
kosten standaard vergoed, zonder dat daar administratieve handelingen voor nodig zijn. 
Om voor een verhoging van de vergoeding naar 90 procent in aanmerking te komen, 
kan het schoolbestuur een verzoek doen waarbij nog maar uit 6 indieningsgronden 
gekozen hoeft te worden. In het gros van de gevallen zal het Pf wat betreft het 
vaststellen van de onvermijdbaarheid van het ontslag uitgaan van de ontslagvergunning 
van het UWV (bij ontslag op economische gronden of ziekte) of de ontslagbeschikking 
van de Kantonrechter. In deze gevallen toetst het Pf dit aspect dus niet langer zelf, wat 
nu wel het geval is. Dit scheelt tijd en de uitkomst wordt voorspelbaarder. Het verhogen 
van de vergoeding naar 90 procent zal daarnaast afhankelijk zijn van het feit of het 
schoolbestuur zich heeft ingespannen om een werknemer te begeleiden bij het vinden 
van ander werk voordat deze werknemer ontslagen werd. Naast dat hiervoor een bewijs 
moet worden geleverd van de inkoop van een van-werk-naar-werk-traject, wat in de 
huidige systematiek ook moet, zal om voor de hoge vergoeding in aanmerking te komen 
moeten worden aangetoond dat het schoolbestuur het geld hiervoor op een effectieve 
manier heeft ingezet. De nieuwe systematiek brengt op dit punt dus extra 
administratieve lasten met zich mee, hoewel die zoveel mogelijk beperkt zullen worden. 
Tot slot gaat het Pf in de nieuwe systematiek de uitkeringskosten die het bestuur zelf 
moet dragen, direct in rekening brengen bij het schoolbestuur. Het is de verwachting dat 
de doorlooptijden daardoor korter zullen worden en de uitkomsten beter te herleiden 
zullen zijn voor schoolbesturen. 
 
Advies ATR 
15
Het Adviescollege Toetsing Regeldruk (ATR) heeft op 4 juli 2019 geadviseerd. Nut en 
noodzaak van de wetswijziging zijn volgens het college voldoende onderbouwd. Het 
college heeft wel een aantal adviespunten gegeven, waarmee in deze toelichting 
rekening is gehouden. Dit betreft onder andere een nadere onderbouwing waarom de 
regering kiest voor het handhaven van het Pf als zbo. Tevens is toegelicht waar de 
evaluatie van het gemoderniseerde Pf inhoudelijk betrekking op heeft. 
 
Op verzoek van het ATR is onderstaand uiteengezet waarom de regering niet heeft 
gekozen voor afschaffing van het Pf en het invoeren van het qua regeldruk minder 
belastende alternatief van verevening van werkloosheidskosten dat in het voortgezet 
onderwijs wordt gehanteerd, namelijk het systeem van normatieve verevening. Bij dit 
systeem van normatieve verevening draagt het veroorzakende bestuur altijd 25 procent 
van de werkloosheidskosten en de rest wordt collectief verevend. Een dergelijk systeem 
van normatieve verevening vinden de sociale partners en de regering niet wenselijk voor 
het po. Uitgangspunt voor de modernisering van het Participatiefonds is vanaf het 
regeerakkoord van Rutte II geweest dat goed werkgeverschap beter moest worden 
beloond. Bij het automatisme van normatieve verevening is dit minder het geval. Los 
van de inspanningen van de werkgever om het ontslag te voorkomen of de betrokkene 
te begeleiden bij het vinden van ander werk, wordt altijd 75 procent van de 
werkloosheidskosten collectief verevend. Met de variant waar met dit wetsvoorstel voor 
gekozen is, wordt een onderscheid gemaakt naar de inspanning die de werkgever heeft 
gedaan om het ontstaan van een uitkering te voorkomen. Een ontslag is misschien niet 
altijd te voorkomen, maar het ontstaan van een uitkering kan wel worden voorkomen 
door de betrokkene te begeleiden bij het vinden van ander werk. Met deze variant 
ontstaat dus een financiële prikkel voor werkgevers om zich hierin als goed werkgever 
op te stellen; in dat geval wordt 90 procent van de uitkeringskosten vergoed, anders 
slechts 50 procent. 
 
                                                 
15
 A dvies van 4 juli 2019, MvH/RvZ?MR/bs/ATR0649/2019-U082. 
21 
 W6694.K-2 

op dit moment geen inschatting te geven van de regeldrukkosten die hieruit 
voortkomen. 
 
Het vernieuwde re-integratiebeleid zal voor leraren met een (bovenwettelijke) 
werkloosheidsuitkering betekenen dat zij meer op maat gesneden begeleiding krijgen. 
Niet langer hoeven vijf verplichte fases te worden doorlopen. In plaats daarvan wordt 
eerst een arbeidsmarktkansentest afgenomen en worden de resultaten doorgenomen in 
een gesprek. Het maken van de test kost de betrokken uitkeringsgerechtigde gemiddeld 
2,5 uur en het gesprek gemiddeld 1,5 uur. Dit vindt plaats op een locatie zoveel 
mogelijk in de buurt van betrokkene waardoor er een gemiddelde reistijd van 0,5 uur is. 
Gemiddeld wordt hieraan dus 4,5 uur besteed en tegen het standaarduurtarief voor 
burgers van € 15 leidt dit eenmalig tot gemiddeld € 67,5 aan regeldrukkosten. 
Uitkeringsgerechtigden die op grond van de test worden gezien als direct bemiddelbaar 
krijgen directe ondersteuning bij het vinden van werk. Als zij weer binnen het onderwijs 
aan de slag willen, moeten ze zich aanmelden bij de Onderwijsvacaturebank en een 
regionaal transfercentrum. Het aanmelden bij de Onderwijsvacaturebank kan vanuit huis 
en duurt een kwartier. Voor de aanmelding bij een regionaal transfercentrum wordt 
meestal een gesprek op locatie gevoerd en soms ook een test afgenomen. Gemiddeld 
kan voor de aanmelding 2 uur gerekend worden. Voor direct bemiddelbare 
uitkeringsgerechtigden die binnen het onderwijs zoeken gaat het dus eenmalig om 
gemiddeld 2,25 uur en daarmee aan € 33,75 aan regeldrukkosten tegen het 
standaarduurtarief voor burgers. Ook worden zij actief aangeboden bij schoolbesturen. 
De tijd die vervolgens wordt besteed aan sollicitaties kan niet als regeldrukkosten als 
gevolg van de hervorming van het Pf worden gezien want dat zouden zij anders ook 
moeten doen vanwege de sollicitatieplicht van het UWV. De direct bemiddelbare 
uitkeringsgerechtigden die buiten het onderwijs aan de slag willen, worden aangemeld 
bij een HR-dienstverlener die voor hen wekelijks een themabijeenkomst organiseert van 
2 uur en daarnaast gemiddeld 0,5 uur aan overige activiteiten zal vergen zoals het 
opstellen van een profiel en contactmomenten. Hieraan wordt dus gemiddeld 2,5 uur per 
week besteedt wat gelijk staat aan € 37,5 aan regeldrukkosten per week. 
Uitkeringsgerechtigden waarvoor de bemiddelbaarheid op grond van de 
arbeidsmarktkansentest als laag wordt gezien krijgen gerichte re-integratieactiviteiten 
aangeboden om de afstand tot de arbeidsmarkt te verkleinen. Zij zullen daar gemiddeld 
4 uur per week aan besteden. Dit leidt dus tot gemiddeld € 60 per week aan 
regeldrukkosten voor de betreffende uitkeringsgerechtigden. 
 
8. Privacyaspecten 
Het Pf werkt sinds de oprichting in 1995 met persoonsgegevens en daarmee met 
privacygevoelige informatie. Het Pf werkt in lijn met dit wetsvoorstel met 
persoonsgegevens en verwerkt onder andere persoonsgegevens van het UWV en van 
schoolbesturen van (gewezen) werknemers op basis van de volgende welbepaalde, 
uitdrukkelijk omschreven en gerechtvaardigde doelen: het namens schoolbesturen 
vergoeden van werkloosheidskosten, het waar nodig in rekening brengen van deze 
kosten bij schoolbesturen, de werkzaamheden ten behoeve van de persoonlijke 
begeleiding van uitkeringsgerechtigden gericht op re-integratie vanuit werkloosheid 
alsmede het ondersteunen bij het beleid ten behoeve van het voorkomen van 
werkloosheid. 
 
Met behulp van het burgerservicenummer (BSN) kan deze informatie worden gewisseld 
met de betrokken persoon, het betrokken schoolbestuur en direct betrokken 
uitvoeringsinstanties zoals het UWV. De wettelijke basis voor het gebruik van het BSN is 
vastgelegd in het huidige artikel 184a van de WPO. Het voorliggende wetsvoorstel 
verandert hierin niets. Met dit wetsvoorstel wordt het vigerende artikel 184a bijgesteld 
en geactualiseerd naar aanleiding van de herdefiniëring van de wettelijke taken van het 
23 
 W6694.K-2 

borgen dat de verwerking van (bijzondere) persoonsgegevens door het gemoderniseerde 
Pf blijft voldoen aan de daarvoor geldende eisen uit de AVG en indien van toepassing de 
UAVG. Vanuit het toezicht in de Kaderwet zbo’s wordt erop toegezien dat dit gebeurt. 
 
Advies AP  
De Autoriteit Persoonsgegevens (AP) heeft op 20 augustus 2019 geadviseerd. De AP 
gaat in op de verwerking door het Pf van bijzondere persoonsgegevens, namelijk 
gegevens over de gezondheidssituatie van personen. De AP geeft aan dat de betreffende 
uitzonderingsgrond in de AVG voor het gebruik van deze gegevens pas van toepassing is 
als het lidstatelijk recht passende waarborgen biedt voor de grondrechten en 
fundamentele belangen van betrokkene. De AP adviseert daarom om in de toelichting 
aan te geven welke passende waarborgen er in dit geval worden geboden. Dit wordt in 
de volgende alinea’s toegelicht. 
 
Uit de uitoefening van de wettelijke taken door het Pf vloeit voort dat het fonds kan 
werken met bijzondere persoonsgegevens. Het gaat dan om gegevens over de 
gezondheidstoestand van personen. Een dergelijke verwerking is in beginsel verboden, 
tenzij aan bepaalde voorwaarden wordt voldaan. In artikel 9, tweede lid, onder b, van de 
AVG is bepaald dat een uitzondering gemaakt kan worden voor de uitvoering van 
verplichtingen en de uitoefening van specifieke rechten van de 
verwerkingsverantwoordelijke of de betrokkene op het gebied van het arbeidsrecht en 
het sociale zekerheids- en sociale beschermingsrecht, voor zover dit is toegestaan bij 
Unie- of lidstatelijk recht, waarbij passende waarborgen voor de grondrechten en 
fundamentele belangen van de betrokkene worden geboden. In artikel 30, eerste lid 
onderdelen a en b, van de UAVG is een dergelijke uitzondering opgenomen op het 
verwerkingsverbod ten aanzien van gezondheidsgegevens. Het Pf is werkzaam ten 
behoeve van de werkgevers in het po. Daarbij heeft het fonds wettelijke taken die 
overeenkomen met de taken omschreven in het genoemde artikel van de UAVG, te 
weten de preventieve en curatieve re-integratietaak. De genoemde uitzonderingsgrond 
is voor wat betreft het gebruik van gegevens over de gezondheidstoestand van personen 
voor deze wettelijke taken dus van toepassing. 
 
In (de toelichting op) de UAVG staat dat werkgevers alleen gegevens mogen verwerken: 
o omtrent het feit dat  
o en de mate waarin iemand arbeidsongeschikt is, 
o alsmede de periode van arbeidsongeschiktheid. 
Een werkgever in het po mág andere gezondheidsgegevens dus niet uitvragen bij zijn 
werknemers en het Pf vraagt andere gezondheidsgegevens dan ook niet bij werkgevers 
in het po uit. Voor de gezondheidsgegevens die het Pf wél uitvraagt geldt dat de 
verwerking van dergelijke gegevens voldoet aan de algemene beginselen uit de 
toepasselijke artikelen 5 tot en met 7 van de AVG (rechtmatige verwerking). Dit houdt 
onder meer in dat op voorhand per dienst beoordeeld wordt welke gegevens voor die 
specifieke taak noodzakelijk zijn en uitsluitend deze gegevens worden uitgevraagd. Zoals 
hiervoor is toegelicht borgt het Pf binnen de interne processen dat op cruciale momenten 
bij het (door)ontwikkelen van (nieuwe) diensten het integreren van de uitgangspunten 
van de AVG bewaakt wordt door de privacy en security officers. 
 
Aanvullende voorwaarde bij het verwerken van gezondheidsgegevens is dat er passende 
waarborgen geboden worden ter bescherming van de grondrechten en fundamentele 
belangen van betrokkenen. Zoals aan het begin van deze paragraaf uiteengezet heeft 
het Pf diverse technische en organisatorische maatregelen genomen ter bescherming 
van de grondrechten en fundamentele belangen van betrokkenen. Naast dat het Pf 
toewerkt naar een ISO27001-certificering hanteert het Pf onder meer de volgende 
maatregelen: 
• Vastgesteld strategisch informatiebeveiligingsbeleid; 
25 
 W6694.K-2 

de gedachte dat schoolbesturen die er alles aan doen om een werkloosheidsuitkering te 
voorkomen, beter worden beloond door de financiële prikkels. Het omgekeerde is het 
geval voor besturen die zich op dit vlak niet of minder inspannen. Ook wordt gehecht 
aan de vereenvoudiging en daarmee minder bureaucratische werkwijze van het Pf. In 7 
reacties is daarentegen de teneur dat het Pf -net als het Vf- moet stoppen. Daarbij wordt 
aangevoerd dat de Pf-systematiek veel te rigide is, teveel een eigen wereld is geworden 
met een overvloedige regelgeving, het UWV ook prima de taken van Pf kan uitvoeren en 
het wetsvoorstel de effecten miskent van de huidige regionale samenwerking tussen 
schoolbesturen, zoals binnen de regionale Transfercentra. Bij dit laatste wordt 
opgemerkt dat “besturen die een zorgvuldig en preventief beleid voeren nog steeds 
mede opdraaien van door andere besturen veroorzaakte ontslaguitkeringen.” 
 
In het resterende deel van de reacties (5) wordt de modernisering van het Pf qua 
hoofdlijn weliswaar gesteund maar wordt op onderdelen gevraagd om aanpassingen. Zo 
verzoekt het Pf om een wettelijke basis voor dienstverlening ter voorkoming van 
werkloosheid die schoolbesturen op vrijwillige basis kunnen afnemen. In een reactie van 
de Vereniging Gereformeerd Schoolonderwijs (VGS) wordt gepleit voor de mogelijkheid 
voor schoolbesturen om te kunnen uittreden bij het Pf als er gelijktijdig een alternatieve 
aansluiting plaatsvindt. In drie reacties wordt erop gewezen dat de voorgestelde 
vergoedingssystematiek ten onrechte in de meeste gevallen de uitkeringskosten ten 
gevolge van beëindiging van een dienstverband door middel van een 
vaststellingsovereenkomst met wederzijdse instemming, voor een laag percentage 
(50%) worden vergoed. Zo merkt de VOS/ABB dat door het verdwijnen van de 
mogelijkheid van een vergoeding van deze kosten, er voor werkgevers een sterke 
financiële prikkel uitgaat om niet langer met de werknemer in gesprek te gaan over 
ontslag. Schoolbesturen kiezen er dan voor om een ontbindingsverzoek bij de rechter in 
te dienen. Dit belast onnodig de rechtspraak en leidt tot een verdere juridisering in de 
verhouding werkgever/werknemer. In het verlengde hiervan wordt in een andere reactie 
opgemerkt dat de toekomstige werkwijze het voeren van een effectief HRM-beleid 
onmogelijk maakt. Het gaat te veel uit van wantrouwen: “dat schoolbesturen er niet 
alles aan doen om leraren in dienst te houden (…) Echter er zijn altijd gevallen waarin 
het voor beide partijen beter is om uit elkaar te gaan”. 
 
De regering heeft de reacties die neerkomen op afwijzing of bijstelling gewogen. 
Handhaving van het Pf met een aangepast takenpakket gericht op het beperken en 
terugdringen van de werkloosheidskosten in het po, blijft de voorkeur hebben. Dit 
gecombineerd met de introductie van differentiatie in de vergoedingen ten laste van het 
fonds waardoor besturen nadrukkelijker bewust worden van hun handelingen ten 
aanzien van het voorkomen of veroorzaken van ontslagkosten. Niet als doel op zich 
maar vanuit de overtuiging dat het po als sector gebaat is bij een voortzetting van het 
fonds. Aangezien de sector als geheel eigenrisicodrager is, is een zekere solidariteit om 
collectief een voorziening als Pf in stand te houden noodzakelijk. Maar wel op zo’n 
manier dat besturen meer gestimuleerd worden een zorgvuldig en preventief 
ontslagbeleid te voeren. Gezien het belang van een collectieve voorziening, is de 
regering geen voorstander van het bieden van een generieke mogelijkheid aan 
schoolbesturen om uit te kunnen treden bij het Pf onder het treffen van een alternatieve 
voorziening. De regering vindt dat kan worden volstaan met de al bestaande en ook in 
dit wetsvoorstel opgenomen mogelijkheid om ontheffing te verlenen van de aansluiting 
bij het Pf op grond van bezwaren van godsdienstige of levensbeschouwelijk aard.  
 
Het wetsvoorstel biedt de basis voor de noodzakelijke hervorming van het Pf, maar in de 
uitvoeringspraktijk moet dit alles in belangrijke mate door het Pf en de sociale partners 
worden waargemaakt. De regering zal er daarbij op toezien - onder meer via het 
toezicht op basis van de Kaderwet zbo’s - dat het Pf de voornemens ten aanzien van 
onder andere vereenvoudiging, minder bureaucratie, betere voorspelbaarheid van de 
27 
 W6694.K-2 

De regering neemt de aandachtspunten van de AR ter harte en gaat hieronder 
achtereenvolgens in op de aandachtspunten inzake de zorgvuldige afwikkeling van het 
Vf, de mogelijkheid van een financieel vangnet en de hervorming van het Pf. 
 
Bij de afwikkeling van het Vf is het inderdaad van belang dat de middelen vanuit de 
wettelijke taak en de BGZ-middelen goed van elkaar worden gescheiden. In de 
jaarrekening van het Vf is dat altijd al het geval geweest in zowel de exploitatie als de 
balansvorming. De middelen die zijn opgebouwd vanuit de wettelijke waarborgtaak 
komen in de algemene reserve en middelen uit overige, niet-wettelijke activiteiten 
komen in een specifieke bestemmingsreserve. Wat het Vf betreft gaat het qua niet-
wettelijke activiteiten alleen om de BGZ en hier wordt dus een bestemmingsreserve voor 
gevormd. In het laatste jaar waarin het Vf nog de zbo-status heeft, zal in de 
jaarrekening inzichtelijk zijn hoeveel er is overgebleven van algemene reserve en de 
bestemmingsreserve BGZ. De jaarrekening wordt zoals altijd gecontroleerd door de 
onafhankelijke accountant en daardoor is het uitgesloten dat deze middelen in de 
exploitatie en de reserves door elkaar lopen. De herbestemming van resterende 
waarborgmiddelen in de algemene reserve vindt plaats op basis van het Besluit Vf en Pf 
(artikel 4). In dit artikel staat dat het bestuur van het Vf deze middelen aan moet 
wenden voor het doel waarvoor deze middelen beschikbaar zijn gesteld aan het fonds. 
Hier zal ook over worden overlegd met de minister als toezichthouder. De 
herbestemming van eventuele resterende BGZ-middelen is een afweging die gemaakt 
wordt door het bestuur in overleg met de sociale partners. Dit hangt direct samen met 
de uitkomst van het overleg tussen het bestuur en sociale partners over de wijze waarop 
in de toekomst de ondersteuning van BGZ op stelselniveau voor het primair onderwijs 
wordt ingericht. Verder heeft de regering naar aanleiding van de opmerking van het AR 
expliciet in de overgangsbepaling voor het Vf (artikel I, onderdeel K en artikel II, 
onderdeel J), opgenomen dat het Pf de afwikkeling van de Vf-taken apart verantwoord in 
de jaarrekening. 
 
Wat betreft de mogelijkheid van een financieel vangnet geeft de AR aan dit niet te 
kunnen beoordelen omdat de inrichting ervan nog niet duidelijk is. De opzet en 
uitwerking van een financieel vangnet kan op dit moment niet worden gegeven. Eerst 
moet helderheid bestaan over het daadwerkelijke moment van beëindiging van de 
wettelijke taak van Vf. Dan kan ook de balans worden opgemaakt of er een 
vangnetvoorziening moet komen en zo ja, hoe deze voorziening eruit moet komen te 
zien. Als het vangnet te zijner tijd noodzakelijk blijkt, zal dit worden uitgewerkt in een 
ministeriële regeling op basis van het bestaande artikel 123 WPO en artike120 WEC 
inzake de toekenning van bijzondere bekostiging. De regering zal, zoals ook in paragraaf 
2 onder c reeds aangegeven, de AR en vervolgens de Tweede Kamer betrekken bij de 
vormgeving van het vangnet.  
 
Wat de hervorming van het Pf betreft, geeft de AR aan het van belang te vinden dat de 
sturing en toezicht op de nieuwe wettelijke taken van het Pf goed worden vormgegeven. 
Dit toezicht zal net als nu het geval is worden vormgegeven op basis van de Kaderwet 
zbo’s en de werkafspraken tussen de minister en het Pf, die een nadere invulling vormen 
van de verplichtingen in de Kaderwet. In deze werkafspraken zijn bijvoorbeeld 
indicatoren geformuleerd die zijn bedoeld om de doelmatigheid van het Pf te kunnen 
beoordelen. Naar aanleiding van de geëxpliciteerde wettelijke taken op het gebied van 
re-integratie, zullen deze indicatoren opnieuw geformuleerd en aangevuld worden waar 
nodig. Daarnaast raadt de AR aan de toezichts- en verantwoordingsrelatie tussen de 
schoolbesturen en het Pf in het kader van de re-integratieactiviteiten die het Pf voor de 
schoolbesturen uitvoert, goed vorm te geven. De regering neemt dit ter harte en heeft 
de werkgevers, in de hoedanigheid van de PO-Raad, hierop gewezen. De werkgevers 
maken deel uit van het Pf-bestuur. De statuten van het Pf worden tegen het licht 
gehouden na aanvaarding van onderhavig wetsvoorstel en behoeven de instemming van 
29 
 W6694.K-2 

ARTIKELSGEWIJS  
 
18
ARTIKEL I. WIJZIGING VAN DE WET OP HET PRIMAIR ONDERWIJS 
 
Artikel I, onderdeel B (artikel 126) 
In artikel I, onderdeel B, wordt het opschrift van artikel 126 en in het eerste lid de term 
“suppleties inzake arbeidsongeschiktheid” geschrapt. Deze suppletie-uitkering werd 
toegekend bij recht op een uitkering wegens gedeeltelijke arbeidsongeschiktheid onder 
de Wet op de arbeidsongeschiktheidsverzekering (WAO), wanneer de betrokkene voor 
het gedeelte dat hij nog wel kon werken werkloos was. De uitkering, die was gebaseerd 
op het Besluit ziekte en arbeidsongeschiktheid onderwijspersoneel primair en voortgezet 
onderwijs (BZA), is vanaf 2006 vervangen door de WIA uitkering. Deze bestaat uit twee 
soorten uitkeringen, een WGA-uitkering (Werkhervattingsregeling gedeeltelijk 
arbeidsgeschikten) en een aanvulling daarop vanuit het ABP, een 
arbeidsongeschiktheidspensioen (AAOP) of een Inkomensvoorziening Volledig 
Arbeidsongeschikten (IVA). Met deze wijziging wordt dit artikel geactualiseerd. 
 
Artikel I, onderdeel C (artikelen 138 en 139) 
In artikel I, onderdeel C, wordt geregeld dat de artikelen 138 en 139 van de Wet op het 
primair onderwijs (WPO) komen te vervallen. Het eerste, derde, vierde, vijfde en zesde 
19
lid van artikel 138 en de daarop gebaseerde ministeriële regeling en 
uitzonderingsmogelijkheid komen te vervallen bij inwerkingtreding van de modernisering 
van het Pf. Er is namelijk door onder andere de Koninklijke Nederlandse 
Beroepsorganisatie van Accountants geconstateerd dat de wettelijke bepalingen in de 
praktijk niet meer uitvoerbaar en controleerbaar zijn. De regering onderkent dit. Daarom 
is voorgesteld de herbenoemingsverplichting voor de eigen uitkeringsgerechtigde anders 
te gaan benaderen en organiseren en is de mogelijkheid onderzocht om dit als element 
van de Pf-modernisering mee te nemen. Daarbij was de gedachte dat de 
verantwoordelijkheid om werkloos ex-personeel als laatste werkgever te herbenoemen 
voortaan door de sector zelf via het Pf anders zou worden ingevuld. Maar een 
vergelijkbare werkwijze, uitgaande van een verplichting en sanctionering bij het niet 
naleven, is niet gevonden omdat iets dergelijks voor het Pf eveneens onuitvoerbaar 
bleek. Wel gaat het Pf als onderdeel van zijn vernieuwde re-integratiebeleid na of het 
weer in dienst nemen van werklozen door de voormalige of nieuwe werkgever op andere 
wijze is vorm te geven en stimuleren. Deze stimulering wordt nu meegenomen in de 
uitwerking en invoering van de modernisering. Medio volgend jaar is duidelijk wat 
daarbij mogelijk is. Een voorbeeld van een maatregel waaraan wordt gedacht is om 
schoolbesturen veel meer (financieel) inzicht te verschaffen in de gevolgen van de 
werkloosheid van hun ex-personeel. Ieder bestuur wordt immers zelf verantwoordelijk 
voor een deel van de kosten want men krijgt altijd een deel van de uitkeringskosten 
doorberekend van het Pf. Ieder bestuur weet vervolgens ook beter welke personen het 
betreft. Het Pf kan voorrekenen hoe lang dit kan gaan duren en wat dit kost wanneer het 
betrokken bestuur niets onderneemt. Ook in de sfeer van re-integratie ondersteunt het 
Pf de schoolbesturen zowel preventief als curatief. Schoolbesturen worden gestimuleerd 
mee te werken aan de voorkoming van werkloosheid en als werkloosheid toch een feit 
is, aan het verkorten van de werkloosheid. In het algemene deel van deze toelichting 
wordt bij het onderdeel Pf uitgebreid ingegaan op het vernieuwde re-integratiebeleid van 
het Pf. Voorts kan het Pf het voor werkgevers (financieel) aantrekkelijk maken om 
werkloos ex-personeel (weer) in dienst te nemen. 
 
                                                 
18
 De wijzigingen die dit wetsvoorstel aanbrengt in de WPO komen overeen met de wijzigingen die in de overeenkomstige 
artikelen van de WEC worden aangebracht. Voor de toelichting bij de verschillende onderdelen van artikel II wordt dan ook 
verwezen naar de artikelsgewijze toelichting bij de overeenkomstige artikelen van de WPO. 
19
 Ministeriële regeling van 3 juni 2005, houdende achterwege laten vermindering van de bekostiging bij niet-
herbenoeming ontslaguitkeringsgerechtigde ex-werknemers primair onderwijs. 
31 
 W6694.K-2 

uitkeren. Zowel UWV als WWplus en ABP werken met zogenoemde verzamelfacturen die 
gelden voor de gehele sector. Voor de AOV wordt een premie berekend over het aantal 
ASU-gerechtigden. Hiermee wordt voorkomen dat verhaal van uitkeringen en daarmee 
gepaard gaande kosten bij ieder daarvoor in aanmerking komend schoolbestuur moet 
worden uitgevoerd. Dit zou zowel bij de uitvoerders als bij de schoolbesturen een forse 
administratieve last veroorzaken. 
 
De betaaltaak van het Pf is tevens in de wet opgenomen omdat het voldoen c.q. 
voorschieten van de uitkeringsfacturen en samenhangende kosten en het achteraf 
verrekenen/in rekening brengen bij schoolbesturen, de feitelijke praktijk is sinds de 
oprichting van het fonds in 1995. Ook UWV hecht aan het wettelijk vastleggen van deze 
taak van het Pf in verband met de bevoegdheid van directe levering van 
persoonsgegevens (uitkeringsgegevens), waarvan de ontvangst voorbehouden is aan de 
betaalplichtige (verhaalsplicht UWV). Volgens de WW is dat de eigenrisicodragende 
werkgever: het schoolbestuur. UWV mag dan op grond van artikel 5.9, eerste lid, onder 
b, van het besluit SUWI de betreffende persoonsgegevens aan het Pf leveren omdat 
deze gegevens noodzakelijk zijn voor de wettelijke taak van het Pf. 
 
Voor de set van gegevens die UWV en andere uitkeringsinstanties leveren aan het Pf is 
noodzakelijk dat daarvoor de doelbinding en proportionaliteit voldoende is onderbouwd. 
Deze gegevens zijn voor het Pf noodzakelijk voor de uitvoering van de wettelijke taken. 
Met het oog op de voortzetting van het leveren van gegevens over 
uitkeringsgerechtigden, is - mede op verzoek van UWV - wettelijk vastgelegd dat het Pf 
namens werkgevers in het po de administratie voert van de werkloosheidsuitkeringen 
die zijn vastgesteld door het UWV (derde lid, onderdeel c, van de artikelen 184 WPO en 
170 WEC). Met administratie voeren wordt bedoeld dat het Pf controleert of de 
betreffende uitkeringsgerechtigden daadwerkelijk uit het po afkomstig zijn en dat met 
UWV wordt gecommuniceerd wanneer deze koppeling niet juist blijkt te zijn. Op het 
moment dat de uitkering reeds loopt, bestaat het voeren van administratie uit het voor 
de schoolbesturen, ten behoeve van de controle van de WW-uitkering, inzichtelijk maken 
van wijzigingen in de uitkeringen zodat schoolbesturen daar eventueel bezwaar tegen in 
kunnen dienen bij UWV. Dit houdt ook in dat het Pf namens de sector de 
correspondentie blijft voeren met de uitkeringsinstanties over de uitkeringen. Onder 
administratie voeren wordt niet verstaan het voeren van eventuele bezwaar- en 
beroepszaken tegen beslissingen tot toekenning of wijziging van uitkeringen. In 
voorkomende gevallen blijft het voeren van bezwaar en beroep een zaak van de 
werkgever, het betreffende bevoegd gezag. Door de opgenomen grondslag in artikel 
184, derde lid, onderdeel c, zal het Pf beschikken over dezelfde noodzakelijke en actuele 
uitkeringsgegevens van UWV waarop werkgevers ook een beroep kunnen doen. 
 
Derde lid, onderdelen d en e 
Zoals in het algemeen deel uiteen is gezet, krijgt het Pf niet alleen een eigen taak ten 
aanzien van de financiële afhandeling van uitkeringskosten. De re-integratietaak, 
curatief (onderdeel d) en preventief (onderdeel e), wordt als onderdeel van de 
hervorming expliciet als wettelijke opdracht voor het Pf vastgelegd. 
 
De curatieve re-integratietaak van het Pf wordt uitgevoerd namens de schoolbesturen en 
is gebaseerd op artikel 72a, onder a, van de Werkloosheidswet, waarin de re-
integratieverantwoordelijkheid expliciet bij de werkgever is neergelegd. In het kader 
hiervan zet het fonds zich in om werkloosheid van de uitkeringsgerechtigde zo snel 
mogelijk op te heffen, door het ondersteunen van de inschakeling in de arbeid van 
gewezen personeel met een uitkering. 
 
In het kader van de preventieve re-integratietaak zet het Pf zich in om schoolbesturen te 
helpen preventief beleid te ontwikkelen en te adviseren over het voorkomen dat 
33 
 W6694.K-2 

Minister. De tweede volzin van het vigerende vierde lid van artikel 184 vervalt en wordt 
omgenummerd naar zesde lid. De bepaling dat het Pf overwegingen van godsdienstige 
of levensbeschouwelijke aard betrekt bij de beoordeling van vergoedingsverzoeken, 
komt te vervallen in het nieuwe artikel 184. Het Pf regelt de wijze waarop en de 
voorwaarden waaronder uitkeringskosten worden vergoed in het eigen reglement. Een 
belangrijk uitgangspunt daarbij is dat het Pf bij het vaststellen van de onvermijdbaarheid 
van het ontslag uit zal gaan van de ontslagvergunning van het UWV (bij ontslag op 
economische gronden of ziekte) of de ontslagbeschikking van de Kantonrechter. Hierbij 
treedt het Pf dus niet zelf in een beoordeling van de inhoudelijke gronden voor een 
ontslag. 
 
Vijfde lid  
Dit lid is de vertaling van de (reeds bestaande) bevoegdheid van het Pf om zelf 
algemeen verbindende voorschriften vast te stellen. Dergelijke voorschriften kan het Pf 
vaststellen en uitvaardigen vanwege zijn status als zelfstandig bestuursorgaan. In dit lid 
wordt vastgelegd dat het Pf door middel van het vaststellen van de hoogte van een 
eigen bijdrage de kosten geheel of gedeeltelijk in rekening brengt bij de werkgevers in 
het po. 
 
Zesde lid  
De al in de wet opgenomen mogelijkheid voor rechtspersonen om onze minister te 
verzoeken om ontheffing van de verplichte aansluiting op grond van bezwaren van 
godsdienstige of levensbeschouwelijk aard, blijft in onderhavig voorstel tot wijziging 
gehandhaafd. Op dit moment maken enkele tientallen schoolbesturen van deze 
ontheffing gebruik. De in het verleden afgegeven ontheffingen van de verplichte 
aansluiting bij het Pf blijven na inwerkingtreding van onderhavige wetswijziging van 
kracht. Het Pf blijft voor schoolbesturen met een ontheffing de administratie van de 
werkloosheidsuitkeringen voeren en schiet de kosten voor aan het UWV. Deze kosten 
worden volledig in rekening gebracht bij de schoolbesturen met een ontheffing op basis 
van het vijfde lid van dit artikel. Ook betalen de schoolbesturen met een ontheffing een 
bescheiden premie (op basis van het vierde lid) voor de administratiekosten die het Pf 
voor hen maakt. Tot slot kan het Pf de diensten in het kader van de preventieve en 
curatieve re-integratie (derde lid, onderdelen d en e) ook uitvoeren voor de besturen 
met een ontheffing. 
 
Zesde lid (oud) 
Het huidige zesde lid van artikel 184 vervalt. Deze bepaling regelt dat als er een ontslag 
valt op een school als gevolg van een besluit van het samenwerkingsverband om de in 
artikel 120, vierde lid, en artikel 132 WPO bedoelde ondersteuningsbekostiging anders in 
te zetten, alle scholen die deel uitmaken van dit samenwerkingsverband hoofdelijk 
aansprakelijk zijn voor de uitkeringskosten. De bepaling wordt geschrapt omdat in het 
reglement van het Pf wordt geregeld welke organisatie aansprakelijk is voor welke 
uitkeringskosten. Het verhalen van dergelijke uitkeringskosten op alle scholen van het 
samenwerkingsverband is in de praktijk nooit voorgekomen. 
 
Artikel I, onderdeel G (artikel 184a) 
Dit betreft een verduidelijking en actualisatie van het huidige artikel 184a waarin het 
gebruik van het BSN al geruime tijd is geregeld. De aanpassing is overeenkomstig het 
vereiste uit artikel 46 van de Uitvoeringswet Algemene verordening 
gegevensbescherming (UAVG). Hierin staat dat het gebruik van het BSN in de wet moet 
zijn geregeld. De aanpassing is het gevolg van de modernisering van het fonds. Deze 
hervorming heeft onder andere tot gevolg dat het ministerie van OCW niet langer met 
behulp van het BSN over persoonsgebonden gegevens hoeft te beschikken van gewezen 
personeelsleden. Deze gegevens konden worden gebruikt voor inhoudingen op de 
bekostiging. Aangezien deze inhoudingstaak met dit wetsvoorstel wordt overgenomen 
35 
 W6694.K-2 

In het eerste lid wordt bepaald dat aanvragen tot vergoeding van vervangingskosten, 
voor zover die betrekking hebben op de periode vóór intrekking van de wettelijke taak 
van het Vf, na inwerkingtreding van dit wetsvoorstel bij het Pf kunnen worden ingediend. 
In het tweede lid wordt bepaald dat op de afwikkeling van deze aanvragen en op 
lopende bezwaren en beroepen, de desbetreffende reglementen van toepassing zijn 
zoals die voor inwerkingtreding van dit wetsvoorstel zijn vastgesteld door het Vf. In het 
derde lid wordt bepaald dat het Pf op basis hiervan besluiten neemt. Hiermee wordt de 
besluitvorming overgenomen van het Vf. Hieronder vallen naast het wel of niet 
toekennen van een vergoeding van de vervangingskostendeclaraties, dus ook het 
afhandelen van gevallen van bezwaar en beroep en het uitvoeren en vaststellen van de 
bonus-malusregeling over het laatste kalenderjaar van het Vf. 
 
Uit het feit dat de voor de inwerkingtreding van dit wetsvoorstel geldende Vf-
reglementen van toepassing zijn op de afwikkeling door het Pf, volgt dat aanvragen voor 
een vervangingsvergoeding uiterlijk binnen 3 maanden en 5 dagen na de 
aanvangsdatum van vervanging moeten worden ingediend. Indiening buiten deze 
termijn, ook wanneer tijdens deze termijn de wetswijziging van kracht wordt, zullen 
worden afgewezen door het Pf. Verzoeken die tijdig bij het Pf worden ingediend kunnen 
binnen opnieuw 3 maanden en 5 dagen desgevraagd worden gecorrigeerd door de 
indiener. De bonus/malus-besluiten worden tegen het eind van het kalenderjaar t+1 
verstuurd. Op grond van het reglement kan hier een bezwaar- en beroepsprocedure over 
worden gevolgd die maximaal 2 jaar in beslag kan nemen. Dit betekent dat het Pf tot 
ongeveer 2,5 jaar na intrekking van de wettelijke taak van het Vf nog werkzaamheden 
voor het Vf kan uitvoeren. 
 
In het vierde lid van het overgangsartikel wordt bepaald dat op de verslaglegging over 
het laatste kalenderjaar waarin het Vf nog werkzaamheden heeft uitgevoerd, de 
relevante artikelen hierover in de Kaderwet zbo’s van toepassing zijn. 
 
In het vijfde lid wordt geregeld dat op de middelen van het Vf die in het kader van de 
wettelijke taak zijn ontvangen, het Besluit Vervangingsfonds en Participatiefonds van 
toepassing is. In dit besluit wordt bepaald dat bij ontbinding of beëindiging van de 
werkzaamheden van het Vervangingsfonds of het Participatiefonds de bestemming van 
het bij liquidatie aanwezige vermogen wordt vastgesteld in overeenstemming met de 
minister (artikel 3, eerste lid, onderdeel g) en dat de resterende middelen ofwel worden 
aangewend voor het doel waarvoor ze ontvangen zijn (de wettelijke taak van 
waarborgen bieden voor de kosten van vervanging), ofwel worden overgedragen aan 
een door de minister aan te wijzen rechtspersoon (artikel 4). 
 
Artikel 194f (overgangsrecht participatiefonds) 
Door het vervallen van artikel 138 zal onder meer vermindering op de 
lumpsumbekostiging door DUO niet meer aan de orde te zijn. DUO zal geen kosten die 
samenhangen met zogenaamde negatief getoetste vergoedingsverzoeken van het Pf 
meer verrekenen met de lumpsum. De OCW begroting wordt niet meer belast met het 
doorgeleiden van de inhoudingen op de lumpsum naar het Pf. Het Pf zal via een 
incassosysteem de lopende inhoudingsgevallen van DUO overnemen. De desbetreffende 
schoolbesturen zullen dus vanaf de inwerkingtreding geen inhouding wegens een 
negatieve toetsing van het Pf op hun Overzicht Financiële Beschikkingen (OFB) meer 
tegenkomen. 
 
De bezwaar- en beroepschriften die bij DUO zijn of nog worden ingediend tegen de 
bekostigingsbeslissingen in dit verband worden afgehandeld voor zover het bezwaren 
zijn die tijdig zijn ingediend tegen het OFB voorafgaande aan de inwerkingtreding. 
Eventuele nabetalingen aan bevoegd gezagsorganen in verband met de afwikkeling van 
deze bezwaarschriften (en mogelijke beroepszaken) worden na inwerkingtreding niet 
37 
 W6694.K-2 

