35 179 Wijziging van de Handelsregisterwet 2007, de Wet ter voorkoming van 
witwassen en financieren van terrorisme en enkele andere wetten in 
verband met de registratie van uiteindelijk belanghebbenden van 
vennootschappen en andere juridische entiteiten ter implementatie 
van de gewijzigde vierde anti-witwasrichtlijn (Implementatiewet 
registratie uiteindelijk belanghebbenden van vennootschappen en 
andere juridische entiteiten) 
 
 
 
 
MEMORIE VAN ANTWOORD 
 
 
1. Inleiding 
 
Samen met de Minister van Justitie en Veiligheid en de Staatssecretaris van 
Economische Zaken en Klimaat ben ik de vaste commissie voor Financiën 
erkentelijk voor de aandacht die zij aan het onderhavige wetsvoorstel heeft 
geschonken en voor de door haar daarover gestelde vragen. Deze vragen 
worden beantwoord in de volgorde van het door de commissie uitgebrachte 
verslag. Voor zover vragen, vanwege overeenkomst in onderwerp, gezamenlijk 
beantwoord zijn, is dit vermeld.  
 
Deze memorie van antwoord wordt mede namens de Minister van Justitie en 
Veiligheid en de Staatssecretaris van Economische Zaken en Klimaat gegeven. 
 
2. Vragen en opmerkingen van de leden van de VVD-fractie  
 
De registers van de lidstaten zullen op termijn gekoppeld worden. In verband 
met de privacy van de UBO’s vragen de leden van de VVD-fractie hoe er op 
wordt toegezien dat buitenlandse instellingen/personen alleen inzage krijgen in 
die gegevens waarvan zij op grond van de wet inzage mogen krijgen. In 
Nederland krijgen alleen FIU en de bevoegde  
autoriteiten inzicht in alle gegevens. Alle andere (rechts)personen (ook 
poortwachters) krijgen alleen inzicht in de gegevens die voor eenieder 
inzichtelijk zijn, zo constateren deze leden. In de nota naar aanleiding van het 
verslag is opgenomen dat de informatie tijdig en kosteloos wordt verstrekt aan 
1
bevoegde autoriteiten en FIU’s van andere lidstaten. In verband met de 
privacy van de UBO’s willen de leden van de VVD-fractie graag weten of dit 
alleen geldt voor de gegevens die alle lidstaten dienen te registreren of ook 
voor de aanvullende gegevens die Nederland registreert.  
Op grond van artikel 30, zesde lid, van de gewijzigde vierde anti-witwasrichtlijn 
moeten alle gegevens in het register tijdig en kosteloos beschikbaar zijn voor 
de FIU’s en de bevoegde autoriteiten. Dit geldt zowel voor de openbare 
gegevens als voor de aanvullende gegevens. Bij de koppeling tussen de 
verschillende registers in de lidstaten is een voorwaarde dat de aanvullende 
gegevens in het Nederlandse register alleen in te zien zijn door de FIU’s en 
bevoegde autoriteiten in andere lidstaten en niet door overige personen. De 
Europese Commissie heeft een werkgroep opgestart om de voorwaarden en 
 
 
1
 Kamerstukken II 2019/20, 35179, nr. 6, blz. 10. 
1 
 

gegevens en door middel van logging kan nagegaan worden wie welke 
verwerking op welk moment heeft gedaan.   
 
Vanaf welk moment geldt de terugmeldplicht voor Wwft-instellingen en 
(aangewezen) bevoegde autoriteiten? Geldt deze direct vanaf inwerkingtreding 
van wetsvoorstel? Zo ja, dient een Wwft-instelling dan ook een melding te 
doen op het moment dat er nog geen informatie over de UBO in het UBO-
register is opgenomen (hetgeen de eerste achttien maanden na invoering van 
het UBO-register niet onrealistisch is)? Er is alsdan namelijk geen sprake van 
een afwijking in UBO-informatie, maar is er nog geen informatie beschikbaar, 
zo constateren de leden van de VVD-fractie.  
Zoals de leden van de VVD-fractie aangeven, geldt de eerste achttien maanden 
een overgangsperiode. Alle reeds bestaande entiteiten dienen binnen die 
achttien maanden hun uiteindelijk belanghebbenden te registreren bij de 
Kamer van Koophandel. De terugmeldplicht voor Wwft-instellingen en 
bevoegde autoriteiten geldt wel al in die overgangsperiode. Een specifieke 
voorziening hiervoor zal vermoedelijk twee maanden na de start van het 
register beschikbaar komen. Bij de terugmeldplicht wordt rekening gehouden 
met de voornoemde overgangsperiode. Als in die periode een entiteit nog geen 
gegevens over diens uiteindelijk belanghebbenden heeft geregistreerd, is het 
niet mogelijk om een terugmelding te doen. Tot die achttien maanden is het 
dus alleen mogelijk om een discrepantie met een geregistreerd gegeven te 
melden. Wwft-instellingen en bevoegde autoriteiten worden hierover onder 
meer via de website van de Kamer van Koophandel geïnformeerd. 
 
Is de last voor Wwft-instellingen niet disproportioneel, ook rekening houdend 
met de terugmeldplicht die zij hebben en de tijd die hiermee gemoeid gaat en 
de daarmee samenhangende kosten? Er wordt opgemerkt dat dit door 
administratief personeel zal geschieden, maar hier zal ook tijd van hoger 
personeel in gaan zitten. Voor een juridische entiteit is dat maar eenmalig, 
maar bij een Wwft-instelling zal dat veel vaker het geval kunnen zijn. In het 
kader van de Wet ter voorkoming van witwassen en financieren van terrorisme 
(Wwft) moeten deze instellingen veel meer onderzoek doen, welke tijd ook niet 
(altijd) gedeclareerd kan worden.  
Op grond van de Wwft zijn Wwft-instellingen al geruime tijd verplicht 
onderzoek te doen naar de uiteindelijk belanghebbenden van hun cliënten. In 
het kader van dit zelfstandig cliëntenonderzoek worden Wwft-instellingen met 
de invoering van het UBO-register verplicht het UBO-register te raadplegen. 
Mocht er een discrepantie naar voren komen tussen het onderzoek van de 
instelling en de gegevens in het UBO-register, dan is de instelling verplicht 
deze discrepantie te melden. De administratieve last voor de Wwft-instellingen 
met onderhavig wetsvoorstel betreft derhalve enkel het raadplegen van het 
register en het melden van de feitelijk geconstateerde discrepantie. Voor het 
zelfstandig onderzoek naar een uiteindelijk belanghebbende van een cliënt 
geldt uiteraard wel dat gespecialiseerde medewerkers ingezet moeten worden, 
maar deze verplichting is zoals aangegeven niet nieuw. Voorts zal het UBO-
register hier juist een belangrijk hulpmiddel in worden.  
 
In de nota naar aanleiding van het verslag heeft de minister van Financiën 
aangegeven dat 100% dochtermaatschappijen van beursgenoteerde 
vennootschappen zijn uitgezonderd van de plicht om natuurlijke personen als 
1 
 

 
Bij de totstandkoming van de vijfde anti-witwasrichtlijn, die de openbare vorm 
van UBO-registratie verplicht stelt, is namelijk de voorgeschreven 
beperkingssystematiek van artikel 8 van het EVRM niet gevolgd voor de 
inbreuk die de openbare vorm van de registratie maakt op het 
privacygrondrecht van UBO’s. Het gaat met name om de voorwaarde dat de 
inbreuk noodzakelijk moet zijn in een democratische samenleving, waarbij ook 
getoetst moet worden aan het subsidiariteitsbeginsel. Op grond van dit 
beginsel moet de wetgever kiezen voor het middel dat voor de 
grondrechtdrager het minst ingrijpend is om het beoogde doel te bereiken. 
Volgt hieruit niet, aldus deze leden, dat een register dat alleen toegankelijk is 
voor bevoegde autoriteiten en meldingsplichtige entiteiten volstaat voor het 
doel van de UBO-registratie, namelijk het bestrijden van witwassen en 
terrorismefinanciering?  
Onder punt 14 van de bijgevoegde GEB is ingegaan op de toetsing van 
noodzaak en de evenredigheid van de in het wetsvoorstel opgenomen 
maatregelen. Daarbij speelt ook de vraag naar de subsidiariteit een rol. Het 
doel van de richtlijn – en daarmee ook van het registreren van UBO-informatie 
- is volgens artikel 1, eerste lid, van de richtlijn: het voorkomen van het 
gebruik van het financiële stelsel voor het witwassen van geld en 
terrorismefinanciering. In dat kader verplicht de richtlijn EU-lidstaten om een 
openbaar toegankelijk centraal register met UBO-gegevens op te zetten. 
Anders dan het geval is bij opsporing en vervolging van witwassen van geld en 
terrorismefinanciering, is het voorkomen daarvan niet voorbehouden aan 
bevoegde autoriteiten. Bij het voorkomen van het gebruik van 
vennootschappen en andere juridische entiteiten voor witwassen en financieren 
van terrorisme zijn het ook juist private partijen die een belangrijke rol spelen. 
Immers, toegang tot UBO-informatie is voor Wwft-instellingen van groot 
belang voor het effectief uitvoeren van hun verplichtingen onder de Wwft-, en 
voorts biedt het in algemene zin inzicht in wie er bij vennootschappen en 
juridische entiteiten - al dan niet achter de schermen - aan de touwtjes trekt. 
Dat betekent dat door de openbaarheid van het UBO-register personen of 
organisaties beter geïnformeerd besluiten of zij zaken willen doen met een 
vennootschap of juridische entiteit. Voorts maakt publieke toegang tot 
informatie over uiteindelijk belanghebbenden in algemene zin breder 
onderzoek van de informatie mogelijk, onder meer door de pers of 
maatschappelijke organisaties, en draagt in dat kader ook bij aan het behoud 
van het vertrouwen in de integriteit van zakelijke transacties en het financiële 
stelsel. Bovendien kan van de verplichting om UBO-informatie aan te leveren 
aan het handelsregister een preventieve werking uitgaan, in die zin dat het 
natuurlijke personen ontmoedigt om misbruik te maken van een vennootschap 
of juridische entiteit. Dat betekent echter niet dat deze groep afnemers tot alle 
in het handelsregister opgenomen UBO-gegevens toegang dient te hebben, 
gezien de risico’s die dit voor UBO’s met zich kan brengen. In dit kader is dan 
ook de afweging gemaakt om deze groep afnemers uitsluitend toegang te 
geven tot de verplicht openbare UBO-gegevens en niet tot de aanvullende 
gegevens. 
 
In dit verband wijzen de leden van de CDA-fractie er ook op dat de European 
Data Protection Supervisor kritiek uitte op het openbaar maken van het UBO-
register in de vijfde antiwitwasrichtlijn: ‘We see, in the way such solution is 
implemented, a lack of proportionality, with significant and unnecessary risks 
1 
 

namen van natuurlijke personen en is voorzien in gebruikmaking van de 
lidstaatoptie om in uitzonderlijke situaties de gegevens van de UBO’s af te 
schermen. 
 
Vervolgens zijn gedurende de behandeling in de Tweede Kamer nog twee 
maatregelen toegevoegd die de privacy voor UBO’s verder bevorderen. Ten 
eerste moeten raadplegers zich eerst gaan identificeren alvorens informatie uit 
het register wordt verstrekt. Deze identificatiegegevens worden bewaard en 
kunnen indien nodig gebruikt worden door de FIU-Nederland en de bevoegde 
autoriteiten. Daarnaast kunnen UBO’s informatie bij de Kamer van Koophandel 
gaan opvragen over hoe vaak hun informatie is verstrekt. Voor beide 
functionaliteiten geldt als uitgangspunt dat deze binnen de overgangstermijn 
van achttien maanden worden gerealiseerd. 
 
Vervallen uitzondering kerkgenootschappen: ongerijmdheid in 
wetgeving  
8
Met het aangenomen amendement-Van der Linde is de uitzondering van de 
registratieplicht die in het wetsvoorstel voor kerkgenootschappen gold, 
geschrapt. Volgens de toelichting van de indiener gold de aanvankelijke 
uitzondering zowel voor kerkgenootschappen als voor moskeeën. Dit zou 
echter alleen zo zijn geweest als moskeeën de rechtsvorm kerkgenootschap 
zouden hanteren, hetgeen in de praktijk vrijwel niet het geval is. Moskeeën 
gebruiken veelal de rechtsvorm stichting, waarvoor het wetsvoorstel geen 
uitzondering bevatte. De indiener onderbouwt het amendement als volgt: “ook 
deze genootschappen kunnen misbruikt worden door criminelen voor 
witwassen en terrorismefinanciering, zoals ook blijkt uit het kabinetsstreven 
om beïnvloeding uit onvrije landen tegen te gaan.” Dit aangenomen 
amendement doet bij de leden van de CDA-fractie een aantal vragen rijzen 
omtrent soortgelijke uitzonderingen voor kerkgenootschappen in andere 
wetgeving.  
 
Zo geldt voor kerkgenootschappen, in tegenstelling tot andere rechtsvormen, 
niet de verplichting om de namen van hun bestuurders in het handelsregister 
9
op te geven. De reden hiervoor is dat hieruit de geloofsovertuiging van de 
bestuurder is te achterhalen en dit een verboden registratie van een 
persoonsgegeven zou opleveren op grond van artikel 9, eerste lid van de AVG. 
Een soortgelijke uitzondering voor kerkgenootschappen bestaat ook in de Anbi-
regeling voor wat betreft de publicatieplicht. Anbi’s moeten namelijk bepaalde 
gegevens, zoals de namen van hun bestuurders, via internet op elektronische 
10
wijze openbaar maken. Voor kerkgenootschappen, hun zelfstandige 
onderdelen en lichamen waarin zij zijn verenigd, geldt echter een uitzondering, 
omdat het vermelden van de namen van hun bestuurders in feite betekent dat 
de geloofsovertuiging van die bestuurders wordt bekendgemaakt, iets wat de 
11
AVG in beginsel verbiedt.  
 
De leden van de CDA-fractie vragen de regering aan te geven hoe het te rijmen 
 
 
8
 Kamerstukken II 2019/20, 35179, nr. 9. 
9
 Artikel 17 lid 1 sub c Hrw 2007 jo. artikel 31 lid 1-3 Hregb 2008 jo. artt. 12-14 Hrw 
2007. 
10
 Artikel 5b lid 1 onderdeel a onder 2e AWR jo. artikel 5b lid 9 AWR jo. artikel 1a lid 1 
onderdeel j Uitv.reg. AWR 1994 jo. artikel 1a lid 7 Uitv.reg. AWR 1994.  
11
 Artikel 1a lid 7, onderdeel f onder 1e Uitv.reg. AWR 1994. 
1 
 

parlementaire behandeling van het Implementatiewetsvoorstel de nodige 
verduidelijking te bieden.  
Het is van groot belang dat de toepassing van het UBO-begrip uniform 
plaatsvindt. Dit geldt zowel bij de registratie in het register door juridische 
entiteiten als bij het cliëntenonderzoek door Wwft-instellingen. Dit is in het 
belang van de kwaliteit van het register en de terugmeldingen door Wwft-
instellingen. Door de Kamer van Koophandel wordt specifieke voorlichting voor 
juridische entiteiten ontwikkeld die beschikbaar komt voorafgaand aan de 
aanvang van de registratieplicht. Onderdeel hiervan is een stappenplan om de 
UBO te bepalen voor de juridische entiteit. Bij de ontwikkeling van deze 
voorlichting worden ook Wwft-instellingen betrokken. Daarmee wordt zowel de 
kennis van het vaststellen van UBO’s door Wwft-instellingen betrokken als 
gewaarborgd dat er geen discrepanties ontstaan met de werkwijze van Wwft-
instellingen.  
 
Het kabinet ziet de meerwaarde van casuïstiek en zal met de Kamer van 
Koophandel overleggen in hoeverre casuïstiek onderdeel kan vormen van de 
gerichte communicatie aan juridische entiteiten. 
 
In het navolgende hebben deze leden een aantal situaties opgenomen waarin 
(nog) niet onomstotelijk kan worden vastgesteld wie als UBO kwalificeert. Zij 
verzoeken de regering om over deze casus duidelijkheid te verschaffen.  
 
Stichting die uitkeringen doet  
In de memorie van toelichting is naar aanleiding van het voorgestelde artikel 
290 van Boek 2 van het Burgerlijk Wetboek opgemerkt dat iemand die een 
uitkering krijgt van meer dan 25 procent van ‘het uitgekeerde bedrag’ als UBO 
kwalificeert op basis van het Implementatiewetsvoorstel en het 
Uitvoeringsbesluit Wwft 2018. Het is voor de leden van de CDA-fractie 
allereerst de vraag of hierbij wordt gedoeld op ‘het voor uitkering vatbare 
bedrag in een bepaald boekjaar’ in plaats van ‘het uitgekeerde bedrag’.  
 
Daarnaast is het de vraag of deze uitleg klopt met de wettelijke UBO-definitie 
en de bijbehorende regelgeving. Stel dat een stichting in enig jaar één 
uitkering doet; indien de opmerking in de memorie van toelichting letterlijk 
wordt toegepast, dan zou de ontvanger daarvan - ongeacht het bedrag van de 
uitkering - direct kwalificeren als UBO. Nog afgezien van de 
uitvoeringsproblemen voor de stichting omdat op basis van deze opmerking in 
de memorie van toelichting pas na afloop van het jaar kan worden vastgesteld 
dat iemand gedurende het afgelopen jaar UBO was (en het jaar daarop wellicht 
niet meer). In hoeverre is in overeenstemming met de UBO-bepaling voor 
stichtingen in het Uitvoeringsbesluit Wwft 2018? Voor de kwalificatie als UBO 
van een stichting sluit het Uitvoeringsbesluit Wwft 2018 immers aan bij ‘het 
direct of indirect houden van meer dan 25 procent van het eigendomsbelang in 
13
de rechtspersoon’. Het ‘eigendomsbelang’ wordt vervolgens gedefinieerd als 
‘recht op uitkering uit het vermogen van een rechtspersoon of 
personenvennootschap, waaronder de winst of de reserves, of op overschot na 
14
vereffening’. De leden van de CDA-fractie vragen de regering of zij met deze 
leden van mening is dat er een relevant verschil is tussen het feitelijk 
 
 
13
 Artikel 3, lid 1, letter c ten eerste Uitvoeringsbesluit Wwft 2018. 
14
 Artikel 1 Uitvoeringsbesluit Wwft 2018.  
1 
 

daarentegen in enig jaar 200.000 euro als dividend uitkeert, dan heeft de heer 
Y recht op 50 procent van de dividenduitkering en kwalificeert als UBO.  
 
Voorbeeld bij recht op liquidatie-uitkeringen  
De cumulatief preferente aandelen geven bij liquidatie recht op een uitkering 
van 2 miljoen euro van het eigen vermogen van de BV. Stel dat de waarde 
economisch verkeer van de BV 6 miljoen euro is, dan is mevrouw X met haar 
gewone aandelen gerechtigd tot de overige 4 miljoen euro. Bij een waarde 
economisch verkeer van 6 miljoen euro heeft de heer Y dus recht op meer dan 
25 procent een liquidatie-uitkering en kwalificeert de heer Y als UBO.  
 
Wanneer de waarde economisch verkeer van de BV 10 miljoen euro is, dan 
heeft de heer Y nog steeds aanspraak op een liquidatie-uitkering van 2 miljoen 
euro. Maar dat is in dit geval slechts 20 procent van een eventuele liquidatie-
uitkering en kwalificeert hij dus niet als UBO.  
 
Voorgaande voorbeelden geven aan dat het al dan niet kwalificeren als UBO 
sterk afhankelijk kan zijn aan de hoogte van de dividenduitkering en de waarde 
economisch verkeer van de BV. Dat maakt dat als het begrip eigendomsbelang 
op die manier moet worden uitgelegd er dus ieder jaar een andere 
samenstelling kan zijn van UBO’s zonder dat de structuur juridisch wijzigt. Het 
verdient naar de mening van de leden van de CDA-fractie aanbeveling om dit 
te verduidelijken.  
Aandelen kunnen worden onderscheiden in verschillende soorten of 
aanduidingen. Preferente aandelen zijn aandelen waaraan bijzondere statutaire 
financiële rechten zijn verbonden, bijvoorbeeld ten aanzien van de 
winstuitkering en/of de liquidatie-uitkering. Indien aandelen cumulatieve 
preferentie verlenen, betekent dit dat de preferente aandeelhouder, aan wie 
zijn dividend of andere uitkering op enig moment niet wordt uitbetaald omdat 
er geen of onvoldoende winst beschikbaar was om die betaling te verrichten, 
het recht heeft om het ontbrekende gedeelte van de uitkering ‘in te halen’ 
zodra en voor zover toekomstige voor uitkering vatbare winsten zulks weer 
17
toelaten. In het geval van een BV of NV geldt dat natuurlijke personen die 
direct of indirect meer dan 25 procent van de aandelen, van de stemrechten of 
van het eigendomsbelang in de vennootschap houden, ten minste als 
18
uiteindelijk belanghebbende moeten worden aangemerkt. Deze criteria zijn 
alternatief. Wanneer een natuurlijk persoon minder dan 25 procent van het 
totaal aantal aandelen houdt, maar meer dan 25 procent van de stemrechten, 
kwalificeert deze persoon als UBO.  
 
Ten aanzien van de vraag of bij het bepalen van het eigendomsbelang moet 
worden aangesloten bij het recht op jaarlijkse uitkering, recht op liquidatie-
uitkering of beide, merk ik het volgende op. Het begrip eigendomsbelang is in 
het Uitvoeringsbesluit Wwft 2018 gedefinieerd als het “recht op uitkering van 
de winst of de reserves van een rechtspersoon of personenvennootschap, of op 
overschot na vereffening”. Onder deze definitie valt het recht op jaarlijkse 
uitkeringen uit de winst of reserves uit de vennootschap. Als een rechtspersoon 
door een ontbindingsbesluit wordt ontbonden of opgeheven, kan er na betaling 
van de schulden nog een positief vermogen zijn. Dat heet ook wel het 
 
 
17
 Zie Asser/De Serière 2-IV 2018/127. 
18
 Artikel 3, lid 1, sub a, onder 1° van het Uitvoeringsbesluit Wwft 2018. 
1 
 

Administratiekantoor beheert dan slechts ten behoeve van de 
19
certificaathouders en functioneert als doorgeefluik. In dat geval is er bij een 
uitkering aan de certificaathouder geen sprake van een ‘uitkering uit het 
vermogen’ van de Stichting Administratie Kantoor, die valt onder de definitie 
van ‘eigendomsbelang’ in artikel 1 van het Uitvoeringsbesluit Wwft 2018. Deze 
uitleg sluit aan bij de interpretatie van het Uitvoeringsbesluit Wwft 2018 in de 
praktijk. Wanneer een Stichting Administratiekantoor slechts administreert en 
beheert ten behoeve van de certificaathouders, worden de certificaathouders in 
de regel niet als UBO van deze Stichting Administratiekantoor aangemerkt  
Een certificaathouder is steeds UBO van de onderliggende vennootschap, als de 
door hem gehouden certificaten een eigendomsbelang van meer dan 25% 
vertegenwoordigen. 
 
Pseudo-UBO  
Wanneer geen natuurlijk persoon kan worden aangewezen als UBO, dient een 
pseudo-UBO te worden aangewezen. Als pseudo-UBO kwalificeert het statutair 
bestuur. De eerste vraag van de leden van de CDA-fractie is of bij registratie 
van de pseudo-UBO het volledige bestuur moet worden opgegeven of kan 
worden volstaan met (bijvoorbeeld) de bestuursvoorzitter. Maakt het hierbij 
nog uit of de bestuurders gezamenlijk of zelfstandig handelingsbevoegd zijn?  
 
Hun tweede vraag is welke natuurlijk persoon als pseudo-UBO kwalificeert 
wanneer het bestuur van de UBO-registratieplichtige op haar beurt ook een 
rechtspersoon is (een bestuurder/rechtspersoon). Is de pseudo-UBO in dat 
geval de bestuurder van de desbetreffende bestuurder/rechtspersoon - ervan 
uitgaande dat dit een natuurlijk persoon is - of is dat de UBO van de 
bestuurder/rechtspersoon? Het meest voor de hand liggende lijkt te zijn dat de 
bestuurder van de bestuurder/rechtspersoon als UBO kwalificeert omdat in 
beginsel diegene de UBO-registratieplichtige op dagelijkse basis bestiert.  
Indien het niet mogelijk blijkt een natuurlijk persoon te achterhalen die de 
uiteindelijke eigenaar is van of de zeggenschap heeft over een juridische 
entiteit via het houden van aandelen, stemrechten, eigendomsbelang of andere 
middelen, dient het hoger leidinggevend personeel van de juridische entiteit als 
uiteindelijk belanghebbende te worden aangemerkt (de zogenaamde pseudo-
ubo). Met het Implementatiebesluit registratie uiteindelijk belanghebbenden 
van vennootschappen en andere juridische entiteiten wordt verduidelijkt wie 
als hoger leidinggevend personeel kwalificeert: alle leden van het bestuur 
dienen in een dergelijk geval als UBO te worden aangewezen. Er is geen grond 
om onderscheid te maken tussen de verschillende bestuurders. Hierbij is het 
niet van belang of de bestuurders al dan niet handelingsbevoegd zijn. In geval 
het hoger leidinggevend personeel als UBO moet worden aangewezen dan 
betreft dit elke bestuurder die deel uitmaakt van het bestuur. 
 
In het geval het bestuur van een rechtspersoon door een andere rechtspersoon 
wordt bekleed, kan die besturende rechtspersoon niet als pseudo-UBO 
kwalificeren. Alleen natuurlijke personen kunnen als (pseudo-)UBO 
kwalificeren. Indien er sprake is van een rechtspersoon-bestuurder, dan is 
derhalve elke natuurlijke persoon die daarvan bestuurder is in voorkomend 
geval tevens de pseudo-UBO van de rechtspersoon die UBO-registratieplichtig 
 
 
19
 Vgl. Asser/Rensen 2-III 2017/308 en S.B. Garcia Nelen en C.A. Schwarz, Monografieën 
ondernemingsrecht deel B19: Certificering van Aandelen, par. 2.2.1. 
1 
 

op dat moment voldoet aan de UBO-definitie? Deze tweede vraag is bedoeld 
om duidelijkheid te krijgen of er enige terugwerkende kracht zit in de 
inschrijving. Moet bij de eerste inschrijving worden aangegeven wie de UBO 
was ten tijde van de inwerkingtreding van de implementatiewetgeving of moet 
alleen worden aangegeven wie de UBO is op het moment van inschrijven?  
Bij de eerste inschrijving wordt opgave gedaan van de uiteindelijk 
belanghebbende die op dat moment aan de definitie voldoet. Het is niet nodig 
om te registreren wie de UBO was tussen het moment van inwerkingtreding 
van de wet en de eerste inschrijving. Wanneer zich na de eerste inschrijving 
een wijziging voordoet, dient daarvan per omgaande opgave te worden 
gedaan. Wijzigingen na deze eerste inschrijving worden wel vastgelegd in het 
register. 
 
Uitspraak minister over buitenlandse entiteiten roept vragen op  
De minister van Financiën heeft tijdens de behandeling van het 
Implementatiewetsvoorstel in de Tweede Kamer op 3 december 2019 ter zake 
van de UBO-registratieverplichting voor buitenlandse entiteiten het volgende 
aangegeven: ‘Entiteiten die buiten Nederland worden opgericht en die hun 
zetel naar Nederland willen verplaatsen, moeten zich inschrijven in het 
21
Handelsregister en zich dan ook als UBO registreren.’ In het voorgestelde 
artikel 10a, tweede lid van de Wwft staat evenwel: ‘In deze paragraaf wordt 
onder vennootschap of andere juridische entiteit verstaan: een in Nederland 
opgerichte vennootschap of andere juridische entiteit die een van de volgende 
rechtsvormen heeft: (...).’ Is onveranderd gebleven dat alleen daadwerkelijk in 
Nederland opgerichte rechtspersonen een UBO-registratieverplichting krijgen? 
Of wordt het verplaatsen van een rechtspersoon naar Nederland en inschrijving 
in het Handelsregister gekwalificeerd als ‘in Nederland oprichten’?  
Voor de inschrijving van UBO’s in het handelsregister is het voorgestelde artikel 
15a van de Handelsregisterwet 2007 leidend. Daarin is bepaald dat de 
registratieplicht van toepassing is als een vennootschap of andere juridische 
entiteit verplicht is zich op grond van artikel 5 of artikel 6, eerste lid, van de 
Handelsregisterwet 2007 zich in te schrijven in het handelsregister. Op grond 
van die artikelen is de zetel van een rechtspersoon leidend voor inschrijving in 
het handelsregister. Als een rechtspersoon diens zetel naar Nederland 
verplaatst dan moet deze rechtspersoon zich in het Nederlandse 
handelsregister in schrijven en geldt de verplichting tot registratie van diens 
UBO’s. 
 
Overige vragen  
Is het de bedoeling dat donaties die hulporganisaties doen aan 
oorlogsslachtoffers en daklozen ook de bedoelde gegevens van die personen 
gaan bijhouden? Indien dit antwoord bevestigend wordt beantwoord, hoe ziet 
de regering dat dan in de praktijk voor zich, zeker indien het gaat om hulp in 
de vorm van uitkeringen in natura (zoals het uitdelen van dekens, voedsel, 
medicijnen en dergelijke)?  
Ik begrijp de vraag zo dat wordt gedoeld op de verplichting van artikel 2:290 
BW voor stichtingen om in een register de namen, de adressen en het 
uitgekeerde bedrag bij te houden van personen aan wie in een bepaald 
boekjaar een uitkering is gedaan. In het wetsvoorstel wordt in artikel 2:290 
BW geregeld dat het bestuur van een stichting verplicht is alle begunstigden 
 
 
21
 Handelingen TK 2019/2020, nr. 31, item 59, blz. 26. 
1 
 

volgens de regering de definitie is van het begrip ‘uitdeling’? 
De vraag wordt zo begrepen, dat de leden willen weten wat wordt bedoeld met 
het begrip ‘uitkering’ in artikel 2:290 lid 1 BW. Artikel 2:290 lid 1 BW betreft 
het voor uitkering vatbare bedrag in een bepaald boekjaar. Het begrip uitkering 
wordt in artikel 2:290 lid 1 BW op dezelfde wijze uitgelegd als in het 
Uitvoeringsbesluit Wwft 2018. Op grond van het Uitvoeringsbesluit Wwft 2018 
geldt dat het moet gaan om ‘een recht op uitkering uit het vermogen van een 
rechtspersoon of personenvennootschap, waaronder de winst of de reserves, of 
24
op overschot na vereffening’. Als een uitkering van een stichting aan een 
begunstigde niet de drempel van 25 procent of meer haalt van artikel 3, lid 1, 
sub c, onder 1°, van voornoemd besluit dan dient deze uitkering te worden 
opgenomen in het interne register op grond van artikel 2:290 BW. 
 
De leden van de CDA-fractie gaan ervan uit dat een financiële bijdrage van een 
Nederlandse fondsenwervende organisatie aan haar zusterorganisatie (een 
rechtspersoon) ook onder de verplichting valt. De partnerorganisatie is dan een 
persoon in de zin van de bepaling. Is dat juist?  
In artikel 2:290 BW wordt met het begrip ‘personen’ gedoeld op zowel 
natuurlijke personen als rechtspersonen. Artikel 2:290 BW is een specificering 
van artikel 2:10 BW. Voor de administratieplicht in artikel 2:10 is niet relevant 
of de rechtspersoon rechten en verplichtingen heeft tegenover natuurlijke 
personen dan wel tegenover rechtspersonen. Rechtspersonen vallen derhalve 
onder de verplichting van artikel 2:290 BW. Overigens ligt het in voorkomend 
geval voor de hand dat de stichting in haar administratie de naam en het adres 
van de rechtspersoon bijhoudt aan wie zij een financiële bijdrage doet. 
 
Wordt er gewaarborgd dat de informatie die de bevoegde autoriteiten 
verkrijgen uit dit interne register niet wordt gedeeld met onvrije landen of met 
landen waar het risico wordt gelopen dat overheden of ambtenaren ontvangen 
gelden ten onrechte gaan opeisen (bijvoorbeeld landen waar geen 
godsdienstvrijheid heerst of waar sprake is van grootschalige corruptie)?  
Zoals hierboven aangegeven betreft artikel 2:290 BW een specificering van 
artikel 2:10 BW en wordt deze toevoeging gedaan op basis van aanbevelingen 
OESO inzake uitwisseling van belastinggegevens. De bepaling biedt op zichzelf 
echter geen grondslag voor het delen van deze gegevens door de 
Belastingdienst met andere landen. Hiervoor moet een adequate grondslag 
zijn. Het voorliggende wetsvoorstel brengt geen wijziging aan in het bestaande 
stelsel van uitwisseling van dergelijke gegevens. 
 
Stel, een filantropische stichting heeft in enig jaar onverwachts, door 
omstandigheden, slechts weinig middelen ter besteding. Zij besteedt in totaal 
in dat jaar slechts 2000 euro, waarvan 600 euro aan een patiënt met een 
ernstige ziekte ten behoeve van medicijnen. Dit is meer dan 25% van de 
jaarlijkse bestedingen. Deze patiënt heeft geen recht op jaarlijkse uitkeringen 
noch een recht op het vermogen. Het lijkt de leden van de CDA-fractie niet de 
bedoeling dat deze patiënt UBO zal zijn. Is deze aanname juist? Indien dit juist 
is, kan de volgende passage uit de memorie van toelichting dan worden 
herzien: “Van begunstigden van een stichting die een uitkering krijgen van 
meer dan 25% van het uitgekeerde bedrag moet op basis van dit wetsvoorstel 
en de uitwerking in het Uitvoeringsbesluit Wwft 2018 informatie door de 
 
 
24
 Vgl. artikel 1 jo. artikel 3, eerste lid, sub c, onder 1°, van het besluit. 
1 
 

Tot slot verzoeken de leden van de CDA-fractie de regering om een reactie op 
de brief van VNO-NCW en MKB Nederland van 23 januari 2020 inzake dit 
26
wetsvoorstel.  
In de brief van VNO-NCW en MKB Nederland van 23 januari 2020 wordt een 
viertal vragen gesteld. Er wordt gevraagd wanneer de 18 maanden termijn 
voor vulling van het register ingaat. Het antwoord hierop is dat deze ingaat per 
datum inwerkingtreding van de wet. De reden dat in de Kamerstukken 10 
januari 2020 is gehanteerd is omdat dit de implementatiedatum van de richtlijn 
is en de aanvankelijk voorziene datum inwerkingtreding was.  
 
Voorts wordt verzocht om een toezegging dat de verbeterde 
identificatiemogelijkheden en de mogelijkheid voor de UBO inzicht te krijgen in 
het aantal raadplegingen vóór het verstrijken van de 18-maanden termijn 
onderdeel zijn van het UBO-register. Zoals aangegeven in de nota naar 
aanleiding van het verslag is aan de Tweede Kamer de verbeterde identificatie 
van raadplegers mede afhankelijk van de nieuwe identificatiemiddelen die 
worden ontwikkeld in het kader van de Wet Digitale Overheid. Dit wetsvoorstel 
zal naar verwachting medio dit jaar in werking treden. Uitgaande van een 
tijdige implementatie van de WDO is het uitgangspunt dat beide 
privacymaatregelen voor het verstrijken van de 18-maanden-termijn in 
werking zijn getreden. Wat betreft de genoemde motie Bruins, waarin wordt 
verzocht te onderzoeken hoe het UBO-register zo kan worden ingericht dat 
categorieën gebruikers kunnen worden onderscheiden zodat UBO’s op verzoek 
inzicht kunnen krijgen in hoe vaak hun gegevens zijn verstrekt per categorie, 
en wat de toegevoegde waarde daarvan is, en dit bij voldoende meerwaarde bij 
een volgende update te implementeren, geldt dat het onderzoek nog moet 
worden uitgevoerd omdat de focus op dit moment ligt op de aanvang van het 
register. Mocht na onderzoek blijken dat de functionaliteit voldoende 
meerwaarde biedt en technisch mogelijk is, dan heeft het de voorkeur dit 
tegelijk met voornoemde maatregelen te implementeren.  
 
Als laatste verzoeken VNO-NCW en MKB Nederland om een overzicht van de 
afschermingsregimes in verschillende lidstaten, om te bezien of Nederland 
striktere eisen stelt dan andere lidstaten. De regering beschikt niet over een 
dergelijk overzicht. Dat gezegd hebbende is van belang dat het voorzien in de 
mogelijkheid tot afscherming optioneel is onder de (gewijzigde) vierde anti-
witwasrichtlijn. Indien lidstaten ervoor kiezen om een afschermingsregime in te 
richten dan mag afscherming slechts in individuele gevallen worden toegestaan 
indien er sprake is van uitzonderlijke omstandigheden. De richtlijn noemt 
hierbij: minderjarigheid, handelingsonbekwaamheid of wanneer 
openbaarmaking een onevenredig risico op bijvoorbeeld geweld of kidnapping 
met zich meebrengt. Bij de invulling van het Nederlandse afschermingsregime 
is gebruik gemaakt van de ruimte die de richtlijn biedt.  
 
4. Vragen en opmerkingen van de leden van de PvdA-fractie  
De leden van de PvdA-fractie merken op dat er een verband bestaat tussen het 
voorliggende wetsvoorstel en het Initiatiefvoorstel-Nijboer en Alkaya Wet 
centraal aandeelhoudersregister (34661). Deelt de regering de beoordeling dat 
het voorliggende wetsvoorstel minder ambitieus is dan dit initiatiefvoorstel? Zo 
nee, waarom niet? Meer in het algemeen vragen de leden van de PvdA-fractie 
 
 
26
 Griffienummer 166070.02. 
1 
 

28
uiteindelijk belanghebbende.” Daarbij wordt uitgelegd dat dit conform de 
richtlijn is zoals deze binnen de Europese Unie is afgesproken. Echter, de 
richtlijn verbiedt niet om begunstigden die minder dan 25% krijgen te 
registreren als uiteindelijk belanghebbende. Waarom heeft de regering dan 
voor de grens van 25% gekozen? Daarbij vragen deze leden om een uitvoerige 
cijfermatige onderbouwing van het risico op witwassen of 
terrorismefinanciering bij begunstigden die minder dan 25% krijgen. Waaruit 
blijkt dat deze geen risico vormen en dus niet hoeven te worden geregistreerd 
in het UBO-register? Nodigt dit niet uit tot samenwerking tussen meerdere 
begunstigden die allemaal een kleiner aandeel nemen dan 25%? Op die manier 
is het naar de mening van de leden van de PvdA-fractie vrij eenvoudig onder 
UBO-registratie uit te komen. Zij verzoeken de regering om een reactie. 
In lijn met de (gewijzigde) vierde anti-witwasrichtlijn wordt een ondergrens 
van meer dan 25% belang gehanteerd, met als uitgangspunt dat een dusdanig 
belang een indicatie geeft dat deze personen het voor het zeggen hebben 
binnen een entiteit. Het belang van meer dan 25% sluit ook aan bij de 
implementatie van andere lidstaten. Er is geen lidstaat die een lagere grens 
dan 25% heeft. Met het oog op de koppeling van de registers van de lidstaten 
en het feit dat witwassen en financieren van terrorisme bij uitstek 
internationale geldstromen betreffen, is het van belang dat het begrip UBO op 
een zo uniform mogelijke wijze wordt toegepast. 
 
Bovenstaande neemt niet weg dat er ook andere gronden zijn op grond 
waarvan iemand als UBO dient te worden aangemerkt, zoals feitelijke 
zeggenschap of stemrechten. Een persoon die het feitelijk voor het zeggen 
heeft binnen de juridische entiteit, zal alsdan dus ook als UBO moeten worden 
geregistreerd. Het voorgaande geldt ook voor de in de vraag geschetste 
situatie waarin meerdere begunstigden samenspannen om individueel niet 
meer dan 25% belang te hebben. Als dat op instructie is van een of meerdere 
personen die feitelijk zeggenschap hebben, dan dienen deze personen als 
UBO’s te worden aangemerkt. Is de zeggenschap dusdanig gefragmenteerd dat 
ook in praktische zin niemand het voor het zeggen heeft, is er dus ook geen 
UBO. In dat geval zal het hoger leidinggevend personeel als pseudo-UBO’s 
dienen te worden geregistreerd.  
 
Specifiek bij stichtingen geldt in aanvulling op de registratieplicht in het UBO-
register dat zij met de inwerkingtreding van het wetsvoorstel ook verplicht 
worden in hun eigen administratie uitkeringen van 25% of minder bij te 
houden.  
 
5. Vragen en opmerkingen van de leden van de ChristenUnie-fractie  
De bestrijding van witwassen, zo onderstrepen de leden van de ChristenUnie-
fractie, is een missie waartoe de ChristenUnie zich zeer gecommitteerd voelt. 
Een openbaar register van UBO (uiteindelijk belanghebbenden of ‘ultimate 
beneficial owners’) kan daar aan bijdragen. Het voorkomt dat kwaadwillenden 
hun identiteit afschermen c.q. verhullen door juridische structuren. De zes 
UBO-gegevens (naam, geboortemaand/jaar, woonstaat, nationaliteit en aard 
en omvang van het economisch belang van belanghebbende) zijn betrekkelijk 
rechttoe en rechtaan. Biedt dit voldoende houvast voor cliëntenonderzoek? 
Heeft de regering overwogen om extra gegevens op te nemen, bijvoorbeeld 
 
 
28
 Kamerstukken II 2018/19, 35179, nr. 3, blz. 44. 
1 
 

 
Het is de bedoeling dat de registers op termijn gekoppeld worden voor alle EU-
lidstaten. Kan de regering aangeven hoe deze koppeling zal plaatsvinden en 
hoe het toezicht hierop wordt vormgegeven? Hoe is voorzien dat de individuele 
lidstaten van elkaar leren wat betreft de inrichting en handhaving van de UBO-
registers?  
De Europese Commissie is verantwoordelijk voor de technische eisen aan de 
koppeling van de UBO-registers. De Commissie is inmiddels een werkgroep 
met alle lidstaten gestart om de eisen en voorwaarden uit te werken. 
Nederland is hierbij betrokken. Uitgangspunt is dat aangesloten wordt bij de 
wijze van de koppeling van de handelsregisters van de verschillende lidstaten. 
Voor Nederland is hierbij van belang dat de informatie in het Nederlandse UBO-
register onder dezelfde voorwaarden in andere lidstaten geraadpleegd kan 
worden, bijvoorbeeld ten aanzien van de beslotenheid van de aanvullende 
gegevens. Ook op uitvoerings- handhavingsniveau wordt in werkgroepen op 
Europees niveau informatie over de aanpak van witwassen tussen lidstaten 
uitgewisseld. 
 
Kerkgenootschappen vallen buiten de UBO-verplichting. Is de definitie van 
‘kerkgenootschap’ naar het oordeel van de regering operationeel genoeg om de 
niet-UBO verplichting gestand te doen? Dekt deze definitie ook het brede scala 
aan niet-christelijke religieuze verbanden die zich niet direct als kerk 
beschouwen? Is een moskee een kerkgenootschap?  
Op grond van artikel 2 van Boek 2 van het Burgerlijk Wetboek is een 
kerkgenootschap een zelfstandige juridische entiteit. Daarnaast komt het ook 
voor dat religieuze organisaties de rechtsvorm stichting of vereniging 
aannemen. Zowel de specifieke juridische entiteit kerkgenootschap als de 
stichting of vereniging kan gebruikt worden voor elke religieuze richting, 
waaronder de islamitische. In het bij de Tweede Kamer ingediende 
wetsvoorstel was voorzien in een uitzondering voor registratie in het UBO-
register voor uiteindelijk belanghebbenden van de specifieke juridische entiteit 
“kerkgenootschappen”. Bij amendement is deze uitzondering komen te 
30
vervallen. Alle kerkgenootschappen die verplicht zijn zich in het 
handelsregister te registreren moeten daarmee derhalve net als alle andere 
juridische entiteiten ook hun uiteindelijk belanghebbenden registreren. 
 
Verwacht de regering specifieke gevolgen van deze nieuwe wetgeving voor 
familiebedrijven en andere MKB-bedrijven, of is de impact hier onafhankelijk 
van? Zijn de risico’s evenredig in de ogen van de regering, aldus vragen de 
leden van de ChristenUnie-fractie.  
De gevolgen van dit wetsvoorstel zijn gelijk voor alle juridische entiteiten 
waarvan de UBO’s moeten worden geregistreerd. Het is geheel afhankelijk van 
de soort juridische entiteit, zeggenschapsstructuur en eventuele contractuele 
verhoudingen wat de gevolgen voor een individueel bedrijf van dit wetsvoorstel 
zijn. Hierop vormen familiebedrijven geen uitzondering. 
 
Het belang van transparantie over wie achter een juridische entiteit zit, geldt 
voor alle juridische entiteiten en dus ook als de zeggenschap wordt uitgeoefend 
door (een familielid van) degene die de juridische entiteit heeft opgericht. Het 
voorkomen van gebruik van het financiële stelsel voor witwassen, de 
 
 
30
 Kamerstukken II 2019/20, 35179, nr. 9. 
1 
 

primaire doelstelling van het UBO-register?  
Bij algemene maatregel van bestuur wordt uitgewerkt welke organisaties als 
bevoegde autoriteiten kwalificeren, in welke bandbreedtes het economisch 
belang wordt uitgedrukt, welke documentatie ter onderbouwing van het 
economisch belang kan dienen, de gronden waarop gegevens van personen 
afgeschermd kunnen worden, de bewaartermijn van de gegevens in het 
register en de uitwerking van het begrip uiteindelijk belanghebbende. Een 
ontwerp voor deze algemene maatregel van bestuur is openbaar 
33
geconsulteerd. De algemene maatregel van bestuur ligt op dit moment ter 
advisering bij de Raad van State en zal tezamen met het wetsvoorstel in 
werking gaan treden. 
 
Zoals de leden van de fractie van de ChristenUnie aangeven is het voornemen 
om de omvang van het economisch belang uit te drukken in bandbreedtes van 
25 procent. Hiermee wordt het voorbeeld gevolgd van enkele andere 
(voormalig) lidstaten waar al een register actief is, waaronder het Verenigd 
Koninkrijk. Bandbreedtes van 25 procent geven een duidelijke indicatie van de 
omvang van het belang van een uiteindelijk belanghebbende en de invloed en 
het voordeel dat die van deze juridische entiteit heeft. In het kader van de 
aanpak van witwassen worden deze bandbreedtes als afdoende beschouwd. 
Tegelijkertijd zijn de bandbreedtes dusdanig dat bij een beperkte aanpassing 
van bijvoorbeeld de omvang van het aandelenbelang niet telkens ook een 
wijziging in het register nodig is. Dit beperkt de lasten voor de entiteiten. 
 
Deze implementatiewet, uitvloeisel van de vierde EU anti-witwasrichtlijn, 
behoeft geen uitvoering in Caribisch Nederland. Zijn er geen goede redenen, zo 
vragen de leden van de ChristenUnie-fractie, om deze wetgeving wel op de 
BES-eilanden te introduceren? Immers, het witwassen van gelden stopt niet 
aan de grenzen van Europees Nederland.  
De aanpak van witwassen en financieren van terrorisme is ook voor Caribisch 
Nederland een belangrijk aandachtspunt. In het plan van aanpak witwassen 
van 30 juni 2019 zijn ook verschillende maatregelen voor Caribisch Nederland 
aangekondigd. Onder meer wordt de Wwft BES gewijzigd om beter te voldoen 
aan de aanbevelingen van de Financial Action Task Force (FATF) en worden de 
eisen aangescherpt voor poortwachters, in dat kader wordt ook de definitie van 
UBO nader uitgewerkt. De FATF schrijft geen verplichting voor om een 
openbaar register van uiteindelijk belanghebbenden aan te houden. Het 
wetsvoorstel voor wijziging van de Wwft BES ligt op dit moment voor advies bij 
de Raad van State. 
 
Vooralsnog is niet voorzien in een UBO-register in Caribisch Nederland. Een 
UBO-register kent een omvangrijk uitvoeringscomponent alsmede een 
verzwaring van de lasten voor alle opgerichte entiteiten op de eilanden. Voor 
nu wordt eerst ingezet op versterking van het systeem van poortwachters in 
Caribisch Nederland en het toezicht daarop, alsook het vergroten van de 
informatiepositie, kennis en capaciteit van het toezicht en de opsporing. 
 
Tot slot willen de leden van de ChristenUnie-fractie de regering vragen om aan 
te geven hoe zij gehoor gaat geven aan de drie in de Tweede Kamer 
aangenomen moties rond deze Implementatiewet.  
 
 
33
 https://www.internetconsultatie.nl/ubo 
1 
 

transparantie te verhogen over welke personen het uiteindelijk voor het zeggen 
hebben bij juridische entiteiten. Het beoogt het verhullen van criminele 
activiteiten achter juridische entiteiten te bemoeilijken. Het register ziet op de 
versterking van de weerbaarheid van het gehele systeem tegen misbruik, en is 
niet gericht op specifieke juridische entiteiten. Het UBO-register is daarin ook 
belangrijk hulpmiddel voor Wwft-instellingen en bevoegde autoriteiten, als ook 
voor bijvoorbeeld onderzoeksjournalisten of ondernemers. 
 
Vervolgens een vraag over de entiteiten waarvan UBO-informatie wordt 
geregistreerd. De leden van de SGP-fractie hebben kennisgenomen van het 
aangenomen amendement 35179, nr. 9, waardoor de uitzondering voor 
kerkgenootschappen is vervallen. De leden lezen in de memorie van toelichting 
dat ‘godsdienst of levensovertuiging’ een bijzonder persoonsgegeven is in de 
zin van de AVG, hetgeen met zich meebrengt dat grote terughoudendheid dient 
te worden betracht als het gaat om de verwerking hiervan. Hoe wordt deze 
terughoudendheid betracht bij het opnemen van UBO’s van 
kerkgenootschappen in het register?  
Bij registratie van een bijzonder persoonsgegeven dient grote 
terughoudendheid te worden betracht en een zorgvuldige belangenafweging te 
worden gemaakt alvorens ervoor gekozen wordt deze te registreren. In 
onderhavig geval heeft de regering aanvankelijk, na een belangenafweging, 
besloten om kerkgenootschappen uit te sluiten van registratieplicht. Tijdens de 
parlementaire behandeling heeft de Tweede Kamer met het aannemen van het 
amendement, dat de uitsluiting voor kerkgenootschappen schrapt, een andere 
afweging gemaakt. Voor een nadere toelichting hieromtrent wordt verwezen 
naar vergelijkbare vragen op dit punt van de leden van de CDA-fractie. 
 
Het voorgaande neemt niet weg dat het UBO-register verschillende 
privacymaatregelen bevat, die ook gelden voor UBO’s van 
kerkgenootschappen. Zo kan behalve door bevoegde autoriteiten niet op naam 
worden gezocht in het UBO-register, en zijn gevoelige persoonsgegevens, zoals 
het BSN en het adres, alleen voor bevoegde autoriteiten en FIU-Nederland 
toegankelijk. Voorts geldt ook voor deze UBO’s dat bij minderjarigheid, 
handelingsonbekwaamheid, of indien zij onder politiebescherming staan, hun 
gegevens kunnen worden afgeschermd. 
 
Tevens vragen de leden van de SGP-fractie aan de regering hoe het opnemen 
van UBO’s van kerkgenootschappen in het register is te rijmen met artikel 9 
van de AVG? 
Artikel 9, tweede lid, onderdeel g, van de AVG staat kort gezegd verwerking 
van bijzondere persoonsgegevens zoals gegevens die zien op religieuze of 
levensbeschouwelijke overtuigingen toe indien dit noodzakelijk is om redenen 
van zwaarwegend algemeen belang, op grond van unierecht of lidstatelijk 
recht, mits er voldoende waarborgen zijn. 
 
Het voorkomen van het gebruik van het financiële stelsel voor witwassen en 
het financieren van terrorisme wordt als een zwaarwegend algemeen belang 
erkend en bij de totstandkoming van de richtlijn is de proportionaliteit van de 
maatregel zorgvuldig afgewogen. Overwegingen 34 tot en met 42 bij de 
wijzigingsrichtlijn gaan in op de afwegingen die de Europese Commissie heeft 
gemaakt op het gebied van het recht op privacy. Ter bescherming van de 
privacy van de UBO’s zijn nationaal verschillende waarborgen getroffen. Van 
raadplegers wordt registratie, identificatie en een kostenvergoeding gevraagd. 
1 
 

Stichtingen zijn reeds nu verplicht op grond van artikel 10 van Boek 2 van het 
Burgerlijk Wetboek om een administratie te voeren en de daartoe behorende 
boeken, bescheiden en andere gegevensdragers te bewaren op zodanige wijzen 
zodat de verplichtingen te alle tijde kunnen worden gekend. Het in onderhavig 
wetsvoorstel opgenomen artikel 290 van Boek 2 van het Burgerlijk Wetboek is 
een nadere specificering van de bestaande interne administratieplicht op grond 
van artikel 2:10 BW. Omdat artikel 2:290 BW slechts een specificering is van 
artikel 2:10 BW leidt deze verplichting niet tot gevolgen voor de regeldruk. 
Deze specificering volgt op een beoordeling van Nederland door de OESO in het 
kader van uitwisseling van belastinggegevens. Wat betreft het voorbeeld van 
een stichting die hulpgoederen uitdeelt, wordt verwezen naar het antwoord op 
een vergelijkbare vraag van de leden van de CDA-fractie. 
 
De leden van de SGP-fractie maken zich zorgen over religieuze 
genootschappen, denk aan de Joodse gemeenschap, die zich moeten hoeden 
voor terroristische aanslagen. Hoe verhoudt de registratie in het UBO-register 
zich tot de Wet ter voorkoming van witwassen en financieren van terrorisme 
(Wwft), die als doel heeft als witwassen en terrorismefinanciering te 
bestrijden? Hoe wordt voorkomen dat de geregistreerde personen gemakkelijk 
vindbaar zijn, juist voor hen die terroristische aanslagen overwegen? Een 
andere risicogroep in dit verband zijn ‘bekeerlingen’ in migrantenkerken, 
waarbij inschrijving als bestuurder gevaar zou kunnen opleveren voor henzelf 
of naasten. Zijn de genoemde voorbeelden die te maken hebben met veiligheid 
van burgers reden om nadere afweging te maken? Hoe voorkomt de regering 
dat het middel erger kan worden dan de kwaal?  
Het UBO-register is een hulpmiddel bij het voorkomen van het gebruik van 
financiële stelsel voor witwassen en het financieren van terrorisme. Het register 
beoogt te voorkomen dat juridische entiteiten voor die activiteiten, waaronder 
dus terrorisme worden gebruikt. Juridische entiteiten zijn namelijk vatbaar 
voor het verhullen van dergelijke criminele handelingen. Het register moet 
derhalve als complementair gezien worden aan de maatregelen die in de Wwft 
zijn opgenomen alsook aan de andere maatregelen die zijn opgenomen in het 
eerder vermelde plan van aanpak witwassen van 30 juni 2019. 
 
Zoals hierboven al aangegeven kan niet door derden op persoonsgegevens 
worden gezocht, maar slechts op entiteitsbasis. Bij verstrekking van informatie 
van een UBO wordt aan derden nooit een adres verstrekt. Dit gegeven is enkel 
voor FIU-Nederland en bevoegde autoriteiten toegankelijk. Voorts kunnen 
personen die onder politiebescherming staan om afscherming verzoeken. Voor 
zover personen nog niet onder politiebescherming staan maar er wel aanleiding 
is voor een reële dreiging, kunnen zij zich alsnog tot de politie wenden. 
 
Daarnaast wordt gewezen op de bovenvermelde privacywaarborgen. Onder 
meer dienen raadplegers van het register zich te identificeren en worden hun 
gegevens bewaard voor het geval deze nodig zijn voor onderzoek door 
autoriteiten. Voorts zal de regering de privacygevolgen van het UBO-register 
monitoren. Dit is onder meer in lijn met de door de Tweede Kamer 
aangenomen motie van het lid Stoffer om de privacygevolgen voor Algemeen 
Nut Beogende Instellingen te monitoren en de Tweede Kamer hier een jaar na 
vulling van het UBO-register over te informeren. 
 
7. Vragen en opmerkingen van de leden van de PVV-fractie  
 
1 
 

