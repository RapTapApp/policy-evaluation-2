> Retouradres Postbus 90801 2509 LV  Den Haag
De voorzitter van de Tweede Kamer 
Postbus 90801
der Staten-Generaal
2509 LV  Den Haag
Parnassusplein 5
Binnenhof 1A
T   070 333 44 44
2513 AA  Den Haag
www.rijksoverheid.nl
2513AA1XA
Onze referentie
2020-0000046814
Datum 31 maart 2020
Betreft Tijdelijke subsidieregeling loonkosten en 
inkomensverlies CN
De impact van het coronavirus doet zich ook in Caribisch Nederland zwaar 
gevoelen. De gevolgen voor de economie op Bonaire, Sint Eustatius en Saba zijn 
ingrijpend. Bedrijven, zelfstandig ondernemers en werknemers hebben (net als in 
Europees Nederland) zorgen over geld om de rekeningen te betalen, zorgen over 
het in dienst houden van mensen of zorgen over het overeind houden van het 
1
bedrijf. Het kabinet heeft in de brief van 25 maart 2020 de situatie in Caribisch 
Nederland nader toegelicht en maatregelen aangekondigd. Met deze brief wordt de 
uitwerking van deze maatregelen nader toegelicht. De ‘Tijdelijke subsidieregeling 
loonkosten en inkomensverlies CN’ die tot stand is gebracht, is bijgevoegd.  
 
De vormgeving van een regeling voor Caribisch Nederland is onvermijdelijk 
‘passen en meten’, gezien de specifieke lokale context en de beperkingen qua 
uitvoerbaarheid. Verbijzondering ten opzichte van de Europees Nederlandse 
regeling is daarmee een gegeven. Het doel van die regeling is echter hetzelfde als 
de maatregelen die voor Europees Nederland worden genomen: het behouden van 
banen en het bieden van ondersteuning bij acute (inkomens)problemen die 
werknemers, zelfstandigen en bedrijven (gaan) ondervinden. De regeling sluit aan 
op de contouren zoals vermeld in de al genoemde Kamerbrief.   
 
De ingangsdatum van de regeling is afgestemd op het tijdstip waarop de gevolgen 
van de maatregelen in verband met het coronavirus aanmerkelijk voelbaar zijn 
geworden in Caribisch Nederland. Hiervoor wordt de datum van sluiting van het 
luchtruim van Bonaire aangehouden. Daarom werkt de regeling terug tot en met 
13 maart 2020. 
 
Loon- en inkomstenderving 
De regeling voor loon- en inkomstenderving sluit in hoge mate aan op de 
systematiek van de Wet ziekteverzekering BES (hierna: ZV BES), die in de kern 
een loondervingsregeling is. Het uitvoeringsproces wordt zoveel mogelijk parallel 
aan dat van de ZV BES ingericht, en dus met een daarmee overeenkomstig 
uitkeringspercentage (80% van het gemaximeerde dagloon). Voor de ICT-
ondersteuning wordt gebruik gemaakt van dezelfde applicatie.  
 
 
1
 2020D11656 
Pagina 1 van 3

Administratieve lasten  
Datum
De uit deze regeling voortvloeiende administratieve lasten zijn zo gering mogelijk 
31 maart 2020
gehouden door aan te sluiten bij bestaande processen en al beschikbare 
informatie. Uitgangspunt is dat de aanvraagprocedure zo wordt ingericht, dat als 
Onze referentie
regel geen bewijsstukken vooraf worden opgevraagd en dat volstaan kan worden 
2020-0000046814
met de opgave van de aanvrager, die de juistheid ervan dient te verklaren. 
Achteraf zal steekproefsgewijze toetsing plaatsvinden. Een aanmerkelijke bijdrage 
aan het beperken van de administratieve lasten is bovendien dat de aanvrager 
kan volstaan met één aanvraag, die voor de in de toekomst liggende 
subsidieperiode als doorlopende aanvraag wordt aangemerkt.  
 
Uitvoering 
Het hoofd van de departementale RCN-unit SZW wordt belast met de uitvoering 
van de regeling. De inhoud van deze regeling is in goed overleg met de RCN-unit 
SZW tot stand gekomen. De RCN-unit SZW acht de regeling uitvoerbaar.  
 
De subsidie wordt telkens achteraf uitbetaald. De urgentie van de maatregel 
dwingt de RCN-unit SZW hierbij tot een marginale toetsing van de aanvragen. Er 
wordt gekozen voor steekproefgewijze controle achteraf. Voor zover deze 
benadering van invloed zou zijn op de rechtmatigheid, geldt deze gezien het 
karakter van noodmaatregel als onvermijdelijk en is een eventueel 
rechtmatigheidsrisico goed te verdedigen. Indien tijdens of bij het vaststellen van 
de subsidie sprake is van een redelijk vermoeden van een strafbaar feit, dan kan 
de RCN-unit SZW aangifte doen bij het Openbaar Ministerie.   
 
Financieel 
Het bedrag ter grootte van € 10 miljard dat via de bij de incidentele suppletoire 
2 
begroting inzake Noodpakket banen en economie is toegevoegd aan de artikel 1 
van de SZW-begroting is mede bestemd voor Caribisch Nederland. De 
vrijgemaakte middelen zijn bedoeld voor de eerste 3 maanden van de regeling. De 
toedeling van de middelen voor Caribisch Nederland zal via een suppletoire 
begroting aan de Kamer worden voorgelegd.  
 
Hoe hoog de uitgaven aan de tijdelijke subsidieregeling loonkosten en 
inkomensverlies Caribisch Nederland zullen zijn is lastig te voorspellen. De 
uitgaven hangen sterk af van het aantal aanvragen van werkgevers en de omvang 
van deze aanvragen (op basis van het verwachte omzetverlies). De inschatting is 
dat de uitgaven circa 13 miljoen euro zullen zijn voor de eerste drie maanden. Dit 
is gebaseerd op de inschatting dat werkgevers gemiddeld voor ruim 35% van de 
werknemers gebruik maken van de regeling. Indien het aantal aanvragen hoger is 
en/of de omvang van de aanvragen groter, dan nemen de kosten toe. 
 
de Staatssecretaris van Sociale Zaken 
en Werkgelegenheid, 
 
 
 
 
T. van Ark
 
2
 Kamerstukken II 2019/20, 35415, nr. 1 
Pagina 2 van 3

