> Retouradres Postbus 20011 5200 EA  Den Haag
DGKR
Aan de Voorzitter van de Tweede Kamer der Staten-
Ministerie van Binnenlandse 
Generaal
Zaken en Koninkrijksrelaties
Postbus 20018
Turfmarkt 147
2500 EA Den Haag
Den Haag
Postbus 20011
5200 EA  Den Haag
Nederland
Kenmerk
2020-0000126759
Uw kenmerk
33845-36/2020D04218
Datum 23 maart 2020
Betreft Beantwoording vragen n.a.v. het IPKO
Hierbij bied ik u de antwoorden aan op de 83 schriftelijke vragen van enkele leden 
van de commissie Koninkrijksrelaties uit de Tweede Kamer die onderdeel 
uitmaakten van de IPKO-delegatie van Nederland naar het IPKO van januari 
2020. De vragen hebben niet alleen betrekking op het IPKO maar vloeien tevens 
voort uit een aantal werkbezoeken en gesprekken van de delegatie rondom het 
IPKO. Deze vragen werden ingezonden op 4 februari 2020 met kenmerk 33845-
36/2020D04218. 
 
 
De minister van Binnenlandse Zaken en Koninkrijksrelaties, 
 
 
 
 
 
 
 
drs. R.W. Knops 
 
 
 
 
 
 
 
 
 
 
 
 
 
 
 
 
 
Pagina 1 van 35

van Bestuur die nodig is om de alcoholcontrole in Caribisch Nederland op een 
moderne 
manier te laten verlopen? Wordt de deadline van deze AMvB (maart 2020) 
gehaald? 
 
Antwoord 5 
De minister van Justitie en Veiligheid geeft aan dat de Ministerraad op 10 januari 
jl. heeft ingestemd met het conceptbesluit. Hierop is het besluit aanhangig 
gemaakt bij de Raad van State voor advies.  
De minister van Justitie en Veiligheid verwacht het advies van de Raad van State 
op korte termijn te ontvangen. Afhankelijk van het advies kan het noodzakelijk 
zijn het besluit aan te passen. Daarna volgt bekrachtiging en publicatie. De eerst 
mogelijke datum van inwerkingtreding is daarmee 1 april 2020. Op dit moment 
wordt door het Korps Politie Caribisch Nederland (KPCN) al wel gebruik gemaakt 
van de blaastest als indicatiemiddel voor alcoholgebruik in het verkeer. Daarnaast 
kan zo door de medewerkers ervaring op worden gedaan met de nieuwe 
werkwijze en het publiek hiermee vertrouwd raken. 
 
Vraag 6 
Welk beleid heeft Curaçao ten aanzien van verblijf en tewerkstelling van 
arbeidsmigranten? 
Welk beleid heeft Curaçao ten aanzien van asielzoekers? 
 
Antwoord 6 
De belangrijkste bepalingen ten aanzien van het verblijf en tewerkstelling van 
arbeidsmigranten op Curaçao worden geregeld in de Landsverordening Toelating 
en Uitzetting (LTU) en de Landsverordening Arbeid Vreemdelingen (LAV). De 
Landsverordening Toelating en Uitzetting (LTU) stelt dat iedere vreemdeling die 
toegelaten wil worden tot Curaçao in het bezit moet zijn van een van 
overheidswege toegekende verblijfstitel. Een rechtmatig toelating tot verblijf 
wordt van rechtswege toegekend of bij vergunning verleend. De LAV bevat 
bepalingen inzake de verlening van tewerkstellingsvergunningen. Aanvragen voor 
tewerkstellingsvergunningen worden onder meer geweigerd indien op de lokale 
arbeidsmarkt arbeidskrachten beschikbaar zijn voor het doen verrichten van 
werkzaamheden waarop de vergunning betrekking heeft. Het beleid is een 
autonome aangelegenheid van het land Curaçao. 
 
Curaçao kent geen asielprocedure. Individuen kunnen een verzoek tot 
bescherming doen, op grond van artikel 3 EVRM. Dit artikel verbiedt foltering en 
onmenselijke of vernederende behandeling of bestraffing. Curaçao is niet 
aangesloten bij het Vluchtelingenverdrag. Het feit dat Curaçao niet aangesloten is 
bij het Vluchtelingenverdrag en derhalve niet gehouden is tot het hebben van een 
asielprocedure betekent echter niet dat er geen individuele toetsing kan 
plaatsvinden of dat migranten niet kunnen worden teruggestuurd.  
 
De staatssecretaris van Justitie en Veiligheid en ik hebben de Eerste en Tweede 
Kamer met regelmaat uitgebreid geïnformeerd over het vreemdelingenbeleid van 
Curaçao. Ik verwijs u naar Kamerbrieven en beantwoording van Kamervragen, 
waarin onder andere wordt ingegaan op de aanvraagprocedure om bescherming 
Pagina 21 van 35

Hierover hebben de staatssecretaris van Justitie en Veiligheid, de minister van 
Defensie en ik naar aanleiding van Kamervragen van de leden Groothuizen en 
Diertens (D66) de Tweede Kamer onlangs geïnformeerd.  
 
Vraag 11 
Welke concrete hulpverzoeken hebt u gekregen van Curaçao voor een 
menswaardige langere 
opvang van migranten? 
 
Antwoord 11 
Curaçao verzocht in 2019 om ondersteuning bij de opvang van personen die zich 
in een uitzonderlijk kwetsbare situatie bevinden na het indienen van een aanvraag 
tot bescherming. Curaçao gaf hierbij aan dat voor de overige aanvragers in 
principe geen opvang wordt gerealiseerd. 
 
Vraag 12 
Waarom zijn de nieuwe ziekenhuizen op Aruba, Curaçao, Bonaire en Sint Maarten 
er niet in geslaagd om onderling afspraken te maken over specialistische 
medische zorg, zodat patiënten van alle (ei)landen minder vaak naar Colombia of 
andere landen in de verre omgeving hoeven worden gestuurd en zorggeld binnen 
het Koninkrijk blijft? 
 
Antwoord 12 
De staatssecretaris van Volksgezondheid, Welzijn en Sport geeft aan dat er 
verschillende redenen zijn waarom de ziekenhuizen geen structurele afspraken 
maken om patiëntenstromen grotendeels binnen het Koninkrijk te houden. 
Belangrijkste reden voor medische uitzendingen buiten het Koninkrijk is dat de 
ziekenhuizen niet alle specialismen in huis hebben. Voor de tertiaire zorg zal het 
vaak nodig blijven om dit buiten het Koninkrijk in te kopen. Daarnaast besluiten 
de ziekenhuizen zelf over zaken als uitbreiding van specialismen, investeringen en 
samenwerking. Ook speelt mee dat de ziekenhuizen in verschillende landen van 
het Koninkrijk staan en dat volksgezondheid een autonome aangelegenheid is. De 
regeringen handelen daar naar als het gaat om de afstemming van specialismen 
in hun ziekenhuizen. 
 
Vraag 13 
Welke mogelijkheden ziet u om nu alsnog afspraken te maken over verdeling van 
specialistische medische zorg in de ziekenhuizen in/op de verschillende 
(ei)landen? 
 
Antwoord 13 
De staatssecretaris van Volksgezondheid, Welzijn en Sport geeft aan dat dit 
onderwerp andermaal zal worden geagendeerd tijdens het Vierlandenoverleg 
Volksgezondheid dat nog moet worden ingepland. Zoals te doen gebruikelijk zal 
hij u over de gemaakte afspraken te zijner tijd nader informeren. 
 
Vraag 14 
Blijft de intensieve samenwerking tussen het CMC op Curaçao en het Erasmus 
Medisch Centrum in Rotterdam ook in de toekomst voortbestaan? 
Pagina 21 van 35

Ja. 
 
Vraag 18 
Passen de geplande verkiezingen in oktober 2020 in de Tijdelijke wet 
taakverwaarlozing Sint Eustatius, of moet deze wet hiervoor worden aangepast? 
Zo ja, wanneer gaat u dit wetsvoorstel indienen? 
 
Antwoord 18  
In mijn brief van 24 september jl.  aan uw Kamer heb ik mijn voornemen 
aangekondigd om op basis van een nieuwe tijdelijke formele wet de 
eilandraadsverkiezingen te organiseren. Ik verwacht naar aanleiding van het 
advies van de Afdeling advisering van de Raad van State, het wetsvoorstel op 
korte termijn naar uw Kamer te kunnen verzenden. 
  
Vraag 19 
Betekenen de verkiezingen in oktober tevens het einde van het bestuurlijk 
ingrijpen in het kader van de taakverwaarlozing op Sint Eustatius? Zo nee, op 
welke wijze wordt het nieuwe bestuur van het eiland begeleid in het afronden van 
dit proces van bestuurlijk herstel? 
 
Antwoord 19 
Zoals ik in mijn brief van 24 september jl. aan uw Kamer al aangaf, is mijn 
beleidsvoornemen om de bestuurlijke ingreep te verlengen. De voorgenomen 
eilandraadsverkiezingen betekenen dus niet het einde van het bestuurlijk 
ingrijpen op Sint Eustatius. Mijn redenering die hieraan ten grondslag ligt, staat 
beschreven in de eerdergenoemde Kamerbrief.   
Met het wetsvoorstel dat ik in de brief aankondigde, zal een zogenaamd 
overgangsregime mogelijk worden, waarbij de reguliere bestuurlijke verhoudingen 
op geleidelijke wijze hersteld kunnen worden. Dat stelt de regeringscommissaris 
in staat om zo lang als nodig een rol te blijven vervullen binnen het 
eilandsbestuur. Tevens krijgen de nieuwe eilandraadsleden en de (potentiële) 
bestuurders en ambtenaren opleidingen aangeboden. Deze drie elementen zorgen 
voor de begeleiding van het nieuwe bestuur richting volledig bestuurlijk herstel en 
het einde van de bestuurlijke ingreep.  
 
Vraag 20  
Wat wordt na de verkiezingen de positie van de regeringscommissaris? Vertrekt 
hij van het eiland of blijft hij nog actief, bijvoorbeeld als procesbewaker? Zo ja, 
hoe gaat die functie er in hoofdlijnen dan uitzien? 
 
Antwoord 20 
Omdat de reguliere bestuurlijke verhoudingen geleidelijk worden hersteld, is het 
van belang dat de regeringscommissaris ook na de voorgenomen verkiezingen 
van de leden van de eilandsraad een rol blijft vervullen binnen het eilandsbestuur. 
Zolang bestuursorganen nog niet zijn hersteld of nog niet zelfstandig en naar 
behoren te kunnen functioneren, is het niet verantwoord de bestuurlijke ingreep 
volledig te beëindigen; in deze fase heeft de aanwezigheid van de 
regeringscommissaris een toegevoegde waarde. De precieze rol en 
Pagina 21 van 35

Caribisch Nederland en onze betrokkenheid binnen het Koninkrijk, heeft het 
kabinet de afgelopen maanden vinger aan de pols gehouden en ook technische 
ondersteuning aangeboden. Er zijn concrete suggesties gedaan voor de aanpak 
van de problemen en voor samenwerking bij het zoeken naar oplossingen. De 
minister van Financiën heeft onder andere ook de suggestie gedaan dat het 
Internationaal Monetair Fonds benaderd wordt vanwege haar kennis en kunde op 
het gebied van het verbeteren van financiële stabiliteit in kwetsbare kleine 
economieën. Het blijft aan de landen Curaçao en Sint Maarten om de 
noodzakelijke maatregelen te nemen en hervormingen door te voeren.  
 
Vraag 24 
Kunt u uitsluiten dat de afgelopen jaren politieke beïnvloeding heeft 
plaatsgevonden op de CBCS? 
 
Antwoord 24 
Het dagelijks bestuur van de CBCS wordt gevormd door de Raad van Bestuur. De 
Raad van Bestuur besluit op basis van consensus over de uitvoering van haar 
taken. Indien consensus niet bereikt kan worden, beslist de president van de 
CBCS. De drie leden van de Raad van Bestuur worden door Curaçao en Sint 
Maarten benoemd op basis van reputatie en beroepservaring op financieel-
economisch gebied. In het statuut van de Centrale Bank is vastgelegd dat 
beïnvloeding van de uitvoering van de taken van de CBCS door regeringen of 
andere instellingen van Curaçao of Sint Maarten niet is toegestaan. Het is de 
verantwoordelijkheid van de actoren op Curaçao en Sint Maarten om op deze 
wijze uitvoering te geven aan hun rollen. De minister van Financiën staat daar als 
minister van het land Nederland op afstand van (en vanuit die rol kan de minister 
ook niet garanderen dat er geen politieke beïnvloeding heeft plaatsgevonden). In 
dat licht wil de minister van Financiën benadrukken dat het belangrijk is dat 
partijen elkaars rollen en verantwoordelijkheden respecteren. Verder kan de 
minister uit ervaring zeggen dat bij het vinden van oplossingen voor problemen in 
de financiële sector een goede samenwerking tussen overheid en toezichthouder 
van groot belang is.  
 
Vraag 25 
Heeft de relatief kleine CBCS voldoende kennis en kunde om de relatief grote 
financiële sector op Curaçao en Sint Maarten te controleren? Zo nee, op welke 
manier zou schaalvergroting mogelijk zijn? 
 
Antwoord 25 
Zie antwoord op vraag 23. 
 
Vraag 26 
Op welke manier heeft DNB invloed op het beleid en de uitvoering daarvan door 
de CBCS? 
 
Antwoord 26 
De minister van Financiën geeft aan dat de DNB in Caribisch Nederland (Bonaire, 
Sint Eustatius en Saba) verantwoordelijk is voor het prudentieel toezicht en het 
integriteitstoezicht op door de Wet financiële markten BES bepaalde instellingen. 
Pagina 21 van 35

Vraag 30 
Kunt u uiteenzetten hoe de oproep van het IPKO om te komen tot een taskforce 
op het vlak 
van detentieomstandigheden, alternatieve straffen en resocialisatie besproken is 
tijdens het 
Justitieel Vierlanden Overleg? Kunt u de leden van het IPKO informeren over de 
besluitvorming op dit punt? 
 
Antwoord 30 
In de kabinetsappreciatie van de IPKO-afsprakenlijst d.d. 11 maart jl.  heb ik u 
hierover geïnformeerd. 
 
Vraag 31 
Waarom is de meldkamer van het Politiekorps Caribisch Nederland (KPCN) niet 
direct 
aangesloten op de politiemeldkamers in Nederland, bijvoorbeeld op de meldkamer 
van de 
Landelijke Eenheid in Driebergen? Is het vanuit het oogpunt van 
privacyregelgeving zonder 
meer mogelijk om politie-informatie op adequate wijze te delen tussen Nederland 
en het 
Caraïbisch deel van Nederland vice versa? 
 
Antwoord 31 
De minister van Justitie en Veiligheid geeft aan dat toen Bonaire, Sint Eustatius 
en Saba in 2010 openbare lichamen van Nederland werden, ervoor gekozen is om 
Europese regelgeving (Telecommunicatiewet) niet te implementeren. In de 
Telecomwet zijn vereisten voor het aanleveren van 1-1-2-verkeer opgenomen, 
waaraan momenteel niet voldaan kan worden. Verder geeft de minister aan dat er 
praktische bezwaren zijn op het gebied van taal (er wordt onder meer Papiamento 
en Engels gesproken op de BES) en van noodzakelijke kennis van de lokale 
situatie. Die bezwaren verzetten zich tegen het aansluiten van de meldkamer op 
de BES op de meldkamer van de landelijke eenheid. 
Het is vanuit privacyregelgeving zonder meer mogelijk om politie-informatie te 
delen tussen Nederland en Caribisch Nederland. 
 
Vraag 32  
Welke mogelijkheden bestaan er om de uitvoeringscapaciteit van het Openbaar 
Lichaam 
Bonaire te versterken vanuit Nederland? Deelt u de opvatting dat die versterking 
vooral 
vorm zou kunnen krijgen vanuit gemeenten, vanuit de VNG, vanuit ambtenaren 
en vanuit 
bestuurders die actief zijn (geweest) op lokaal Nederlands niveau? Welke 
initiatieven lopen 
er op dit vlak en wat zijn de mogelijkheden om dit te intensiveren? Kunt u deze 
vragen ook 
beantwoorden voor het verstevigen van de uitvoeringscapaciteit op Curaçao? 
 
Pagina 21 van 35

dat er een functionerende bolletjesscanner op Hato aanwezig is zoals de minister 
van Justitie en Veiligheid uw Kamer ook op  28 november 2019 heeft geschreven.  
Ook hebben de autoriteiten mij aangegeven dat er geen 100% controle 
plaatsvindt op Hato zoals die op Schiphol is ingericht. 
 
De Curaçaose autoriteiten hebben aangegeven dat er in de zeehaven twee 
mobiele goederenscanners aanwezig zijn, die sinds ongeveer twee jaar defect 
zijn. In de zeehaven wordt momenteel in afwezigheid van de scanners fysiek 
gecontroleerd, deels steekproefsgewijs en deels op basis van inlichtingen. In het 
verbetervoorstel goederenscanners van de Baselines zee- en luchtgrenzen is de 
aanschaf van 1 nieuwe goederenscanner voor de zeehaven van Curaçao 
aanbevolen. Het is aan Curaçao zelf om uitvoering te geven aan de 
verbetervoorstellen. 
 
Vraag 35  
Wat is de voortgang van de Baselines zee- en luchtgrenzen zoals beschreven in 
het verslag 
van het JVO dat op 30 september 2019 is verstuurd aan de Kamer? Welke 
maatregelen zijn 
inmiddels geïdentificeerd om te komen tot minimale grensnormen? Heeft het 
implementatieteam inmiddels een definitief plan van aanpak kunnen presenteren? 
Welke 
(zelfstandige) rol heeft de Koninklijke Marechaussee toebedeeld gekregen in dit 
plan van 
aanpak ten aanzien van de grensbewaking? 
 
Antwoord 35 
Zoals de minister van Justitie en Veiligheid en ik u bij brief van 13 februari jl. 
hebben geïnformeerd, is tijdens het JVO van januari 2020 de voortgang van de 
Baselines zee- en luchtgrenzen besproken.  Er zijn in het JVO van januari 2020 
drie verbetervoorstellen ingebracht, waarvan één definitief en twee in concept. 
Het definitieve verbetervoorstel omvat een advies over de inzet van 
goederenscanners en bijbehorende trainingen voor de diensten in het Caribisch 
deel van het Koninkrijk. In het verbetervoorstel goederenscanners is geen 
specifieke rol voor de Koninklijke Marechaussee beschreven.  
 
Vraag 36 
Kunt u een cijfermatig overzicht geven van het aantal controles en de 
drugsvangsten op Schiphol? 
 
Antwoord 36 
De minister van Justitie en Veiligheid heeft mede namens mij op 28 november 
2019, op basis van verkregen gegevens van de staatssecretaris van Financiën, uw 
Kamer ingelicht over het aantal drugsvangsten op Schiphol uit het Caribisch 
gebied van de afgelopen 5 jaar.   
 
Vraag 37 
Herinnert u zich de opmerking die gemaakt is tijdens het begrotingsdebat 
Koninkrijksrelaties van 7 oktober 2015: “Ik wil de minister echter meegeven en 
Pagina 21 van 35

Zijn Bonaire, Saba en Sint Eustatius op 10-10-10 in een goede uitgangspositie 
gezet dan wel gebracht ten aanzien van de investeringen in de infrastructuur? Is 
er een 0-meting gehouden? 
 
 
 
Antwoord 40 
Voorafgaand aan de transitie hebben Europees Nederland en Caribisch Nederland 
bestuurlijke afspraken gemaakt over de verantwoordelijkheidsverdeling voor de 
fysieke infrastructurele voorzieningen. De drie openbare lichamen zijn 
verantwoordelijk voor de aanleg en onderhoud van wegen en de exploitatie en 
onderhoud van de zee- en luchthavens. Dit dienen zij te financieren vanuit de 
vrije uitkering. De verantwoordelijkheid van het Rijk is beperkt tot waar de 
veiligheid in het geding komt (o.a. toezicht op de luchthavens en zeehavens). 
Voor wegen geldt dat deze taak niet expliciet is genoemd in de taakverdeling. In 
de besluitenlijsten uit 2009 en 2010 die zien op de afspraken rond de 
taakverdeling is daarover afgesproken dat taken die niet in het overzicht van de 
taakverdeling zijn opgenomen worden beschouwd als een taak van het openbaar 
lichaam, tenzij uit een wettelijke grondslag blijkt dat het een landstaak betreft. 
Op basis van het vastgestelde eilandelijke takenpakket is een bedrag voor de vrije 
uitkering vastgesteld dat de drie openbare lichamen jaarlijks ontvangen. Dit 
bedrag is een aantal maal naar boven bijgesteld. In 2015 is door IdeeVersa 
onderzoek gedaan naar de hoogte van de vrije uitkering. Uit dit onderzoek bleek 
dat de Vrije Uitkering niet toereikend is voor het uitvoeren van de eilandelijke 
taken. De commissie Spies constateerde ook dat het achterstallig onderhoud aan 
de infrastructuur een blijvend punt van zorg is. Zij schrijft daarover: ‘als rondom 
de transitie door het Rijk eenmalig zou zijn geïnvesteerd in het wegwerken van 
het achterstallig onderhoud, had dat de eilanden een betere startpositie gegeven 
om hun verantwoordelijkheden op het gebied van fysieke infrastructuur waar te 
kunnen maken.’ Sinds 2010 heeft het ministerie van Infrastructuur en Waterstaat 
verschillende investeringen gedaan in de infrastructuur van Caribisch Nederland 
en middelen overgemaakt aan de eilanden. Het kabinet heeft in het 
Regeerakkoord uit 2017 € 5 mln. structureel beschikbaar gesteld voor exploitatie, 
beheer en onderhoud.  
  
Tegelijkertijd erkent het kabinet, zoals in de kabinetsreactie op de rapporten van 
de Raad van State en het interdepartementaal beleidsonderzoek van 4 oktober 
2019 staat verwoord,  dat er nog een aanzienlijke opgave ligt voor het Rijk en de 
openbare lichamen. De fysieke infrastructuur vertoont achterstallig onderhoud, de 
staat van de natuur en in het bijzonder het koraal is niet toekomstbestendig, de 
bestuurskracht is nog onvoldoende verstevigd en het ambtenarenapparaat mist 
voldoende kennis en capaciteit. Het kabinet heeft daarom in de kabinetsreactie 
toegezegd nu al eenmalig 10 miljoen euro vrij te maken voor investeringen in 
achterstanden in het fysieke domein op alle drie de eilanden. Het kabinet heeft 
daarnaast aangegeven samen met de openbare lichamen de huidige taakverdeling 
te gaan herijken. Bij de herijking van de taakverdeling hoort ook de vraag of de 
daarbij horende financiële middelen nog wel passend zijn. Als een taak bij het 
eiland wordt belegd, moet er adequate financiering zijn. Omgekeerd geldt 
hetzelfde: als het departement de taak oppakt, hoort daar ook adequate 
Pagina 21 van 35

Visserij (LVV). Daarna zal de waarnemend Rijksvertegenwoordiger nog zijn 
goedkeuring moeten geven. De eerste periode betreft een adviestraject met 
betrekking tot het inrichten van het kenniscentrum waarover in mei 2020 
besluitvorming zal plaatsvinden. De herinrichting zelf zal ca. 9 tot 12 maanden in 
beslag nemen, waarmee de formele opening van deze “nieuwe” LVV is gepland 
voor het eerste kwartaal van 2021. 
 
Op Saba zijn er middelen uit de Regio-enveloppe beschikbaar gesteld ter 
ontwikkeling van hydroponics, wat een duurzame methode is om groenten en 
fruit te verbouwen. Daarnaast is er uit de Bijzondere Uitkering Natuur Caribisch 
Nederland een project gefinancierd ter ontwikkeling van een landbouwgebied, 
waar de landbouwdienst van het Openbaar Lichaam Saba tegenwoordig 
verschillende gewassen verbouwt. Op zowel Saba als Sint Eustatius wordt er 
samen met de openbare lichamen gewerkt aan het professionaliseren van de 
geitenhouderij. 
 
Vraag 43 
Het Team bestrijding ondermijning is zeer succesvol in haar aanpak; is dit 
programma al een vast onderdeel in de begroting of is hier nog sprake van 
projectfinanciering? Is het voor het krijgen van mensen voor het TBO niet 
onwenselijk dat de termijn van plaatsing beperkt dan wel ongewis is? 
 
Antwoord 43 
De ondermijningsaanpak betreft momenteel nog een projectmatige aanpak 
waarbij financiering tot en met 2021 is gegarandeerd. Deze tijdelijke constructie 
loopt voor het einde van de financiering tegen praktische beperkingen op. 
Opsporingsonderzoeken zullen namelijk moeten worden afgerond, omdat het 
team te maken heeft met meerjarige uitzendingen die richting het einde van de 
projectduur in het geding zijn. Ook kunnen er tegen het einde van de projectduur 
geen nieuwe onderzoeken worden gestart, terwijl daar wel aanleiding en 
noodzaak toe kan zijn. Voortzetting van deze, of een vergelijkbare aanpak, waar 
de leden Van Raak en Bosman een motie over hebben ingediend, is dan ook mijn 
ambitie en die van de minister van Justitie en Veiligheid. Dat vraagt keuzes en 
nauwe samenwerking binnen het Koninkrijk.  
 
Vraag 44  
Kan de commissie inzicht krijgen in de kostenopbouw van RCN? Hoeveel geld gaat 
er naar de interne bedrijfsvoering, hoeveel naar huur en onderhoud van panden, 
hoeveel geld gaat er naar de shared service organisatie van RCN? 
 
Antwoord 44 
Het RCN is een gezamenlijke organisatie van alle op de eilanden gesitueerde 
departementen uit Nederland. Namens de Rijksoverheid is het ministerie van BZK 
centraal aanspreekpunt voor Caribisch Nederland, maar de aansturing, 
verantwoordelijkheid voor het beleid en de regelgeving in Caribisch Nederland 
vindt plaats bij deze departementen. Binnen het RCN is de Shared Service 
Organisatie Caribisch Nederland (SSO CN). De totale apparaatsuitgaven van de 
SSO CN zijn voor 2020 begroot op € 14,142 mln. De departementen dragen bij 
aan de bedrijfsvoeringskosten van de SSO CN op basis van een verdeelsleutel. 
Pagina 21 van 35

in grote mate op die van gemeenten in Nederland, en in mindere mate op 
uitdagingen waar Rijksambtenaren ervaring mee hebben.  
 
Vraag 47 
Nu de nieuwe regering van Sint Maarten is gevormd, kunt u in hoofdlijnen al 
aangeven hoe de samenwerking naar verwachting gaat verlopen? Worden de 
voorwaarden ten aanzien van de beschikbaarstelling van het wederopbouwgeld 
vanuit de Wereldbank ook door de nieuwe regering onderschreven? 
 
Antwoord 47 
De nieuwe regering van Sint Maarten is nog niet gevormd. Ik kan daarom nog 
weinig zeggen over de samenwerking, behalve dat ik uitkijk naar een 
constructieve en voortvarende samenwerking. De gouverneur heeft de opdracht 
meegegeven aan de formateur (de huidige interim minister-president Silveria 
Jacobs) om prioriteit te geven aan zes onderwerpen, waaronder de wederopbouw 
van Sint Maarten en de afspraken die daarvoor zijn gemaakt met de Wereldbank 
en Nederland.  
Of de aantredende regering de voorwaarden die gesteld zijn aan de wederopbouw 
onderschrijft is nog niet te zeggen, maar de interim-regering heeft in januari 2020 
kennisgemaakt met de leden van de Integriteitskamer. Het is belangrijk dat de 
nieuwe regering geld op de begroting van 2021 beschikbaar maakt voor de 
financiering van de Integriteitskamer. Over versterking van het grenstoezicht is 
met de vorige regering overeengekomen dat de onderlinge regeling in ieder geval 
tot mei 2020 zal gelden. Met de nieuwe regering zal worden bezien welke stappen 
er vervolgens zullen worden genomen om ervoor te zorgen dat de versterking van 
het grenstoezicht voor de toekomst wordt geborgd. 
 
Vraag 48 
In het licht van het feit dat uit het jaarverslag Kustwacht blijkt dat: “Alle andere 
uitgaven van de Kustwacht worden gedragen door de 4 landen, te weten Aruba 
11%, Curaçao 16%, Nederland 69% en Sint Maarten 4%”, komt de vraag de 
vraag op waarom er gezien deze verdeling verhoudingsgewijs zo weinig inzet van 
de kustwacht is bij Bonaire, Saba en Sint Eustatius? Nederland is de grootste 
betaler, maar de openbare lichamen worden onderbedeeld in de inzet van de 
Kustwacht; bent u het daarmee eens? 
 
Antwoord 48 
De minister van Defensie geeft aan het hier niet mee eens te zijn. De Kustwacht 
is een intelligence-gestuurde organisatie. De inzet in het maritieme domein vindt 
plaats op basis van afwegingen van operationele behoefte, noodzaak en risico’s 
en niet op basis van de financiële bijdrage. De inzet van de Kustwacht in Bonaire 
is sinds enkele jaren al uitgebreid. In het jaarplan 2020 is opgenomen dat de 
Kustwacht permanent met vaar/presentiedagen aanwezig is in Bonaire. In de 
voorjaarsnota van 2019 zijn er financiële middelen vrijgemaakt om een 
botensteiger te bouwen op Bonaire, zodat de Kustwacht daar met een varende 
eenheid kan aanlanden. 
 
Vraag 49 
Pagina 21 van 35

Vraag 52 
Deelt u de mening dat de armoede op Bonaire, Sint Eustatius en Saba 
onverminderd en onacceptabel groot is? Welke maatregelen gaat u op korte 
termijn nemen? 
 
Antwoord 52 
Het kabinet deelt de mening dat de armoede op Bonaire, Sint Eustatius en Saba 
groot is. Met het ijkpunt voor het sociaal minimum committeert het kabinet zich 
aan het verlagen van de hoge kosten van levensonderhoud en het verbeteren van 
de inkomenspositie van inwoners van Caribisch Nederland. Bij kostenposten waar 
de overheid invloed op heeft zoals wonen, kinderopvang, energie, telecom en 
drinkwater, zet het kabinet zich in om deze terug te brengen.  Op het gebied van 
wonen en kinderopvang worden hiertoe bijvoorbeeld concrete maatregelen 
genomen, zoals het realiseren van een vorm van tegemoetkoming in de 
huurlasten voor zowel de sociale als de particuliere huursectoren. Op dit moment 
zijn de openbare lichamen en het Rijk in overleg over de uitwerking van de 
financiële regeling van de kinderopvang en buitenschoolse opvang. Een belangrijk 
uitgangspunt daarbij is dat de kinderopvang voor alle ouders financieel 
toegankelijk is. Op korte termijn ontvangt uw Kamer een brief over de stand van 
zaken.  
 
Naast het verlagen van de kosten van levensonderhoud tot een redelijk niveau, 
zet het kabinet in op het verbeteren van de inkomenspositie van inwoners in 
Caribisch Nederland. Per 1 januari 2020 zijn net als per 1 januari 2019 het 
wettelijk minimumloon en de uitkeringen extra verhoogd, dat wil zeggen bovenop 
de reguliere bijstelling op basis van de prijsontwikkeling. Het ministerie van 
Sociale Zaken en Werkgelegenheid laat momenteel onafhankelijk onderzoek doen 
naar het aanvaardbaar niveau van het wettelijk minimumloon, om de ruimte om 
het wettelijk minimumloon in de toekomst verder te verhogen, te kunnen 
bepalen. Daarnaast kunnen AOV-gerechtigden vanaf 1 januari 2020 in 
aanmerking komen voor een aanvulling vanuit de onderstand. Verder krijgen 
ouders en verzorgers vanaf 1 januari 2020 opnieuw meer kinderbijslag.  
 
De staatssecretaris van Sociale Zaken en Werkgelegenheid geeft aan dat in de 
voortgangsrapportage van 2020, die u voor de zomer ontvangt, zal worden 
ingegaan op het effect van deze maatregelen. 
 
Vraag 53 
In hoeverre helpt het verlenen van algemene en bijzondere onderstand bij het 
verkleinen van de armoede? 
 
Antwoord 53  
De staatssecretaris van Sociale Zaken en Werkgelegenheid geeft aan dat de 
inwoners van Caribisch Nederland die niet in staat zijn om in hun eigen bestaan te 
voorzien, een beroep kunnen doen op de onderstand en de bijzondere 
onderstand.   
De bijzondere onderstand is een instrument om maatwerk te leveren op het punt 
van het vergoeden van noodzakelijke kosten van bestaan die mensen zelf niet 
Pagina 21 van 35

om de crisis ten aanzien van de opvang van deze vluchtelingen te kunnen 
bestrijden? Zo ja, 
hoe gaat u hier voor zorgen? Zo nee, waarom niet? 
 
Antwoord 57 
Nee, de opvang van vreemdelingen is een landsaangelegenheid. Nederland 
verleent wel op een aantal terreinen bijstand aan Curaçao en Aruba bij het 
ontwikkelen en verbeteren van enkele vormen van opvang. De minister van 
Justitie en Veiligheid en ik hebben u verder onlangs laten weten dat op verzoek 
van Aruba zal worden bezien op welke wijze de geïntensiveerde samenwerking, 
assistentie en kennisoverdracht over migratiebeleid en –procedures tussen de 
landen wordt voortgezet in een (bestaand) samenwerkingsplatform.  Daarnaast 
kunnen de landen in het kader van mogelijke assistentie bij (het ontwikkelen van) 
opvang zich afzonderlijk of gezamenlijk wenden tot internationale organisaties, 
zoals bijvoorbeeld UNHCR. 
 
Vraag 58 
Kunt u inzichtelijk maken welke gelden er al besteed zijn van het budget dat 
Nederland 
beschikbaar heeft gesteld ten behoeve van de Venezolaanse crisis? Kunt u 
aangeven waar dit 
geld exact aan is besteed? 
 
Antwoord 58 
Op 6 september 2019 heb ik uw Kamer geïnformeerd  over de voorgenomen 
besteding van de 23,8 miljoen euro, hetgeen deels geoormerkt is voor de respons 
op de bijstandsverzoeken van Aruba en Curaçao en deels voor maatregelen in het 
kader van crisisbeheersing in de regio. Zoals in de betreffende Kamerbrief 
aangegeven is de betreffende onderverdeling als volgt: 
 
- Maritieme grenzen    €2,2 miljoen 
- Crisisbeheersing    €10,7 miljoen 
- Optimaliseren vreemdelingenketen  €7,2 miljoen 
- Vreemdelingenbewaring Curaçao  €2 miljoen 
- Diverse bijstandsprojecten Aruba €1,7 miljoen + 
      ------------------ 
      €23,8 miljoen 
 
In het kader van optimalisering van de vreemdelingenketen is het ministerie van 
Justitie en Veiligheid in september 2019 gestart met de uitvoering van technische 
ondersteuning aan Aruba en Curaçao bij het verder optimaliseren van 
vreemdelingenprocessen. In dit kader heeft het ministerie van Justitie en 
Veiligheid ongeveer 960.000 euro gereserveerd voor de opvang van kwetsbare 
groepen Venezolanen en mogelijk slachtoffers van mensenhandel in Curaçao.  
 
Daarnaast is Defensie in 2019 gestart met het nemen van maatregelen ter 
versterking van de maritieme grenzen, ter verdichting van zogenaamde blind 
spots. Door verbeterde sensoren wordt de kans op detectie en beheersing van 
een (plotselinge) migratiestroom vanuit Venezuela over zee naar Aruba, Bonaire 
Pagina 21 van 35

middelen beschikbaar te stellen voor de directe en indirecte gevolgen van de 
situatie in Venezuela. 
 
Vraag 60 
Hoe wordt het tot nu toe door Nederland beschikbaar gestelde budget voor de 
aanpak van 
de problemen rond opvang van Venezolaanse asielzoekers precies besteed? 
 
Antwoord 60 
Zie antwoord op vraag 58. 
 
Vraag 61 
Wat is in het algemeen de huidige stand van zaken rond de opvang, behandeling 
en uitzetting van Venezolaanse asielzoekers op Curaçao? 
 
Antwoord 61 
In de beantwoording op Kamervragen van de leden Groothuizen en Diertens 
(D66) heb ik uw Kamer mede namens de minister van Defensie en de 
staatsecretaris van Justitie en Veiligheid laten weten dat sinds de aangepaste 
aanvraagprocedure in de zomer van 2019 door de Raad van Ministers werd 
aangenomen er volgens Curaçao op dat moment 26 personen een beroep hadden 
gedaan op bescherming op grond van artikel 3 EVRM.  Tevens gaven de 
autoriteiten van Curaçao aan dat sinds het begin van 2019 tot en met 17 
december 2019 er bij 523 personen de maatregel vreemdelingenbewaring werd 
opgelegd. In de laatste drie maanden van 2019 zijn er 117 vreemdelingen door 
Curaçao uitgezet naar Venezuela. 
 
Vraag 62 
Hoe beoordeelt u de kwaliteit van de opvangvoorzieningen van Venezolaanse 
asielzoekers op Curaçao? Welke verbeteringen zijn volgens u noodzakelijk? 
 
Antwoord 62 
Zoals ik uw Kamer in beantwoording op vragen van het lid Özütok (Groenlinks) op 
7 oktober 2019 meldde, bepalen de landen zelf of en, zo ja, welke voorzieningen 
zij willen treffen voor migranten die om bescherming vragen. Zoals ik recent heb 
aangegeven in mijn beantwoording op de aanvullende vragen van de leden 
Groothuizen en Diertens (D66) , maak ik mij zorgen over de omstandigheden in 
de vreemdelingenbewaring op Curaçao. Aangezien het migratiebeleid een 
landsaangelegenheid betreft, is het echter aan Curaçao om deze omstandigheden 
te verbeteren. 
 
Gelet op de grote opgave waar Curaçao voor staat, biedt Nederland, op verzoek 
van Curaçao, op basis van artikel 36 Statuut ondersteuning via het leveren van 
technische assistentie en het beschikbaar stellen van financiële middelen. Deze 
ondersteuning stelt de Nederlandse regering ook in staat de vorderingen van de 
Curaçaose autoriteiten te volgen.  
 
In mijn brief aan uw Kamer d.d. 28 januari jl.  ben ik ingegaan op het gesprek dat 
ik tijdens mijn reis naar de Benedenwindse Eilanden heb gehad met het ministerie 
Pagina 21 van 35

en regelingen waaraan Curaçao gebonden is. Dit vormde ook de grondslag voor 
het betreffende ondersteuningsverzoek waar momenteel uitvoering aan wordt 
gegeven. Op verzoek van de Eerste Kamer en de Tweede Kamer ben ik meerdere 
malen ingegaan op de vraag op welk moment uit hoofde van de waarborgfunctie 
van het Koninkrijk (artikel 43, tweede lid Statuut) voor het Koninkrijk een actieve 
rol is weggelegd. Hiervoor verwijs ik u naar mijn brief aan de Eerste Kamer  en 
naar antwoorden op Kamervragen van de leden Groothuizen en Diertens, waarin 
ik uitgebreid ben ingegaan op de verhoudingen binnen het Koninkrijk.  
 
Vraag 66 
Welke hulp- c.q. bijstandsverzoeken heeft u tot nu toe van de Curaçaose 
autoriteiten ontvangen? Hoe is hierop door u geacteerd? Heeft u eventueel 
ongevraagd hulp aangeboden c.q. geleverd en zo ja, waaruit bestond die? 
 
Antwoord 66 
Op 6 september 2019 heb ik uw Kamer geïnformeerd over de respons op het 
bijstandsverzoek dat de Nederlandse regering ontving van Curaçao . Het 
betreffende bijstandsverzoek heb ik op 21 mei 2019 met uw Kamer gedeeld . In 
nauwe afstemming met Curaçao is een samenhangend pakket aan 
ondersteuningsmaatregelen uitgewerkt dat in gezamenlijkheid in 2020 ten 
uitvoering wordt gebracht. Over de precieze onderverdeling en eerste bestedingen 
van dit pakket ben ik ingegaan bij vraag 58.  
 
Op grond van artikel 36 Statuut verlenen de landen elkaar, waar nodig en 
gevraagd, hulp en bijstand. De Nederlandse regering zal om die reden geen 
ongevraagde hulp aanbieden c.q. leveren.   
 
Vraag 67 
Voldoet de toegang tot medische zorg voor Venezolaanse asielzoekers aan de 
eisen die daaraan mogen worden gesteld? Zo nee, waar schiet de medische zorg 
tekort? Hoe wordt ervoor gezorgd dat medische zorg beschikbaar is voor 
Venezolaanse asielzoekers? 
 
Antwoord 67 
Aruba en Curaçao dienen op het terrein van medische zorg voor vreemdelingen te 
voldoen aan de geldende (inter)nationale verplichtingen. Het is aan de 
autoriteiten van Aruba en Curaçao om te beoordelen in hoeverre aan de 
betreffende verplichtingen wordt voldaan. Het Curaçao Medical Center (CMC) 
biedt in beginsel de noodzakelijke zorg. Naast het CMC biedt de stichting Salú pa 
Tur voor gereduceerd tarief zorg aan ongedocumenteerden.   
 
Vraag 68 
Klopt het dat de medische zorg voor Venezolaanse asielzoekers vooral door de 
lokale afdeling van het Rode Kruis wordt georganiseerd? Klopt het dat door 
geldgebrek deze medische zorg dreigt te worden gestaakt? Zo ja, welke 
mogelijkheden ziet u om de medische zorg voor Venezolaanse asielzoekers te 
continueren? 
 
Antwoord 68 
Pagina 21 van 35

lichamen in de eerste plaats verantwoordelijk voor de voorbereiding, vaststelling, 
uitvoering en handhaving van hun ruimtelijk beleid en hun ruimtelijke plannen. 
 
Vraag 71 
Kunt u de Kamer informeren over de stand van zaken van het Natuurbeleidsplan 
voor Caribisch Nederland dat in november 2019 naar de Kamer zou worden 
gestuurd? 
 
Antwoord 71 
Het Natuur en Milieubeleidsplan Caribisch Nederland 2020-2030 (NMBP) is een 
geïntegreerd beleidsplan van de ministeries LNV, IenW, en BZK. De minister van 
Landbouw, Natuur en Voedselkwaliteit geeft aan dat het plan binnenkort aan de 
Kamer wordt aangeboden.  
 
Vraag 72 
Bent u bereid te inventariseren welke samenwerkingsverbanden er tussen 
milieuorganisaties 
in het Caribisch deel van het Koninkrijk en de (ei)landsbesturen zijn? In hoeverre 
hebben de (ei)landsbesturen voldoende kennis en middelen om publieke taken uit 
te voeren en ontwikkelingen nauwgezet te volgen? 
 
Antwoord 72 
De minister van Landbouw, Natuur en Voedselkwaliteit geeft aan dat voor wat 
betreft natuur- en  
milieuorganisaties in de Caribische delen van het Koninkrijk het voornaamste 
samenwerkingsverband de Dutch Caribbean Nature Alliance (DCNA) is. De 
(ei)landbesturen stellen hun eigen natuurplannen met daarin de eigen prioriteiten 
en allocatie van middelen vast. Voor de openbare lichamen geldt dat met het Rijk 
wordt samengewerkt in het kader van het Natuur- en milieubeleidsplan.   
 
Vraag 73 
Bent u, nu betrokkenen in het veld melden dat de schaarste aan goed opgeleid 
personeel in de toeristische sector een belangrijke belemmering vormt in de 
doorontwikkeling van de economie, bereid te inventariseren wat de knelpunten 
zijn in de samenwerking met Nederlandse beroepsopleidingen die stagiaires 
uitzenden naar de eilanden? Ziet u mogelijkheden om, bijvoorbeeld via het 
vierlandenoverleg onderwijs, curriculumuitwisseling en verbetering van de 
opleiding op het gebied van hospitality, toerisme en ondernemerschap te 
bevorderen? 
 
Antwoord 73 
De minister van Onderwijs, Cultuur en Wetenschap geeft aan dat toerisme een 
belangrijke sector is voor de economie in het Caribisch deel van het Koninkrijk. 
Daarom is het belangrijk dat er voldoende personeel is dat goed is opgeleid. Het 
is daarbij belangrijk dat er vooral meer lokale mensen worden geïnteresseerd om 
te werken in de toeristische sector, en hiervoor worden opgeleid, zodat zij 
duurzaam aan het werk kunnen en wordt bijgedragen aan het terugdringen van 
de armoede. We zien daarvan goede voorbeelden, bijvoorbeeld waar het gaat om 
de koksopleiding op Bonaire, waarbij door het aanbieden van de opleiding via de 
Pagina 21 van 35

algemeen hoog bij de Eindtoets Funderend Onderwijs en zijn mede daardoor 
populair. 
 
Vraag 75 
Klopt het dat de centraal schriftelijke examens op middelbare scholen in/op de 
(ei)landen in het Caribisch deel van het Koninkrijk die Nederlands als taal in het 
onderwijs hanteren, ook in het Nederlands moeten worden afgenomen? Klopt het 
dat zij zijn aangewezen op het staatsexamen? Klopt het dat deze staatsexamens 
op Nederlands grondgebied afgenomen moeten worden? Kunt u onderzoeken of 
Nederlandse staatsexamens ook in/op de genoemde (ei)landen afgenomen 
kunnen worden en de Kamer van de uitkomst hiervan op de hoogte stellen? 
 
Antwoord 75 
De (ei)landen Aruba, Curaçao en Sint Maarten zijn zelfstandige landen binnen het 
Koninkrijk. De minister van Onderwijs, Cultuur en Wetenschap geeft aan dat deze 
landen zelf verantwoordelijk zijn voor het onderwijs, de examens en de 
instructietalen die daar gehanteerd worden. In de landen wordt in het kader van 
de gelijkstelling van diploma’s een aantal examens afgenomen dat gelijk is aan de 
examens op Bonaire en in Europees Nederland. Voor deze examens geldt de eis 
dat deze in het Nederlands moeten worden afgenomen. De overige examens 
verzorgen de landen zelf. 
 
De minister van Onderwijs, Cultuur en Wetenschap geeft aan dat de landen niet 
kunnen zijn aangewezen op het staatsexamen, immers uitgangspunt is de 
autonomie van elk van de landen op het terrein van het onderwijs. Dat betekent 
dat Nederlandse staatsexamens niet kunnen worden afgenomen in de andere 
landen van het Koninkrijk. Bovendien geven de havo- en vwo-diploma’s die in de 
andere landen worden afgegeven, geven in Nederland gelijkelijk toegang tot het 
hoger onderwijs als de Nederlandse diploma’s. Staatsexamens kunnen wel 
worden afgenomen op Bonaire of in het Europese deel van Nederland. De Afdeling 
advisering van de Raad van State heeft hier op 22 december 2011 voorlichting 
over gegeven.  Door hen werd aangegeven dat om het mogelijk te maken dat 
Nederlandse (staats-)examens in de andere landen worden afgenomen en op 
grond daarvan Nederlandse diploma’s kunnen worden afgegeven, een Rijkswet 
nodig is die de werking van de Wet op het Voortgezet Onderwijs uitbreidt over de 
andere landen in het Koninkrijk. De Raad adviseerde negatief omdat dat een 
disproportionele maatregel is. Het advies is overgenomen en tot nu toe is niet 
voorgesteld dit standpunt te heroverwegen. De minister van Onderwijs, Cultuur 
en Wetenschap geeft aan dat zij zich hier in kan vinden en geen aanleiding ziet 
om dit te doen met inachtneming van de mogelijkheden tot examinering die er nu 
zijn. 
 
Vraag 76 
Bent u bekend met het feit dat specialisten op Saba en Bonaire BIG-geregistreerd 
moeten zijn? Klopt het dat specialisten door samenwerking met VU en AMC BIG-
geregistreerd zijn? 
 
Antwoord 76  
Pagina 21 van 35

specialisten, zal in gevallen waarbij de opleiding tot medisch specialist is afgerond 
en volledig voldoet aan de eisen van de BIG, recht geven op een BIG-registratie”.   
 
Vraag 79 
Is het u bekend dat tijdens het afgelopen IPKO in de werkgroep Statuut is 
gesproken over de 
samenwerking en de verantwoordelijkheidsverdeling van de landen in het 
Koninkrijk, en dat 
de delegaties hebben geconstateerd dat samenwerking met een gedeelde 
verantwoordelijkheid op problemen stuit? Bent u er van op de hoogte dat is 
afgesproken dat de landen in het Koninkrijk na zullen denken over de vraag wat 
het Koninkrijk betekent, welke verantwoordelijkheden door de landen zelf 
gedragen worden en welke verantwoordelijkheden samen gedragen worden? Bent 
u bereid om dit onderwerp met de Kamer te bespreken, op basis van een notitie 
van uw hand over dit onderwerp? 
 
Antwoord 79 
Het is mij bekend dat tijdens het afgelopen IPKO in de werkgroep Statuut is 
gesproken over de samenwerking en de verantwoordelijkheidsverdeling van de 
landen in het Koninkrijk. In de kabinetsappreciatie van de IPKO-afsprakenlijst d.d. 
11 maart jl.  ga ik in op de start die is gemaakt met de uitvoering van de motie 
Van Raak c.s. die is gericht aan de regeringen van de vier landen van het 
Koninkrijk.  Gelet op het belang van dit onderwerp juich ik het toe dat hier door 
de parlementen op wordt gereflecteerd. Ik acht het echter prematuur om de 
kwestie met de Kamer te bespreken op basis van een notitie van mijn hand.  
 
Vraag 80 - VWS 
Kunt u, vanuit het besef dat het gezamenlijke gevoel van de bevolkingen dat zij 
een Koninkrijk vormen beperkt is en vanuit de wetenschap dat sport verbroedert, 
toelichten waarom gestopt is met de Koninkrijkspelen? Bent u bereid om opnieuw 
te overwegen om Koninkrijkspelen te (laten) organiseren? 
 
Antwoord 80  
De staatssecretaris van Volksgezondheid, Welzijn en Sport geeft aan dat de 
Koninkrijksspelen voor het laatst plaatsvonden in 2009. Vanwege de veranderde 
staatkundige verhoudingen en sportstructuur gingen de spelen in 2011 en 2013 
niet door. In 2014 is op verzoek van de (ei)landen om deze redenen besloten om 
definitief met de Koninkrijksspelen te stoppen. De staatssecretaris zal met de 
(ei)landen contact opnemen of zij nu anders tegen dit besluit aankijken. 
 
Vraag 81 
Heeft het kabinet eerder bij de Kamer aangegeven dat “Internet, dataverkeer en 
telefonie kunnen inmiddels worden gezien als basisbehoefte. Als deze 
voorzieningen op grote schaal uitvallen of onbetrouwbaar worden, leidt dat tot 
maatschappelijke onrust en economische schade.”? Deelt het kabinet de mening 
dat internet, dataverkeer en telefonie op Bonaire, Saba en Sint Eustatius erg duur 
en daardoor beperkt beschikbaar zijn? Kunt u toelichten wat de laatste stand van 
zaken is met betrekking tot het voornemen om de kosten te verlagen? Welke 
resultaten zijn op dit vlak inmiddels bereikt? 
Pagina 21 van 35

moment moeten worden verplaatst. Tijdens de diverse  gesprekken zullen 
verschillende aspecten worden betrokken, zoals de continuïteit, betrouwbaarheid 
en de tarieven van telecom, zoals die in het antwoord op vraag 81 zijn benoemd.  
 
Vraag 83 
Klopt het dat er op de Bonaire, Saba en Sint Eustatius geen sprake is van 
nummerportabiliteit? Kan het recht op portabiliteit van telefoonnummers in 
regelgeving verankerd worden? 
 
Antwoord 83 
De staatssecretaris van Economische Zaken en Klimaat geeft aan dat het klopt 
dat er nu geen sprake is van nummerportabiliteit. Zoals in mijn antwoord op 
vraag 81 aangegeven, werkt de staatssecretaris van Economische Zaken en 
Klimaat na de aanpassing van het Besluit Opgedragen Diensten toe naar verdere 
herzieningen in de huidige regelgeving. Daarbij zal zij kijken naar bescherming 
van eindgebruikers. De behoefte voor nummerportabilteit zal zij hierbij 
meenemen. 
 
 
Pagina 21 van 35

