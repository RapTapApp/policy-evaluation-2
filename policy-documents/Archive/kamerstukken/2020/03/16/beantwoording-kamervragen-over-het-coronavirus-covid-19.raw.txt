 
 
 
> Retouradres Postbus 20350 2500 EJ  Den Haag 
 
Bezoekadres:
De Voorzitter van de Tweede Kamer 
Parnassusplein 5
der Staten-Generaal 
2511 VX  Den Haag
Postbus 20018 
T 070 340 79 11
F 070 340 78 34
2500 EA  DEN HAAG 
www.rijksoverheid.nl
 
 
Ons kenmerk
 
1662950-203212-PG
 
Bijlagen
 
1
 
Uw brief
Datum  16 maart 2020 
12 maart 2020
Betreft Kamervragen 
Correspondentie uitsluitend 
 
richten aan het retouradres 
 
met vermelding van de datum 
en het kenmerk van deze 
 
brief.
Geachte voorzitter, 
 
Hierbij zend ik u, mede namens de minister van Sociale Zaken en Werkgelegenheid, 
de minister voor Basis- en Voortgezet Onderwijs en Media, en de minister van 
Binnenlandse Zaken en Koninkrijksrelaties, de antwoorden op de vragen van de 
Kamerleden Renkema (GL), Smeulders (GL), Westerveld (GL) en Özutok (GL) over 
het coronavirus (COVID-19) (2020Z04971). 
 
Hoogachtend, 
 
de minister voor Medische Zorg 
en Sport, 
 
 
 
 
 
 
Bruno Bruins 
Pagina 1 van 6

3.  
Is het mogelijk om op korte termijn het aantal Intensive Care bedden uit te 
bereiden? 
 
Antwoord 3: 
Ten eerste wil ik graag verduidelijken dat niet elke patiënt die besmet is met 
COVID-19 hoeft te worden opgenomen in het ziekenhuis of op de intensive care. 
Op basis van medisch inhoudelijk criteria wordt door zorgverleners besloten welke 
zorg nodig is voor de patiënt. Je ziet nu dat er veel patiënten in thuisisolatie 
kunnen verblijven. In totaal zijn ongeveer 160 patiënten opgenomen (geweest) in 
een ziekenhuis, minder dan de helft daarvan worden op de IC verzorgd. 
In totaal hebben we in Nederland ca. 1150 IC-bedden beschikbaar. Normaal 
gesproken is ca. 70-75% van deze bedden bezet. Dit verschilt echter per 
ziekenhuis; sommige ziekenhuizen hebben een hogere bezetting dan anderen. 
Ziekenhuizen nemen maatregelen om het aantal IC-bedden uit te breiden. Het 
afschalen van planbare zorg levert ruimte op, omdat een deel van de huidige 
bezetting op de IC’s patiënten zijn die een operatie hebben ondergaan. Dit levert 
20% extra IC-capaciteit op voor zorg aan patiënten met COVID-19.  
Ook zijn er in de ziekenhuizen meer IC-bedden beschikbaar, die normaal 
gesproken niet bezet zijn. Deze boxen kunnen in gebruik worden genomen als er 
extra personeel van elders uit het ziekenhuis wordt ingezet. Het personeel dat 
geen electieve zorg uit hoeft te voeren, kan hier bijvoorbeeld voor worden ingezet. 
Ook kan er op de OK beademd worden, wat extra (nood)capaciteit oplevert. Tot 
slot kan Defensie zorgen voor 70 extra beademingsapparaten. Met deze 
maatregelen kunnen in totaal 1500 IC-plekken gecreëerd worden. In aanvulling 
hierop zijn ook de ziekenhuizen maatregelen aan het verkennen om uit te breiden, 
zoals de aanschaf van extra beademingsapparatuur, om de capaciteit nog verder 
op te schalen tot uiteindelijk ongeveer 2000 IC-bedden. 
 
4.  
Bent u ervan op de hoogte dat de WHO en het Europees Centrum voor 
ziektepreventie en bestrijding (ECDC) aangeven dat zij geen signalen hebben dat 
het coronavirus seizoensgebonden is? Wat betekent dat voor de aanpak van het 
virus? 1) en 2) 
 
Antwoord 4: 
Het is nog niet bekend of het virus seizoensgebonden is. Het coronavirus is nieuw 
en er is veel dat we nog niet weten. We zien onder andere uitbraken in Iran en 
Zuid-Korea en de WHO stelt dat er geen redenen zijn om aan te nemen dat het 
virus zich anders gedraagt bij verschillende temperaturen. De experts van de 
WHO geven aan dat seizoensgebondenheid samenhangt met een aantal factoren: 
bijvoorbeeld de eigenschappen van het virus en het vermogen van het virus om te 
overleven in het milieu, maar ook met gedrag van mensen. Van het influenzavirus 
en andere virussen die luchtwegziekten veroorzaken, is bekend dat zij zich in de 
winter goed kunnen verspreiden, omdat mensen dan meer bij elkaar komen in 
kleine ruimten. 
Dit betekent voor de aanpak van het virus dat we er niet op moeten rekenen dat 
het in de lente vanzelf wel minder wordt, aldus het RIVM. Onze maatregelen zijn 
daarom gericht op indamming van het virus en het beperken van verdere 
Pagina 2 van 6
verspreiding. 

Wat betreft ziekenhuiscapaciteit: er is nu wekelijks overleg met de ziekenhuizen 
op Curaçao, Aruba, Bonaire en St. Maarten om te bespreken hoe elkaar te helpen 
als er capaciteitsproblemen zijn bij een grotere schaal van besmettingen. 
Ook worden Caribisch Nederland en de landen van het Koninkrijk ondersteund bij 
het ontstaan van tekorten in persoonlijke beschermingsmiddelen. 
   
8.  
Bent u ermee bekend dat de Duitse overheid voornemens is om miljarden te 
investeren om de economische effecten van het coronavirus te beperken, zoals 
het invoeren van deeltijd-WW? Wanneer acht u het noodzakelijk om ook in 
Nederland deeltijd-WW in te voeren? Welke andere maatregelen worden in 
Nederland overwogen en binnen welk tijdspad? 
 
Antwoord 8: 
Voor het antwoord op deze vraag wil ik u verwijzen naar de brief van de minister 
van Economische Zaken en Klimaat over economische maatregelen met 
betrekking tot het coronavirus, die hij op 12 maart jl., mede namens de minister 
van Financiën en de minister van Sociale Zaken en Werkgelegenheid, heeft 
verstuurd (kenmerk 2020Z04929).  
 
9.  
Bent u ervan op de hoogte dat verschillende mensen met een beperking, 
waaronder de minister van Gehandicaptenzaken, de toegankelijkheid van de 
communicatie onvoldoende vinden? Waarom wordt bij persconferenties of extra 
uitzendingen rondom het coronavirus geen gebruikgemaakt van een tolk 
gebarentaal en ondertiteling in eenvoudig Nederlands? Deelt u de mening dat de 
publieke omroep de taak heeft iedereen te bereiken met deze noodzakelijke 
informatie? Wat bent u voornemens te doen om de toegankelijkheid van de 
informatievoorziening te verbeteren? 
 
Antwoord 9: 
Ik vind het van groot belang dat informatie voor iedereen begrijpelijk, 
toegankelijk en eenduidig is. We richten ons in dit kader ook op mensen met een 
beperking. Bij het achtuurjournaal wordt de komende periode een gebarentolk 
ingezet en ook bij belangrijke persconferenties zullen we dit doen. Daarnaast zijn 
er filmpjes in gebarentaal met als uitgangspunt de meest gestelde vragen over het 
coronavirus en de vier handelingsperspectieven. Deze worden gedeeld op de 
website rijksoverheid.nl/coronavirus. Ook zijn de belangrijkste 
handelingsperspectieven vertaald naar Engels, Papiamento en Papiamentu, Pools, 
Arabisch, Turks en Spaans. Deze vertalingen worden onder andere aan 
zorgorganisaties beschikbaar gesteld. Voor laaggeletterden is, via het landelijk 
expertisecentrum Pharos dat gespecialiseerd is in communicatie met 
laaggeletterden, een aangepaste boodschap opgesteld. Slechtzienden maken 
doorgaans gebruik van voorleessoftware op hun eigen digitale middelen. 
Ondertiteling is een dienstverlening die de NPO verzorgt op een speciaal kanaal. 
Zo goed als het gehele Nederlandstalige aanbod van de publieke omroepen wordt 
door TT888 van ondertiteling voorzien.  
 
 
Pagina 2 van 6
 

