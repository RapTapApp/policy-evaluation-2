 
 
 
>Retouradres Postbus 16375 2500 BJ Den Haag  
 
 
Voortgezet Onderwijs 
De voorzitter van de Tweede Kamer der Staten-Generaal 
 
Rijnstraat 50  
 
Postbus 20018 
Den Haag 
 
2500 EA DEN HAAG  
Postbus 16375 
2500 BJ Den Haag 
   
www.rijksoverheid.nl 
  
 
   
Onze referentie 
23889559 
 
 
  
Datum 24 maart 2020 
Betreft Gewijzigde aanpak eindexamen 
 
  
 
 
 
 
 
In de brief van 17 maart hebben wij aangekondigd dat alle scholen de ruimte 
krijgen om de schoolexamens te laten doorgaan voor alle eindexamenkandidaten. 
Inmiddels zijn er, zoals aangekondigd in een persconferentie op 23 maart, 
aanvullende maatregelen genomen door het kabinet om het coronavirus onder 
controle te krijgen. Daarmee is de roep om helderheid voor scholen sterker 
geworden. Doel van deze brief is deze helderheid te geven. Deze brief is de 
afgelopen dagen tot stand gekomen in consultatie met CvTE, Inspectie, VO-raad, 
CNV Onderwijs, AOb, FvOv, LAKS, Ouders en Onderwijs, NRTO, PO Raad, MBO 
Raad, VH en VSNU. Op basis daarvan hebben wij tot de volgende maatregelen 
besloten.  
 
 Het centraal examen komt dit schooljaar te vervallen.  
 Leerlingen kunnen op basis van de resultaten van hun schoolexamens het 
diploma behalen.  
 Scholen krijgen langer de tijd om het schoolexamen goed en veilig te 
organiseren en af te sluiten.  
 Scholen wordt opgeroepen in lijn met de nieuwe maatregelen de 
schoolexamens zo veel mogelijk op afstand te doen. Waar nodig hebben 
scholen de ruimte om hun Programma van Toetsing en Afsluiting (PTA) 
aan te passen om dit te realiseren.  
 In overleg met het vervolgonderwijs wordt gekeken hoe de studenten die 
dit jaar instromen, binnen de huidige omstandigheden, zo goed mogelijk 
kunnen worden voorbereid op hun vervolgopleiding.  
 Er volgt zo spoedig mogelijk informatie over de nieuwe zak-slaagreling en 
de herkansingen.  
 
Veel scholen zetten zich momenteel volop in om onderwijs op afstand te creëren 
om zo leerlingen de kans te geven hun schoolexamens voor te bereiden en af te 
ronden. Dat waarderen wij zeer. Onder de huidige omstandigheden is dit immers 
geen makkelijke opgave.  
 
Centraal examen gaat dit schooljaar niet door 
In overleg met de belanghebbende partijen hebben we besloten dat het centraal 
examen dit schooljaar niet doorgaat en leerlingen dit jaar een diploma kunnen 
 Pagina 1 van 4 
 

 
 
 
college-examens, die half juni starten, vooralsnog door. Staatsexamenkandidaten 
  
worden gediplomeerd op basis van de resultaten van het college-examen. Dit 
 
besluit heeft ook gevolgen voor het Caribisch deel van het Koninkrijk. Gelet op 
het feit dat- op Sint Eustatius na- de scholen daar ook gesloten zijn, speelt 
onderhavig vraagstuk daar ook. Met de scholen in Caribisch Nederland wordt 
overlegd hoe zij aan het hiervoor aangegeven beleid uitvoering kunnen geven. 
Over de inzet van de Nederlandse centrale examens in Curaçao, Aruba en Sint 
Maarten vindt verdere afstemming plaats met de ministers van onderwijs van 
deze landen aangezien zij voor de afsluiting van hun voortgezet onderwijs gebruik 
maken van een gedeelte van deze examens.  
 
Verdere uitwerking maatregel  
In de komende periode wordt er verder uitwerking gegeven aan deze maatregel 
en zullen alle (praktische) consequenties in samenwerking met alle 
belanghebbende partijen verder worden uitgewerkt. Dit betreft onder andere de 
deadline voor het aanleveren van de schoolexamenresultaten en de 
daaropvolgende diplomabeslissing, de invulling van de slaag-zakbeslissing en hoe 
de mogelijkheid op een herkansing wordt vormgegeven. Er wordt ook uitgezocht 
of er een beroepsmogelijkheid kan worden ingericht voor leerlingen die het niet 
eens zijn met de beslissing van de school. Scholen en leerlingen worden over de 
uitwerking van bovenstaande zo snel mogelijk geïnformeerd. 
 
Doorstroom vervolgonderwijs 
Tevens wordt onderzocht hoe de overgang van het voortgezet onderwijs naar het 
vervolgonderwijs voor de leerlingen die dit jaar hun diploma ontvangen zo goed 
mogelijk kan worden vormgegeven. Voor het hbo en wo is de aanmelddatum 
verplaatst van 1 mei naar 1 juni om leerlingen en studenten meer ruimte te 
geven voor het kiezen van een studie. Vervolgens kunnen zij deelnemen aan de 
matchingsactiviteiten die worden georganiseerd door het hoger onderwijs en aan 
programma’s gericht op het voorbereiden van de aankomende student op het 
studeren in het hoger onderwijs. Bovenstaande geldt eveneens voor de 
doorstroom naar het middelbaar beroepsonderwijs, met de opmerking dat de 
aanmeldingsdeadline daar verplaatst is van 1 april naar 1 mei. Vmbo- en mbo-
scholen werken samen aan een zo goed mogelijke overgang voor aankomende 
mbo-studenten (studiekeuze- en loopbaan activiteiten op het vmbo, studiekeuze-
adviezen op het mbo etc.). Hierbij zal extra aandacht zijn voor het voorkomen 
van uitval van vmbo-leerlingen in de zomerperiode.   
 
  
 
 Pagina 3 van 4 
 

