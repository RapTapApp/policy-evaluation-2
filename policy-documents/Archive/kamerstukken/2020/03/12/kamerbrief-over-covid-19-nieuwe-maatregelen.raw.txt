> Retouradres Postbus 20350 2500 EJ  Den Haag
De Voorzitter van de Tweede Kamer
Bezoekadres
der Staten-Generaal
Parnassusplein 5
2511 VX  Den Haag
Postbus 20018
www.rijksoverheid.nl
2500 EA  DEN HAAG
Kenmerk
1662780-203180-PG
 
 Bijlage(n)
-
 
 
Uw brief
 
 
Datum 12 maart 2020 
Betreft COVID-19 Nieuwe maatregelen 
Correspondentie uitsluitend 
  
richten aan het retouradres 
met vermelding van de 
datum en het kenmerk van 
 
deze brief.
Geachte voorzitter, 
In deze brief informeer ik, mede namens het kabinet, uw Kamer verder over de 
laatste ontwikkelingen rondom de aanpak van het coronavirus in Nederland en de 
nieuwe maatregelen die we nemen om de uitbraak van COVID-19 in te dammen 
en verdere verspreiding zoveel mogelijk te beperken. In deze brief bouw ik voort 
1
op de brief met maatregelen en adviezen die ik u op 10 maart jl. heb gestuurd. 
Tevens geef ik in deze brief invulling aan verschillende moties die op 10 maart jl. 
door uw Kamer zijn aangenomen, de toezeggingen die ik daar gedaan heb en de 
vragen die u gesteld heeft tijdens het mondelinge vragenuurtje van diezelfde dag.  
 
Nieuwe maatregelen van kracht 
Inmiddels heeft de WHO aangekondigd dat er sprake is van een pandemie, een 
epidemie op wereldwijde schaal. U heeft allemaal de beelden gezien van de 
situatie in Italië en ook in een aantal andere lidstaten is er sprake van een fors 
aantal besmettingen. In Nederland is inmiddels sprake van 614 positief geteste 
patiënten, waarvan niet bij alle besmettingen de bron (nog) te herleiden is. Ook 
buiten Noord Brabant zien we meer van dit soort importgevallen die ons zorgen 
baren.   
Om grootschalige verspreiding in Nederland te voorkomen moeten we extra 
maatregelen nemen. We moeten zeker niet te weinig doen, maar ook niet teveel. 
Dat betekent dat we ook goed nadenken over eventuele negatieve gevolgen, we 
mogen de sociaaleconomische en maatschappelijke effecten niet onderschatten. 
Daarom zoeken we steeds naar proportionele maatregelen die ook ruimte laten 
voor de eigen afweging en gezond verstand.  
 
Gelet op de nationale en internationale situatie heeft het Outbreak Management 
Team heden een nieuw advies uitgebracht voor heel Nederland. Dit advies heb ik 
– vanwege de urgentie – direct schriftelijk voorgelegd aan het Bestuurlijk 
afstemmingsoverleg (BAO) en is vandaag besproken in het ICCB en MCCB. In het 
MCCB was ook een vertegenwoordiging aanwezig van de voorzitters van de 
veiligheidsregio’s. 
 
1
 Tweede Kamer 2019-2020, Kamerstuk 25 295, nr. 122. 
Pagina 1 van 11

Noodzaak van de gekozen aanpak 
Het kabinet realiseert zich dat dit veel vraagt van onze bevolking en grote impact 
Kenmerk
1662780-203180-PG
heeft op werkgevers, werknemers en andere organisaties. De kern van het 
kabinetsbeleid is dat we de gezondheid van mensen die kwetsbaar zijn maximaal 
willen beschermen. Het kabinet wil iedereen in dit land dan ook oproepen om de 
adviezen van het RIVM, GGD’en en veiligheidsregio’s in acht te nemen en ook zelf 
na te denken over het verkleinen van risico’s en daarnaar te handelen. Dat 
betekent ook nog steeds om de hygiënemaatregelen in acht te nemen en geen 
handen te schudden. Op deze wijze beperken we het risico op verspreiding van 
het coronavirus naar onze dierbare naasten met een kwetsbare gezondheid. Ook 
houden we zo de capaciteit in de zorg zo veel mogelijk overeind. Zowel zorg die 
nodig is voor COVID-19 patiënten als die voor de andere patiënten. 
Strategie COVID-19 
Uw Kamer heeft mij dinsdag gevraagd meer inzicht te geven in de strategie die 
het kabinet hanteert om de verspreiding van COVID-19 te beperken en meer 
duidelijkheid te bieden over de wijze waarop we ons in Nederland voorbereiden op 
een volgende fase. Dit is ook aan bod gekomen tijdens de technische briefing die 
op dinsdagavond 10 maart jl. op verzoek van uw Kamer is georganiseerd. 
 
Uitbraak 
Zoals blijkt uit bovenstaande is het verloop van de uitbraak moeilijk voorspelbaar. 
Ontwikkelingen en maatregelen in het buitenland spelen hierbij onder meer een 
grote rol. In de verschillende technische briefings, die op verzoek van uw Kamer 
zijn georganiseerd, bent u geïnformeerd dat, als het coronavirus ongehinderd zijn 
gang zou kunnen gaan, naar schatting ruim de helft van de bevolking op enig 
moment met het virus zou worden besmet. Aangezien het hier een nieuw virus 
betreft, is er geen sprake van weerstand in de bevolking. Er is ook geen vaccin. 
Als slechts een klein percentage van de Nederlandse bevolking zodanig ziek zou 
worden dat ziekenhuisopname nodig is, betekent dat een groot probleem voor de 
Nederlandse zorgsector. Het aantal patiënten is dan simpelweg veel groter dan het 
aantal beschikbare ziekenhuisbedden. Dit zal zich dan als eerste manifesteren op 
de Intensive Care. In een dergelijke situatie kunnen ook continuïteitsproblemen 
ontstaan door personeelsuitval bij andere processen die vitaal zijn in ons land, 
denk in het bijzonder aan politie, onderwijs, verkeer en vervoer, energiebedrijven 
en drinkwaterbedrijven. In zo’n situatie willen we in Nederland niet terecht komen. 
 
Fasering aanpak uitbraak 
Tijdens het debat op 5 maart jl. ben ik ingegaan op de verschillende fasen die we 
onderscheiden bij de uitbraak van een infectieziekte: 
 
1. Indammen (containment) 
2. Beperken (mitigatie) 
3. Aanpassen (adaptie) 
 
1. Indammen (containment) 
Maatregelen in deze fase zijn erop gericht om verdere verspreiding van het virus 
zoveel mogelijk in te dammen. Allereerst gelden hier natuurlijk algemene 
hygiënemaatregelen en goede publieksinformatie. De GGD test mensen op het 
nieuwe coronavirus als zij voldoen aan de casusdefinitie of wanneer het 
contactonderzoek van de GGD daartoe aanleiding geeft. Besmette patiënten 
PaginaPagina 2  1 vanvan 11 11

aantal maatregelen die behoren tot de mitigatiefase, maar worden hier dus al in 
de indammingsfase ingezet. 
Kenmerk
1662780-203180-PG
 
Voorbereiding beperking 
We bereiden ons nu, net als veel andere landen in Europa, voor op de fase van 
beperking, de mitigatiefase. In de mitigatiefase zijn verdergaande maatregelen 
mogelijk. Het op allerlei manieren verminderen van sociale contacten komt dan in 
beeld. U moet hierbij denken aan het verbieden van ook kleinere evenementen, 
sluiting van restaurants en bars, scholen en sportclubs, geen bijeenkomsten meer 
op het werk houden, en het beperken van openbaar vervoer. Vanzelfsprekend 
hebben deze maatregelen grote maatschappelijke en sociaaleconomische 
consequenties. We hebben deze maatregelen in voorbereiding voor zover ze 
passen bij hetgeen de experts van WHO, ECDC en het RIVM ons adviseren en 
proportioneel zijn in hun maatschappelijk en sociaaleconomische effect. 
 
Ten behoeve van deze fase worden vanzelfsprekend ook voorbereiding in de zorg 
getroffen. In de technische briefing bent u specifiek geïnformeerd over de 
voorbereiding zoals deze in een ziekenhuis wordt getroffen, maar dit wordt in de 
gehele zorgsector gedaan. Verderop in deze brief kom ik daarop terug. 
 
 In de afgelopen periode zijn diverse vergaande suggesties voor maatregelen 
gedaan. Hieronder noem ik enkele suggesties en voorzie deze ook van een meer 
effectiever alternatief. Ten aanzien van onbenutte capaciteit in ziekenhuizen heb 
ik reeds een inventarisatie gemaakt van de aanwezige IC-bedden waar mensen in 
isolatie opgenomen kunnen worden. Ik berichtte uw Kamer daar eerder over. Voor 
wat betreft het openstellen van het Calamiteitenhospitaal, sluit ik niet uit dat ik in 
een volgende fase een beroep zal doen op het hospitaal. Nu is het niet nodig om 
het Calamiteitenhospitaal alleen voor COVID-19 beschikbaar te houden. Ten 
aanzien van het uitvoeren van testen maken we duidelijke afwegingen. We willen 
goed zicht houden op het aantal patiënten. Dat betekent dat we zorgvuldig 
omgaan met het aantal beschikbare testkits. We gaan geen schaarste creëren 
door iedereen te testen. Waar mogelijk worden zorgmedewerkers vanuit andere 
sectoren ingezet, en kijken we naar het mobiliseren van vrijwilligers, 
gepensioneerden en studenten. Met het Rode Kruis bespreken we hoe hun grote 
groep vrijwilligers een bijdrage kan leveren aan de zorg. Een laatste suggestie die 
we horen is het in quarantaine plaatsen van iedereen uit risicogebieden. 
Behoudens het feit dat we daarmee locaties benutten die we mogelijk voor andere 
doeleinden nodig hebben, is het effectiever om personen die uit risicogebieden 
komen te vragen bij milde luchtwegklachten thuis te blijven. Dit beleid hebben we 
anderhalve week geleden ingezet. 
  
Informatievoorziening 
De ontwikkelingen rondom het coronavirus volgen elkaar in hoog tempo op. Ik 
vind het van groot belang dat de informatievoorziening voor iedereen in dit land 
begrijpelijk, toegankelijk en eenduidig is, zoals eerder aan uw Kamer aangegeven. 
Ik wil op basis van de maatschappelijke behoefte informatie verstrekken, 
handelingsperspectief bieden en betekenis geven. We gaan de communicatie 
daarom intensiveren. 
 
Zoals eerder in uw Kamer besproken zet ik hiertoe een breed scala aan middelen 
in om de publiekscommunicatie goed vorm te geven. Vanuit verschillende 
PaginaPagina 2  1 vanvan 11 11

3
informatie vanuit de overheid .  
 
Kenmerk
1662780-203180-PG
Ook de Nederlandse media berichten op radio, tv en online veelvuldig over de 
actuele ontwikkelingen. Media maken hierbij gebruik van eigen bronnen en 
informatie die wij actief richting pers en publiek verspreiden. Naast onze 
publieksinformatie vervullen zij hiermee eveneens een rol richting een breed 
publiek. 
 
Internationale afspraken 
Ik overleg veelvuldig met de Europese landen over de aanpak van het nieuwe 
coronavirus. Ook de minister-president heeft op 9 maart jl. overlegd met zijn 
collega’s van België en Luxemburg. Centraal hierbij stond het in kaart brengen 
van het grensverkeer en de levering van persoonlijk beschermingsmateriaal. 
Daarnaast is er op 10 maart een extra Europese Raad ingelast per 
videoverbinding. 
 
Vanuit de EU vindt ook coördinatie en hulpverlening plaats. Het EU Civiele 
Beschermingsmechanisme kan door lidstaten die daar behoefte aan hebben benut 
worden om informatie met elkaar te delen en om hulp aan te vragen. Lidstaten 
kunnen via dit gremium hulp vragen op het terrein van beschermingsmiddelen, 
ziekenhuis en laboratoriumcapaciteit. Verder biedt de Commissie ondersteuning 
aan lidstaten op verschillende gebieden, zoals cofinanciering via het EU Civiele 
Beschermingsmechanisme voor de repatriëring van EU-burgers uit Wuhan en de 
gezamenlijke aanschaf van persoonlijke beschermingsmiddelen. Zoals ik eerder 
heb aangegeven doet Nederland mee aan deze afspraken over de beschikbaarheid 
van persoonlijk beschermingsmateriaal. Ik vind het van belang dat de interne 
markt naar behoren blijft functioneren, ongerechtvaardigde obstakels moeten 
worden vermeden. Zoals ik ook tijdens de EPSCO Raad heb benadrukt is 
solidariteit, zeker nu, van groot belang. Vrijdag 13 maart staat er een JBZ-raad 
gepland, waar dit onderwerp verder besproken zal worden door de Europese 
ministers van Justitie en Binnenlandse Zaken. 
 
De Europese Commissie heeft 140 miljoen euro aan middelen vrijgemaakt voor 
onderzoek, bijvoorbeeld naar vaccinontwikkeling, en hier 17 projecten voor 
geselecteerd. Eerder zijn al middelen toegekend aan o.a. WHO, lidstaten voor 
repatriëring van EU-burgers uit China (totaal 232 miljoen euro). De Commissie 
volgt de sociaaleconomische gevolgen nauwlettend en geeft aan alle instrumenten 
die noodzakelijk zijn hiervoor te willen inzetten. De Commissie heeft in de 
Europese Raad toegezegd 25 miljard euro in een investeringsfonds te storten voor 
de opvang van sociaaleconomische gevolgen en daarvoor direct 7,5 miljard euro 
vrij te maken. Op de Europese Raad van 26-27 maart komt dit onderwerp terug. 
Omdat COVID-19 zo veel andere sectoren raakt wordt het onderwerp bovendien 
ook op andere Raden besproken. 
 
De Commissie dringt er bij de lidstaten op aan maatregelen te treffen die 
gebaseerd zijn op wetenschappelijk en medisch advies. Dit omdat de verspreiding 
van het virus moet worden ingedamd. Tegelijkertijd geldt dat daarbij, waar 
mogelijk, moet worden vermeden de maatschappij stil te leggen. De maatregelen 
die lidstaten nemen zijn niet altijd gelijk. Er zijn ook al lidstaten die al in de fase 
 
3
 Tweede Kamer 2019-2020, Kamerstuk 25 295, nr 116. 
PaginaPagina 2  1 vanvan 11 11

Testbeleid 
De huidige cijfers zijn heel bruikbaar om de uitbraak in Nederland goed te kunnen 
Kenmerk
1662780-203180-PG
volgen en duiden. Ziekenhuizen testen laagdrempelig, bijvoorbeeld ook bij 
patiënten met een onbegrepen pneumonie. Daarnaast hebben enkele ziekenhuizen 
een onderzoek onder hun medewerkers uitgevoerd en breder getest. Tijdens de 
technische briefing van 10 maart jl. bent u hierover door het UMCU geïnformeerd. 
 
Uw Kamer heeft mij gevraagd hoe het zit met het aantal besmettingen en het 
testbeleid. Zoals het RIVM ook tijdens de technische briefing van 10 maart jl. 
heeft aangegeven worden mensen getest op het nieuwe coronavirus als zij 
voldoen aan de casusdefinitie of wanneer het contactonderzoek van de GGD 
daartoe aanleiding geeft. De GGD test geen gezinsleden van besmette patiënten 
meer die in quarantaine zitten en zelf ook klachten ontwikkelen meer, tenzij zij in 
de zorg werken, ouder zijn dan 70 jaar, onderliggend lijden hebben of een 
mogelijke opname-indicatie. Deze gezinsleden worden dus niet in de berekeningen 
meegenomen die op de website van het RIVM staan. Samen met de GGD’en werkt 
het RIVM aan een manier om ook die aantallen te presenteren. Daarbij kijken ze 
ook naar de mogelijkheden om iets te zeggen over mensen die genezen zijn en 
het aantal mensen dat is getest. 
 
Ik heb uw Kamer ook toegezegd informatie te geven over de beschikbaarheid van 
testen in verband met mogelijke tekorten aan afnamematerialen en bepaalde 
reagentia. We verkennen diverse oplossingen en kunnen de problemen voorlopig 
het hoofd bieden. Het RIVM heeft de Nederlandse Vereniging voor Medische 
Microbiologie (NVVM)gevraagd hierin het voortouw te nemen. Ik bericht u hier zo 
spoedig nader over.   
 
Aankoop beschermingsmiddelen 
Ik heb u in het debat van vorige week al gemeld dat ik werk aan een landelijke 
aanpak voor de aanschaf, verdeling en distributie van persoonlijke 
beschermingsmiddelen. De directeuren publieke gezondheid (DPG) zullen hierin 
een belangrijke verantwoordelijkheid hebben, in samenspraak met het Regionaal 
Overleg Acute Zorg (ROAZ). Inmiddels is deze nieuwe werkwijze en bijbehorende 
structuur vergevorderd en zal deze vanaf komende week in werking gaan treden. 
De inkoop van bovenstaande producten zal worden uitgevoerd door een centraal 
team van inkopers van ziekenhuizen. Ik ondersteun dit inkoopteam, bijvoorbeeld 
als het gaat om internationale contacten met ambassades in Nederland en het 
buitenland en voorfinanciering van enkele grote voorraden, om de structuur snel 
te kunnen laten draaien. Ik zal daar het budget voor inzetten dat hiervoor 
noodzakelijk is. Naar aanleiding van de media-aandacht rondom de tekorten van 
beschermingsmateriaal zijn er verschillende aanbiedingen bij het ministerie van 
VWS binnengekomen. Die worden op dit moment allemaal serieus op kwaliteit en 
betrouwbaarheid beoordeeld. Grootste knelpunt op dit moment zijn de 
verschillende exportbeperkingen die andere lidstaten hebben geïntroduceerd, als 
gevolg waarvan transport en distributie van beschermingsmateriaal bemoeilijkt 
wordt.  
 
Vorige week heeft uw Kamer ook gevraagd naar de mogelijkheden om iets te doen 
tegen excessieve stijging van prijzen voor bepaalde producten, zoals voor 
mondkapjes en desinfectantia. In de aanbiedingen die ik tot nu toe heb 
ontvangen, zien we een prijsstijging terug die past bij de toename van de huidige 
PaginaPagina 2  1 vanvan 11 11

 
GGD-regio’s 
Kenmerk
1662780-203180-PG
In de technische briefing is uw Kamer geïnformeerd over de werkzaamheden bij 
de GGD’en. Zij voeren op dit moment veel activiteiten uit. Vanzelfsprekend is de 
druk bij met name de GGD’en in de provincie Noord-Brabant aanzienlijk, maar ook 
in andere delen van het land is de druk op de organisatie hoog. De directeuren 
Publieke Gezondheid hebben gezamenlijk gekeken op welke manier zij de lasten 
kunnen verlichten voor onder meer de afdelingen infectieziekten. Zo worden 
vanuit andere afdelingen ook medewerkers ingezet. Daarnaast worden 
medewerkers onderling uitgewisseld tussen de GGD’en. Gisteren hebben de 
directeuren Publieke Gezondheid in Brabant besloten enkele groepsvaccinaties het 
komende half jaar uit te stellen. De redenen voor deze tijdelijke aanpassingen van 
het Rijksvaccinatieprogramma zijn de bestrijding van nieuw coronavirus en de 
hoge werkdruk hierdoor bij de jeugdgezondheidszorg. In overleg met het RIVM en 
de staatssecretaris van VWS is besloten dit besluit ook te nemen voor de rest van 
het land, zodra dit organisatorisch haalbaar is. Het gaat om de groepsvaccinaties 
voor 9-jarigen (DTP/BMR) en 13-jarigen (HPV) worden uitgesteld tot na de 
zomervakantie. De groepsvaccinaties voor 14-jarigen (Meningokokken ACWY) 
moeten in een andere vorm plaatsvinden, maar dit gebeurt wel voor 1 juli 2020. 
De beslissing is genomen in verband met onvoorspelbaarheid van de uitbraak van 
COVID-19. De vaccinaties op het consultatiebureau (0-4 jaar) hebben gewoon 
doorgang. De gezondheid van de kinderen komt hiermee niet in gevaar, omdat 
het gaat om tijdelijke uitstel. De staatssecretaris zal u over de gevolgen in zijn 
voortgangsbrief ‘Verder met vaccineren’ nader informeren. 
 
Tot slot 
Sinds het vaststellen van het virus bij de eerste patiënt in Nederland zijn er vijf 
personen met COVID-19 overleden. Ik vind dit heel verdrietig en ik wens hun 
naasten en dierbaren dan ook veel sterkte met het verlies. Deze patiënten hadden 
allen een kwetsbare gezondheid. Dit onderstreept voor mij extra de noodzaak dat 
we verspreiding, zeker naar kwetsbare mensen, zoveel mogelijk moeten blijven 
indammen. Ik wil uw Kamer goed op de hoogte houden van de maatregelen die 
we daartoe nemen.  
 
Ik vind het belangrijk om in deze uitbraak het hoofd koel te houden. Maatregelen 
moeten het openbare leven zo min mogelijk in de weg staan en tegelijkertijd wel 
bijdragen aan maximale beperking van verdere verspreiding. Dit vraagt 
doorlopende monitoring en flexibiliteit. De inzet van onze zorgmedewerkers bij 
GGD-en, het RIVM, ziekenhuizen en zorginstellingen is enorm. Tegelijkertijd 
kunnen we allen in deze situatie een bijdrage leveren.  
 
Hoogachtend, 
 
de minister voor Medische Zorg 
en Sport, 
 
 
 
 
Bruno Bruins
PaginaPagina 2  1 vanvan 11 11

