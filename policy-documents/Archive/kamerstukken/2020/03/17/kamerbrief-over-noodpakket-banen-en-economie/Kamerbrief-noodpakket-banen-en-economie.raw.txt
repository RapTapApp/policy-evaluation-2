 
 
 
 
> Retouradres Postbus 20401 2500 EK Den Haag 
 
Chief Economist 
  
Directie Algemene Economische 
De Voorzitter van de Tweede Kamer 
Politiek 
der Staten-Generaal 
Bezoekadres 
Binnenhof 4 
Bezuidenhoutseweg 73 
2594 AC Den Haag 
2513 AA  DEN HAAG 
 Postadres 
Postbus 20401 
2500 EK Den Haag 
Overheidsidentificatienr 
00000001003214369000 
T 070 379 8911 (algemeen) 
F 070 378 6100 (algemeen) 
www.rijksoverheid.nl/ezk 
 
 
Datum 17 maart 2020 
Ons kenmerk  
CE-AEP / 20077147 
Betreft Noodpakket banen en economie 
 Bijlage(n) 
2 
Geachte Voorzitter, 
 
Sinds vorige week heeft Nederland te maken met een nieuwe werkelijkheid: grote 
delen van onze bedrijvigheid liggen stil. De maatregelen die we als land tegen de 
uitbraak van het coronavirus nemen, hebben een grote impact op werknemers, 
zzp-ers en bedrijven. Veel ondernemers en verenigingen, zoals restaurants, cafés 
en sportclubs, moeten tijdelijk hun deuren sluiten of hebben veel minder vraag. 
Werknemers vragen zich thuis af of hun baan er straks nog is en zzp-ers zien dat 
opdrachten worden afgezegd en hebben tijdelijk (veel) minder werk. De zorgen 
over geld om de rekeningen te betalen, het in dienst kunnen houden van mensen, 
of het overeind houden van het bedrijf nemen we als kabinet zeer serieus. Op 
12 maart jl. heeft het kabinet uw Kamer geïnformeerd over de maatregelen die 
het kabinet al eerder nam ten aanzien van de economische gevolgen van het 
coronavirus. Inmiddels is de situatie een nieuwe fase ingegaan die vraagt om 
extra maatregelen die werknemers, zzp-ers en bedrijven in staat stellen om deze 
moeilijke periode te overbruggen.  
 
Het kabinet acht het van groot belang om in deze situatie banen te behouden en 
ondersteuning te bieden bij acute problemen die werknemers, zzp-ers en 
bedrijven (gaan) ondervinden. Het kabinet kondigt daarom een noodpakket banen 
en economie aan. Het kabinet heeft gekozen voor een massief en breed pakket 
dat door de potentiele inzet van miljarden per maand het doel heeft banen te 
behouden en de economische gevolgen te beperken. Zodat mensen hun inkomen 
behouden en getroffen sectoren zoals de horeca en de culturele sector worden 
ondersteund in deze moeilijke periode. De situatie waarin we ons bevinden is 
omgeven met onzekerheden. Om goed in te kunnen spelen op ontwikkelingen 
geldt dit noodpakket voor de komende drie maanden. Het kabinet volgt de 
ontwikkelingen nauwlettend en is daarbij voortdurend in gesprek met werkgevers- 
en werknemersorganisaties, bedrijven en financiers om de noodzakelijke 
aanpassingen te kunnen doen als de situatie daarom vraagt. Het kabinet volgt ook 
nauwlettend de gevolgen van het coronavirus voor de inwoners van Caribisch 
Nederland en beziet de mogelijkheden voor ondersteunende maatregelen in lijn 
met de inzet in Europees Nederland. Het kabinet volgt ook de effecten van 
coronavirus op de landen binnen het koninkrijk. 
 
Het kabinet benadrukt dat financiële middelen geen beperkende factor zijn. We 
hebben de afgelopen jaren in goede tijden buffers opgebouwd, zodat we in minder 
 Pagina 1 van 16 
 
 

 
 
 
Chief Economist 
 
Directie Algemene Economische 
 
Politiek 
 
 
 
 
Ons kenmerk 
 
CE-AEP / 20077147 
 
Distributie van levensmiddelen 
De afgelopen dagen is gebleken dat mensen zich zorgen maken over de 
beschikbaarheid van voldoende voedsel en andere levensbehoeften in de winkels. 
Het kabinet neemt deze zorgen serieus, net als de sector zelf. De sector geeft aan 
dat er ruim voldoende voedsel wordt geproduceerd en meer dan genoeg voorraad 
aanwezig is in de distributiecentra. Op dit moment wordt er door de sector hard 
aan gewerkt om de schappen als gevolg van de piekdrukte van afgelopen dagen 
aan te vullen, zodat de supermarkten snel weer hun normale aanbod zullen 
hebben. Het kabinet doet hier opnieuw de oproep aan iedereen om op reguliere 
manier boodschappen te blijven doen. 
 
Het kabinet heeft frequent contact met de branches. Met 
branchevertegenwoordigers is afgesproken dat zij gericht gaan communiceren 
over de beschikbaarheid van producten in de winkels. Tevens gaan zij en ervoor 
zorgen dat producten waarnaar een overmatige vraag is, in grotere hoeveelheden 
dan gebruikelijk in de winkels aanwezig zijn. Het kabinet heeft de voedselketen 
ook opgenomen bij de vitale beroepsgroepen om de samenleving draaiende te 
houden tijdens de uitbraak van het coronavirus. Ouders of verzorgenden die 
hieraan werken, kunnen gebruik maken van de kinderopvang. 
 
In deze uitzonderlijke tijden roept het kabinet alle ketenpartijen op om 
redelijkheid te betrachten in de prijsonderhandelingen, zodat de primaire 
producent – die vaak prijsnemer is – niet onevenredig hard wordt getroffen door 
de gevolgen van het coronavirus. Het voorbeeld van Aldi Duitsland om juist in 
deze onzekere tijden een hogere prijs voor melk aan leveranciers te betalen, 
verdient in Nederland navolging. Breder geldt dat het bedrijfsleven coulance kan 
betrachten bij het innen van rekeningen van getroffen partijen en sectoren.  
 
Noodpakket banen en economie 
 
1. Loon werknemers en inkomen zzp-ers  
 
Werktijdverkorting 
De huidige werktijdverkorting-regeling (wtv-regeling), die is opgenomen in de 
Beleidsregel ontheffing verbod van werktijdverkorting 2004, heeft ten doel om 
werkgevers in staat te stellen hun personeel te behouden als ze tijdelijk te maken 
krijgen met een fors werkurenverlies door een calamiteit die buiten het normale 
bedrijfsrisico valt. De uitbraak van het coronavirus is zo’n calamiteit. Dit heeft de 
afgelopen weken geleid tot een ongekend groot beroep op deze regeling. Hier is 
de regeling niet op berekend. Daarom is deze regeling met onmiddellijke ingang 
1
ingetrokken , en wordt tegelijkertijd gewerkt aan de invoering en openstelling van 
een nieuwe Tijdelijke noodmaatregel overbrugging voor werkbehoud (NOW). Deze 
tegemoetkomingsregeling maakt het mogelijk om meer werkgevers financieel 
tegemoet te komen en dit bovendien sneller te doen dan binnen de ingetrokken 
wtv-regeling. Deze regeling geldt voor bedrijven van alle omvang. Bovendien is 
                                                
1
 Zie de Beleidsregel van de minister van Sociale Zaken en Werkgelegenheid van 17 maart 2020, 2020-
0000039117, houdende de beëindiging van de mogelijkheid tot ontheffing van het verbod op werktijdverkorting; 
zie bijlage. 
 
 Pagina 3 van 16 
 

 
 
 
Chief Economist 
 
Directie Algemene Economische 
 
Politiek 
 
 
 
 
Ons kenmerk 
tegemoetkomingsregeling te komen. UWV staat voor de buitengewone taak om 
CE-AEP / 20077147 
 
op korte termijn een uitvoerbare regeling open te stellen. Het kabinet heeft dan 
ook grote waardering voor de wijze waarop UWV deze taak oppakt. Zodra bekend 
is vanaf welke datum aanvragen bij UWV kunnen worden ingediend, wordt hier 
onmiddellijk breed bekendheid aan gegeven. De uitvoeringsaspecten worden in de 
tussentijd uitgewerkt in nauwe samenwerking met UWV. Daarbij wordt een 
afweging gemaakt tussen snelle en adequate dienstverlening enerzijds en de 
belangen van tijdige en correcte naleving van de regeling anderzijds. Voorbehoud 
dat hierbij gemaakt moet worden is dat vooraf geen volledige uitvoeringstoets kan 
plaatsvinden, omdat maximaal wordt ingezet op spoedige inwerkingtreding. Wel 
mag duidelijk zijn dat een tegemoetkomingsregeling met bevoorschotting vooraf 
en verrekening achteraf uitvoeringstechnisch complex zal zijn. Parallel worden 
voor Caribisch Nederland maatregelen uitgewerkt die passen bij de problematiek 
en lokale context van deze eilanden. 
 
De nieuwe tegemoetkomingsregeling heeft forse budgettaire consequenties. Naast 
uitgaven aan de regeling zelf is sprake van uitvoeringskosten voor het uitvoeren 
van de regeling. Hoe groot deze zijn hangt sterk af van het aantal aanvragen van 
werkgevers en de omvang van deze aanvragen. Als een kwart van de werkgevers 
een aanvraag doet voor gemiddeld 45 procent van hun loonsom, dan zijn de 
verwachte uitgaven circa € 10 miljard in de eerste 3 maanden. Is het aantal 
aanvragen of de omvang van de aanvragen hoger, dan nemen de kosten 
navenant toe. 
 
Extra tijdelijke ondersteuning voor gevestigde ondernemers, zzp-ers  
Door de maatregelen van het Rijk om de verspreiding van het corona-virus te 
beteugelen derven veel zelfstandigen, zoals in de culturele sector en de horeca, 
noodgedwongen inkomsten. Het kabinet wil ook deze groep ondersteunen, zodat 
zij daarna hun bedrijf kunnen voortzetten. Het kabinet komt daarom met een 
tijdelijke voorziening voor drie maanden die zo snel mogelijk ingaat. Zelfstandige 
ondernemers met financiële problemen kunnen een beroep doen op deze 
voorziening, die uitgevoerd wordt door gemeenten.  
 
Ondersteuning kan worden aangevraagd in de vorm van een aanvullende uitkering 
voor levensonderhoud en/of voor bedrijfskapitaal. De uitkering voor 
levensonderhoud vult het inkomen aan tot het sociaal minimum. Op een lening 
voor bedrijfskapitaal kan een beroep worden gedaan om liquiditeitsproblemen op 
te lossen.  
 
De tijdelijke regeling is aanvullend op de overige maatregelen die worden 
getroffen in fiscaliteit en in de borgstellingssfeer voor ondernemers en is geënt op 
het Besluit bijstandverlening zelfstandigen (Bbz). Deze tijdelijke regeling bevat de 
volgende elementen: 
- De toets op levensvatbaarheid die het Bbz kent wordt niet toegepast, 
waardoor een snelle behandeling van aanvragen mogelijk is.  
- Daarmee wordt binnen 4 weken voor een periode van maximaal 
3 maanden inkomensondersteuning voor levensonderhoud verstrekt. Nu 
kan dat 13 weken duren. Daarbij kan er met voorschotten worden 
gewerkt. 
 
 Pagina 5 van 16 
 

 
 
 
Chief Economist 
 
Directie Algemene Economische 
 
Politiek 
 
 
 
 
Ons kenmerk 
nemen. De minister van Sociale Zaken en Werkgelegenheid (SZW) zal deze 
CE-AEP / 20077147 
 
aanpassing, die voor kalenderjaar 2020 zal gelden, zo spoedig mogelijk 
uitwerken.  
 
Op 9 december jl. (Kamerstuk 35 074 nr. 73) heeft de minister van SZW aan uw 
Kamer gemeld dat werkgevers tot 1 april 2020 de tijd kregen om een vaste 
arbeidsovereenkomst op schrift te stellen, om te voldoen aan de voorwaarden 
voor de lage WW-premie. Omdat het de komende weken niet voor alle werkgevers 
praktisch mogelijk zal zijn om aan die voorwaarde te voldoen, wordt deze periode 
verlengd tot 1 juli. Het coulanceregime, zoals beschreven in de brief van 
december en geldig voor werknemers die uiterlijk 31 december 2019 voor 
onbepaalde tijd in dienst waren, zal dus gelden tot en met 30 juni 2020. 
 
 
2. Noodloket 
 
Er komt een noodloket voor de tegemoetkoming in de vorm van een gift voor de 
eerste nood bij ondernemers die direct zijn getroffen door overheidsmaatregelen 
ter bestrijding van de coronacrisis en die hun omzet daardoor geheel of 
grotendeels zien verdwijnen. Dit als noodvoorziening op de overige maatregelen in 
de brief. Het gaat hier in het bijzonder om eet- en drinkgelegenheden en andere 
etablissementen die het grootste deel van hun activiteiten noodgedwongen 
moeten staken zoals schoonheidssalons en anderen die mogelijk in de problemen 
komen vanwege de 1,5 meter afstandseis. Zij zien hun inkomsten grotendeels 
teruglopen, terwijl hun vaste lasten intussen gewoon doorlopen en hun uitgaven 
in veel gevallen al gedaan zijn. Deze inkomsten kunnen bovendien moeilijk 
worden ingehaald wanneer de COVID-19-uitbraak achter de rug is. Eis is wel dat 
het ondernemingen betreft met een fysieke inrichting buiten het eigen huis. 
  
De tegemoetkoming moet nog verder worden uitgewerkt. Het betreft een 
eenmalig forfaitair bedrag van € 4000 voor de periode van drie maanden en geldt 
alleen voor ondernemingen die qua type en sector in ieder geval aan 
bovengenoemde voorwaarden voldoen. De voorwaarden worden op dit moment 
uitgewerkt. Indien nodig worden deze voorwaarden steeds geactualiseerd. 
 
 
3. Liquiditeitssteun  
 
Uitstel van betaling van belastingen 
In de brief van 12 maart jl. heeft het kabinet aangekondigd dat de Belastingdienst 
bijzonder uitstel van betaling zal verlenen aan alle ondernemers die door de 
coronacrisis in liquiditeitsproblemen zijn gekomen of zullen komen. Ondernemers 
kunnen met een brief uitstel van betaling aanvragen bij de Belastingdienst. Nadat 
het verzoek is ontvangen zet de Belastingdienst de invorderingsmaatregelen stil 
en krijgen ondernemers dus per direct uitstel van betaling. Individuele 
beoordeling van het verzoek vindt later plaats. Ondernemers hoeven niet meteen 
de vereiste “verklaring van een derde-deskundige” mee te sturen. Het kabinet wil 
dit proces voor de ondernemers zo eenvoudig mogelijk maken met zo min 
mogelijk administratie. Het kabinet onderzoekt nog hoe dit het meest eenvoudig 
 
 Pagina 7 van 16 
 

 
 
 
Chief Economist 
 
Directie Algemene Economische 
 
Politiek 
 
 
 
 
Ons kenmerk 
 
CE-AEP / 20077147 
 
BMKB 
Het kabinet heeft in de kamerbrief van 12 maart 2020 aangekondigd een 
tijdelijke faciliteit onder de BMKB op te stellen voor mkb-bedrijven die getroffen 
zijn door de uitbraak van het coronavirus. Onder de tijdelijke maatregel van de 
BMKB worden financieringen met een verhoogd borgstellingskrediet van 50% naar 
75% mogelijk aan in de kern gezonde mkb-bedrijven toegelaten, om opgekomen 
of te verwachten liquiditeitsproblemen vanwege de coronaproblematiek te 
verzachten. Financiers (met name banken) kunnen daardoor gemakkelijker en 
sneller krediet verruimen waardoor meer mkb-bedrijven eerder meer geld kunnen 
lenen. Het kabinet heeft ruim voldoende middelen om er voor te zorgen dat aan 
het verwachte beroep op deze maatregel in de BMKB kan worden voldaan. Uw 
Kamer is 15 maart jl. nader geïnformeerd over de verruiming van de BMKB. 
 
GO-regeling 
Ondernemingen die problemen ondervinden bij het verkrijgen van bankleningen 
en bankgaranties kunnen sinds 2009 gebruik maken van de GO-regeling. Met de 
GO helpt EZK zowel het mkb als (middel)grote ondernemingen door middel van 
een 50% garantie op bankleningen en bankgaranties, vanaf € 1,5 miljoen tot (op 
dit moment) maximaal € 50 miljoen per onderneming.  
De coronacrisis raakt vele sectoren en leveringsketens. Niet alleen kleine 
bedrijven worden getroffen, ook grote bedrijven. Grote bedrijven hebben 
doorgaans meer buffers om de eerste effecten van de coronaproblematiek op te 
vangen, maar ook zij lopen tegen grenzen aan. Het Kabinet committeert zich om 
alle garantieruimte te verstrekken die nodig is, zodat bedrijven met een gezond 
toekomstperspectief aan voldoende financiering kunnen blijven komen. Om te 
beginnen zal het garantiebudget van de GO substantieel worden verhoogd van € 
400 miljoen tot € 1,5 miljard. Ook de maximale GO-faciliteit per onderneming zal 
substantieel worden verhoogd van € 50 miljoen naar € 150 miljoen. Deze plafonds 
zijn gelijk aan die van tijdens de financiële crisis, en door deze verhogingen 
ontstaan ruimere financieringsmogelijkheden voor bedrijven. Deze verruimingen 
zullen binnen een week geeffectueerd worden. Deze regeling zullen wij in 
afstemming met de Europese Commissie vorm gaan geven. 
 
Qredits 
Qredits heeft in de afgelopen jaren ongeveer 20.000 starters en/of ondernemers 
uit het kleinbedrijf gefinancierd. De coronaproblematiek heeft naar alle 
waarschijnlijkheid een onevenredige impact op deze groep kwetsbare 
ondernemers. Qredits is de op Nederlandse markt uniek als verstrekker van 
microkredieten en heeft als Stichting een ideëel doel en een aanpak die wezenlijk 
anders is dan reguliere banken, o.a. met bijzondere persoonlijke aandacht voor de 
ondernemers en de ontwikkeling van het business plan. Dit type ondernemingen 
kenmerkt zich veelal door een gebrek aan financiële reserves.  
 
Om de risico’s voor deze doelgroep te mitigeren is het kabinet bereid Qredits 
financieel te ondersteunen met een bedrag van maximaal € 6 miljoen, om de door 
de coronaproblematiek geraakte ondernemingen te ondersteunen. Deze 
ondersteuning zal in principe gelden voor een termijn van negen maanden. De 
openstelling van deze crisismaatregel loopt tot eind mei 2020. 
 
 Pagina 9 van 16 
 

 
 
 
Chief Economist 
 
Directie Algemene Economische 
 
Politiek 
 
 
 
 
Ons kenmerk 
meer zekerheid bij huishoudens en bedrijven en minder heftige economische 
CE-AEP / 20077147 
 
schokken. 
 
Een economische terugval leidt namelijk tot minder belastinginkomsten. 
Huishoudens zullen minder consumeren en bedrijven maken minder winst of 
verlies. Ook zullen de overheidsuitgaven (sterker) toenemen, omdat de uitgaven 
voor werkloosheid (WW en bijstand) stijgen. Dat leidt tot een minder gunstige 
stand van de overheidsfinanciën. Het begrotingsoverschot van afgelopen jaar zal 
waarschijnlijk omslaan naar een tekort. De staatsschuld is de afgelopen jaren 
gedaald, maar kan nu ook snel weer stijgen. Automatische stabilisatie betekent 
dat het kabinet in dat geval niet gaat bezuinigen of de lasten gaat verhogen. De 
eerder afgesproken lastenverlichting voor huishoudens gaat dus door, en dat geldt 
ook voor afgesproken maatschappelijke investeringen. 
 
Het kenmerk van automatische stabilisatie is dat het onmiddellijk en vanzelf 
gebeurt: het is niet nodig om bijvoorbeeld een wet aan te passen of een nieuwe 
begroting aan te nemen. Dat is het verschil met aparte afspraken over 
investeringen of lastenverlichting om de economie te stimuleren, wat ook wel 
discretionair begrotingsbeleid wordt genoemd. Het duurt vaak enige tijd voordat 
zulke middelen bij huishoudens of bedrijven terechtkomen: eerst moet de 
begroting worden aangepast, en vervolgens gaat er vaak nog tijd overheen 
voordat het geld daadwerkelijk op zijn bestemming is. Juist in tijden van 
economische onzekerheid is vertraging onwenselijk. Daar komt bij dat 
automatische stabilisatie vanzelf terecht komt bij huishoudens en bedrijven die 
het meest getroffen zijn. Een bedrijf dat verlies maakt zal automatisch minder 
belasting betalen, en dat geldt ook voor werknemers die getroffen worden. Het is 
daarmee tijdig en trefzeker, en daarnaast ook tijdelijk: als de economie weer 
hersteld is, hoeven maatregelen niet te worden stopgezet of teruggedraaid. 
 
Duidelijk is dat de Nederlandse overheidsfinanciën er momenteel goed voor staan 
en er dus volledige ruimte is om stabiliserend begrotingsbeleid te voeren en te 
doen wat nodig is. Nederland kent een ruime marge tot de Europese 
begrotingsnormen uit het Stabiliteits- en Groeipact (SGP). Ook kent het SGP 
verschillende bepalingen om flexibiliteit te bieden, en heeft de Europese 
Commissie alle lidstaten opgeroepen om deze flexibiliteit te benutten om de 
economische gevolgen van het coronavirus op te vangen. Ook op de 
kapitaalmarkten kent Nederland een hoge mate van vertrouwen. Nederlandse 
staatsobligaties worden, voor zowel korte als lange looptijden, momenteel tegen 
een negatieve rente verhandeld, en kennen bij kredietbeoordelaars een AAA-
rating. Er is dus, zowel vanuit de kapitaalmarkten als de Europese 
begrotingsregels, geen reden om de begroting niet in te zetten om economische 
schok op te vangen. 
 
Nederland heeft bovendien een robuust sociaal vangnet, dat al sommige 
maatregelen bevat die andere landen recent hebben aangekondigd om de 
(economische) gevolgen van corona te beperken. Zo is er een betaald 
ziekteverlof: een zieke werknemer krijgt (minimaal 70 procent) doorbetaald, 
waardoor hij of zij niet gedwongen is om toch naar werk te gaan. Dat is van 
belang voor de zieke zelf, en bij een besmettelijke ziekte extra belangrijk voor de 
 
 Pagina 11 van 16 
 

 
 
 
Chief Economist 
 
Directie Algemene Economische 
 
Politiek 
 
 
 
 
Ons kenmerk 
beleidsbeslissingen, en heeft de toezichttak van de ECB (SSM) en de Europese 
CE-AEP / 20077147 
 
bankenautoriteit (EBA) maatregelen aangekondigd om banken hun rol als 
financier van de economie te blijven laten spelen.  
 
Buiten de EU hebben verschillende instellingen maatregelen getroffen om de 
economische impact te mitigeren. Zo heeft het IMF aangegeven klaar te staan om 
landen die gevolgen ondervinden van de uitbraak van het coronavirus te 
ondersteunen, en stelt hiervoor USD 50 miljard aan middelen beschikbaar binnen 
de bestaande faciliteiten. Daarnaast heeft de Wereldbank begin maart de Fast 
Track COVID-19 Facility gelanceerd, die USD 12 miljard financiering beschikbaar 
stelt. Tot slot hebben de G7 en G20 verschillende statements aangenomen waarin 
ze toezeggen klaar te staan om de noodzakelijke maatregelen te treffen om de 
economische gevolgen te mitigeren.  
 
Naast EU-brede maatregelen vindt in Europees verband ook een uitwisseling 
plaats van nationale beleidsresponses. Een deel van de lidstaten zet net zoals 
Nederland ook een vorm van werktijdverkorting in en biedt ruimte in het uitstel 
van betaling van belasting om de liquiditeit van ondernemers te ondersteunen. In 
vergelijking tot andere lidstaten heeft Nederland “grote” automatische 
stabilisatoren en neemt het kabinet relatief veel additionele maatregelen om de 
economische impact van het coronavirus te mitigeren.  
 
Op 16 maart jl. heeft een Eurogroep via video-verbinding plaatsgevonden, Toen is 
ook een verklaring aangenomen waarin de Eurogroep solidariteit uitspreekt met 
de mensen die getroffen zijn door het coronavirus. Ook is de Eurogroep een 
gecoördineerde beleidsreactie overeengekomen en hebben de Eurolanden 
aangekondigd alle benodigde maatregelen te zullen nemen om economische groei 
3 4
en werkgelegenheid te ondersteunen.  Deze duidelijke boodschap van de 
Eurogroep is aanvullend op nationaal beleid van lidstaten en de aangekondigde 
maatregelen van de Europese Commissie, de Europese Investeringsbank en de 
Europese Centrale Bank. 
 
In bijgevoegde bijlage wordt uitgebreider ingegaan op de internationale en 
Europese maatregelen die zijn genomen om de economische effecten van het 
coronavirus te mitigeren.  
 
Gelet op de snelheid van het Brusselse proces hecht het kabinet eraan het 
parlement zo spoedig mogelijk via deze brief te informeren. De bijgevoegde 
bijlage – waarin nader wordt ingegaan op de Commissie-mededeling - vervangt 
daarmee een BNC-fiche voor het gehele pakket aan maatregelen. De voorstellen 
van de Commissie zijn en worden besproken de komende dagen ter sprake komen 
in verschillende overleggen, waaronder de Eurogroep van 16 maart en de 
ingelaste videoconferentie van de leden van de Europese Raad op 17 maart, waar 
het kabinet als gebruikelijk verslag van zal doen aan het parlement. 
 
                                                
3
 De minister van Financiën zal, zoals gebruikelijk, een separaat verslag van de Eurogroep aan uw Kamer sturen 
met verdere toelichting. 
4
 https://www.consilium.europa.eu/en/press/press-releases/2020/03/16/statement-on-covid-19-economic-policy-
response/ 
 
 Pagina 13 van 16 
 

 
 
 
Chief Economist 
 
Directie Algemene Economische 
 
Politiek 
 
 
 
 
Ons kenmerk 
belang van het Rijk zijn, niet kan wachten tot formele autorisatie van beide 
CE-AEP / 20077147 
 
Kamers der Staten-Generaal, zal het kabinet de uitvoering van de maatregelen 
starten. Hiermee wordt gehandeld conform lid 2 van artikel 2.27 van de 
Comptabiliteitswet 2016.   
 
Tot slot 
Het onderwijs en de kinderopvang zijn cruciale sectoren, die op dit moment niet 
volledig stilgelegd kunnen worden. Het kabinet heeft besloten dat er tot en met 6 
april geen les wordt gegeven in het primair onderwijs (po), voortgezet onderwijs 
(vo) en middelbaar beroepsonderwijs (mbo) en dat de reguliere kinderopvang 
wordt gestaakt. De eerder aangekondigde maatregelen voor hogescholen en 
universiteiten blijven ook van kracht tot en met 6 april a.s. Dit zal ook 
economische effecten met zich meebrengen. Voor kinderen van ouders met 
cruciale beroepen die Nederland draaiende houden tijdens de uitbraak van het 
coronavirus, zoals de zorg, politie, openbaar vervoer, brandweer, onderwijs en 
kinderopvang, is er wel opvang in het primair onderwijs en in de kinderopvang, 
zodat hun ouders kunnen blijven werken. Deze opvang is zonder extra kosten 
voor ouders.  
 
Van de kinderopvang wordt in deze tijden een extra inspanning gevraagd, 
namelijk om opvang te blijven bieden waar echt noodzakelijk, en om die opvang 
uit te breiden (soms zelfs 24/7) waar nodig. Aan ouders die normaliter 
kinderopvang gebruiken, vragen wij daarom de gehele factuur aan de 
kinderopvang te blijven voldoen, zoals gewoonlijk, ook als zij op dit moment niet 
van opvang gebruik kunnen maken. De kinderopvangsector blijft daarmee in staat 
goede opvang te verzorgen. Voor ouders betekent het doorbetalen dat het recht 
op kinderopvangtoeslag blijft bestaan en dat de plek in de kinderopvang, wanneer 
deze weer regulier opengaat, behouden blijft. Een deel van de factuur heeft 
betrekking op de eigen bijdrage die ouders betalen. De inzet van het kabinet is 
om deze kosten zoveel mogelijk te compenseren en we zullen hier met uw Kamer 
zo snel mogelijk over informeren. 
  
Het opschorten van het onderwijs van scholen en universiteiten kan op de lange 
termijn gevolgen hebben voor de leerprestaties van leerlingen en studenten. Om 
de gevolgen van het opschorten van het onderwijs op de onderwijsinstellingen zo 
veel mogelijk te beperken zullen docenten onderwijs op afstand organiseren, met 
prioriteit voor eindexamenleerlingen in het vo. Scholen en docenten werken hier 
momenteel hard aan. Het zo veel mogelijk continueren van het onderwijs met 
speciale aandacht voor kansengelijkheid, het continueren en aanpassen van het 
examenproces en het opvangen van kinderen van ouders in cruciale beroepen 
levert verschillende uitdagingen op in logistieke zin, maar ook in financiële zin. 
Ondanks de inzet op afstandsonderwijs kan het nodig blijken om gemiste 
onderwijsinhoud in te halen op een later moment en zullen mogelijk toetsen en 
examens ingehaald moeten worden, waarbij er mogelijk extra examenmomenten 
moeten komen. 
 
  
 
 Pagina 15 van 16 
 

