> Retouradres Postbus 20011 2500 EA  Den Haag
Directoraat-generaal 
Aan de Voorzitter van de Tweede Kamer 
Koninkrijksrelaties
der Staten-Generaal
Postbus 20018
Turfmarkt 147
2500 EA  Den Haag
Den Haag
Postbus 20011
2500 EA  Den Haag
Kenmerk
2020-0000087104
Uw kenmerk
Datum 5 maart 2020
Betreft Antwoord op Kamervragen over het bericht 
‘Vreemdelingenadvocaten: 'Curaçao zet Venezolanen collectief 
uit’
 
Hierbij bied ik u mede namens de minister van Defensie en de staatssecretaris 
van Justitie en Veiligheid de antwoorden aan op de schriftelijke vragen van de 
leden Groothuizen en Diertens (beiden D66) over het bericht 
“Vreemdelingenadvocaten: Curaçao zet Venezolanen collectief uit”. Deze vragen 
werden ingezonden op 27 januari 2020 met kenmerk 2020Z01256.  
 
De minister van Binnenlandse Zaken en Koninkrijksrelaties, 
 
 
 
 
 
 
 
drs. R.W. Knops 
   
Pagina 1 van 1

Directoraat-generaal 
Koninkrijksrelaties
Datum
7 februari 2020
vreemdelingen, in afwachting van hun uitzetting. De inzet van Defensie is er 
Kenmerk
derhalve op gericht geweest om Curaçao te ondersteunen in het creëren van 
2020-0000087104
humane omstandigheden op een alternatieve locatie aangezien de reguliere 
locatie van vreemdelingenbewaring de maximale capaciteit had bereikt. Bij deze 
ondersteuning is door personeel van CZMCARIB en de Brigade KMar zowel 
voorafgaand als tijdens de bijstand altijd zicht geweest op de omstandigheden 
waarin de vreemdelingen terecht zouden komen. Bij meerdere vergaderingen met 
de lokale autoriteiten zijn de omstandigheden in de tijdelijke opvanglocatie 
besproken en is verzekerd dat er gescheiden toiletgroepen en douches waren, 
alsook ventilatie, voedsel, bewegingsvrijheid, bedden, medische zorg en juridische 
bijstand. Bij de diverse afstemmingsmomenten heeft het welzijn van de 
vreemdelingen immer voorop gestaan. 
 
Vraag 5 
Vindt u de detentieomstandigheden in de vreemdelingenbarakken op Curaçao in 
overeenstemming met de standaards die zijn te verwachten in het Koninkrijk der 
Nederlanden? Zo ja, waarom? Zo nee, op welke punten niet en wat kunt u eraan 
doen om dit te verbeteren? 
 
Antwoord  
Ik maak mij zorgen over de omstandigheden in de vreemdelingenbewaring op 
Curaçao. Aangezien het migratiebeleid een landsaangelegenheid betreft, is het 
echter aan Curaçao om deze omstandigheden te verbeteren. De minister van 
Justitie van Curaçao heeft mij in december 2019 gemeld dat hij voornemens is de 
materiële en immateriële condities in de vreemdelingenbewaring zoveel mogelijk 
in lijn te brengen met de standaarden van het European Committee for Prevention 
of Torture (CPT), zoals uiteengezet in het factsheet Immigration Detention, uit 
2017. Voorts gaf hij aan dat de uitvoering van een door Curaçao op te leveren 
project- en implementatieplan vreemdelingenbewaring, hieraan zal bijdragen.  
 
Gelet op de grote opgave waarvoor Curaçao zich geplaatst ziet, biedt Nederland, 
op verzoek van Curaçao, op basis van artikel 36 Statuut ondersteuning via het 
leveren van technische assistentie en het beschikbaar stellen van financiële 
middelen. Deze ondersteuning stelt de Nederlandse regering ook in staat de 
vorderingen van de Curaçaose autoriteiten te volgen. Het is mijn verwachting dat 
in de loop van 2020 in dit verband de nodige resultaten door Curaçao worden 
geboekt.  
 
Vraag 6 
Vindt u het humaan om meerdere vreemdelingen gezamenlijk voor langere tijd 
(bijvoorbeeld 8 maanden) 23 uur per dag vast te houden in een zeer sobere 
slaapzaal met enkel wat stapelbedden? Zo ja, waarom? Zo nee, bent u bereid hier 
iets aan te doen en de autoriteiten van Curaçao hierop aan te spreken? 
 
  
Pagina 8 van 8

Directoraat-generaal 
Koninkrijksrelaties
Datum
7 februari 2020
Vraag 8 
Kenmerk
Vindt u de sanitaire voorzieningen humaan wanneer vreemdelingen voetschimmel 
2020-0000087104
en schurft van de douche krijgen omdat deze zo weinig wordt schoongemaakt? 
Vindt u de sanitaire voorzieningen humaan als de wc-pot van de muur is gesloopt 
en de vloer is bevuild? Zo ja, waarom? Zo nee, bent u bereid hier iets aan te doen 
en de autoriteiten van Curaçao hierop aan te spreken? 
 
Antwoord  
Curaçao is verantwoordelijk voor het onderhoud van de vreemdelingenbewaring. 
De hygiënische omstandigheden in de vreemdelingenbewaring op Curaçao dienen 
in lijn te zijn met de geldende (internationale) standaarden. De autoriteiten van 
Curaçao stellen dat het hen niet bekend is waarop de betreffende bewering over 
tekenen van schurft en voetschimmel zijn gebaseerd.  
 
De autoriteiten van Curaçao geven aan dat de sanitaire voorzieningen in de 
vreemdelingenbewaring veelvuldig door vreemdelingen worden vernield. Zo geven 
de autoriteiten van Curaçao ter illustratie aan dat een aantal voorzieningen in 
2018 drie keer vervangen moest worden. De autoriteiten van Curaçao geven 
daarbij aan dat bij beschadiging of vernietiging het niet mogelijk is om op 
dezelfde dag de betreffende sanitaire voorzieningen te herstellen. Curaçao heeft 
Nederland in november 2019 in het kader van onderlinge bijstand om een 
bijdrage gevraagd voor de aanschaf van nieuwe rvs-toiletten, ter waarde van 
40.000 euro. Mede gelet op de problematiek en de duur van de aanschaf is deze 
financiële bijdrage eind 2019 reeds door Nederland geleverd. 
 
Vraag 9 
Deelt u de zorgen dat als het aantal vreemdelingen in de barakken toeneemt, het 
schrijnende karakter van de omstandigheden waarschijnlijk ook zal toenemen en 
mogelijk ook kan leiden tot grotere problemen zoals uitbraak van ziektes en 
escalaties van geweld? Zo nee, waarom niet? Zo ja, bent u bereid deze zorgen 
over te brengen aan de autoriteiten van Curaçao? 
 
Antwoord  
Ja, deze zorgen deel ik. De minister van Justitie van Curaçao is voornemens de 
capaciteit van de vreemdelingenbewaring uit te breiden tot circa 70 plekken. Eind 
2019 drong ik er bij Curaçao al op aan dat planvorming niet alleen betrekking 
moet hebben op de uitbreiding van de faciliteit en het verbeteren van de 
materiële condities, maar ook op het in samenhang doorvoeren van aanvullende 
maatregelen om het regime voor de specifieke doelgroepen substantieel te 
verbeteren. Dit teneinde de beheersbaarheid in de vreemdelingenbewaring op de 
korte- en lange termijn te verbeteren.  
 
Curaçao heeft aangegeven dat het in 2020 maatregelen neemt om de toegang tot 
medische screening en het aanbieden van zorg te bevorderen. Zelf hecht ik er 
waarde aan dat Curaçao maatregelen neemt om de medische intake en de 
toegang tot een huisarts, een psycholoog en verpleegkundigen structureel 
mogelijk te maken. Dit heb ik eind 2019 ook aan de regering van Curaçao 
kenbaar gemaakt. 
 
Het is aan de autoriteiten van Curaçao om te anticiperen op een (mogelijke) 
toename van het aantal vreemdelingen in de betreffende faciliteit en het nemen 
van eventuele alternatieven maatregelen in plaats van bewaring zoals het 
opleggen van een meldplicht.  
Pagina 8 van 8

Directoraat-generaal 
Koninkrijksrelaties
Datum
7 februari 2020
 
Kenmerk
Vraag 12 
2020-0000087104
Bent u bereid een onafhankelijke expert(groep), bijvoorbeeld het VN 
antifolteringcomité of het CPT 2) van de Raad van Europa, te vragen een bezoek 
te laten brengen aan Curaçao om de situatie objectief te beoordelen? Zo nee, 
waarom niet? 
 
Antwoord  
Gelet op bestaande rapporten voegt een aanvullende beoordeling mijns inziens op 
dit moment weinig toe. Daarbij is het overigens in eerste instantie niet aan mij, 
maar aan de autoriteiten van Curaçao om een dergelijk verzoek te doen. 
 
Het Koninkrijk der Nederlanden verscheen op 1 en 2 juli 2019, in het kader van 
de vijfde periodieke rapportage onder het Internationaal Verdrag inzake 
burgerrechten en politieke rechten, voor het VN-Mensenrechtencomité. De 
minister van Justitie en Veiligheid zond u op 5 september 2019 een afschrift van 
2
de conclusies en aanbevelingen van dit comité . De betreffende conclusies en 
aanbevelingen hebben ook betrekking op het verbeteren van de situatie in 
Curaçao. Het VN-antifolteringscomité stelde in december 2018 eveneens 
3
conclusies en aanbevelingen vast over onder andere de situatie in Curaçao . 
Verder heeft de Dienst Justitiële Inrichtingen in 2019 een advies uitgebracht aan 
Curaçao om de condities in de vreemdelingenbewaring bij het SDKK te 
verbeteren. Het is aan Curaçao om op basis van bestaande analyses (aanbevolen) 
maatregelen te implementeren. Nederland levert hierbij – zoals gezegd – 
ondersteuning bij het optimaliseren van de vreemdelingenketen en het verbeteren 
van de omstandigheden in de vreemdelingenbewaring bij het SDKK.  
 
Vraag 13 
Zijn de verbeteringen van het mannenblok van het SDKK inmiddels afgerond? Zo 
nee, waarom niet? Wanneer verwacht u dat deze verbeteringen zijn afgerond? 
 
Antwoord  
Nee. Zoals ik per Kamerbrief van 3 december 2019 heb laten weten (kenmerk: 
2019Z23961) hebben de autoriteiten van Curaçao mij eind 2019 gemeld dat in 
het eerste kwartaal van 2020 de laatste verbeteringen aan het mannenblok van 
de vreemdelingenbewaring bij het SDKK worden gerealiseerd. In het bijzonder 
gaat het hierbij om de bouw van een overdekte recreatiezaal. De betreffende 
verbeteringen werden mede bekostigd door de €132.000 die Nederland 
beschikbaar stelde.  
 
Vraag 14 
Kunt u de vragen afzonderlijk en exact beantwoorden? 
 
Antwoord  
Ja.  
 
  
 
2
 Aanhangsel Handelingen, vergaderjaar 2019-2020, nr. 31 
3
 https://tbinternet.ohchr.org/Treaties/CAT/Shared%20Documents/NLD/CAT_C_NLD_CO_7_33166_E.pdf  
 
Pagina 8 van 8

