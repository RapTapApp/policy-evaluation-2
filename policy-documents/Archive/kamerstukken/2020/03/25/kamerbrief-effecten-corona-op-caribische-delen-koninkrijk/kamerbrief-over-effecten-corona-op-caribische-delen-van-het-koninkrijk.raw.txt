> Retouradres Postbus 20011 2500 EA  Den Haag
Ministerie van 
 
Binnenlandse Zaken en 
Aan de Voorzitter van de Tweede Kamer der Staten-Generaal
Koninkrijksrelaties
Postbus 20018
Turfmarkt 147
2500 EA  DEN HAAG
Den Haag
Postbus 20011
2500 EA Den Haag
Kenmerk
2020-0000154936
Uw kenmerk
Datum 25 maart 2020
Betreft Effecten corona op Caribische delen van het Koninkrijk
 
Net als in het Europese deel van Nederland zijn er ook in de Caribische delen van 
het Koninkrijk grote zorgen over de effecten van het coronavirus. Ook op Aruba, 
Curaçao, Sint Maarten, Bonaire, Sint Eustatius en Saba geldt de nieuwe 
werkelijkheid van tot stilstand gekomen bedrijvigheid. Voor de Caribische delen 
van het Koninkrijk geldt bovendien dat het nagenoeg stilleggen van vliegverkeer 
en cruisetoerisme grote economische gevolgen zal hebben. De gevolgen voor 
kleinschalige samenlevingen die zwaar leunen op toerisme is enorm.  
Binnen de autonomie van de landen Aruba, Curaçao en Sint Maarten liggen de 
verantwoordelijkheden anders dan voor Caribisch Nederland. Bonaire, Saba en 
Sint Eustatius maken integraal onderdeel uit van Nederland, daarvoor bestaat een 
directe verantwoordelijkheid. Deze brief concentreert zich op het vormgeven van 
die verantwoordelijkheid. Dit neemt niet weg dat het kabinet intensieve contacten 
onderhoudt met de autonome landen en we proberen elkaar waar nodig met raad 
en daad terzijde te staan. 
 
In Caribisch Nederland heeft elk eiland zijn specifieke aandachtspunten. Ter 
illustratie: veel inwoners van Saba zijn afhankelijk van huurinkomsten van 
studenten van de Medical School, waarvan opening in mei nog zeer onzeker is. 
Tenslotte baren de problemen rondom logistieke stromen steeds meer zorgen. 
Door de toenemende grensbeperkingen zowel in het Caribisch gedeelte van het 
Koninkrijk, als in de VS en Europa, wordt het zeker stellen van (commerciële) 
goederenstromen een grote uitdaging. 
 
Werknemers, zzp’ers en bedrijven in Caribisch Nederland hebben (net als in 
Europees Nederland) zorgen over geld om de rekeningen te betalen, zorgen over 
het in dienst houden van mensen of zorgen over het overeind houden van het 
bedrijf. In de brief van het kabinet van 17 maart jl. is daarom reeds 
aangekondigd dat Caribisch Nederland zoveel mogelijk meeloopt in de 
maatregelen, die het kabinet heeft aangekondigd om bedrijven en werknemers in 
Europees Nederland te ondersteunen. In deze brief worden deze maatregelen 
voor Caribisch Nederland nader uitgewerkt. 
 
Ook voor Caribisch Nederland acht het kabinet het van groot belang om in deze 
situatie banen te behouden en ondersteuning te bieden bij acute problemen die 
Pagina 1 van 6

Ministerie van 
Binnenlandse Zaken en 
Koninkrijksrelaties
Datum
20 maart 2020
De beoogde financiële tegemoetkoming wordt op aanvraag verstrekt, waarbij de 
Kenmerk
werkgever bij de aanvraag de inkomensgegevens van de werknemer verstrekt en 
2020-0000154936
de omvang van de werktijdvermindering opgeeft. De uitkering geldt 
overeenkomstig de ZV BES ook voor werknemers met een nul-urencontract. Net 
als in Europees Nederland wordt de tegemoetkoming voor een periode van (in 
eerste instantie) maximaal 3 maanden verleend, met een verlengingsmogelijkheid 
van nogmaals van 3 maanden.  
 
Het is noodzakelijk om in de regeling een bepaling op te nemen die ziet op de 
situatie dat een werknemer voor wie een loondervingsuitkering op grond van de 
onderhavige maatregel wordt verstrekt, gedurende de periode van aanspraak op 
deze regeling, ziek wordt. Samenloop van loondervingsuitkering op grond van 
deze regeling en die van de ZV BES, wordt uitgesloten. Bovendien zal de 
werkgever gebonden zijn aan de eis van loondoorbetaling en wordt het hem 
zolang hij gebruik maakt van de regeling niet toegestaan een werknemer wegens 
bedrijfseconomische redenen te ontslaan. Bij gebleken misbruik van de regeling 
kan een maatregel worden opgelegd. 
 
Binnen de noodmaatregel voor Caribisch Nederland wordt eveneens een 
voorziening getroffen om zzp’ers tegemoet te komen. Voor deze groep is een 
maximale tegemoetkoming van 80% van het WML voorzien. Een andere 
potentiële groep die in aanmerking kan komen zijn gewezen werknemers. 
Hierdoor kan een aparte regeling via de onderstand – die de uitvoering te zeer 
zou belasten – achterwege blijven. Dit laat onverlet dat er in voorkomende 
gevallen een beroep kan worden gedaan op de onderstand, zoals in verband met 
uit bijzondere omstandigheden voortvloeiende noodzakelijke kosten van het 
bestaan vanuit de bijzondere onderstand.  
 
Naast bovengenoemde maatregelen worden vanuit het totaal beschikbare budget 
voor de noodmaatregelen extra middelen aan de openbare lichamen beschikbaar 
gesteld om aanvullend vanuit het eilandelijk beleid een bijdrage te kunnen 
leveren.  
 
De ingangsdatum van de regeling wordt afgestemd op het tijdstip waarop de 
gevolgen van de maatregelen in verband met het coronavirus aanmerkelijk 
voelbaar zijn geworden in Caribisch Nederland. Hiervoor wordt de datum van 
sluiting van het luchtruim van Bonaire aangehouden. Daarom zal de regeling zien 
op omzetverlies vanaf 13 maart 2020. 
 
2. Noodloket 
 
De in de brief van 17 maart jl. genoemde tegemoetkoming in de vorm van een 
gift voor de eerste nood bij ondernemers die getroffen zijn door de 
overheidsmaatregelen ter bestrijding van de coronacrisis, wordt momenteel 
uitgewerkt. In lijn hiermee onderzoekt het kabinet de vormgeving van een 
dergelijke regeling voor Caribisch Nederland. 
 
 
 
Pagina 2 van 6

Ministerie van 
Binnenlandse Zaken en 
Koninkrijksrelaties
Datum
20 maart 2020
Qredits 
Kenmerk
In de Kamerbrief van 17 maart jl. over het noodpakket banen en economie voor 
2020-0000154936
Europees Nederland werd ook aangekondigd dat het kabinet bereid is aan Qredits 
een financiële bijdrage van maximaal € 6 mln. ter beschikking te stellen zodat 
Qredits door coronaproblematiek geraakte ondernemingen kan ondersteunen. 
Qredits biedt deze ondersteuning ook aan in Caribisch Nederland. Kern van de 
maatregel is dat ondernemers voor een periode van maximaal 6 maanden uitstel 
krijgen van de aflossingsverplichting krijgen, waarbij over deze periode tevens 
een rentekorting wordt aangeboden. Deze verruiming geldt alleen voor Corona 
gerelateerde aanvragen en deze openstelling loopt tot eind mei 2020. 
 
Eilandelijke belastingen 
Binnen hun mandaat kunnen de openbare lichamen zelf maatregelen nemen 
middels de eilandelijke belastingen. Om de liquiditeit van getroffen bedrijven in de 
toeristische sector niet verder te raken zal het ministerie van BZK in overleg 
treden met de openbare lichamen over eventueel te nemen maatregelen en de 
budgettaire inpassing hiervan. Voor ondernemers kan deze maatregel in 
samenhang met het gehele pakket van maatregelen tot een financiële verlichting 
leiden in deze moeilijke tijden. 
 
Vervolg 
Met dit noodpakket aan maatregelen voor Caribisch Nederland doen we het 
maximale om banen te behouden en gevolgen voor de economie te beperken. De 
maatregelen die we nu nemen zijn fors en nadrukkelijk voor de komende weken 
en maanden. Het kabinet monitort continue de specifieke situatie in het Caribisch 
gebied, bijvoorbeeld ten aanzien van logistieke vervoersstromen. Het kabinet is 
volledig doordrongen van de moeilijke periode waar de inwoners en bedrijven van 
Bonaire, Sint Eustatius en Saba mee te maken hebben. Afhankelijk van de 
ontwikkelingen, zal het kabinet niet aarzelen noodzakelijke en passende 
vervolgmaatregelen te treffen indien de situatie daartoe noopt. 
 
  
Pagina 2 van 6

