TWEEDE KAMER DER STATEN-GENERAAL 
 
Vergaderjaar 2019/20 
 
 
35 354 Wijziging van onder meer de Wet op het voortgezet onderwijs en de Wet 
voortgezet onderwijs BES in verband met vereenvoudiging van de grondslagen 
van de bekostiging voor personeels- en exploitatiekosten van de scholen voor 
voortgezet onderwijs (vereenvoudiging grondslagen bekostiging vo-scholen). 
 
 
Nr. xxx Nota naar aanleiding van het verslag 
 
 
Ontvangen 
 
De regering dankt de vaste commissie voor Onderwijs, Cultuur en Wetenschap voor de 
schriftelijke inbreng bij het wetsvoorstel Wijziging van onder meer de Wet op het 
voortgezet onderwijs en de Wet voortgezet onderwijs BES in verband met 
vereenvoudiging van de grondslagen van de bekostiging voor personeels- en 
exploitatiekosten van de scholen voor voortgezet onderwijs (vereenvoudiging 
grondslagen bekostiging vo-scholen). De regering is verheugd met de getoonde 
belangstelling en interesse van de fracties van VVD, CDA, D66, GroenLinks, SP, PvdA, CU 
en SGP voor het wetsvoorstel. Alle genoemde fracties hebben vragen gesteld.  
 
De regering is de vaste commissie voor Onderwijs, Cultuur en Wetenschap erkentelijk 
voor de gestelde vragen en de gemaakte opmerkingen en zal daarop reageren in de 
hiernavolgende tekst. Om de leesbaarheid te bevorderen en herhalingen in de 
beantwoording te voorkomen, zijn de vragen van de verschillende fracties zo veel 
mogelijk per thema geclusterd en beantwoord. De vragen die zijn gesteld, zijn terug te 
voeren op enkele grotere thema’s, zoals het nut en de noodzaak van het wetsvoorstel, de 
gevolgen van het wetsvoorstel voor scholen, de positie van brede 
scholengemeenschappen en de positie van scholen in krimpgebieden. Om de 
beantwoording zo overzichtelijk mogelijk te presenteren, is de reactie van de regering op 
het verslag ingedeeld in lijn met deze thema’s. De beoogde inwerkingtreding van het 
wetsvoorstel is 1 oktober 2020.  
 
 
  
 W8192.NAV 
1 

vele parameters waar het huidige bekostigingsmodel uit bestaat, is het lastig voor 
scholen om te overzien wat wijzigingen in leerlingenaantallen en schoolsoorten exact 
betekenen voor de bekosting. Juist in tijden van leerlingendaling is er behoefte aan een 
eenvoudig en voorspelbaar bekostigingssysteem, dat schoolbesturen helpt om goede 
meerjarige financiële planningen te maken. Een eenvoudig bekostigingsmodel faciliteert 
schoolbesturen hierin.  
 
2 3
In het Sectorakkoord VO 2014-2017 en de actualisatie daarvan hebben het Ministerie 
van OCW (hierna: OCW) en de VO-raad afgesproken om de bekostiging van het 
voortgezet onderwijs te vereenvoudigen. Het doel van de vereenvoudiging is een 
transparante en overzichtelijke bekostiging, die het voor schoolbesturen makkelijker 
maakt om meerjarig financieel te plannen. In het regeerakkoord is opgenomen dat de 
afspraken uit de sectorakkoorden worden gehandhaafd, met uitzondering van de 
4
landelijke norm om zittenblijven bij kleuters terug te dringen.  
 
Naast het feit dat het huidige bekostigingsmodel scholen belemmert bij het maken van 
goede meerjarige financiële planningen, heeft het huidige model een onjuiste sturende 
5
werking op de besteding van de bekostiging. Dit wordt bijvoorbeeld veroorzaakt door het 
huidige onderscheid in bekostiging voor personeel en bekostiging voor exploitatie. Binnen 
de personele bekostiging wordt nu ook onderscheid gemaakt in bekostiging voor 
onderwijsgevend personeel, onderwijsondersteunend personeel en directie. Hierdoor lijkt 
het alsof scholen de bekostiging conform die genormeerde verdeling moeten besteden. 
Scholen zijn echter vrij in het maken van keuzes over de inzet van de bekostiging. Soms 
vraagt de lokale situatie om een forse investering in inventaris en kan een school 
besluiten om meer bekostiging hiervoor in te zetten. Soms heeft een school een 
kwaliteitsimpuls nodig en kan een schoolbestuur besluiten om meer uit te geven aan 
personeel dan op de beschikking van OCW staat. De behoeften van leerlingen en ouders 
moeten leidend zijn bij hoe de bekostiging wordt ingezet. Het wegnemen van het 
onderscheid tussen personeel en exploitatie en het reduceren van het aantal parameters 
vermindert de sturing van OCW op de besteding van de bekostiging. 
 
Het is niet zo dat het vereenvoudigde bekostigingsmodel per definitie leidt tot meerjarige 
planningen die niet worden gestuurd op financiële gronden. Wel wordt met de 
vereenvoudiging van de bekostiging beoogd om de financiële prikkels die in huidige 
bekostiging zitten zoveel mogelijk weg te nemen. In de huidige bekostiging kan het 
voorkomen dat de ene school voor hetzelfde type leerling een andere bekostigingsbedrag 
ontvangt dan de andere school, terwijl de kosten voor die leerling niet verschillen. Een 
ander voorbeeld is dat schoolbesturen de prikkel kunnen hebben om een bepaald aanbod 
in de lucht te houden, om op die manier een hogere vaste voet of een gunstige ratio in de 
personele bekostiging te ontvangen. Soms kan het echter omwille van een 
toekomstbestendig onderwijsaanbod en de kwaliteit van het onderwijs beter zijn als 
kleine afdelingen worden samengevoegd of overgedragen. Nu is het totale schoolaanbod 
bepalend voor hoeveel bekostiging een school per leerling ontvangt. In het 
vereenvoudigde model bestaat deze prikkel niet meer. Een eenvoudig bekostigingsmodel 
met zo min mogelijk financiële prikkels is een belangrijke randvoorwaarde voor goede 
meerjarige planningen, gebaseerd op onderwijsinhoudelijke keuzes.  
 
Wat tot slot wordt bedoeld met dat toezichthouders en medezeggenschapsraden last 
hebben van de huidige bekostiging, is dat het bij een ingewikkelde bekostiging lastig is 
om hun controlerende taak uit te voeren. Door het vereenvoudigen van de bekostiging 
beoogt de regering een impuls te geven aan het gesprek tussen schoolbesturen, 
                                        
2
 Bijlage bij Kamerstuk 31 289, nr. 187. 
3
 Bijlage bij Kamerstuk 31 289, nr. 369. 
4
 Vertrouwen in de toekomst. Regeerakkoord 2017-2021, p. 11. 
5
 Onderwijsraad (2018): Inzicht in en verantwoording van onderwijsgelden, p.39. 
 W8192.NAV 
3 

 
Zoals in de Kamerbrief in reactie op de berichtgeving van The Next School is toegelicht, 
gaan in de huidige doorrekening alle categorale scholen (pro-scholen, vbo-scholen, mavo-
9
scholen, havo-scholen en vwo-scholen) er gemiddeld genomen op vooruit.  
Onderstaande tabel presenteert het gemiddelde herverdeeleffect (HVE) per soort 
10
school. Het HVE is inclusief de regelingen voor geïsoleerde vo-scholen en de gemengde 
leerweg. 
 
Aantal Gemiddeld HVE in HVE € per 
Categorie  Soort school scholen HVE mln. € leerling 
Categorale scholen pro 112 4,9% 9 431 
 vbo 8 0,2% 0 20 
 mavo 20 12,2% 6 826 
 havo 2 1,3% 0 90 
 vwo (w.o. gymnasia) 42 2,1% 5 146 
Combinatie vbo/mavo 39 -0,4% -1 -29 
 mavo/havo 3 7,2% 2 474 
 havo/vwo 45 0,5% 2 39 
 vbo/mavo/havo 3 -1,0% 0 -76 
 mavo/havo/vwo 91 4,0% 34 272 
Brede 
scholengemeenschap vbo/mavo/havo/vwo 278 -0,6% -28 -43 
 
Categorale vwo-scholen (waaronder gymnasia) gaan er gemiddeld genomen circa 2 
procent op vooruit, maar het gemiddelde herverdeeleffect van pro-scholen en mavo-
scholen is met respectievelijk 5 procent en 12 procent groter. Ook wanneer het 
herverdeeleffect per leerling wordt berekend, is te zien dat pro-scholen en mavo-scholen 
er gemiddeld genomen meer op vooruit gaan dan vwo-scholen. Daarbij is ook het 
gemiddelde herverdeeleffect van mavo/havo-scholen en mavo/havo/vwo-scholen groter 
dan die van categorale vwo-scholen. De stelling dat categorale vwo-scholen er op vooruit 
gaan klopt, maar dat geldt ook voor de andere categorale scholen. 
 
Het positieve herverdeeleffect van de hierboven genoemde soorten scholen is het gevolg 
van het feit dat in de huidige bekostiging hetzelfde type leerling een verschillende 
bekostiging kan krijgen, afhankelijk van het type school waar de leerling onderwijs krijgt. 
Na de vereenvoudiging verdwijnen deze verschillen en krijgt elk type leerling dezelfde 
bekostiging. Enkele voorbeelden van de verschillen in de huidige bekostiging: 
 De bekostiging voor een leerling die vmbo-tl volgt op een categorale mavo-school is 
nu circa € 900 lager dan de bekostiging voor diezelfde leerling op een brede 
scholengemeenschap (met vbo tot en met vwo). 
 De bekostiging voor een leerling die vmbo-tl, havo of vwo volgt op een 
mavo/havo/vwo-school is circa € 450 lager dan de bekostiging voor dezelfde 
leerlingen op een brede scholengemeenschap. 
 De bekostiging van een leerling die praktijkonderwijs volgt op een categorale pro-
school is circa € 200 lager dan de bekostiging voor diezelfde leerling op een brede 
scholengemeenschap. Dit geldt ook voor een vwo-leerling op een categorale vwo-
school in vergelijking met dezelfde leerling op een brede scholengemeenschap. 
 
De leden van de CDA-fractie vragen om de herverdeeleffecten in absolute en procentuele 
zin op regionaal of provinciaal niveau uit te werken, zowel op basis van alleen de 
                                        
9
 Reactie op het rapport van The Next School "Uitkomsten onderzoek nieuwe bekostiging VO”. 
Kamerstuk 31 289, nr. 411. 
10
 Een lijst met de herverdeeleffecten van alle vo-scholen is opgenomen op de website van de 
vereenvoudiging van de bekostiging (www.rijksoverheid.nl/vereenvoudigingbekostigingvo). 
 W8192.NAV 
5 

BRIN- HVE % HVE % 
nummer Bestuur Naam school HVE € school bestuur 
Adresdeler 
02FO 41585 De Meerwaarde Pro -171.046  -10,9% 0,9% 
02ZC 99048 Gymn vh Bernardinuscollege -131.354  -5,8% 0,1% 
05VN 41430 PRO De Boog -55.756  -4,1% 0,6% 
07ZI 41429 Ichthus College PRO -102.336  -10,3% -1,0% 
14AP 41594 Praktijk College Brielle -105.947  -11,0% -1,9% 
19SQ 41865 Regius College Emmalaan PRO -63.992  -4,9% 0,4% 
19UO 42623 Praktijkschool Het Kwartiers -73.139  -6,0% -1,8% 
26HV 40608 School v PRO De Opstap -48.567  -3,4% -2,1% 
30FF 40334 PROS De Goudse Waarden -108.695  -11,5% -3,4% 
Kleine brede scholengemeenschap (niet geïsoleerd) 
19ZQ 13652 Sted. Dalton College Alkmaar -282.728  -3,1% 0,7% 
00BD 42633 Coenecoop College -278.181  -3,5% -3,5% 
00TM 41440 Hendrik Pierson College -277.324  -3,4% -0,5% 
00TU 43591 Geref SGM Randstad -350.200  -3,6% -3,6% 
00ZO 41659 ISG Arcus -284.921  -3,4% -3,1% 
01XF 13652 Willem Blaeu -289.009  -3,1% 0,7% 
02LG 35647 Carmelcollege Gouda -451.590  -4,6% -0,1% 
06XL 75311 Markland College Oudenbosch -321.178  -3,6% -0,5% 
11ZH 41594 Maerlant -512.987  -5,5% -1,9% 
15QW 41867 RGO -296.190  -3,3% -1,7% 
16YC 13555 Scheldemond College -405.012  -4,6% -2,4% 
20DH 42571 Het Stedelijk -366.260  -3,7% -0,1% 
21FF 41063 SGM Reigersbos -276.038  -4,4% -4,4% 
30WH 42696 Avicenna College -290.130  -4,4% -4,4% 
Kleine scholen (niet geïsoleerd) 
05AC 41750 Kei College -151.443 -8,4% -0,5% 
18DO 41391 Romboutscollege -196.591 -12,6% -1,1% 
29ZT 41870 Isaac Beeckman Academie -148.356 -5,0% -5,0% 
30UV 42639 Tjalling Koopmans College -166.976 -6,9% -6,9% 
Startende scholen 
31CZ 42718 Ida Gerhardt Academie -164.273  -8,3% -8,3% 
31FG 42749 TKC-Amsterdam -239.070  -15,3% -15,3% 
31FH 42748 TKC Utrecht -221.265  -14,4% -14,4% 
31GM 42752 Cornelius Haga Lyceum -209.485  -12,9% -12,9% 
Combinatie van factoren 
02HI 31107 Steenspil VMBO -166.708  -3,3% 1,8% 
02PA 67107 Mediacollege Amsterdam -85.388 -3,6% -3,6% 
06WY 74713 Grienden College -352.332  -11,2% -11,2% 
12RB 41594 Scholengemeenschap Helinium -415.560  -3,6% -1,9% 
16VM 99048 Herlecollege -170.320  -3,1% 0,1% 
17BZ 42623 Van der Capellen SGM -626.459  -3,6% -1,8% 
17KF 41211 Van Maerlant -247.038  -3,8% 0,4% 
18AN 40094 Globe College -312.206  -7,7% 1,7% 
19HR 40842 Blariacumcollege -526.592  -3,6% -2,6% 
20AE 41738 Willem De Zwijger College -349.864  -3,0% -3,0% 
23JA 67237 Grafisch Lyceum R'dam -188.106  -4,8% -4,8% 
25FU 41664 LCH -208.358  -5,1% 1,2% 
School in afbouw 
00TQ  40631 SGM Mariëndael VBO LWOO  -308.712 -23% -23% 
 
Van de in totaal 643 vo-scholen zijn er in de huidige doorrekening dus 44 scholen met 
een negatief herveeleffect van meer dan 3 procent. Deze 44 scholen zijn weer in een 
aantal categorieen te verdelen: 
 W8192.NAV 
7 

doelstellingen die na de vereenvoudiging gewoon blijven bestaan, zoals het bestrijden 
van onderwijsachterstanden en het terugdringen van voortijdig schoolverlaten. Om 
invulling te geven aan beleidsmatige doelstellingen zijn aanvullende 
bekostigingsregelingen ontwikkeld, zoals het leerplusarrangement en de vsv-regeling. 
Deze aanvullende regelingen blijven overeind en worden niet geraakt door deze 
vereenvoudiging van de bekostiging.  
 
De leden van de D66-fractie vragen verder of een vereenvoudigd model niet juist tot 
meer gedragseffecten kan leiden, aangezien besturen kunnen inspelen op extra geld, 
waardoor er juist perverse prikkels kunnen ontstaan. Daarbij vragen deze leden om een 
toelichting op de stelling dat een bekostiging die kostenvolgend is zo min mogelijk 
sturende prikkels bevat, en hoe de regering weet dat de voorgestelde parameters geen of 
minder sturende prikkels bevatten dan de huidige bekostiging. 
 
Het is met het vereenvoudigd bekostigingsmodel juist moeilijker om in te spelen op extra 
geld. De bekostiging wordt namelijk grotendeels afhankelijk van het aantal leerlingen dat 
een school heeft. Die bekostiging neemt in beginsel alleen toe als er meer leerlingen zijn. 
Daarnaast kent het vereenvoudigde systeem een bedrag voor de hoofdvestiging  (dat 
kleiner is dan de vaste voet per school in het huidge systeem) en een bedrag voor een 
nevenvestiging. Een hoofdvestiging kan alleen worden opgericht als deze conform de wet 
wordt gesticht. Hierbij moet de school kunnen aantonen dat er voldoende potentieel is en 
moet de school binnen een paar jaar toegroeien naar de stichtingsnorm. 
Nevenvestigingen ontstaan door een fusie tussen scholen of kunnen worden opgericht na 
akkoord van de partners in de regio. De mogelijkheden tot optimalisatie als het gaat om 
het aantal vaste voeten zijn beperkt.  
 
De leden van de CDA-fractie lezen dat het onderscheid in de bekostiging tussen 
onderwijzend personeel, onderwijsondersteunend personeel en directie wordt 
weggenomen en vragen de regering om nader toe te lichten hoe wordt voorkomen dat dit 
niet zal leiden tot een onbedoelde perverse prikkel om meer niet-onderwijsgevend 
personeel in te zetten op taken die voorheen uitsluitend door onderwijsgevend personeel 
werden uitgevoerd. De leden van de D66-fractie vragen in het verlengde daarvan of 
wordt verwacht dat door het verdwijnen van de aparte indicatie voor personele 
bekostiging er minder geld naar onderwijsgevend en onderwijsondersteunend personeel 
zal gaan. 
 
Zoals reeds toegelicht in paragraaf 1 is de besteding van de bekostiging nu al vrij. Het 
onderscheid in de bekostiging tussen de verschillende soorten personeel is geen 
normstelling van OCW. De verwachting is daarom ook dat het wegnemen van het 
onderscheid in bekostiging tussen onderwijsgevend personeel, onderwijsondersteunend 
personeel en directie niet zal leiden tot een prikkel om onderwijsondersteunend personeel 
in te zetten voor lesgevende taken. Overigens schijft de wet voor dat voortgezet 
13
onderwijs alleen mag worden gegeven door diegenen die daartoe bevoegd is. 
Onderwijsondersteunend personeel kan een goede bijdrage leveren aan het 
onderwijsproces, maar kan niet de lesgevende taken van leraren overnemen. 
 
De leden van de SP-fractie en de CDA-fractie vragen wat het verwachte effect van de 
vereenvoudiging is op de schaalgrootte van zowel scholen als schoolbesturen en of het 
mogelijk is om te kiezen voor menselijke maat op kleine scholen. De leden van de D66-
fractie vragen in het verlengde daarvan naar de gedragseffecten door de vereenvoudiging 
en de effecten op het scholenaanbod en de onderwijskwaliteit. 
 
Vanuit de vereenvoudiging van de bekostiging zelf wordt niet direct een effect verwacht 
op de schaalgrootte van scholen en schoolbesturen. Wel is er een effect te verwachten 
                                        
13
 Artikel 2a, Wet op het voortgezet onderwijs. 
 W8192.NAV 
9 

De leden van de SGP-fractie vragen verder om de berekening van de vaste voet 
inzichtelijk te maken in reactie op kritiek dat de vaste voet voor de hoofdvestiging van de 
school minimaal ongeveer € 350.000 moet bedragen.  
 
Zoals in de Kamerbrief bij de aanbieding van het wetsvoorstel toegelicht, is het bedrag 
van de huidige vaste voet voor de hoofdvestiging tot stand gekomen op basis van een 
 15
gewogen regressie.  Een gewogen regressie is een statistische methode die de optimale 
hoogte van de vier parameters in het vereenvoudigde bekostigingsmodel zoekt, waarbij 
de herverdeeleffecten worden geminimaliseerd. Grote en kleine scholen tellen even zwaar 
mee. Het is niet zo dat bepaalde parameters worden vastgezet: de regressie zoekt naar 
de meest optimale uitkomst. De mening dat de vaste voet minimaal € 350.000 is 
gebaseerd op de aanname dat de vaste voet voor de school voldoende moet zijn om een 
school te kunnen bekostigen met slechts één leerling. De wet bepaalt echter dat de 
bekostiging voldoet aan de redelijke behoeften van een in normale omstandigheden 
verkerende school. Een school met één leerling is een puur fictieve situatie en in geen 
geval een in normale omstandigheden verkerende school. Scholen met een klein aantal 
leerlingen kunnen slechts voorkomen bij de start van een school of bij het opheffen van 
een school.  
 
De leden van de CDA-fractie vragen of de regering kan bevestigen dat het in de nieuwe 
systematiek langer duurt voor een startende school op het niveau van bekostiging zit van 
de huidige situatie. Daarbij vragen voornoemde leden in hoeverre dit in lijn is met het 
16
wetsvoorstel Meer ruimte voor nieuwe scholen en of het mogelijk is om de vaste voet 
voor startende scholen beter aan te sluiten bij de daadwerkelijke kosten. 
 
Het is niet zo dat het in het vereenvoudigde model per definitie langer duurt voordat een 
startende school op het niveau van bekostiging zit van de huidige situatie. Dit hangt af 
van het aanbod en de leerlingontwikkeling op de school in kwestie. Wel is het zo dat 
startende scholen gemiddeld genomen vaker een negatief herverdeeleffect hebben, 
omdat de vaste voet in het nieuwe systeem lager is dan in het huidige systeem. De 
regering wil het mede in het licht van het wetsvoorstel Meer ruimte voor nieuwe scholen 
ook voor nieuwe toetreders mogelijk maken om een school te starten. Daarom zal de 
regering, zoals hierboven aangegeven, nog nader kijken naar de financiële positie van 
startende scholen. 
 
2.4 (Technisch) vmbo 
 
De leden van de CDA-fractie vragen om een nadere toelichting op de gevolgen van de 
vereenvoudiging voor de technische vmbo-scholen. 
 
Het gevolg voor de technische vmbo-scholen is gelijk aan het gevolg van de 
vereenvoudiging van het beroepsgerichte vmbo in zijn algemeenheid. Dit met de 
uitzondering dat het technisch vmbo extra middelen krijgen vanuit het regeerakkoord, 
bovenop de basisbekostiging. In de huidige basisbekostiging is er niet iets extra’s 
geregeld voor het technisch vmbo. Dat is in het vereenvoudigde bekostigingsmodel ook 
niet zo. 
 
Van alle scholen met vbo (categoraal en breed), biedt ruim 70 procent minimaal een van 
17
de vijf techniekprofielen aan. Veel vbo-scholen bieden dus techniek aan, variërend van 
één tot meerdere technische profielen en vaak ook in combinatie met niet-technische 
profielen. Om recht te doen aan geuite zorgen over de bekostiging van het 
                                        
15
 Kamerstuk 31 289, nr. 409. 
16
 Kamerstuk 35 050. 
17
 Dat zijn de volgende vijf profielen: (1) Bouwen, Wonen en Interieur, (2) Maritiem en Techniek, (3) 
Media, Vormgeving en ICT, (4) Mobiliteit en Transport en (5) Produceren, Installeren en Energie. 
 W8192.NAV 
11 

scholengemeenschappen in relatie tot gelijke kansen, doorstroom, het tegengaan van 
segregatie en het belang van brede brugklassen. 
 
De regering neemt een breed scala aan maatregelen om gelijke kansen in het onderwijs 
te bevorderen. Op 19 maart 2019 heeft uw Kamer een brief ontvangen waarin deze 
19
maatregelen zijn uitgewerkt. De aanpak vindt plaats langs drie lijnen: toegankelijkheid 
en kwaliteit, overgangen, en school en omgeving. Concrete maatregelen zijn onder meer 
de invoering van het doorstroomrecht in het voortgezet onderwijs en de 
doorstroomprogramma’s die kinderen begeleiden bij de overstap van primair naar 
voortgezet onderwijs, van vmbo naar havo en van vmbo naar mbo. Daarnaast wordt 
geparticipeerd in het netwerk van de Gelijke Kansen Alliantie. De Tweede Kamer wordt 
met regelmaat geïnformeerd over de voortgang van deze netwerkaanpak, voor het laatst 
20
op 19 november 2019. Inmiddels zijn 30 lokale agenda’s gepresenteerd, die nu worden 
uitgevoerd. Momenteel wordt gewerkt aan de totstandkoming van nog meer agenda’s, tot 
zeker 50 gemeenten samenwerkingsafspraken hebben gemaakt over het bevorderen van 
gelijke kansen. Het doel is om samen te werken aan het bieden van gelijke kansen en 
tegelijkertijd te leren welke interventies daaraan bijdragen. OCW draagt hier ook 
financieel aan bij in de vorm van cofinanciering. 
 
Als het gaat om brede brugklassen is in het regeerakkoord afgesproken om in te zetten 
op een op regionaal niveau zo dekkend mogelijk aanbod van verschillende typen 
21
brugklassen. Het regeringsbeleid richt zich daarom op het waarborgen van een 
regionaal toereikend aanbod van brugklassen waar leerlingen behoefte aan hebben, zowel 
22
heterogeen als homogeen. Om ouders en leerlingen goed te informeren, heeft DUO een 
dashboard opengesteld met informatie over het aanbod van verschillende soorten 
brugklassen in heel Nederland. Dit voorjaar komt een geactualiseerd dashboard 
beschikbaar. De Inspectie van het Onderwijs heeft in de Staat van het Onderwijs 
geconstateerd dat er grote verschillen zijn tussen brede brugklassen en hun effect op 
23
kansen voor kinderen. Er zijn scholen met homogene klassen waar toch veel opstroom 
is en dakpanklassen waar weinig opstroom is. Voor sommige leerlingen is het wenselijk 
om keuzes uit te stellen; sommige leerlingen hebben er juist baat bij om sneller op het 
vmbo, havo of vwo te beginnen. De regering moedigt scholen aan om volop te 
experimenteren met brede brugklassen en andere vormen van uitgestelde keuzes, maar 
is terughoudend met nieuwe landelijke regelgeving op dit punt.  
 
Specifiek op het punt van segregatie voeren scholen en gemeenten jaarlijks overleg over 
 24 
het voorkomen van segregatie en het bestrijden van onderwijsachterstanden. De 
gemeente heeft hier een bepalende rol in, ook omdat de gemeente invloed heeft op waar 
welke scholen binnen de gemeentegrenzen worden geplaatst. Goede voorbeelden van de 
lokale aanpak om segregatie tegen te gaan worden gedeeld via de website van de Gelijke 
Kansen Alliantie. De goede voorbeelden maken duidelijk dat het bestrijden van segregatie 
om een brede en lokale beleidsaanpak vraagt. Dergelijke grote maatschappelijke 
vraagstukken overstijgen het onderwijs en kunnen niet alleen worden opgelost door een 
eenvoudige financiële stimulans. Daarom wordt onverminderd ingezet op de brede 
beleidsaanpak zoals hierboven uiteengezet. 
 
Het is overigens niet de verwachting dat er als gevolg van de vereenvoudiging van de 
bekostiging grote veranderingen zullen optreden in het scholenbestand. Ook wordt geen 
afname van het aantal brede scholengemeenschappen en brede brugklassen als gevolg 
van de vereenvoudiging verwacht. De herverdeeleffecten zijn namelijk gematigd en er 
                                        
19
 Kamerstuk 35 000 VIII, nr. 175. 
20
 Kamerstuk 35 300 VIII, nr. 120. 
21
 Vertrouwen in de toekomst. Regeerakkoord 2017-2021, p. 9. 
22
 Kamerstuk 35 162, nr. 3. 
23
 Bijlage bij Kamerstuk 35 000 VIII, nr. 176 . 
24
 Artikel 118a, eerste lid, Wet op het voortgezet onderwijs. 
 W8192.NAV 
13 

25
grotere bijdrage aan gelijke kansen leveren dan brede brugklassen. Dakpanbrugklassen 
worden niet alleen op brede scholengemeenschappen georganiseerd, maar ook op 
combinaties van schoolsoorten. Bovendien zijn er ook leerlingen die baat hebben bij een 
snelle keuze voor een bepaalde schoolsoort. Tegen die achtergrond is het van belang dat 
scholen hun brugklassen zo inrichten dat ze voldoen aan de behoeften van leerlingen en 
hun ouders in hun regio. 
 
De leden van de GL-fractie vragen of de regering ook ziet dat brede 
scholengemeenschappen er financieel meer op achteruit gaan door dit voorstel dan 
categorale scholen. 
 
Brede scholengemeenschappen kennen in het vereenvoudigde bekostigingsmodel 
gemiddeld genomen een negatief herverdeeleffect van 0,6 procent. Deze 
herverdeeleffecten ontstaan als gevolg van de keuze voor een kostenvolgend 
bekostigingsmodel. Categorale scholen ontvangen nu voor hetzelfde type leerling minder 
bekostiging dan brede scholengemeenschappen. In het voorgestelde vereenvoudigde 
model wordt de bekostiging per leerling gelijk getrokken. De herverdeeleffecten van de 
vereenvoudiging zijn overigens beperkt. Nog geen procent van de totale basisbekostiging 
in het voortgezet onderwijs wordt herverdeeld.  
 
Verder vragen de leden of met deze manier van bekostigen niet indirect ook een 
beleidskeuze wordt gemaakt, omdat de gevolgen negatiever uitpakken voor brede 
scholengemeenschappen. In dat kader vragen zij in hoeverre de financiële effecten op 
verschillende soorten scholengemeenschappen is doorgerekend en meegenomen in het 
maken van een keuze hierover. Tot slot vragen zij of de regering het met deze leden eens 
is dat ook het kiezen van een neutraal model beleidsmatige gevolgen heeft. 
 
De regering kiest met de vereenvoudiging op advies van de Algemene Rekenkamer voor 
een neutraal, kostengeoriënteerd bekostigingsmodel voor het voortgezet onderwijs. De 
regering heeft geen beleidskeuze gemaakt om bepaalde type scholen te bevoordelen of te 
benadelen. Gelijke leerlingen krijgen in het vereenvoudigde model een gelijke 
bekostiging. De herverdeeleffecten onstaan omdat scholen met een smaller aanbod nu 
een lagere bekostiging per leerling krijgen dan scholen met een breder aanbod. In het 
vereenvoudigde model wordt dat rechtgetrokken. Bij de ontwikkeling van het 
vereenvoudigde bekostigingsmodel is zeker gekeken naar de effecten voor de 
verschillende soorten scholen. Het model laat echter zien dat de herverdeeleffecten over 
de gehele linie beperkt zijn. Dat er herverdeeleffecten zijn is een gevolg van de keuze 
voor een neutraal, kostengeoriënteerd bekostigingsmodel. Het is niet zo dat het kiezen 
voor een neutraal bekostigingsmodel per definitie beleidsmatige gevolgen heeft. Zowel 
het huidige als het vereenvoudigde bekostigingsmodel bieden de mogelijkheid om via 
aanvullende bekostigingsregelingen en subsidies beleidsmatige prioriteiten te stimuleren. 
 
De leden van de SP-fractie vragen waarom het huidige ongerichte bekostigingsvoordeel 
voor brede scholengemeenschappen voor de regering aanleiding is om van dit 
bekostigingsvoordeel af te stappen. Ook vragen zij waarom de regering eerst iets 
toejuicht middels een financiële prikkel en deze vervolgens afschaft. 
 
Hiervoor zijn twee redenen. Het huidige bekostigingsvoordeel is ongericht en 
ondoelmatig, omdat in de praktijk veel brede scholengemeenschappen op gescheiden 
locaties zijn georganiseerd. Ook kunnen gelijke leerlingen in de huidige bekostiging een 
andere bekostiging krijgen, terwijl de kosten voor die leerling niet verschillen. De 
Algemene Rekenkamer heeft geadviseerd om een neutraal, kostenvolgend 
bekostigingsmodel voor het voortgezet onderwijs in te voeren. In het voorgestelde 
                                        
25
 https://www.nro.nl/kennisrotondevragenopeenrij/zorgt-brede-brugklas-effectieve-selectie/. 
 W8192.NAV 
15 

Omdat het vereenvoudigde bekostigingsmodel een vaste voet per nevenvestiging bevat, 
acht de regering deze kans klein. De vaste voet per nevenvestigingen kan juist scholen 
helpen om het aanbod op meerdere vestigingen in stand te houden. Het kan in de tijd 
voorkomen dat een school door de leerlingendaling dusdanig klein wordt, dat de school 
besluit om het aanbod op één vestiging samen te voegen. Dat leidt ertoe dat de school in 
kwestie minder vaste voeten krijgt, maar vanzelfsprekend ook dat de kostenstructuur er 
anders uitziet. Ook acht de regering de kans klein dat brede scholengemeenschappen hun 
nevenvestigingen zullen afstoten. Dit leidt er immers toe dat een vaste voet verloren 
gaat.  
  
De leden van de SGP-fractie vragen in hoeverre er wel degelijk sprake kan zijn van 
hogere kosten voor een brede scholengemeenschap in vergelijking met bijvoorbeeld een 
havo/vwo-school, wanneer serieus werk gemaakt wordt van de doelstelling om alle typen 
leerlingen zoveel mogelijk gelegenheid te geven om op passende wijze door te stromen 
naar het wenselijk niveau.  
 
Vanuit kostenvolgend perspectief ziet de regering geen verschil in kosten tussen een 
havo-leerling op een havo/vwo-school en een havo-leerling op een brede 
scholengemeenschap. Beide leerlingen hebben lesmateriaal en gekwalificeerde docenten 
nodig. Op advies van de Algemene Rekenkamer heeft de regering in het vereenvoudigde 
bekostigingsmodel gezocht naar een neutraal model dat rekening houdt met reële 
kostenverschillen. 
  
4. Scholen in krimpgebieden 
 
4.1 Krimpmaatregelen in het algemeen 
 
De leden van de SP-fractie vragen de regering welke maatregelen er concreet genomen 
zijn ten aanzien van scholen in krimpregio’s. Daarbij vragen zij of deze maatregelen ook 
voor het groene onderwijs gelden. 
 
Voor scholen in krimpregio’s neemt de regering, mede naar aanleiding van de adviezen 
van de commissie-Dijkgraaf een breed pakket aan maatregelen. De Tweede Kamer is 
26
afgelopen zomer geïnformeerd over de voortgang van de uitwerking van deze adviezen. 
De maatregelen zien bijvoorbeeld op betere informatieverstrekking en meer flexibiliteit in 
regelgeving. In gebieden waar OCW zich zorgen over maakt en extra ondersteuning nodig 
is, worden regionale procesbegeleiders ingezet om scholen te helpen om de krimp het 
hoofd te bieden. Tot slot zijn er twee financiële maatregelen aangekondigd. Het gaat om 
één tijdelijke maatregel om scholen op basis van regionale planvorming te helpen om in 
hun gebied de transitie te maken naar een toekomstbestending onderwijsaanbod. 
Daarnaast is een regeling ontwikkeld die structurele aanvullende bekostiging toekent aan 
geïsoleerde vo-scholen. Deze laatste regeling is bij uitstek bedoeld om scholen in 
krimpregio’s, die vaak de laatste school in een gebied zijn, te helpen om ook in tijden van 
krimp het hoofd boven water te houden. Deze maatregelen gelden ook voor het groen 
onderwijs. 
 
De leden van de CDA-fractie vragen hoe vaak het in de afgelopen tien jaar is 
voorgekomen dat een schoolbestuur een bepaald onderwijsaanbod in de lucht heeft 
gehouden om geen bekostiging mis te lopen. Daarbij vragen zij of het dan gaat om 
scholen in krimpgebieden of ook om scholen buiten de krimpgebieden. 
 
De regering heeft geen zicht op de specifieke overwegingen van alle schoolbesturen. Het 
is dan ook niet mogelijk om stellige uitspraken over aantallen te doen. Een voorbeeld is 
een schoolbestuur dat koste wat het kost het vbo gekoppeld wil houden aan de school, 
                                        
26
 Kamerstukken 31 289, nr. 406. 
 W8192.NAV 
17 

 
Ook vragen de leden van de CDA-fractie of het klopt dat vooral kleine scholen met een 
havo/vwo-afdeling negatief worden getroffen door de nieuwe bekostiging en in hoeverre 
zij in aanmerking kunnen komen voor de extra financiering van geïsoleerde vo-scholen 
als zij niet in een krimpgebied liggen. 
 
Het klopt niet dat vooral kleine scholen met een havo/vwo-afdeling negatief worden 
getroffen door het vereenvoudigde bekostigingsmodel. Kleine scholen met een havo/vwo-
afdeling komen alleen in aanmerking voor de regeling voor geïsoleerde vo-scholen als er 
in een straal van 8 kilometer hemelsbreed geen andere vestiging is gelegen met een 
vervangend onderwijsaanbod. 
 
4.2 Regeling voor geïsoleerde vo-scholen 
 
De leden van de CU-fractie vragen of bij de regeling voor geïsoleerde vo-scholen ook 
scholen meegenomen zouden moeten worden die geïsoleerd zijn qua denominatie.  
 
In de regeling voor geïsoleerde vo-scholen wordt geen rekening gehouden met 
denominatie. De uitwerking van de regeling voor geïsoleerde vo-scholen vloeit voort uit 
het rapport van de commissie-Dijkgraaf. In het rapport wordt gepleit voor een 
zogenaamde beschikbaarheidsbijdrage voor scholen die te maken hebben met forse 
krimp en die ten minste 10 kilometer zijn verwijderd van de volgende school, ongeacht 
27
het aanbod. De achtergrond bij de regeling is om het laatste onderwijsaanbod in een 
regio structureel extra te ondersteunen. In het voorstel wordt al een stap verder gegaan 
dan de commissie-Dijkgraaf, door wel rekening te houden met het onderwijsaanbod en 
een hemelsbrede afstand van 8 kilometer. Het onderwijsaanbod op de vestiging is 
bepalend bij het bepalen van de geïsoleerde ligging, niet de denominatie. 
 
De leden van de CDA-fractie en de GL-fractie vragen naar de stand van zaken ten aanzien 
van de aanvullende bekostigingsregeling voor geïsoleerde vo-scholen en wat voor 
maatregel dit is. 
 
Op het moment van schrijven van de memorie van toelichting was de uitwerking van de 
28
regeling voor geïsoleerde vo-scholen (naar aanleiding van de motie Rog c.s. en het 
rapport van de commissie-Dijkgraaf) nog niet bekend. Daarom is de Tweede Kamer bij de 
aanbieding van het wetsvoorstel per brief geïnformeerd over de uitwerking van deze 
29
regeling. De gevolgen van deze regeling zijn ook opgenomen in de online 
informatietool, zodat de scholen kunnen zien of zij voor deze regeling in aanmerking 
komen en wat de effecten hiervan zijn. Momenteel maakt DUO de 
uitvoeringsconsequenties van deze regeling inzichtelijk. 
 
De leden van de CDA-fractie vragen op basis waarvan is gekozen voor het criterium van 
een bepaald aantal kilometer van het eerstvolgende vervangende aanbod en om hoeveel 
kilometer het gaat. Verder vragen de voornoemde leden of bij de uitwerking van de 
regeling rekening is gehouden met geografische omstandigheden zoals waterwegen. 
Daarbij vragen deze leden of bij het afstandscriterium ook gekeken wordt naar hoe dun 
bezaaid het onderwijsaanbod in die regio al is. De leden van de CDA-fractie vragen ook of 
de regeling voor geïsoleerde vo-scholen gelijktijdig ingaat met de vereenvoudiging van de 
bekostiging en of deze regeling structureel van aard is. Ook de leden van de GL-fractie 
vragen of er samenhang is tussen de vereenvoudiging van de bekostiging en de regeling 
voor geïsoleerde vo-scholen. Daarbij vragen voornoemde leden of het belangrijk is dat 
scholen in dunbevolkte gebieden weten waar ze financieel aan toe zijn als dit 
                                        
27
 De laatste school..?, p. 20. Bijlage bij Kamerstuk 31 289, nr. 393. 
28
 Kamerstuk 31 289, nr. 385 (t.v.v. nr. 383). 
29
 Kamerstuk 31 289, nr. 409. 
 W8192.NAV 
19 

scholen minder geld krijgen toegewezen. De leden van de GL-fractie vragen waarom de 
regering heeft gekozen om de benodigde middelen voor de regeling te onttrekken uit de 
lumpsum. Voornoemde leden en de leden van de SGP-fractie vragen of dit de juiste pot is 
om extra maatregelen uit te betalen en waarom er niet gekozen is voor extra financiële 
middelen. Ook de leden van de PvdA-fractie vragen waarom dit nieuwe beleid uit de 
lumpsum wordt bekostigd en of er geen alternatieve dekkingen overwogen zijn. 
30
Voornoemde leden vragen verder naar een reactie op op de bezwaren van Verus en de 
31
VGS over dat de benodigde middelen voor de regeling voor geïsoleerde vo-scholen 
moeten worden opgebracht door de scholen die niet voor de regeling in aanmerking 
komen. De leden van de SGP-fractie vragen of het wenselijk is om de systematiek, 
waarbij de benodigde middelen voor de regeling aan de lumpsum worden onttrokken, 
met een open einde te laten werken, zeker als het benodigde bedrag door toenemende 
problematiek zou kunnen groeien. 
 
De benodigde middelen voor de regeling voor geïsoleerde vo-scholen worden aan de 
lumpsum onttrokken op het moment dat de vereenvoudigde bekostiging in gaat. Dat 
betekent dat op het moment dat de definitieve hoogte van de parameters wordt 
vastgesteld, het benodigde budget uit de totale basisbekostiging wordt gehaald. Dat 
budget wordt vervolgens gericht ingezet voor de ondersteuning van geïsoleerde vo-
scholen.  
 
De geraamde kosten voor de regeling voor geïsoleerde zijn op dit moment in totaal circa 
€ 22 miljoen per jaar. Het gaat hier om een verhoudingsgewijs beperkt bedrag en een 
gering effect op de totale bekostiging van alle scholen (circa 0,3 procent). Het is 
tegelijkertijd een gerichte investering, die van grote betekenis is voor de scholen die er 
voor in aanmerking komen. Er zijn op de OCW-begroting geen andere financiële middelen 
beschikbaar voor deze regeling.  
 
De te ontrekken middelen worden geraamd en dit wordt ontrokken uit de totale 
basisbekostiging, voordat de de definitieve hoogte van de parameters wordt vastgesteld. 
Dit gebeurt dus niet elk jaar, maar éénmalig. Mocht er in de toekomst sprake zijn van 
meer problematiek dan geraamd is, dat zal dit leiden tot een tegenvaller op de 
bekostiging. Deze tegenvaller kan gecompenseerd worden door meevallers elders op de 
OCW-begroting, mits die er zijn.  
 
5. Overig 
 
5.1 Rekenmodel/parameters 
 
De leden van de D66-fractie vragen op welke manier transparantie over het rekenmodel 
wordt verstrekt. Daarbij vragen zij transparantie in de berekening, zodat inzichtelijk 
wordt welke objectieve factoren worden meegenomen en zodat scholen zelfstandig de 
meerjarige berekening kunnen maken. Tot slot vragen deze leden of de rekentool de 
mogelijkheid biedt om een meerjarige financiële planning te maken door bijvoorbeeld de 
effecten van veranderende leerlingenaantallen in de toekomst te berekenen. 
 
Er bestaat een verschil tussen het rekenmodel enerzijds en het nieuwe bekostigingsmodel 
(ofwel de nieuwe systematiek voor de basisbekostiging) anderzijds. Het rekenmodel 
wordt gebruikt om de bedragen voor de vier parameters van het nieuwe 
bekostigingsmodel te bepalen. De methode om tot de bedragen te komen is ontwikkeld 
door CentERdata, een onafhankelijk onderzoeksbureau verbonden aan de Universiteit van 
Tilburg. Als rekenmodel is een gewogen regressiemethode gekozen, die ervoor zorgt dat 
de herverdeeleffecten per school worden geminimaliseerd. Grote en kleine scholen tellen 
                                        
30
 Verus: Vereniging voor katholiek en christelijk onderwijs. 
31
 VGS: vereniging voor gereformeerd schoolonderwijs. 
 W8192.NAV 
21 

vormend onderwijs krijgen, is er een aanvullende regeling om tegemoet te komen aan de 
hogere kosten voor het deel beroepsgericht onderwijs wat zij volgen.  
 
De leden van de VVD-fractie vragen of er in de bekostiging van havo- en vwo-leerlingen 
rekening gehouden met de wens om meer leerlingen enthousiast te maken voor techniek 
en dat daarmee wellicht meer praktijklokale nodig zijn. 
 
In de basisbekostiging is niet speciaal rekening gehouden met het enthousiasmeren van 
leerlingen in de havo en vwo voor techniek. Dit komt ook omdat de instroom voor de 
technische profielen al goed is. Hiervoor is geen financiële prikkel nodig. 
 
De leden van de D66-fractie constateren dat aanvullende bekostigingsregelingen buiten 
de vereenvoudiging worden gehouden en vragen of de regering van mening is dat hier 
nog sprake is van vereenvoudiging, omdat er diverse bekostigingsstromen in stand 
worden gehouden die afkomstig zijn van diverse bronnen, zoals ministerie, gemeenten en 
samenwerkingsverbanden. 
 
De reden dat aanvullende bekostigingsregelingen buiten de vereenvoudiging worden 
gehouden, is omdat aan dergelijke regelingen (zoals de prestatiebox en de regeling om 
voortijdig schoolverlaten tegen te gaan) specifieke doelen zijn gekoppeld. Met de 
vereenvoudiging van de bekostiging wordt alleen de basisbekostiging vereenvoudigd. Dat 
is het overgrote deel van de rijksbijdragen die scholen jaarlijks ontvangen. Ondanks het 
feit dat aanvullende middelen niet meelopen in de vereenvoudiging, is er wel degelijk 
sprake van een forse vereenvoudiging. Het onderscheid tussen personeel en exploitatie 
vervalt, er is geen onderscheid meer in diverse personeelscategorieën in de bekostiging 
en de complexe systematiek van schoolsoortgroepen, ratio’s en gemiddele personeelslast 
wordt vervangen door een eenvoudig model met slechts vier parameters. Ook met het in 
stand houden van aanvullende bekostigingsregelingen betekent dit een impuls voor 
goede meerjarige planningen en adequaat intern toezicht bij scholen. De geldstromen die 
afkomstig zijn van gemeenten en samenwerkingsverbanden blijven buiten de 
vereenvoudiging. De financiering van onderwijshuisvestiging en de ondersteuning van 
leerlingen in het lwoo en pro valt immers buiten de scope van dit wetsvoorstel.  
 
5.2 Toereikendheid bekostiging 
 
De leden van de D66-fractie vragen naar de samenhang tussen de vereenvoudiging en 
het lopende onderzoek naar de toereikendheid van de bekostiging. Daarbij vragen zij in 
hoeverre een onderzoek naar de toereikendheid van de bekostiging een structureel 
onderdeel wordt in de wetswijziging. 
 
De vereenvoudiging van de bekostiging en het onderzoek naar de doelmatigheid en 
toereikendheid van de bekostiging zijn twee aparte trajecten. De vereenvoudiging van de 
bekostiging ziet op de verdeling van de bekostiging. Deze is budgetneutraal en heeft als 
doel de bekostiging minder complex, minder sturend en voorspelbaarder te maken. Het 
onderzoek naar de doelmatigheid en toereikendheid van de bekostiging gaat over de 
wijze van besteding van de bekostiging (doelmatigheid) en de toereikendheid van de 
hoogte van de bekostiging.  
 
5.3 Draagvlak in de sector 
 
De leden van de fracties CDA en D66 vragen in hoeverre het voorgestelde 
vereenvoudigde model kan rekenen op steun van de VO-raad en of er draagvlak is bij 
individuele scholen en andere spelers in het veld. 
 
 W8192.NAV 
23 

5.5 Vestigingen 
 
De leden van de SGP-fractie vragen waarop de minimumaantallen van 130 en 60 
leerlingen gebaseerd zijn. 
 
Deze minimumaantallen zijn één van de criteria waar een vestiging aan moet voldoen om 
in aanmerking te komen voor een vaste voet. De aantallen zijn afgeleid van de 
stichtingsnormen in het vo. De bekostigingsnorm van 60 leerlingen komt voort uit de 
helft van de stichtingsnorm van een pro-school (120 leerlingen). De bekostigingsnorm 
van 130 leerlingen komt voort uit de helft van de laagste stichtingsnorm van een school 
voor het overige onderwijs, namelijk een vbo-school met één profiel (260 leerlingen). Er 
is gekozen voor twee bekostigingsnormen, met daarbij een lagere norm voor het pro, 
omdat het pro naar zijn aard kleinschaliger is dan het overige onderwijs. 
 
De leden van de CDA-fractie lezen dat de vaste voet voor de nevenvestiging van de 
school de helft is van de vaste voet voor de hoofdvestiging. Zij vragen wat het verschil in 
bekostiging was in de huidige situatie en of deze scholen er in de nieuwe systematiek op 
vooruit of juist op achteruit gaan.  
 
In de huidige bekostiging krijgen scholen een vaste voet per school, onafhankelijk van 
het aantal vestigingen dat een school heeft. Zij krijgen nu dus geen vaste voet voor een 
nevenvestiging. Om de bekostiging meer kostenvolgend te maken, krijgen scholen in de 
nieuwe bekostigingssystematiek wel een vaste voet per nevenvestiging. Deze is in de 
huidige doorrekeningen circa € 103.000,-. Voor het herveeldeeleffect blijkt dat er een 
positieve relatie tussen is: hoe meer nevenvestigingen de school heeft, hoe vaker er 
sprake is van een positief herverdeeleffect.  
 
De leden van de VVD-fractie vragen of er een prikkel uitgaat van het bekostigen van 
nevenvestigingen, waardoor een school wordt gestimuleerd om uit veel vestigingen te 
bestaan, en of dat wenselijk is. Daarnaast vragen deze leden of ook nevenvestigingen in 
de Randstedelijke gebieden aanvullende bekostiging krijgen en of de regering kan 
verzekeren dat er nu niet meer nevenvestigingen worden gebouwd terwijl dat niet nodig 
is. 
 
De vaste voet voor de nevenvestiging is bewust beperkt gehouden. In de gesprekken met 
de VO-raad is besproken dat het nodig is dat er in het vereenvoudigde model een 
tegemoetkoming is voor de kosten die scholen maken bij het exploiteren van een 
nevenvestiging. Dit moet tegelijkertijd niet onnodig prikkelelen tot het openhouden van 
vestigingen. Daarom is de vaste voet voor de nevenvestiging op de helft gezet van de 
vaste voet voor de hoofdvestiging van de school. Dit bedrag is een tegemoetkoming, 
maar niet kostendekkend.  
 
In gebieden waar de situatie er om vraagt, is het wenselijk dat scholen een 
nevenvestiging kunnen openen, om op die manier het onderwijsaanbod op bereikbare 
afstand voor leerlingen te organiseren. Nevenvestigingen in Randstedelijke gebieden zijn 
soms noodzakelijk, bijvoorbeeld omdat de nevenvestigingen anders te groot worden en er 
anders geen onderwijs op kleine schaal kan worden georganiseerd. Alleen vestigingen in 
dunbevolkte gebieden krijgen aanvullende bekostiging op grond van de regeling voor 
geïsoleerde vo-scholen. Hiermee wordt voorkomen dat er een prikkel ontstaat om in 
dichtbevolkte gebieden extra vestigingen te openen terwijl dat niet nodig is. De vaste 
voet per nevenvestiging is immers beperkt.  
 
Verder vragen de voornoemde leden waarom de regering er voor heeft gekozen om, in 
situaties waarbij meerdere schoolbesturen zich op hetzelfde adres hebben geregistreerd, 
aan elke vestiging een vaste voet te verstrekken. 
 W8192.NAV 
25 

37
nevenvestiging. De genoemde 15 jaar is daarbij een maximale termijn. Wanneer een 
schoolbestuur van plan is om een nevenvestiging 15 jaar of zelfs langer geopend te 
houden, is het onderwijsinhoudelijk gezien logischer om deze vestiging, in overleg met de 
partners in de regio, als nevenvestiging te registreren. Als er op deze nevenvestiging 
voldoende leerlingen zijn ingeschreven en als de nevenvestiging een uniek adres heeft, 
dan ontvangt het schoolbestuur voor deze vestiging een vaste voet. Overigens ontvangt 
een schoolbestuur vanzelfsprekend wel de bekostiging voor de leerlingen die op een 
tijdelijke nevenvestiging zijn ingeschreven. Dit laatste geldt ook voor containers die als 
tijdelijke nevenvestiging worden neergezet. 
 
In het huidige bekostigingsmodel krijgen tijdelijke nevenvestigingen geen vaste voet. De 
voornaamste reden dat dit ook in het nieuwe model niet is opgenomen, is dat de eisen 
aan een aanvraag voor een tijdelijke nevenvestiging lichter zijn dan de eisen aan het 
stichten van een nieuwe hoofdvestiging (dat is een nieuwe school) en de aanvraag van 
een nevenvestiging. Voor een tijdelijke nevenvestiging volstaan een 
huisvestingsverklaring van de gemeente en een melding aan de minister van OCW. 
Vanuit budgettair oogpunt is het onwenselijk als het nieuwe bekostigingsmodel een 
stimulans bevat om zoveel mogelijk tijdelijke nevenvestigingen te openen. Daarnaast 
worden naar verwachting, gezien de aard van de tijdelijke nevenvestiging, geen grote 
investeringen in het gebouw gedaan. Ook is het realistisch om aan te nemen dat een 
schoolbestuur niet (veel) extra personeel zal aannemen als de vestiging tijdelijk wordt 
geëxploiteerd en deze zich dicht bij de andere vestiging(en) van de school bevindt.  
 
De bouw van een nieuwe woonwijk kan leiden tot een plotselinge groei van het aantal 
leerlingen in een gebied, maar in verreweg de meeste gevallen is de leerlingengroei die 
daardoor ontstaat wel te voorspellen. Een nieuwe woonwijk ontstaat immers niet van de 
één op de andere dag. Een permanente nieuwe aanwas van leerlingen rechtvaardigt een 
permanente onderwijsvoorziening. Schoolbesturen kunnen in overleg met hun partners in 
de regio hun vestigingenstructuur hierop aanpassen.  
 
5.6 Caribisch Nederland 
 
De leden van de CDA-fractie vragen naar de ongewenst sturende prikkels in de huidige 
bekostiging van Caribisch Nederland en vragen hoeveel scholen in Caribisch Nederland 
vanwege die prikkels een besluit hebben genomen ten aanzien van de inzet van de 
bekostiging voor hun school die in het nieuwe systeem niet meer genomen zouden 
worden. Daarnaast vragen deze leden tot welke herverdeeleffecten de nieuwe bekostiging 
voor de scholen in Caribisch Nederland. 
 
In Caribisch Nederland zijn drie vo-scholen (één op Bonaire, één op Sint-Eustatius en één 
op Saba). Het is niet zo dat er in de huidige bekostiging van die scholen prikkels zijn die 
invloed hebben op welk aanbod de school aanbiedt. Deze drie scholen bieden immers al 
het voorgezet onderwijs op het eiland aan. Voor zowel de scholen in Europees Nederland 
als in Caribisch Nederland geldt echter dat de huidige bekostiging onvoorspelbaar, 
complex en ondoorzichtig is. De redenen voor vereenvoudiging zijn dus ook in Caribisch 
Nederland van toepassing. Bovendien wordt in de vereenvoudiging gestreefd naar zoveel 
mogelijk harmonisatie tussen de bekostigingsbepalingen voor Europees Nederland en die 
van Caribisch Nederland. Op dit moment worden de drie vo-scholen in Caribisch 
Nederland bekostigd op basis van een overgangsbepaling. Met de vereenvoudiging 
worden de juridische fundamenten voor de bekostiging van deze scholen in wet- en 
regelgeving verankerd. De drie scholen hebben alle drie een positief herverdeeleffect en 
gaan er na vereenvoudiging dus op vooruit. 
 
 
                                        
37
 Kamerstuk 31 310, nr. 3. 
 W8192.NAV 
27 

Ook vragen deze leden of de regering kan bevestigen dat voor het beoordelen of de 
bekostiging toereikend is de in artikel 79, derde lid, benoemde categorieën een belangrijk 
aangrijpingspunt vormen.  
 
Artikel 79 geeft aan waar de bekostiging van de scholen voor wordt verstrekt. Het derde 
lid geeft de twee categorieën aan (personeel en exploitatie), die in het vierde lid verder 
worden uitgewerkt. Vervolgens wordt in artikel 80, eerste lid, bepaald dat de hoogte van 
de bekostiging voldoet aan de redelijke behoeften van een in normale omstandigheden 
verkerende school. De bekostiging moet toereikend zijn voor de uitgaven die scholen 
doen aan de zaken die in artikel 79, derde en vierde lid, worden gespecificeerd. 
 
Tot slot vragen deze leden of de regering in wil gaan op de huidige formulering van 
artikel 80, vierde lid, waar staat dat van indexatie kan worden afgezien indien de 
toestand van ’s Rijks financiën zich daartegen verzet. Deze leden vragen daarbij of het 
wetsvoorstel niet het geëigende moment is om een stringenter criterium te kiezen dan de 
huidige bepaling. 
 
De formulering van dit artikel is afkomstig uit het huidige artikel 86, zesde lid, van de 
WVO. Zoals eerder aangegeven is in het wetsvoorstel zoveel mogelijk aangesloten bij 
geldende juridische formuleringen. In zowel de huidige als de vereenvoudigde 
systematiek is het uitgangspunt om de bijdrage die beschikbaar komt voor loon- en 
prijsontwikkeling aan de scholen te verstrekken. De regering ziet geen aanleiding om als 
gevolg van de vereenvoudiging van de bekostiging een inhoudelijke wijziging in deze 
formulering aan te brengen. 
 
De Minister voor Basis- en Voortgezet Onderwijs en Media, 
 
 
 
 
Arie Slob 
 W8192.NAV 
29 

