> Retouradres Postbus 20350 2500 EJ  Den Haag
De Voorzitter van de Tweede Kamer
Bezoekadres
der Staten-Generaal
Parnassusplein 5
2511 VX  Den Haag
Postbus 20018
www.rijksoverheid.nl
2500 EA  DEN HAAG
Kenmerk
1652420-202302-PG
 
 Bijlage(n)
1
 
 
Uw brief
 
 
Datum 8 juli 2020 
Betreft Voortgang ontwikkelingen hielprik 2020 
Correspondentie uitsluitend 
 
richten aan het retouradres 
 
met vermelding van de 
datum en het kenmerk van 
 
deze brief.
Geachte voorzitter, 
Met mijn Kamerbrief van 21 december 2017 (Kamerstuk 29323, nr. 120) 
informeerde ik uw Kamer over mijn voornemen om de neonatale hielprikscreening 
uit te breiden met 12 aandoeningen. De Gezondheidsraad adviseerde hierover in 
2015 met het advies Neonatale screening: nieuwe aanbevelingen (Kamerstuk 
29323, nr. 93). Ik heb toegezegd uw Kamer regelmatig te informeren over de 
voortgang van deze uitbreiding.  
 
Toevoeging tweede tranche aandoeningen  
 
Het Rijksinstituut voor Volksgezondheid en Milieu (RIVM) heeft in 2017 een 
uitvoeringstoets uitgevoerd voor de uitbreiding van de hielprikscreening (Rapport 
1
2017-0041 ). De gehele uitbreiding van de hielprikscreening loopt, conform de 
planning in de uitvoeringstoets, gefaseerd tot en met 2022. Het RIVM en andere 
veldpartijen hebben zo de tijd om voor iedere toevoeging de benodigde 
voorbereidingen te treffen. Op 14 maart 2019 (Kamerstuk 29323, nr. 124) 
informeerde ik uw Kamer over de invoering van de eerste tranche aandoeningen: 
propion acidemie (PA), methyl-malon acidemie (MMA) en carnitine 
palmitoyltransferase deficiëntie type 1 (CPT1) (drie ernstige stofwisselingziekten). 
Deze aandoeningen zijn per 1 oktober 2019 aan de hielprikscreening toegevoegd. 
Op advies van het RIVM heb ik besloten om ook voor de tweede tranche 
aandoeningen over te gaan tot implementatie. Dit betreft de aandoeningen 
galactokinase deficiëntie (GALK) en mucopolysaccharidosis type 1 (MPS1) (twee 
ernstige stofwisselingsziekten). De uitbreiding geldt ook voor Caribisch Nederland. 
Het RIVM heeft aangegeven dat Covid-19 beslag legt op de beschikbare capaciteit 
voor de uitbreiding van de hielprikscreening en invloed heeft op de levertijd van 
screeningsapparatuur en testkits. Hierover heb ik uw Kamer per brief 
geïnformeerd op 25 maart 2020 (Kamerstuk 25295, nr. 199). Deze vertraging op 
de levertijd van internationale leveranciers treedt met name op bij de toevoeging 
van MPS1. Daarom is het niet haalbaar om MPS1 per 1 oktober 2020 toe te 
voegen aan de hielprikscreening. Per 1 oktober 2020 zal wel GALK worden 
toegevoegd. Het RIVM streeft ernaar om MPS1 per 1 maart 2021 aan de 
hielprikscreening toe te voegen.  
 
1
 https://www.rivm.nl/bibliotheek/rapporten/2017-0041.pdf  
Pagina 1 van 4

met een goede uitslag aan ouders van kinderen die de hielprikscreening hebben 
gehad en waarbij geen sprake was van een afwijkende uitslag. Hierdoor 
Kenmerk
1652420-202302-PG
ontvangen ouders sneller een bevestiging als de uitslag van de hielprikscreening 
goed is. 
 
Evaluatie hielprikaandoeningen 
 
In mijn beleidsreactie van 28 oktober 2019 op het Gezondheidsraadadvies over 
het toevoegen van SMA, maakte ik mijn voornemen kenbaar om de 
Gezondheidsraad te vragen de huidige aandoeningen waarop gescreend wordt, te 
evalueren. Met deze evaluatie wordt onderzocht of neonatale screening op de 
huidige hielprikaandoeningen daadwerkelijk leidt tot de beoogde gezondheidswinst 
voor de pasgeborenen. Met deze kennis kan het programma van de neonatale 
hielprikscreening waar nodig bijgesteld worden en toekomstbestendig gehouden 
worden. In de bijlage treft u mijn adviesaanvraag aan de Gezondheidsraad 
hierover.  
 
Niet-behandelbare aandoeningen 
 
Als bijlage bij mijn Kamerbrief van 14 maart 2019 (Kamerstuk 29323, nr. 124) 
stuurde ik uw Kamer mijn adviesaanvraag aan de Gezondheidsraad over de 
condities waaronder screening op niet-behandelbare aandoeningen zou kunnen 
worden aangeboden en wat de randvoorwaarden hiervoor zijn. De 
Gezondheidsraad heeft mij inmiddels kenbaar gemaakt te verwachten het advies 
in het derde kwartaal van 2020 op te kunnen leveren. Zodra dit advies opgeleverd 
wordt, zal ik dit uw Kamer doen toekomen.  
 
Rapporteren van dragerschap sikkelcelziekte 
 
Bij de screening op sikkelcelziekte wordt ook dragerschap opgespoord als 
nevenbevinding. Ouders die daarvoor kiezen kunnen dit gerapporteerd krijgen. De 
Gezondheidsraad adviseerde in het eerdergenoemde advies uit 2015 om te 
stoppen met het rapporteren van dragerschap van sikkelcelziekte. De 
Gezondheidsraad geeft aan dat deze informatie een bijzaak vormt in de screening 
en daarmee een belasting is voor het hielprikscreeningsprogramma en de 
bijbehorende geïnformeerde toestemming. Er worden immers ca. 800 dragers per 
jaar gerapporteerd ten opzichte van ca. 180 kinderen met een hielprikaandoening. 
Daarnaast leidt het rapporteren van dragerschap sikkelcelziekte niet tot 
gezondheidswinst voor pasgeborenen, maar is het vooral relevant voor de ouders 
in het kader van eventuele vervolgzwangerschappen. De Gezondheidsraad 
oordeelt dat het belang van het kind om later zelf te kunnen beslissen zwaarder 
weegt dan dit belang van de ouders. Ook blijkt dat huisartsen vaak niet goed 
toegerust zijn voor gesprekken met ouders over dragerschap sikkelcelziekte en 
dat het rapporteren van dragerschap sikkelcelziekte helaas niet leidt tot een 
vergroot bewustzijn hierover binnen de hoogrisicopopulatie.  
 
In de Stand van zakenbrief van 19 december 2019 (Kamerstuk 35300-XVI-150) 
heb ik aangegeven dat ik hier naar verwachting begin 2020 op terug zal komen. 
Ik heb het RIVM gevraagd om te bezien wat de gevolgen zijn wanneer het 
rapporteren van dragerschap als nevenbevinding van de hielprikscreening wordt 
gestopt en of er alternatieven voor de hoogrisicopopulatie denkbaar zijn. Op dit 
moment blijken er geen concrete alternatieven beschikbaar die op korte termijn te 
realiseren zijn. Ondanks dat het rapporteren van dragerschap sikkelcelziekte met 
PaginaPagina 2  1 vanvan 4 4

