Vraag 1 
De leden van de SP-fractie constateren dat het doel van het nieuwe noodpakket behoud van 
werkgelegenheid blijft. Hoeveel arbeidsplaatsen denkt de regering dat er dit jaar in totaal en per 
sector verloren zouden gaan zonder dit noodpakket? Hoeveel verdwijnen er ondanks dit 
noodpakket? In welke sectoren? 
 
Antwoord 1 
Het kabinet vindt het belangrijk om tijdens deze coronacrisis banen en inkomens te beschermen. 
Het noodpakket 2.0, dat eind mei gepresenteerd is, heeft dan ook als doel om de effecten van 
deze crisis op de Nederlandse economie op te vangen. Tegelijkertijd heeft het kabinet reeds 
geconstateerd dat het niet meer realistisch is dat met het noodpakket een groeiend aantal 
ontslagen en faillissementen voorkomen kan worden. We zijn in een nieuwe fase terechtgekomen 
waarin de economie zich zal moeten aanpassen aan de nieuwe realiteit. Noodpakket 2.0 is daarom 
ook vormgegeven om werknemers, ondernemers en werkgevers zo goed mogelijk te ondersteunen 
bij dit aanpassingsproces. 
Het is vooralsnog lastig in te schatten hoeveel arbeidsplaatsen er dankzij dit brede pakket aan 
maatregelen zullen worden behouden, en hoeveel arbeidsplaatsen er ondanks het pakket alsnog 
zullen gaan verdwijnen. Dit hangt in sterke mate af van de economische ontwikkeling. De 
coronacrisis raakt werknemers en bedrijven tot dusver hard. De verwachting is dat, ondanks de 
maatregelen, de werkloosheid zal oplopen. De impact van de coronacrisis op de werkgelegenheid 
verschilt echter sterk per sector. Volgens het UWV zullen bepaalde sectoren naar verwachting 
sterk krimpen, terwijl andere sectoren nauwelijks worden getroffen of juist groeien.  
Duidelijk is dat het noodpakket een belangrijke bijdrage levert aan de economie en het behoud 
van werkgelegenheid. Het noodpakket kent een omvangrijk budgettair beslag, waarmee een groot 
aantal bedrijven en werkenden is geholpen. De antwoorden op vraag 3 en 16 geven in meer detail 
inzicht in (de omvang van) het gebruik van de NOW en TOZO, waar mogelijk uitgesplitst per 
sector. 
 
 
 
 
 
 
 
 
 
 
 
 
 
 
 
 
 
 
 

Vraag 3 
Bij welke ondernemingen komt dat geld terecht? De aan het woord zijnde leden verzoeken de 
regering in de beantwoording een verdeling te maken in grote, middelgrote en kleine 
ondernemingen qua werknemers, alsmede een onderverdeling in sectoren. 
 
Antwoord 3 
Bijna de helft (45%) van de eerste voorschotverstrekking van de NOW komt toe aan kleine 
werkgevers tot en met 50 werknemers. Een kwart (25%) komt toe aan werkgevers met 50 tot 150 
werknemers. Het overige deel, ongeveer één derde (30%), komt toe aan werkgevers met 250 of 
meer werknemers. 
 
Het is onbekend in hoeverre de Tozo toekomt aan zelfstandigen met personeel en zelfstandigen 
zonder personeel en hoe de Tozo verdeeld is over sectoren.  
Er is zicht op de verdeling naar de bedrijfssector betreffende de NOW. De meeste toekenningen 
komen toe aan de sectoren detailhandel (18%), horeca en catering (18%), overige commerciële 
dienstverlening (18%), zorg en welzijn (12%), de metaalindustrie, installatie- en voertuigensector 
(10%) en de groothandel (9%). 
 
Het is vooralsnog niet mogelijk om de Tozo-regeling uit te splitsen naar de gevraagde kenmerken 
vanwege het decentrale karakter van de uitvoering. Het vergt enige tijd voordat gemeenten 
aanvragen verwerkt hebben, hun administratie doorzetten naar het CBS en het CBS vervolgens 
deze bestanden kan koppelen aan persoons- of bedrijfskenmerken. We zijn met het CBS in 
gesprek om inzicht te krijgen in de verdeling over sectoren. Naar verwachting volgen de eerste 
voorlopige inzichten in de tweede helft van juli.   
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Vraag 5 
Op welke wijze en in hoeverre denkt de regering dat met het nieuwe noodpakket de verwachte 
toename van armoede, met name ook onder kinderen, Bestreden zal worden, en heeft de regering 
extra maatregelen in petto voor het geval dat de ontwikkeling van de armoede onder kinderen in 
strijd komt met de recent aan de Eerste Kamer Toegezegde streefcijfers inzake kwantitatieve 
reductie van de kinderarmoede?  
 
Antwoord 5 
De huidige corona-crisis raakt ons allen, (financieel) kwetsbare personen in het bijzonder. Het 
kabinet zet zich er samen met gemeenten en maatschappelijke organisaties voor in dat mensen 
die het financieel moeilijk hebben niet nog verder in de problemen komen als gevolg van de 
coronacrisis. De noodpakketten zijn hierin een belangrijke pijler. Werk is immers de belangrijkste 
weg uit armoede. Het nieuwe noodpakket is naast baanbehoud gericht op bij- en omscholing en 
tegemoetkomingen voor het betalen van vaste lasten. Baanbehoud en de mogelijkheid om je als 
ondernemer en werknemer aan te kunnen passen aan een veranderende Nederlandse samenleving 
en economie dragen bij aan het voorkomen van armoede onder ondernemers en werkenden, 
waaronder gezinnen.  
 
Daarnaast heet het kabinet een aantal tijdelijke maatregelen genomen, onder andere: gericht op 
het voorkomen van schulden via een oproep aan partijen om ruimhartig om te gaan met het 
treffen van betalingsregelingen en terughoudend om te gaan met de inzet van dwangmaatregelen; 
noodsteun aan voedselbanken en extra middelen voor het verstrekken van laptops aan kinderen in 
een financieel kwetsbare positie (Kamerstukken II, 2019-2020, 35415-11).  
 
Het kabinet blijft de ontwikkelingen op het terrein van armoede nauwlettend volgen in overleg met 
betrokken partijen zoals VNG en Divosa. Het kabinet wil ook proactief kijken waar versnelling van 
het beleid en/of extra stappen nodig en mogelijk zijn. Daar wil het kabinet partijen op het terrein 
van armoede en schulden actief betrekken. Deze zomer nog zullen er een tiental 
rondetafelgesprekken worden georganiseerd (zie ook Kamerbrief II van 23 juni jl. ‘Brief n.a.v. 
eerste termijn AO Armoede en schulden d.d. 18 juni 2020’). 
 
 
 
 
 
 
 
 
 
 
 
 
 
 
 
 
 
 
 

Vraag 7 
In hoeverre blijft de ‘ontslagboete’ bestaan? Wat zullen de gevolgen van het (gedeeltelijk) loslaten 
van de ontslagboete zijn voor de werkgelegenheid en de werkloosheid? 
Antwoord 7 
De werkgever committeert zich bij de aanvraag van de subsidie om géén ontslag op grond van 
bedrijfseconomische redenen aan te vragen voor zijn werknemers gedurende de periode waarover 
de tegemoetkoming ontvangen wordt. Indien in juni, juli, augustus of september (het 
subsidietijdvak) toch ontslag wordt aangevraagd en deze aanvraag niet (of niet tijdig) is 
ingetrokken, wordt bij de vaststelling van de subsidie een correctie doorgevoerd.  
Bij de afrekening zal de subsidie voor ontslagaanvragen om bedrijfseconomische redenen voor 
100% worden gecorrigeerd met de hoogte van de loonsom van de werknemers waarvoor ontslag 
is aangevraagd. De berekening van de correctie vindt daarbij plaats conform de berekeningswijze 
uit de subsidieregeling (3 x loonsom werknemer voor wie ontslag is aanvraagt in referentiemaand 
x 1,4 x 0,9). Deze correctie vindt plaats, ongeacht het moment waarop het ontslag aangevraagd 
wordt. De werkgever betaalt dus wel de loonkosten van deze werknemer, maar krijgt er geen 
tegemoetkoming voor. Daarnaast geldt er een korting van 5% procent op het subsidiebedrag bij 
grote ontslagaanvragen in het kader van de Wet melding collectief ontslag die de werkgever onder 
bepaalde voorwaarden kan voorkomen. 
Het kabinet geeft zich rekenschap van het feit dat het virus en de economische gevolgen daarvan 
langer dan gehoopt bij ons blijven en we een fase ingaan waarin werkenden, bedrijven en 
ondernemers zich meer en meer zullen moeten voegen naar een nieuwe economische realiteit. In 
het licht hiervan is het kabinet er zich van bewust dat ontslagen en faillissementen niet in alle 
gevallen te voorkomen zijn en dat er bedrijven zijn die zich nu al moeten gaan aanpassen aan 
veranderde omstandigheden. Een concrete inschatting van de gevolgen voor de werkgelegenheid 
en werkloosheid van de aanpassingen van de bepalingen rondom bedrijfseconomische 
ontslagaanvragen in de NOW is evenwel niet te geven. Het aantal ontslagen hangt van veel meer 
(onzekere, economische) factoren af dan alleen de aanpassing van de korting bij 
bedrijfseconomische ontslagaanvragen.  
Een goed beeld over de ontwikkelingen in het aantal ontslagen in relatie tot de aanpassingen in de 
NOW 2 is dus niet te geven. Reden hiervoor is eveneens dat het mogelijk is ontslag op 
verschillende wijzen te realiseren. Dit kan middels een verkregen ontslagvergunning van UWV, 
maar het is ook mogelijk ontslag met wederzijds goedvinden te realiseren. UWV rapporteert over 
het aantal ingediende ontslagaanvragen wegens bedrijfseconomische redenen. In maart 2020 is er 
voor 1.249 werknemers een ontslagaanvraag ingediend, in april voor 1.786 werknemers en in mei 
voor 1.750 werknemers. Het aantal ingediende ontslagaanvragen wegens bedrijfseconomische 
redenen in juni bedraagt 4.470. Van belang is hierbij te vermelden dat niet alle werkgevers die 
een ontslagaanvraag indienen gebruik maken van de NOW-regeling. Gelet op de aantallen kan 
gesteld worden dat de (economische) gevolgen van de virusuitbraak zich duidelijk aftekenen. Het 
causale verband hiervan met de wijzigingen in de NOW is echter niet gegeven. Al met al reden 
voor het kabinet om de situatie nauwlettend in de gaten te houden.   
 

Vraag 9 
De leden van de ChristenUnie-fractie verzoeken de regering de lijn tussen de kabinetsappreciatie 
van het advies van de Commissie Borstlap over de hervorming van de arbeidsmarkt en de NOW- 
en TOZO-regelingen te verduidelijken.  
Antwoord 9 
De NOW en Tozo regelingen zijn onderdeel van het bredere steunpakket en hebben dan ook als 
doel tijdens deze crisis banen van werknemers zoveel mogelijk te behouden en ondernemers in 
hun levensonderhoud en het voortzetten van hun bedrijf te ondersteunen. Het huidige steunpakket 
loopt tot 1 oktober. Het kabinet is zich nu aan het voorbereiden op de periode daarna. Het 
uitdenken van de opvolging van het noodpakket is complex. Daarbij moeten we rekening houden 
met de veranderende economische situatie, maar ook de uitvoerbaarheid van alle maatregelen. 
Daarnaast gaat het kabinet ook met sociale partners in gesprek. Naast kortetermijnmaatregelen 
ter bestrijding van de crisis staan ook hervormingen (waaronder Borstlap) op deze werkagenda. 
We werken hier hard aan, maar we kunnen daar nog niet op vooruitlopen. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Vraag 11 
Kan de regering in bredere zin ingaan op gebleken uitvoeringsproblemen in de eerste ronde en hoe 
deze zijn opgelost in de tijdelijke verlenging van de NOW en TOZO-regelingen? Is er zicht op 
navorderingen uit de eerste ronde? 
Antwoord 11 
In de NOW-1 zijn, na signalen vanuit de praktijk, meerdere wijzigingen doorgevoerd. De 
voornaamste aanpassingen naar aanleiding van knelpunten in de praktijk zijn dat de loonsom in de 
referentiemaand januari is geschoond van een evt. uitgekeerde dertiende maand, waardoor 
bedrijven die een dertiende maand in januari hebben uitgekeerd bij de afrekening minder snel 
worden geconfronteerd met een lagere subsidievaststelling als gevolg van een loonsomdaling. Ook 
is geregeld dat aanvragen om NOW-subsidie kunnen worden gedaan met een buitenlands (SEPA) 
rekeningnummer. Verder zijn seizoensbedrijven (deels) tegemoetgekomen met een alternatieve 
loonsombepaling en kunnen bedrijven die een andere onderneming hebben overgenomen hun 
omzet op een andere wijze berekenen, zodat rekening kan worden met de nieuwe bedrijfssituatie. 
Deze oplossingen zijn ook onderdeel van de NOW-2, behalve de seizoensmaatregel.  Anders dan in 
de NOW-1 is in NOW-2 geen aparte regeling opgenomen voor seizoensbedrijven of andere 
werkgevers met een hogere loonsom in de meetperiode dan in de referentieperiode, zoals nieuw 
gestarte bedrijven en bedrijven die door overname zijn gegroeid. Een dergelijke regeling is minder 
noodzakelijk; omdat de referentieloonsom in de NOW-2 van januari naar maart verschuift, zullen 
er aanzienlijk minder gevallen zijn van werkgevers die tussen de referentieperiode en de corona-
uitbraak een aanzienlijk hogere loonsom hebben gekregen. Ten slotte: er is nog geen zicht op 
eventuele navorderingen van teveel betaalde subsidies op grond van de NOW-1. Dat zicht ontstaat 
pas op het moment dat de vaststellingsaanvragen in behandeling worden genomen. Een aanvraag 
tot vaststelling voor de NOW-1 kan vanaf 7 oktober worden ingediend. 
Gemeenten werden bij Tozo 1.0 geconfronteerd met een zeer groot aantal aanvragen, die zich in 
de eerste weken na 16 maart hebben geconcentreerd. Bij diverse gemeenten zijn daardoor 
achterstanden ontstaan, die inmiddels in belangrijke mate zijn weggewerkt. Veel gemeenten 
hebben met voorschotten gewerkt, alvorens tot beschikking kon worden overgegaan. Dit 
betekende voor gemeenten extra werk.  
 
Naar nu bekend doen deze problemen zich minder voor bij Tozo 2.0. Dat komt omdat het aantal 
aanvragen minder is omdat een deel van de ondernemers inmiddels aan de slag is, of vanwege het 
inkomen van de partner waardoor zij niet meer in aanmerking komen voor de Tozo. Daarnaast zijn 
de werkprocessen, waaronder de ICT, nu beter ingericht in vergelijking met de beginperiode Tozo 
1.0. SZW, VNG en Divosa hebben gemeenten met een Toolkit bij de uitvoering van de verlening 
van de Tozo ondersteund. Deze Toolkit was reeds voor de verlenging beschikbaar zodat 
gemeenten op de verlenging hebben kunnen anticiperen. 
  
 
 
 
 
 
 
 
 
 
 
 
 
 

Vraag 13 
De leden van de ChristenUnie-fractie vinden de scholingsmaatregel wat schriel. Het gaat niet veel 
verder dan dat werkgevers hun werknemers via de OR moeten laten weten dat er scholingsaanbod 
is. Heeft de regering overwogen om dit steviger te formuleren en zo ja, waarom is daarvan 
afgezien? 
 
Antwoord 13 
Een inspanningsverplichting voor werkgevers in NOW2 om hun werknemers te stimuleren zich te 
gaan scholen doet volgens het kabinet het meest recht aan de bijzondere situatie waarin bedrijven 
zitten die voor NOW2 in aanmerking komen. Verdergaande eisen zouden deze bedrijven in een 
nog lastiger positie kunnen brengen en dat moet met NOW2 juist voorkomen worden. De 
inspanningsverplichting is bedoeld als een extra aanmoediging voor werkgevers om aandacht te 
hebben voor leren en ontwikkelen, juist ook in crisistijd. Daarnaast is het zo dat de werkgever de 
ondernemingsraad, personeelsvertegenwoordiging of de werknemers zelf moet informeren over de 
subsidieverlening. Vanuit de werknemers kan er dan op worden toegezien dat de werkgever zich 
daadwerkelijk aan deze inspanningsverplichting houdt. Ook kan de ondernemingsraad de 
werknemers zelf stimuleren om zich te laten scholen.  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Vraag 15 
Nederland heeft baat bij een soepel economisch ecosysteem waarin startups en scaleups gedijen. 
Daar komt immers een belangrijke innovatiepuls vandaan die de rest van onze economie van 
vernieuwingsbrandstof voorziet. Veel van deze jonge, nieuwe, en duurzame bedrijven voldoen niet 
aan de gestelde NOW-omzetvereisten in het voorafgaande jaar. Kan de regeringen verhelderen 
hoe deze kwestie inmiddels is geregeld en of dat in samenspraak met de stakeholders is gedaan? 
Antwoord 15 
Het kabinet onderschrijft het belang van zo’n ecosysteem en innovatie-impulsen. De NOW is dan 
ook zodanig ingericht dat zoveel mogelijk – ook jonge innovatieve en recent gestarte bedrijven – 
gebruik kunnen maken van deze regeling. Zo kunnen recent gestarte ondernemingen, die gestart 
zijn voor 2 februari 2020 een beroep op de NOW doen. Voor ondernemingen die na 1 januari 2019 
zijn gestart, geldt een afwijkende regeling voor de omzetberekening om hen tegemoet te komen. 
Wat betreft start-ups is derhalve alle ruimte gezocht – binnen de randvoorwaarde dat er altijd 
minimaal een maand referentieomzet beschikbaar moet zijn – om de regeling ook voor hen te 
laten werken. 
Wat betreft scale-ups geldt dat de NOW als generieke maatregel inderdaad wat kan knellen. Een 
onderneming moet tenminste 20% omzetdaling te hebben om in aanmerking te komen voor NOW-
subsidie. Bedrijven die al bestonden, maar de afgelopen maanden zeer gegroeid zijn, kunnen 
daardoor in de situatie komen dat zij, ondanks een terugval in omzet(groei), toch niet in 
aanmerking voor NOW-subsidie komen. Hoewel dit uiteraard niet optimaal is, is dat inherent aan 
de werking van een robuuste regeling met meer dan 140.000 aanvragers in het eerste tijdvak, 
waarbij geen maatwerk kan worden geleverd in individuele gevallen. Naast de NOW is specifiek 
voor start- en scale ups daarom ook de Corona Overbruggingslening (COL) geïntroduceerd, die 
bijdraagt aan de verbetering van de liquiditeitspositie van innovatieve bedrijven (startups en scale-
ups).  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Vraag 17 
Kan de regering iets meer ‘couleur locale’ geven van de inzet en uitwerking van het pakket voor 
Caribisch Nederland?  Op basis van welke aannames is de hoogte van dit pakket bepaald? 
Antwoord 17 
Bij de vormgeving van een regeling voor loon- en inkomstenderving, naar analogie van de inzet in 
Europees Nederland, is rekening gehouden met de lokale context van Caribisch Nederland en het 
realiseren van een uitvoerbare regeling binnen een uiterst korte termijn. Gelet daarop is gekozen 
voor een regeling die in hoge mate aansluit op de bestaande loondervingsregeling voor de zieke 
werknemer in Caribisch Nederland. Gevolg hiervan is dat onder meer het uitkeringspercentage van 
de Europees Nederlandse situatie afwijkt en dat de subsidie per betalingsronde wordt vastgesteld, 
dus zonder subsidievaststelling achteraf. De subsidie voor de werkgever is niet zoals in Europees 
Nederland gebaseerd op de totale loonsom, maar wordt per werknemer bepaald op basis van 80% 
van het gemaximeerde dagloon. Op de voorwaarde dat er sprake moet zijn van een omzetverlies 
van tenminste 20%, is er voor Caribisch Nederland geen uitzondering gemaakt. 
Er is voor gekozen om de subsidie voor werkgevers (ten behoeve van hun werknemers die 
vanwege de coronacrisis niet aan het werk zijn), voor zelfstandig ondernemers en voor gewezen 
werknemers in één subsidieregeling onder te brengen. Het hoofd van de departementale RCN-unit 
SZW is met de uitvoering belast en beschikt daartoe over een ruim mandaat om in bijzondere 
gevallen maatwerk te leveren. Tot en met 26 juni 2020 is aan ruim 4300 belanghebbenden 
uitbetaald (3102 werknemers in dienst van ca. 600 werkgevers, 917 zelfstandig ondernemers, 283 
gewezen werknemers). De budgettaire raming voor de verlenging met vier maanden is gebaseerd 
op de realisatiecijfers van de eerste tranche bij gelegenheid van de voorbereiding van de tweede 
tranche.  
Gelet op het belang van ruimte voor aanvullend eilandelijk beleid, worden net als in de eerste 
tranche middelen beschikbaar gesteld aan de openbare lichamen. Hierbij is gekozen voor een 
bedrag € 1,3 mln. voor vier maanden. Van een concrete onderbouwing van de hoogte is afgezien, 
aangezien deze middelen – binnen voorwaarden – vrij besteedbaar zijn.   
 
 
 
 
 
 
 
 
 
 
 
 
 
 
 
 
 
 
 

Vraag 19 
Is de regering bereid in kaart te brengen of het laten vervallen van de ontslagboete (althans: de 
korting naar 100% in plaats van 150% brengen, wat de facto betekent dat van een boete geen 
sprake meer is) leidt tot ontslagen bij de bedrijven met meer dan 50 werknemers die van de 
NOW2-regeling gebruik maken? 
Antwoord 19 
In de NOW-2 is geregeld dat het loon van werknemers voor wie ontslag is aangevraagd voor 100% 
in mindering wordt gebracht op de hoogte van de loonsom waarop de subsidie gebaseerd is. De 
verhoging daarop van 50% komt te vervallen, maar dat betekent niet dat de werkgever geen 
aanvullende kosten heeft indien hij ontslag aanvraagt. Daarnaast wordt een verlaging van de 
subsidie met 5% mogelijk bij grote ontslagaanvragen conform de WMCO. In het antwoord op 
vraag 7 wordt verder toegelicht hoe de correcties bij ontslagaanvragen uitwerken.   
Het is niet mogelijk inzichtelijk te maken in hoeverre de genoemde wijzigingen gevolgen hebben 
voor het aantal ontslagen specifiek bij bedrijven met meer dan 50 werknemers. Het ministerie van 
SZW en het UWV beschikken niet over deze informatie. Reden hiervoor is onder meer dat het 
mogelijk is ontslag op verschillende te realiseren. Dit kan middels een verkregen 
ontslagvergunning van UWV, maar het is ook mogelijk ontslag met wederzijds goedvinden te 
realiseren. In die laatste situatie wordt de arbeidsovereenkomst beëindigd zonder dat deze 
informatie bij UWV bekend is. Een volledig beeld is derhalve niet te geven. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Vraag 21 
Is in deze incidentele suppletoire begroting ook de TOFA al opgenomen, of volgt daarvoor nog een 
begrotingswijziging? 
 
Antwoord op vraag 21 
De budgettaire gevolgen van de TOFA zijn reeds verwerkt via een nota van wijziging op de derde 
incidentele suppletoire begrotingswet (Tweede Kamer, 35 473, nr. 6). 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Vraag 23  
In de begroting is een post opgenomen van 50 miljoen voor scholing. De regering motiveert dit 
door te stellen dat dit in feite een aanjaagbedrag is, bedoeld om veel grotere geldstromen uit 
onder andere de O&O-fondsen op gang te brengen. Waarop baseert de regering de verwachting 
dat dit bedrag daartoe voldoende zal zijn en dat dit bedrag dit effect ook daadwerkelijk zal 
hebben? Hoe wil de regering dit monitoren? Is de regering bereid om bij uitblijven van het 
gewenst effect aanvullende maatregelen te nemen?  
 
Antwoord 23 
Investeringen in om- en bijscholing van werkenden zijn in hoge mate in handen van private 
partijen, aansluitend bij de primaire verantwoordelijkheid van werkgevers en werkenden voor 
scholing. In de brede maatschappelijke heroverweging 5, Ongekend talent, wordt geschat dat 
private partijen jaarlijks circa € 3,6 miljard investeren (Tweede Kamer 32 359, nr. 4). Het pakket 
NL Leert Door is aanvullend op de investeringen van private partijen. Door middel van 
cofinanciering kunnen private partijen meer omvangrijke scholingstrajecten mogelijk maken. Dat 
is bijvoorbeeld interessant voor sectoren waar op dit moment veel vraag is naar nieuwe mensen. 
Zij kunnen dan met de tegemoetkoming uit het pakket meer mensen op weg helpen met 
omscholing. In hoeverre dit voldoende is, valt nu niet vast te stellen. De ontwikkelingen op de 
arbeidsmarkt zijn op dit moment erg onzeker, waardoor niet valt te voorspellen wat de 
scholingsbehoefte is over enige maanden. Daarom zullen we de regeling monitoren, ondertussen 
de ogen openhouden voor de ontwikkelingen op de arbeidsmarkt en zo nodig bezien of 
aanvullende maatregelen nodig zijn. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Vraag 25 
De leden van de PvdA-fractie merken op dat ondernemers onder de 21 jaar niet in aanmerking 
komen voor de TOZO. Graag vragen zij de regering om deze keuze zorgvuldig te onderbouwen. 
Immers, ondernemers onder de 21 jaar kennen toch dezelfde verplichtingen en risico’s als 
ondernemers boven de 21 jaar? Graag een reactie van de regering. 
 
Antwoord 25 
Jongeren vanaf 18 tot 21 jaar zijn niet uitgesloten van het recht op Tozo. Wel gelden voor hen de 
lagere bijstandsnormen voor jongeren op grond van artikel 20 van de Participatiewet. Deze 
jongerennormen zijn lager dan de bijstandsnormen voor volwassenen, omdat de ouders volgens 
de wet (artikel 395a van Boek 1 van het Burgerlijk Wetboek) verplicht zijn bij te dragen aan de 
kosten van het levensonderhoud van hun meerderjarige kinderen die de leeftijd van 21 jaar nog 
niet hebben bereikt. Om deze reden dekt de bijstandsnorm voor personen van 18 tot 21 jaar niet 
volledig de noodzakelijke kosten van bestaan. Gelet op het vangnetkarakter van de bijstand is het 
gerechtvaardigd om bij de bepaling van de hoogte van de norm rekening te houden met deze 
onderhoudsplicht. 
Mocht de onderhoudsplicht niet te gelde kunnen worden gemaakt dan kan de jongere op grond 
van de Participatiewet een aanvullend beroep doen op bijzondere bijstand om het inkomen aan te 
vullen. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

 
 
Vraag 27 
In dit noodpakket is opgenomen de ontslagboete te laten vervallen, zo merken de leden van de 
PvdA-fractie op. Hoe rijmt dit met het doel van het kabinet om banen te behouden? Is deze 
ontslagboete er juist niet om te voorkomen dat mensen hun baan verliezen? Graag verzoeken de 
aan het woord zijnde leden een zorgvuldige analyse van de regering van het verwachte effect van 
het vervallen van de ontslagboete op het aantal ontslagen. 
Antwoord 27 
Het doel van de NOW-2 is evenals de NOW-1 het behoud van werkgelegenheid. De werkgever 
committeert zich bij de aanvraag van de subsidie om géén ontslag op grond van 
bedrijfseconomische redenen aan te vragen voor zijn werknemers gedurende de periode waarover 
de tegemoetkoming ontvangen wordt. Tegelijkertijd geeft het kabinet zich rekenschap van het feit 
dat we een fase ingaan waarin werkenden, bedrijven en ondernemers zich meer en meer zullen 
moeten voegen naar een nieuwe economische realiteit. Het kabinet is zich er dan ook van bewust 
dat ontslagen en faillissementen niet in alle gevallen te voorkomen zijn en dat er bedrijven zijn die 
zich moeten gaan aanpassen aan veranderde omstandigheden. Een aantal wijzigingen is om deze 
reden doorgevoerd om te voorkomen dat bedrijven die niet kunnen uitsluiten dat ze 
noodgedwongen moeten herstructureren, een te hoge drempel ervaren om de NOW aan te vragen 
en er daardoor onnodig werkgelegenheid wordt verminderd. 
De situatie wordt door het kabinet uiteraard nauwlettend gemonitord. Een inschatting van het 
aantal ontslagen in de komende maanden als gevolg van de aanpassingen in de NOW is echter niet 
te geven. In het antwoord op vraag 7 vindt u een uitgebreide toelichting op de reden hiervoor.  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

ontwikkeling. Het beperken van de economische schade die deze crisis veroorzaakt, is namelijk 
een gezamenlijke verantwoordelijkheid van overheid en samenleving.

