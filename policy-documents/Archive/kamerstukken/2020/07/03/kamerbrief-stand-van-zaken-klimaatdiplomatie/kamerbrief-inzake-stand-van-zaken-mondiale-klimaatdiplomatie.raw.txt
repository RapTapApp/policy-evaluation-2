 
 
 
Aa n de Voorzitter van de
Rijnstraat 8
Tw eede Kamer der Staten-Generaal
2515 XP Den Haag 
Binne nhof 4
Postbus 20061
De n Haag
Nederland
 
www.rijksoverheid.nl
 
 
 
Onze Referentie
 
BZDOC-2012479466-70
 
 
 Bijlage(n)
 
Datum 3 juli 2020
 
Betreft Stand van zaken mondiale klimaatdiplomatie
 
 
 
 
Geachte voorzitter,  
  
Met deze brief informeren wij u, mede namens de minister van Landbouw, Natuur 
en Voedselkwaliteit, de minister en staatssecretaris van Infrastructuur en 
Waterstaat en de minister van Financiën, over de voortgang van de mondiale 
1
klimaatdiplomatie zoals toegezegd in onze brief van 13 september 2019. Over de 
kabinetsinzet met betrekking tot de klimaatdiplomatie binnen de Europese Unie 
2
(EU) bent u reeds geïnformeerd, net zoals over de inspanningen die het kabinet 
3 4
pleegt op het gebied van biodiversiteit, bossen en koraalherstel in Caribisch 
5
Nederland. 
 
De afgelopen maanden stond de kabinetsinzet in het teken van, onder andere, het 
bevorderen van klimaatambitie en klimaatactie in multilateraal verband en binnen 
coalities, de vergroening van multilaterale banken, bilaterale klimaatdiplomatie 
richting derde landen, het versterken van de EU-klimaatdiplomatie en het 
ondersteunen van klimaatactie in en door ontwikkelingslanden.   
 
Helaas heeft de COVID-19 pandemie ook haar weerslag op de klimaatdiplomatie. 
Deze brief begint daarom met een korte uiteenzetting hierover. Daarna gaan we 
in op de stand van zaken rondom klimaatambitie wereldwijd en de kabinetsinzet 
op bovengenoemde onderwerpen. Deze brief heeft betrekking op de diplomatieke 
inzet op het gebied van zowel klimaatmitigatie, het beperken van de opwarming 
van de aarde tot maximaal 1,5°C, als klimaatadaptatie, het minimaliseren van en 
weerbaar maken voor de effecten van klimaatverandering.    
 
COVID-19 en klimaatdiplomatie 
Vanzelfsprekend ligt de aandacht van veel landen momenteel bij het adresseren 
van de acute gezondheidscrisis en het beperken van de economische gevolgen 
van de COVID-19 pandemie. De grote klimaattoppen van 2020, zoals de 
Conference of Parties (COP) 26 van het Klimaatverdrag, de COP15 van het 
Biodiversiteitsverdrag en de Climate Adaptation Summit, moesten worden 
uitgesteld. Ontwikkelingslanden ondervinden extra gevolgen van de pandemie. Zij 
worden door COVID-19 ook geconfronteerd met voedselcrises, met het wegvallen 
 
1
 Kamerstuk 31793, nr. 189 
2
 Kamerstuk 35377, nr. 2 
3
 Kamerstuk 26407, nr. 134 
4
 Kamerstuk 26407, nr. 126 
5
 Kamerstuk 33576, nr. 190 

  
Verenigde Staten officieel aangekondigd dat het zich zal terugtrekken uit de 
Overeenkomst van Parijs. Tegelijkertijd heeft een aantal G20-landen, zoals de 
nieuwe regering van Zuid-Korea, zich naar voorbeeld van de EU verbonden aan 
klimaatneutraliteit in 2050. Argentinië, Canada, Chili, Mexico en het Verenigd 
Onze Referentie
Koninkrijk namen soortgelijke stappen. In totaal hebben tot nu toe 120 landen 
BZDOC-2012479466-70
toegezegd dat ze in 2050 klimaatneutraal worden. Daarnaast hebben 103 landen 
in december 2019 bij COP25 toegezegd dat ze in 2020 hun klimaatambities zullen 
aanscherpen. Enkele landen hebben de daad al bij het woord gevoegd. Chili en 
Noorwegen hebben al ambitieuzere klimaatplannen, een zogenaamde Nationally 
Determined Contribution (NDC), ingediend.  
 
Niet alleen landen, maar ook steeds meer regio’s, eilanden, steden, actoren uit de 
private sector, organisaties en maatschappelijke bewegingen onderschrijven de 
urgentie van klimaatactie en het doel van klimaatneutraliteit in 2050. De private 
sector is in toenemende mate overtuigd van de economische voordelen van 
klimaatactie. Zo hebben 16 grote vermogensbeheerders met een portefeuille van 
bijna 4 biljoen dollar zich gecommitteerd aan klimaatneutraliteit in 2050. De 899 
grote multinationals verenigd in de We Mean Business-coalitie deden hetzelfde. 
Ook jongeren laten zich mondiaal horen met hun roep om meer klimaatactie en 
meer participatie bij besluitvorming. September 2019 zag de grootste 
jongerendemonstraties aller tijden. Sinds de uitbraak van COVID-19 verplaatsen 
de protesten zich naar de online omgeving, waar jongeren zich reeds informeel 
organiseerden. 
  
Bilaterale klimaatdiplomatie  
Nederland blijft de noodzaak van meer klimaatambitie en –actie aan de orde 
stellen in de bilaterale contacten, bijvoorbeeld in bilaterale gesprekken van 
bewindspersonen en in de politieke dialoog. Het kabinet benadrukt de kansen die 
de economische herstelmaatregelen bieden voor duurzame, groene economische 
ontwikkeling. Ook blijft Nederland landen aanmoedigen en ondersteunen om 
ambitieuze NDC’s en langetermijnstrategieën (LTS’en) in te dienen. Nederland 
richt zich hierbij specifiek op de verantwoordelijkheid van de landen met een grote 
uitstoot van broeikasgassen. Volgens het VN-kader van de 
klimaatonderhandelingen dienen landen, ondanks het uitstel van COP26 en de 
COVID-19 pandemie, nog steeds in 2020 hun hernieuwde, bijgestelde NDC’s in te 
dienen. Hiervoor wordt, naast de bewindspersonen, onder anderen ook de 
Klimaatgezant strategisch ingezet.  
 
Gelijktijdig biedt Nederland landen handvatten voor de ambitieverhoging in en de 
uitvoering van nationale klimaatplannen. Deze inzet wordt per land geleid door 
een landenspecifieke aanpak. Er wordt gezocht naar samenwerking waarin 
gezamenlijke interesses en Nederlandse kennis en kunde samen komen. 
Bijvoorbeeld door landen via ontwikkelingssamenwerkingspartners of de private 
sector te ondersteunen bij investeringen in circulaire economie, 
kringlooplandbouw, hernieuwbare energie, duurzame mobiliteit en nature based 
solutions. Ook deelt het kabinet, op grond van getoonde interesse hiervoor, zijn 
ervaringen met de multi-stakeholder aanpak rondom het Klimaatakkoord met een 
substantiële groep landen, bijvoorbeeld door het organiseren van bezoeken voor 
buitenlandse delegaties over dit onderwerp.  
 
Bezoeken van bewindspersonen en hoge ambtenaren worden strategisch ingezet 
binnen de landenspecifieke klimaatdiplomatie-aanpak. Zo stond het bezoek van de 
minister-president aan Nieuw-Zeeland en Australië in oktober 2019 grotendeels in 
het teken van klimaat, circulaire economie (CE) en duurzame landbouw. De 
gezamenlijke verklaring met Nieuw-Zeeland reflecteert het belang dat beide 
overheden hechten aan de samenwerking tussen overheid, ondernemingen en 
onderzoeksinstellingen bij het vinden van innovatieve klimaatoplossingen. In 
Australië, waar klimaat een omstreden politiek onderwerp is, lag de nadruk op de 

  
Coalities 
Het kabinet is actief binnen verschillende coalities die meer klimaatactie en –
ambitie teweegbrengen op een grote verscheidenheid aan klimaat gerelateerde 
onderwerpen, zowel op het gebied van adaptatie als mitigatie. Via deze coalities 
Onze Referentie
oefent Nederland invloed uit op het beleid van anderen, kan kennis worden 
BZDOC-2012479466-70
uitgewisseld en kan de expertise van deze organisaties worden ingezet. De 
inspanningen binnen deze coalities worden ook verbonden aan en geïntegreerd 
met de multilaterale en bilaterale kabinetsinzet. Tevens zet het kabinet zich in om 
nieuwe coalities te vormen daar waar nodig. Zo wordt er intensief samengewerkt 
met gelijkgestemden rondom groen economisch herstel. 
 
Voor een effectieve en succesvolle EU-brede en Nederlandse klimaatdiplomatie, is 
de wereldwijde voorbeeld- en leidinggevende rol van de EU op klimaatgebied van 
groot belang. Om deze rol te blijven versterken en op initiatief van de minister van 
Economische Zaken en Klimaat, trekt Nederland gezamenlijk op met de EU 
Klimaatkopgroep (verder bestaande uit Denemarken, Finland, Frankrijk, Letland, 
Luxemburg, Portugal, Spanje en Zweden) voor het ophogen van het 2030 
broeikasgasreductiedoel naar 55%. In relatie tot de COVID-19 crisis stuurde de 
kopgroep een brief aan de Europese Commissie, ondertekend door nog tien andere 
EU-lidstaten, met daarin de oproep de Green Deal een centrale rol te laten spelen 
in het economisch herstel van de EU na de COVID-19 crisis.  
 
De Powering Past Coal Alliance (PPCA) is een alliantie van (sub-)nationale 
overheden, bedrijven en andere organisaties die zich hebben gecommitteerd aan 
het uitbannen van steenkool uit hun energievoorziening. Gezamenlijk met de PPCA-
partners probeert Nederland andere overheden aan te sporen om kolencentrales, 
zowel het gebruik ervan als de bouw van centrales als exportproduct, uit te faseren 
en bepleit Nederland internationale financiering hiermee in lijn te brengen. 
Daarnaast deelt Nederland zijn kennis en ervaring. Verschillende belangrijke 
actoren hebben zich recentelijk aangesloten bij de alliantie, waaronder Duitsland, 
Griekenland, Senegal en Israël, maar ook steden als Melbourne en Sydney. Begin 
maart 2020 vond een strategische bijeenkomst van PPCA-leden plaats in Den Haag.  
 
Nederland is onderdeel van de Coalition of Finance Ministers for Climate Action. De 
Coalitie richt zich specifiek op hoe het instrumentarium van ministers van Financiën 
kan bijdragen aan het bereiken van de doelen van Parijs. Nederland is hierbinnen 
betrokken bij de werkstromen over koolstofbeprijzing, vergroening van de financiële 
sector en groene budgettering. Ruim 50 landen hebben zich inmiddels aangesloten. 
Het werk van de Coalitie raakt aan het gezamenlijke initiatief dat Nederland en 
Zwitserland in september 2019 in New York hebben gelanceerd. Dit initiatief heeft 
tot doel het in lijn brengen van financiële stromen met de Parijsdoelen te versnellen 
door voort te bouwen op concrete methodologieën voor het meten en reduceren 
van de klimaatimpact van financiële instellingen. Landen en financiële instellingen 
kunnen concrete toezeggingen doen onder dit initiatief. De afgelopen periode 
hebben ook Denemarken, Italië, Luxemburg, Noorwegen, Spanje, Zweden, de 
Europese Investeringsbank, de International Finance Cooperation en FMO zich 
aangesloten. Ook ondersteunt Nederland het Platform Biodiversity Accounting 
Financials waarin een groep financiële instellingen bezig is met het meten van hun 
impact op de biodiversiteit via vergelijkbare methodologieën. 
 
De staatssecretaris van Infrastructuur en Waterstaat is momenteel lid van de Board 
of Directors van het publiek-private Platform for Accelerating the Circular Economy 
(PACE) en Nederland huisvest het secretariaat hiervan. Middels PACE kan Nederland 
zijn ambities op het gebied van circulaire economie delen en opschalen in 
samenwerking met belangrijke en gelijkgezinde actoren, inclusief landen, 
internationale organisaties en bedrijven. De Nederlandse inzet is vooral gericht op 
kunststoffen en elektronica, op het bevorderen van internationale samenwerking, 

  
vinden van financiering voor de uitvoering daarvan. De belangrijkste 
aandachtspunten voor de resterende periode van het Nederlandse 
covoorzitterschap zijn het actiever betrekken van grote opkomende economieën bij 
het NDCP en het ontwikkelen van een jongerenstrategie met en voor jongeren. Op 
Onze Referentie
29 juni jl. zat minister Kaag, samen met haar Costa Ricaanse counterpart, een 
BZDOC-2012479466-70
virtueel NDCP Forum voor om de internationale ambitie en samenwerking op groen 
herstel verder te stimuleren en werd hierover een gezamenlijke verklaring 
uitgegeven die reeds is ondersteund door meer dan 80 leden, waaronder 51 landen. 
 
Multilaterale banken  
Multilaterale banken spelen een centrale rol in de architectuur voor de financiering 
van klimaatactie, met name in ontwikkelingslanden. Nederland zet er in het 
bestuur van multilaterale banken onder andere op in om de portefeuilles in lijn te 
brengen met de Parijsdoelen en de financiering van fossiele projecten uit te 
faseren. Zo heeft Nederland zich in 2019 ingespannen voor een ambitieuze 
herziening van het energiebeleid van de Europese Investeringsbank (EIB), de 
zogenoemde Energy Lending Policy. Met de herziene Energy Lending Policy sluit 
de EIB de financiering van nieuwe unabated fossiele projecten vanaf 2021 uit. 
Daarnaast heeft de EIB zich gecommitteerd aan het in lijn brengen van alle 
projecten met de Overeenkomst van Parijs. 
 
Ook in de respons op en het herstel na de COVID-crisis spelen multilaterale 
banken een grote rol. Nederland vraagt daarom aandacht voor bestaande 
klimaatdoelen bij de totstandkoming van de economische herstelmaatregelen van 
multilaterale banken. Juist in deze tijd is het van belang dat multilaterale banken 
hun bestaande toezeggingen op het gebied van klimaat blijven naleven en klimaat 
blijven agenderen. Bij de bespreking van de eerste herstelfinanciering door de 
Wereldbankgroep en de regionale ontwikkelingsbanken, vroeg de minister voor 
Buitenlandse Handel en Ontwikkelingssamenwerking om een strategisch 
raamwerk voor koolstofarm, inclusief, weerbaar herstel, dat de wereld in staat 
stelt “to build back better”.  
 
Multilaterale bijeenkomsten 
Het kabinet blijft in multilateraal verband onverminderd een pleitbezorger voor de 
bevordering van klimaatactie. Zo namen diverse bewindspersonen deel aan de 
VN-klimaattop in september 2019 en aan de COP25 in Madrid in november 2019. 
Ook werd op andere multilaterale bijeenkomsten klimaat aan de orde gesteld door 
bewindspersonen, zoals bij het World Economic Forum (WEF) in Davos en de 
Munich Security Conference in januari resp. februari van dit jaar. Voor 2020 
stonden belangrijke multilaterale bijeenkomsten gepland, maar ten gevolge van 
de pandemie zijn deze bijeenkomsten verplaatst naar het najaar of 2021, 
waaronder de met een jaar uitgestelde COP26 in Glasgow. Ondanks het uitstel van 
COP26 is het voor Nederland van groot belang om op de meest ambitieuze manier 
uitvoering te blijven geven aan de Overeenkomst van Parijs en het momentum te 
behouden. Ook de COP15 onder het Biodiversiteitsverdrag (CBD), die in oktober 
aanstaande in Kunming, China, zou plaatsvinden, is voorlopig uitgesteld tot het 
tweede kwartaal van 2021. De huidige gezondheidscrisis laat ons zien hoe 
kwetsbaar de mensheid is, mede als gevolg van de sterk toegenomen aantasting 
van natuurlijke systemen. Juist daarom blijft Nederland zich inzetten voor een 
ambitieus nieuw strategisch CBD raamwerk met bindende doelen. De P4G-top, 
een internationaal initiatief dat beoogt publiek-private samenwerking rond de 
SDG’s en de Parijs-doelen te stimuleren en op te schalen en waarvan Nederland, 
samen met Denemarken en Zuid-Korea, één van de aanjagers is, is ook 
uitgesteld. Zuid-Korea zal deze top nu in 2021 organiseren als bouwsteen voor 
een succesvolle uitkomst van COP26. 
 

  
Ontwikkelingssamenwerking, in nauwe samenwerking met de minister van 
Economische Zaken en Klimaat. 
 
 
Onze Referentie
 
BZDOC-2012479466-70
 
 
Het kabinet zal kansen blijven zoeken en benutten om de wereldwijde 
inspanningen voor het behalen van de doelen van de Overeenkomst van Parijs te 
vergroten. Over de ontwikkelingen rondom de mondiale klimaatdiplomatie van het 
kabinet informeren wij u opnieuw in het voorjaar van 2021. 
 
 
De Minister voor Buitenlandse Handel De Minister van Economische Zaken en  
en Ontwikkelingssamenwerking, Klimaat, 
  
  
  
  
Sigrid A.M. Kaag Eric D. Wiebes 
 
 
 
 

