 
 
 
>Retouradres Postbus 16375 2500 BJ Den Haag  
 
 
Kansengelijkheid en 
De voorzitter van de Tweede Kamer der Staten-Generaal 
 
Onderwijsondersteuning 
 
Postbus 20018 
Rijnstraat 50  
 2500 EA Den Haag Den Haag 
Postbus 16375 
   
2500 BJ Den Haag 
www.rijksoverheid.nl 
 
 
Onze referentie 
24902566 
 
 
  
Datum 3 juli 2020 
Betreft Onderwijszorg Caribisch Nederland  
 
  
 
 
 
 
 
Onlangs heeft een evaluatie naar de onderwijszorg in Caribisch Nederland 
(Bonaire, Saba en Sint Eustatius, afgekort als CN) plaatsgevonden. Via deze brief 
wil ik uw Kamer graag informeren over de bevindingen van deze evaluatie en de 
vervolgstappen die ik wil nemen om de onderwijszorg in CN te verbeteren.  
 
Aanloop naar de evaluatie 
Op het gebied van onderwijszorg is er in CN sprake van een wezenlijk andere 
situatie dan in Europees Nederland. Gezien de schaalgrootte van de drie eilanden 
is er in CN geen sprake van (voortgezet) speciaal onderwijs zoals dat in Europees 
Nederland bestaat. Het uitgangspunt is inclusief onderwijs. Dat wil zeggen dat 
leerlingen met een specifieke onderwijsbehoefte onderwijs volgen binnen het 
reguliere onderwijs. De scholen bieden daartoe de eerstelijnsondersteuning.  
 
De tweedelijns(onderwijs)ondersteuning wordt sinds 2011 verzorgd door een per 
eiland opgericht Expertisecentrum Onderwijszorg (EOZ). De EOZ’s zijn 
verantwoordelijk voor het verzorgen van de tweedelijns(onderwijs)ondersteuning 
en ambulante begeleiding aan leerlingen met een lichamelijke, verstandelijke, 
zintuiglijke, geestelijke handicap of stoornis. Alsook voor het verrichten van 
handelingsgerichte diagnostiek en het betrekken en adviseren van leraren, 
1
schoolleiders, schoolbestuurders en de ouders van leerlingen. De EOZ’s vormen 
op de eilanden de spin in het web binnen de onderwijszorg en werken hierin nauw 
samen met de scholen binnen het primair, voortgezet en middelbaar 
beroepsonderwijs.  
 
De onderwijszorg in CN heeft zich volgens de rapporten van de Inspectie van het 
Onderwijs (hierna: inspectie) sinds 2011 in positieve zin ontwikkeld en de scholen 
en de EOZ’s hebben sinds enige jaren de basiskwaliteit. Dit is te danken aan de 
grote inzet van het onderwijspersoneel op de scholen en van de teams van de 
EOZ’s. Dit is een niet te onderschatten prestatie en een groot compliment waard. 
 
Tegelijkertijd is de afgelopen tijd ook duidelijk geworden dat we nu op een punt 
zijn aangekomen waarin de EOZ’s en de scholen tegen de grenzen aanlopen van 
het onderwijszorgstelsel in CN. Mijn ministerie heeft de afgelopen jaren met enige 
regelmaat indringende signalen ontvangen van de scholen, de EOZ’s, de afdeling 
OCW in CN, de Inspectie van het Onderwijs en van de Kinderombudsman, die 
                                                 
1
 Wet Primair Onderwijs BES, art. 28, eerste lid. 
 Pagina 1 van 5 
 

 
 
Onze referentie 
Mede op basis van de resultaten van de evaluatie onderwijszorg, is daarom een 
24902566 
nieuwe subsidieregeling voor de kalenderjaren 2021 tot en met 2025 vastgesteld 
voor de EOZ’s. De nieuwe subsidie kent een aantal verbeteringen en een  
ophoging ten opzichte van de huidige subsidieregeling. Er wordt een rekenregel 
geïntroduceerd die rekening houdt met een eventuele toename van het aantal 
leerlingen. Op deze wijze wordt de hoogte van de bekostiging ook meer 
voorspelbaar en herkenbaar. Daarnaast wordt, net als voor de scholen voor 
Europees Nederland, de loon- en prijsbijstelling toegekend, mits de schatkist het 
toelaat. Met deze nieuwe subsidieregeling zijn de EOZ’s beter in staat om 
tegemoet te komen aan de hulpvragen van de scholen binnen de tweedelijns 
zorg. Ook zal het de basiskwaliteit, zoals deze nu sinds relatief korte tijd is 
gerealiseerd, helpen te borgen en te versterken. De periode 2021-2025 zal 
gebruikt worden om verder te bouwen aan een toekomstbestendige 
bekostigingssystematiek voor de EOZ’s en die zal daarna moeten landen in wet- 
en regelgeving. 
 
Ook de leraar heeft een belangrijke rol binnen het onderwijszorgstelsel in CN. 
Vanwege de diverse onderwijszorgbehoeften in de klas, dat voortvloeit uit het 
inclusief onderwijs, is het des te belangrijker dat de leerkrachten goed zijn 
toegerust om te kunnen differentiëren in de klas. De EOZ’s verzorgen reeds 
verschillende trainingen om leraren in staat te stellen de zorgbehoefte van de 
leerlingen te herkennen en daarop te acteren. Tegelijkertijd is duidelijk dat er 
meer nodig is. Om die reden heb ik, samen met mijn collega Van Engelshoven, 
ingezet op de ontwikkeling van een opleidingsschool op de benedenwindse 
eilanden gericht op initieel en post-initieel onderwijs, en zal ik inzetten op een 
goed aanbod van initieel onderwijs op de bovenwindse eilanden, waarbij vooral de 
master Special Educational Needs relevant blijkt. We zijn daarover in gesprek met 
Aruba en Curaçao waar het gaat om de opleidingsschool voor de benedenwindse 
eilanden, en met de Universiteit van Sint Maarten en de Instituto Pedagogica 
Arubano op Aruba waar het gaat om een aanbod voor de bovenwindse eilanden. 
Daarnaast is het op dit moment lastig om in CN aan voldoende geschoold 
personeel te komen en ze te behouden. Intern begeleiders komen nu nog niet toe 
aan de begeleiding van leerlingen omdat ze zelf ook (grotendeels) voor de klas 
staan. Momenteel wordt geïnventariseerd welke opleidingsbehoeften er bestaan 
en op welke manier personeel kan worden aangetrokken en behouden. Dit vraagt 
nog om een nadere uitwerking waar mijn ministerie mee bezig is. 
 
Verder heeft mijn ministerie zich de afgelopen tijd ingezet op het gebied van 
leerresultaten en het taalbeleid in CN, waardoor leerkrachten hun leerlingen veel 
beter kunnen volgen en het onderwijs beter op de behoefte van de leerling kan 
2
worden afgestemd.  
 
Inrichten van specialistische voorzieningen 
Op alle drie de eilanden zijn er groepen leerlingen die binnen het huidige 
onderwijs geen passende plek kunnen vinden en waarvoor dringend actie nodig 
is. Het gaat hierbij om een diverse groep van minimaal 100 leerlingen. Denk 
daarbij aan leerlingen met zwaardere verstandelijke of geestelijke beperkingen, 
ernstige gedragsproblemen en/of psychiatrische problematiek. De EOZ’s en de 
scholen leveren veel inspanningen om het mogelijk te maken dat elke leerling een 
zo passend mogelijke plek binnen het reguliere onderwijs krijgt, maar het blijkt 
binnen het huidige stelsel onmogelijk te zijn om de zwaardere 
onderwijszorgleerlingen goed te kunnen bedienen. Voor deze groep leerlingen zijn 
in CN specialistische voorzieningen nodig, vergelijkbaar met de specialistische 
voorzieningen die we in Europees Nederland hebben ingericht binnen het speciaal 
onderwijs. 
                                                 
2
 Kamerstukken II, vergaderjaar 2019/20, 35 000-VIII, nr. 212. 
 
 Pagina 3 van 5 
 

 
 
Onze referentie 
 
24902566 
Tot slot 
Ik zie dat er hard wordt gewerkt om elke leerling een passende plek te bieden in  
het onderwijs in CN, daar ben ik de scholen en de EOZ’s zeer dankbaar voor. Ik 
ben ervan overtuigd dat de extra ondersteuning die ik ga faciliteren, gaat helpen 
om de positieve weg die al is ingezet, te behouden en verder te versterken.  
 
 
De minister voor Basis- en Voortgezet Onderwijs en Media, 
 
 
 
Arie Slob 
 
 Pagina 5 van 5 
 

