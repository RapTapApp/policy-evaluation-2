www.rijksoverheid.nl
Aan de Voorzitter van de Tweede Kamer der Staten-
www.facebook.com/minbzk
Generaal
www.twitter.com/minbzk
Postbus 20018
Kenmerk
2500 EA  DEN HAAG
2020-0000410442
Uw kenmerk
Datum 13 juli 2020
Betreft Nevenwerkzaamheden ambtenaren Caribisch Nederland
Bij brief van 20 december 2018 (Kamerstukken II, 2018/19, 35000 IV, nr. 34) 
heb ik uw Kamer ge√Ønformeerd over de maatregelen die ik getroffen heb naar 
aanleiding van het gunnen van een opdracht voor de verbouwing van het Statia 
Emergency Operation Centre (SEOC) aan het bedrijf van een ambtenaar. Daarbij 
heb ik aangegeven dat ik de regeringscommissaris Sint Eustatius gevraagd heb 
een inventarisatie te maken van alle ambtenaren van het openbaar lichaam met 
nevenactiviteiten en in kaart te brengen welke nevenactiviteiten dat zijn. Ook heb 
ik beide andere openbare lichamen en de directeur van de Rijksdienst Caribisch 
Nederland gevraagd mij te voorzien van hun ervaringen met 
nevenwerkzaamheden van ambtenaren. Bij deze brief informeer ik uw Kamer 
nader over deze kwestie.  
 
Op basis van de ontvangen reacties blijkt dat het hebben van 
nevenwerkzaamheden van ambtenaren in Caribisch Nederland gezien moet 
worden tegen de lokale achtergrond en de kleinschaligheid van de eilanden. Naast 
het feit dat lang niet alle nevenwerkzaamheden van enige invloed zijn op de 
hoofdbetrekking als ambtenaar, blijkt in de praktijk dat in uitzonderingsgevallen 
het inschakelen van een bedrijf van een ambtenaar onvermijdelijk is. De huidige 
regelgeving (artikel 51 Rechtspositiebesluit ambtenaren BES) staat dat echter 
strikt genomen niet toe. Daarom wordt thans een aanvullende bepaling in het 
Rechtspositiebesluit ambtenaren BES voorbereid, op grond waarvan het in 
bijzondere omstandigheden onder voorwaarden mogelijk is om af te wijken van 
het verbod van genoemd artikel 51.  
 
 
De staatssecretaris van Binnenlandse Zaken en Koninkrijksrelaties, 
 
 
 
 
 
 
 
drs. R.W. Knops
Pagina 1 van 1

