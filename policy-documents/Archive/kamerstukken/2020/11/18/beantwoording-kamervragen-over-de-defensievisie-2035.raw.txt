 
 
 
 
 
 
 
 
 
  
 
> Retouradres Postbus 20701 2500 ES Den Haag 
 
 
Ministerie van Defensie 
de Voorzitter van de Tweede Kamer  
 
der Staten-Generaal Plein 4 
MPC 58 B 
Plein 2 
Postbus 20701 
2511 CR Den Haag 
2500 ES Den Haag 
 www.defensie.nl 
 
 
 
 
 
 
 
 
 
Onze referentie 
BS2020021707 
 
Datum 18 november 2020 
 
Antwoorden op de feitelijke vragen Defensievisie 2035 
Betreft Bij beantwoording datum, 
onze referentie en betreft 
vermelden. 
 
 
  
 
 
 
 
 
 
 
Hierbij ontvangt u mede namens de staatssecretaris van Defensie de antwoorden 
 
op de feitelijke vragen die gesteld zijn door de vaste commissie voor Defensie 
 
over de Defensievisie 2035 (Kamerstuk 34 919, nr. 71). Deze vragen zijn 
 
 
ingezonden op 28 oktober 2020 (kenmerk 2020D42689). 
 
 
 
 
 
 
 
 
 
DE MINISTER VAN DEFENSIE    
 
 
 
 
 
 
 
 
 
 
 
Drs. A.Th.B. Bijleveld-Schouten  
 
 
  
 
 Pagina 1 van 27 
 

 
 
De Defensievisie 2035 kijkt vijftien jaar vooruit en inventariseert wat 
de komende vijftien jaar nodig is om te bereiken wat we moeten 
 
kunnen en wat we moeten zijn om onze veiligheid en belangen te 
 
 
beschermen. Het schetst daartoe een samenhangend profiel van een 
 
toekomstbestendige defensieorganisatie. Dat profiel is opgebouwd uit 
drie overkoepelende eigenschappen en tien onderliggende 
 
inrichtingsprincipes. We gaan met het gekozen profiel nu aan de slag. 
De gerealiseerde stappen van de afgelopen jaren sinds de Defensienota 
2018 vormen hiervoor een belangrijke basis. 
 
3 Welke capaciteiten behoeven aanvulling voor optreden op  
brigadeniveau tegen een ‘near peer’ tegenstander, zoals 
geschetst in inzetscenario 3? Zijn er hierbij capaciteiten die 
beter weer organiek in een brigade geplaatst kunnen worden? 
Zo ja, welke?  
4 Behoeft het aantal van twee manoeuvrebataljons (plus een met  
Duitsland gedeeld tankbataljon) in 43 gemechaniseerde brigade  
aanvulling voor een optimale geschiktheid voor de eerste  
hoofdtaak en inzetscenario 3, ook gelet op het feit dat sub-
eenheden regelmatig ontbreken door missies?  
5 Welke rol is er weggelegd voor de Luchtmobiele Brigade binnen  
de eerste hoofdtaak van Defensie en inzetscenario 3?  
6 Welke rol is er weggelegd voor de Luchtmobiele Brigade binnen  
de tweede hoofdtaak van Defensie en inzetscenario 1?  
7 Welke rol heeft 13 Lichte Brigade binnen de eerste hoofdtaak?  
Zou de geschiktheid voor deze hoofdtaak bij scenario 3 
toenemen door de brigade uit te rusten met voertuigen 
voorzien van zwaarder geschut voor direct vuur, of door (een 
deel van) de brigade weer uit te rusten met CV90-
gevechtsvoertuigen en te integreren bij 43 Gemechaniseerde 
Brigade?  
8 Hoe verhoudt zich het feit dat Defensie vooral beschikt over  
lichte manoeuvrebataljons (2 mariniersbataljons, 3 
luchtmobiele bataljons, 2 bataljons bij 13 Lichte Brigade) en 
maar twee bataljons pantserinfanterie tot gereedstelling voor 
de eerste hoofdtaak en de eisen en wensen die de NAVO stelt 
aan de Nederlandse krijgsmacht voor het gevecht tegen een 
‘near peer’ tegenstander en scenario 3 uit de Defensievisie? 
Welke mogelijkheden zijn er om deze mix van type eenheden te 
herzien?  
 
De NAVO spreekt in de Defence Planning Capability Review (DPCR) 
(Kamerstuk 28 676, nr. 347) haar zorg uit over de staat van de huidige 
krijgsmacht, ook van de genoemde brigades. De Defensievisie gaat 
over de eigenschappen en inrichting van de organisatie richting 2035 
(het “wat”). Welke capaciteiten en eenheden er nodig zijn om richting 
2035 succesvol op te kunnen treden (het “hoe”) wordt in de komende 
 
 Pagina 4 van 27 
 

 
andere inzetopties beschikbaar: dat is altijd afhankelijk van de 
specifieke omstandigheden. Daarnaast zal Nederland in een dergelijk 
scenario niet alleen optreden, dat doen wij samen met internationale 
 
partners. De daadwerkelijk gekozen inzet is daarmee ook afhankelijk 
 
 
van het totaal aan (militaire) capaciteiten die de partners gezamenlijk 
 
ter beschikking stellen en de politieke keuze die Nederland maakt. 
 
 
13 Welke rol speelden zware economische tegenmaatregelen door  
lidstaten van de NAVO en de EU (zoals verwijderen uit SWIFT, 
sancties met extraterritoriale werking, volledige wering uit 
kapitaalmarkten, totaalverbod op import en export) bij de 
uitwerking van scenario 3?  
 
Om een tegenstander te weerhouden van een offensieve actie, kunnen 
verschillende instrumenten van macht in samenhang worden gebruikt. 
Deze instrumenten bestaan onder andere uit diplomatie, informatie, 
militair, economie, financiën, inlichtingen en wetten (lawfare) en 
worden soms aangeduid met DIMEFIL. Puur om te onderzoeken over 
welke militaire capaciteiten de toekomstige defensieorganisatie moet 
beschikken (mocht onverhoopt militair moeten worden ingegrepen), is 
in dit fictieve scenario ervan uitgegaan dat het gebruik van de niet-
militaire instrumenten een gepasseerd station is. 
 
14 Welke rol speelden de kernwapens van NAVO-lidstaten en de  
inzet hiervan bij scenario 3?  
 
Kernwapens van NAVO-lidstaten spelen een belangrijke rol in het kader 
van afschrikking. In dit scenario is geen sprake geweest van (het 
dreigen met) inzet van die wapens. 
 
15 Hoe lost u de terugkerende onderuitputting op met deze  
defensievisie 2035?  
 
In de afgelopen jaren was geen sprake van onderrealisatie op de 
exploitatiebegroting; sinds 2019 moet zelfs gewaakt worden voor 
overrealisatie. Gezien de budgettaire krapte wordt onderrealisatie ook 
in 2020 en de komende jaren niet verwacht. Dankzij het door dit 
kabinet toegewezen budget konden de verplichtingen fors toenemen; 
vooral waar het materieel betreft, leidt dat pas in latere jaren tot 
kasuitgaven. Het duurt immers enige jaren om van verwerving tot 
contract en daarna tot levering en facturatie te komen. In de meeste 
gevallen is pas bij die laatste stap sprake van een kasuitgave. Het in 
latere jaren benodigde budget is daarnaar doorgeschoven dankzij de 
ongelimiteerde eindejaarsmarge voor de investeringen. Dergelijke 
fluctuaties in de realisatie van de investeringen zijn mede aanleiding 
geweest voor het opzetten van het Defensiematerieelbegrotingsfonds; 
zo brengen we over meerdere jaren bezien over- en onderrealisatie in 
balans. 
 
 Pagina 4 van 27 
 

 
Kunt u aangeven waarom u uitgebreid ingaat op het belang van  
69 
 gespecialiseerde taken binnen de EU en de NAVO, maar zelf 
geen keuze maakt over de optimale specialisaties voor 
 
Nederland? 
 
 
 
 
Het is onze beleidsinzet in de NAVO en EU om vanuit onze huidige 
veelzijdige basis te komen tot verdere specialisatie en optimale 
 
interoperabiliteit. Dat gesprek willen we open voeren, zonder vooraf 
bepaalde terreinen of landen uit te sluiten. De keuze voor een 
specialisme moet altijd in samenspraak met partners worden genomen. 
Dat is een langdurig proces dat niet van de ene op de andere dag is 
geregeld. Maar de Nederlandse beleidsinzet is helder: wij willen binnen 
de NAVO en EU komen tot verdere specialisatie en interoperabiliteit om 
meer gebruik te kunnen maken van de specifieke meerwaarde van de 
leden. Daarover gaan we dus het gesprek met onze partners aan. 
Daarbij is defensiesamenwerking uiteindelijk altijd een zaak van 
afspraken tussen soevereine staten. Organisaties zoals de NAVO en EU 
zijn de fora waar we dit soort afspraken maken: tenslotte moeten we 
samen in staat zijn en blijven om de gezamenlijke veiligheid en onze 
nationale belangen in het Koninkrijk te beschermen. 
 
Op dit moment blinkt Defensie vooral uit met onze kwalitatief goede 
mensen, de instromende F-35’s, de onderzeeboten, onze capaciteiten 
in het cyberdomein (specifiek cybermiddelen en inlichtingen), de 
Special Operations Forces, onze geïntegreerde lucht- en 
raketverdediging en de Nederlandse geïntegreerde benadering bij inzet 
(de ‘3D-aanpak’). Vanuit deze kwaliteiten en de huidige veelzijdige en 
kwalitatief sterke basis kunnen we onze specialismen verder 
uitbouwen. Daarbij nemen we de randvoorwaarden voor specialiseren 
in acht, zoals het delen van de risico’s (risk sharing) en van de kosten 
(burden sharing) met onze partners. Ook mag specialisatie de rol van 
Defensie als last line of defence en first responder niet aantasten.  
 
19 Wat wordt de focus van toekomstig onderzoek? Wordt er heel  
breed onderzoek gedaan naar nieuwe wapensystemen en 
technologieën? Is het niet beter en goedkoper om onderzoek in 
Europees verband op te pakken en elk land onderzoek te laten 
doen in zijn specialisatie of niche?  
 
Defensie investeert in onderzoek (Research) en 
technologieontwikkeling (Technology). De strategische kennispartners 
van Defensie, Organisatie van toegepast-natuurwetenschappelijk 
onderzoek (TNO), Nationaal Lucht- en Ruimtevaartlaboratorium (NLR) 
en Martime Research Institute Netherlands (MARIN), houden voor 
Defensie de zogenaamde defensiespecifieke kennisbasis in stand. Deze 
kennisbasis bestaat uit negen Research & Technology (R&T)-gebieden 
en richt zich op die kennis die niet van de markt kan worden verkregen 
en die essentieel is voor de eigen organisatie en taakuitvoering. Net als 
 
 Pagina 4 van 27 
 

 
 
21 In welke mate kan de huidige personeelsbehoefte worden  
gereduceerd door inzet van nieuwe technologie?  
 
 
 
 
De inzet van nieuwe technologieën gaat onder andere over de vraag 
 
hoe we meer werk kunnen verzetten, met relatief gezien minder 
mensen per activiteit. Technologie helpt bovendien om personeel beter 
 
te ondersteunen en het werk veiliger en preciezer te maken. De 
toegenomen dreigingen vragen om een technologisch geavanceerde 
defensieorganisatie. Momenteel onderzoeken we waar in de organisatie 
nieuwe techniek van toegevoegde waarde is, specifiek in relatie tot 
arbeidsextensiviteit. 
 
22 Hoeveel geld is er nodig om de basis op de orde te brengen?  
Hoeveel tijd is daar voor nodig?  
 
Dit gaat over veel verschillende aspecten, waarbij we de focus leggen 
op herstel naar de toekomstige organisatie en inrichting. We hebben de 
afgelopen jaren belangrijke stappen gezet, maar om in balans te 
komen is er meer nodig om onze bedrijfsvoering te moderniseren. 
Hiervoor hebben we de afgelopen jaren een inventarisatie gedaan. Ook 
na de investeringen van de afgelopen jaren blijkt dat er herstel nodig 
blijft voor de noodzakelijke gereedheid en inzetbaarheid van de 
krijgsmacht om de grondwettelijke taken van Defensie uit te kunnen 
voeren. Dit geldt met name voor vastgoed, IT, grootmaterieel, 
instandhouding van materieel, personeel (inclusief goed 
werkgeverschap), voorraden, algemene bedrijfsvoering en sociale en 
fysieke veiligheid. 
 
Gezien de veranderende omgeving en de technologische 
ontwikkelingen, zullen er altijd investeringen nodig blijven in de basis. 
Er zijn al stappen gezet; het is aan een volgend kabinet om te bepalen 
of er additionele stappen mogelijk zijn. In de Defensievisie en in het 
rapport Brede Maatschappelijke Heroverwegingen 15 (BMH15) is 
aangegeven dat Defensie jaarlijks circa € 1,5 tot 2 mld. extra nodig 
heeft om de basis op orde te brengen. Het op orde brengen van de 
basis kost ook veel tijd, want niet alles kan tegelijk. Naast eventuele 
additionele financiële middelen is dus fasering en bijbehorende 
prioritering nodig. 
 
23 Waarom is de verduurzaming van de krijgsmacht als element  
van technologisch hoogwaardig werken niet expliciet 
opgenomen?  
 
De doelen voor de verduurzaming van de krijgsmacht zijn vastgelegd 
in de Defensie Energie en Omgevingsstrategie (DEOS) (Kamerstuk 
33 763, nr. 152) en in het Plan van Aanpak Energietransitie Defensie 
(kenmerk 2020Z14106). De Defensievisie 2035 voegt daaraan toe het 
 
 Pagina 4 van 27 
 

 
NATO Respons Force (NRF) aansturing van Special Operation Forces 
(SOF) met België en Denemarken en de pool voor tank- en 
transportvliegtuigen die Nederland deelt met Luxemburg, België, 
 
Duitsland, Noorwegen en Tsjechië. 
 
 
 
 
25 Op welke manier wordt er in de Defensievisie 2035 aandacht  
gegeven aan meer vrouwen in de krijgsmacht?  
 
 
De ontwikkelingen die Defensie omgeven, de toenemende 
onvoorspelbaarheid en complexiteit van toekomstige missies, een 
groeiende diversiteit aan (hybride) dreigingen, maar ook 
demografische ontwikkelingen en de ontwikkelingen op de 
arbeidsmarkt vragen om een scala aan reacties. Een divers 
samengestelde krijgsmacht draagt ook bij aan een effectiever 
operationeel optreden. De Defensievisie stelt met het oog daarop dat 
de diversiteit van het personeelsbestand wordt vergroot. Het verhogen 
van het aandeel vrouwen is daar een belangrijk onderdeel van.  
 
26 Wordt er in de visie voortgeborduurd op of een link gelegd met  
het Nationaal Actieplan 1325?  
 
Defensie is al betrokken bij het Nationale Actieplan 1325 van 
Nederland en onderschrijft dus de doelstellingen die daarin staan 
verwoord. De Defensievisie 2035 kijkt verder vooruit en zet expliciet in 
op het verder versterken van de geïntegreerde benadering. Dat is ook 
een van de belangrijkste voorwaarden voor het naleven van de 
ambities in het NAP 1325 over Vrouwen, Vrede en Veiligheid. 
 
27 Gaat Defensie in de komende jaren meer fossiele brandstof  
gebruiken? Zou een Defensievisie richting 2035 niet ook 
moeten inzetten op het afbouwen van de afhankelijkheid op 
fossiele brandstof?  
 
De Defensievisie beschrijft wat er nodig is voor Defensie om in 2035 op 
haar taken berekend te zijn. De streefdoelen op het gebied van fossiele 
brandstoffen zijn opgenomen in de Defensie Energie en 
Omgevingsstrategie (DEOS) (Kamerstuk 33 763, nr. 152) en in het 
Plan van aanpak energietransitie Defensie van 16 juli 2020 (Kamerstuk 
2020D40971). Voor het operationele domein betekent dit dat we 
ernaar streven om in 2030 onze afhankelijkheid van fossiele 
brandstoffen met tenminste 20 procent en in 2050 met tenminste 70 
procent te reduceren ten opzichte van 2010. 
 
28 Is er niet meer vooruitgang te halen in het personeelsbestand  
door meer vrouwen en mensen met een diverse achtergrond 
aan te trekken bij de krijgsmacht dan taken door te schuiven 
naar technologische uitkomsten zoals AI? Wordt deze afweging 
expliciet gemaakt?  
 
 Pagina 4 van 27 
 

 
kon een deel van het Nationaal Plan voor de NAVO (Kamerstuk 28 676, 
nr. 308) worden gerealiseerd. De maatregelen zijn een zeer belangrijke 
eerste stap, maar nog niet het eindstation. Het is aan volgende 
 
kabinetten om te bepalen welke additionele stappen wenselijk zijn. Wij 
 
 
hebben in de Defensievisie duidelijk gemaakt wat nodig is. 
 
 
33 Houdt de Defensievisie 2035 ook rekening met een situatie  
 
waarin Nederland in een gewapend conflict alleen komt te 
staan zonder dat er partners of bondgenoten zijn die te hulp 
komen? Hoe bereidt Nederland zich op een dergelijke situatie 
voor?  
 
Onze bondgenootschappen en allianties, zoals de NAVO en de EU, zijn 
gefundeerd op onderlinge solidariteit. Zowel binnen de NAVO (artikel 5) 
als de EU (artikel 42) is afgesproken dat bondgenoten elkaar 
ondersteunen in het geval van een (gewapende) aanval. Dit betekent 
dat Nederland mag vertrouwen op haar bondgenoten, net zoals onze 
bondgenoten ook op Nederland moeten kunnen vertrouwen.  
 
De Defensievisie onderkent de noodzaak om in kaart te brengen wat 
Defensie te allen tijde zelfstandig moet bezitten om bijvoorbeeld te 
kunnen handelen bij een crisis binnen het Koninkrijk. Hiervoor is ook 
een politiek en maatschappelijk debat nodig over wat veiligheid waard 
is en welke risico’s men bereid is om te nemen. Bovendien is goede 
afstemming met (nationale) veiligheidspartners randvoorwaardelijk. 
Deze capaciteiten zal Defensie vervolgens, in overleg met haar 
veiligheidspartners, moeten kunnen garanderen in het geval van 
(nationale) crisis. 
 
34 Is er bij de totstandkoming van de Defensievisie 2035 ook  
onderzoek gedaan naar de manieren waarop andere kleinere 
landen als Denemarken, Finland en Zweden hun Defensie 
organiseren? Zo ja, wat is daaruit geleerd en hoe is dat 
betrokken bij deze visie?  
 
Een van de vele onderzoeken die zijn betrokken bij het opstellen van 
de Defensievisie 2035 is een onderzoek over de manieren waarop 
‘vergelijkbare’ landen hun defensieorganisaties aanpassen aan nieuwe 
manieren van conflictvoering, over het incorporeren van activiteiten in 
het cyberdomein en in de ruimte. Dat onderzoek heeft geresulteerd in 
het Clingendaelrapport “Witnesses to change: Defence transformation 
in comparative perspective”, gepubliceerd in december 2019. De 
bevindingen van deze studie zijn meegenomen bij het opstellen van de 
visie. De conclusie van het onderzoek was o.a. dat er in andere landen 
steeds meer nadruk ligt op inlichtingen, surveillance, reconnaissance, 
elektronische oorlogsvoering, de ruimte en cyberactiviteiten en dat er, 
met name op het gebied van cyberactiviteiten, meer geïntegreerd 
wordt gewerkt met de private sector en kennisinstellingen. Ook 
 
 Pagina 4 van 27 
 

 
personeel, maar dragen ook bij aan behoud van personeel.  
 
36 Betekent opschaalbaarheid dat er heel veel extra capaciteit aan  
 
mensen en middelen beschikbaar moet zijn? Is Defensie nu al 
 
 
op bepaalde aspecten opschaalbaar? Zo ja, welke?  
 
 
Defensie moet flexibeler worden en in elke grootte en samenstelling 
 
inzetbaar zijn. De dreigingsanalyse vraagt dat we kleine zelfstandige 
eenheden direct ergens naartoe kunnen sturen, maar ook dat we 
grootschalig kunnen optreden (brigade, maritieme taakgroep, air 
wing). 
 
In het kader van slagkracht, kwaliteit en samenwerking, gaan we 
daarom onder andere meer werken met flexibele schillen van personeel 
en materieel waarmee we snel kunnen op- en afschalen. In dit kader 
hebben we ons reservistennetwerk al met ruim 20% uitgebreid. 
Reservisten worden ook veel vaker ingezet: 2,5 miljoen uur in 2019, 
omgerekend 1.300 vte’en. Ook hebben we het proces voor de inhuur 
van tijdelijk extern burgerpersoneel vereenvoudigd. 
 
We moeten ook de ondersteuning versterken en onze eenheden anders 
organiseren om zelfstandiger, sneller en langer op te kunnen treden, 
zowel in klein als in groot verband. Ook geeft de Defensievisie aan dat 
we over bepaalde capaciteiten te allen tijde zelfstandig moeten kunnen 
beschikken, juist om een korte reactietijd en adequaat 
opschalingsvermogen te kunnen garanderen. 
 
Een goede samenwerking met het bedrijfsleven, kennisinstituten, 
andere overheidsorganisaties en maatschappelijke instanties is hierbij 
ook van belang. We hebben hierin de afgelopen jaren al flinke stappen 
gezet. Het gaat onder andere om samenwerking met bedrijven in de 
logistiek en transport en in het grondverzet, die modern materieel en 
gekwalificeerd personeel hebben waarvan Defensie gebruik kan maken 
op momenten dat dat nodig is. Andere voorbeelden zijn te vinden in de 
medische sfeer (Instituut Defensie Relatieziekenhuizen), bij verwerving 
van nieuw materieel (bijvoorbeeld door een deel van de totale behoefte 
adaptief in te vullen door het afsluiten van prestatiecontracten met de 
markt) en in het vergroten van de instructie- en opleidingscapaciteit 
door samenwerking met opleidingsinstituten. Deze initiatieven dragen 
bij aan het opschalingsvermogen van Defensie en ook de komende 
jaren zullen we deze mogelijkheden, in samenwerking met onze 
partners en het bedrijfsleven, verder uitbreiden. 
 
37 Wordt onze defensie bij een grote afhankelijkheid van  
hoogwaardige technologie niet kwetsbaar, aangezien 
geavanceerdere techniek meestal ook storingsgevoeliger is?  
 
Defensie ziet grote kansen in het gebruik van technologie ten behoeve 
van flexibiliteit, inzetbaarheid, schaalbaarheid en zelfstandigheid. 
 
 Pagina 4 van 27 
 

 
 
In de Defensievisie 2035 wordt aan de hand van drie eigenschappen en 
tien inrichtingsprincipes een nieuw profiel voor de defensieorganisatie 
 
geschetst. Het gaat om één profiel waarbinnen de inrichtingsprincipes 
 
 
elkaar aanvullen en versterken. 
 
 
De opmerking dat niet alles kan en niet alles tegelijk kan, heeft 
 
betrekking op de balans tussen beleid en beschikbare middelen en op 
het feit dat we stapsgewijs naar het nieuwe profiel toewerken. We 
hebben overigens al belangrijke stappen gezet. Dit kabinet heeft fors 
geïnvesteerd in Defensie: € 1,7 miljard structureel, plus € 1,7 miljard 
incidenteel in deze kabinetsperiode. Volgende kabinetten zullen zich 
buigen over eventuele vervolgstappen. 
 
41 Is er volgens u geen militaire dreiging te verwachten rond het  
Caribisch deel van het Koninkrijk de komende decennia? Indien 
u wel militaire dreiging verwacht, waarom komt dit dan niet 
terug in uw dreigingsanalyse?  
 
De visie kijkt vijftien jaar vooruit en in de dreigingsanalyse is gekeken 
naar wat we in die tijdsperiode denken te kunnen verwachten. Het 
Caribisch gebied is daarbij genoemd in het kader van ‘onvoorspelbare 
natuurlijke dreigingen’ (extreem weer), in het kader van ‘ontvlambare 
geopolitieke situaties’, waarbij wordt gesteld dat ook het Caribisch 
gebied ‘geopolitieker’ is geworden en er is gesteld dat de 
georganiseerde misdaad grootschaliger en gewelddadiger wordt, ook 
binnen ons Koninkrijk. In de Verdiepingsbijlage II “Inzetscenario’s 
2035”, is een fictief scenario opgenomen waarbij er wordt gevreesd dat 
grensconflicten in het noorden van Zuid-Amerika militair escaleren en 
de regio zullen destabiliseren. Terwijl dit dus momenteel nog geen 
waarschijnlijke dreiging is, zou de impact op onze veiligheid significant 
zijn. Defensie moet dus ook op een dergelijk scenario voorbereid zijn. 
  
42 Ziet u ook het risico dat de drempel voor het aangaan van een  
conflict lager komt te liggen door de optie om hybride 
oorlogsinstrumenten, zoals cyber, in te zetten? Zo ja, deelt u de 
analyse dat regulering in het internationale domein voor 
hybride oorlogsinstrumenten van kritiek belang is?  
 
Voor tegenstanders is de drempel voor hybride conflictvoering onder 
het niveau van een gewapend conflict inderdaad lager dan voor een 
openlijk militair conflict. Bij een hybride conflict versluiert de 
tegenstander namelijk zijn activiteiten. Als ze hierop dan toch worden 
aangesproken, dan ontkennen ze die glashard of bedenken 
‘alternatieve feiten’. De activiteiten kunnen bestaan uit een mix van 
economische spionage, cyberaanvallen, militaire intimidatie, aanvallen 
met chemische wapens en/of ondermijnende desinformatie. Door deze 
handelswijze onttrekken statelijke tegenstanders zich doelbewust aan 
 
 Pagina 4 van 27 
 

 
Tegelijkertijd heeft Defensie daarbij steeds gezegd dat dit slechts een 
eerste stap was en dat de NAVO er op wees dat Defensie, ondanks de 
investeringen, veel van de capaciteitendoelstellingen nog niet of 
 
onvoldoende kon verwezenlijken. De Defensienota en het Nationaal 
 
 
Plan voor de NAVO stelden dan ook dat een verdere stapsgewijze groei 
 
in het kader van de zogeheten lange lijnen naar de toekomst nodig 
was. In dit kader kijkt de Defensievisie 2035 nu hoe de dreiging zich 
 
sinds 2018 heeft ontwikkeld, wat we in 2035 moeten kunnen en 
koppelt daar een financieel overzicht aan.  
 
45 Hoeveel extra budget is nodig om Defensie (op termijn)  
voldoende toegerust te laten zijn om adequaat te kunnen 
verdedigen tegen hybride dreigingen en op te kunnen treden in 
de informatieomgeving?  
 
Domeinoverschrijdende hybride dreigingen zijn complex en 
manifesteren zich op veel verschillende manieren en (beleids)terreinen 
(zie ook het antwoord op vraag 42). De bestrijding van deze dreiging 
vergt een geïntegreerde aanpak van Defensie met andere 
departementen en veiligheidspartners. Daarbij kunnen zo nodig alle 
capaciteiten van Defensie worden ingezet. De mate waarin Defensie in 
staat is een adequaat antwoord te genereren op hybride dreigingen 
hangt dus sterk samen met een volledige inzet op alle drie de 
eigenschappen en de tien inrichtingsprincipes die samen met het 
bijbehorende financiële overzicht in de Defensievisie zijn weergegeven.  
Het huidige kabinet heeft een belangrijke eerste stap gezet met forse 
investeringen. Het is aan volgende kabinetten in hoeverre hier verder 
invulling aan wordt gegeven. Als we álle behoeften zo goed mogelijk 
inrichten, dan is daarvoor structureel € 13 tot € 17 mld. extra nodig, 
zoals aangegeven in de Defensievisie. Juist vanwege de aard van 
hybride dreigingen kan dit niet worden uitgesplitst. 
 
46 Houdt de Defensievisie 2035 ook rekening met de mogelijke  
situatie dat bondgenoten tegenover elkaar komen te staan, 
zoals nu bijvoorbeeld gebeurt tussen NAVO-leden Griekenland 
en Turkije? Zo ja, hoe?  
 
In de probleemanalyse van de Defensievisie 2035 wordt als één van de 
problemen aangeduid dat Defensie het niet alleen kan, maar dat er 
verdeeldheid heerst in vertrouwde samenwerkingsverbanden. Met die 
situatie wordt dus rekening gehouden. De conclusie is dat het in ons 
belang is om aan de ene kant NAVO sterk te houden en aan de andere 
kant dat Europa (en dus ook Nederland) de komende vijftien jaar op 
het gebied van veiligheid (net als op andere strategische dossiers) 
zelfredzaam dient te worden en in staat moet zijn om de eigen 
belangen te verdedigen. Daarvoor is het nodig dat de Europese 
defensiebudgetten groeien (naar minimaal de NAVO-norm) en dat we 
daarmee zowel Europa als de NAVO sterker maken. 
 
 Pagina 4 van 27 
 

 
Defensievisie (“Gezaghebbende informatiepositie”) en zal in de 
uitwerking van de visie door volgende kabinetten verder gespecificeerd 
worden. 
 
 
 
 
50 Kunt u concreet maken wat u bedoelt met dat u wil dat Europa  
 
sterker en zelfstandiger moet optreden? Hoe moet Nederland 
dit gaan aanjagen?  
 
 
De militaire mogelijkheden van Europa moeten worden vergroot, zodat 
Europa meer verantwoordelijkheid kan nemen voor de eigen veiligheid 
en de behartiging van de Europese veiligheidsbelangen. Bij 
inrichtingsprincipe 8 (“Inzetten op een sterker, zelfredzamer Europa”) 
staat verwoord wat we daar in ieder geval voor moeten doen.  
 
In dit verband wordt ook verwezen naar de recente kabinetsreacties op 
het AIV-briefadvies “Europese veiligheid”: tijd voor nieuwe stappen” en 
op de evaluatie van de Directie Internationaal Onderzoek en 
Beleidsevaluatie (IOB) van het Ministerie van Buitenlandse Zaken van 
het Europese veiligheids- en defensiebeleid in de periode 2016-2019. 
   
52 Betekent de inzet op arbeidsextensieve capaciteiten  
(inrichtingsprincipe 1) dat actief wordt toegewerkt naar het 
vervangen van mensen door robotica en autonome systemen? 
Wat betekent dit inrichtingsprincipe voor de werving van nieuw 
personeel en het behoud van bestaand personeel?  
 
Het vervangen van mensen door robotica is geen doel op zich. Het gaat 
om het bereiken van het gewenste effect: het zijn van een 
technologisch hoogwaardige en informatiegestuurde organisatie die in 
staat is om te gaan met de dreigingen en problemen van de toekomst. 
De mens is en blijft het hart van die organisatie. Automatisering, 
digitalisering en robotisering bieden kansen om meer effect te kunnen 
bereiken en om mensen in te kunnen zetten daar waar hun kwaliteiten 
de meeste meerwaarde hebben. De eisen die aan mensen worden 
gesteld kunnen in de loop van de tijd wel veranderen, wat onderstreept 
dat we onze mensen moeten blijven opleiden en trainen. 
 
 
53 Wat is nu de variatie in reactietijden? Wat zijn de gewenste  
reactietijden waar Defensie naar toe wil, en waarom?  
 
Nederland heeft zich internationaal gecommitteerd aan NAVO en EU 
afspraken omtrent de reactietijden voor eenheden. Deze variëren van 2 
tot 90 dagen. Defensie opereert namelijk in een internationale context 
waarin onder het gezag van een internationale organisatie afspraken 
tot stand komen over reactietijden.  
Een korte reactietijd, voorzettingsvermogen en opschalingsvermogen 
zijn ook essentieel voor de inzet van Defensie bij crises binnen het 
 
 Pagina 4 van 27 
 

 
huidige en toekomstige dreigingen en het belang van het militair 
gebruik van de ruimte voor Defensie en haar partners. De 
ruimtestrategie zal voor de zomer van 2021 worden aangeboden aan 
 
de Kamer. 
 
 
   
 
Beperkt uw visie zich ertoe dat er sprake moet zijn van betere 
56 
samenwerking en interoperabiliteit tussen de partners in het 
 
Nederlandse cyberbeveiligingsnetwerk, of heeft u ook ideeën 
over hoe dit gerealiseerd moet worden? Zo ja, welke?  
 
Defensie is een cruciale partner in het Nederlandse 
cybersecuritylandschap. Samen met strategische partners zoals het 
Nationaal Cyber Security Centrum (NCSC), de Algemene Inlichtingen- 
en Veiligheidsdienst (AIVD), de Politie en het OM zijn 
defensiemedewerkers dagelijks bezig om Nederland ook digitaal veilig 
te houden. Een voorbeeld van dit soort samenwerkingsverbanden is de 
Cyber Intel/Info Cell, waar sinds deze zomer medewerkers van 
bovengenoemde organisaties fysiek bij elkaar zitten om relevante 
informatie zo snel mogelijk te kunnen delen.  
 
Daarnaast is Defensie aangehaakt bij het Nationaal Respons Netwerk, 
een samenwerkingsverband tussen o.a. Defensie, NCSC en 
Rijkswaterstaat waar kennis en informatie wordt gedeeld. Ook kunnen 
de organisaties bij crises een beroep op elkaars schaarse 
cyberpersoneel doen. Deze twee voorbeelden laten zien dat Defensie 
een belangrijke speler in het nationale cybersecuritylandschap is. 
Zowel als bron van informatie en inlichtingen als door het beschikbaar 
hebben van cruciale personele capaciteit. De wereld staat echter niet 
stil dus blijft Defensie continu bezien welke rol zij moet spelen in het 
cyberlandschap en of zij nog is aangehaakt bij de juiste initiatieven. 
   
58 Hoe wilt u de openheid over desinformatie(campagnes) vorm  
gaan geven? Gaat de MIVD en/of het DCC (periodiek) 
informatie publiceren over desinformatie? 
 
Om de weerbaarheid te verhogen, is bredere bewustwording van de 
dreiging van desinformatie van groot belang. Openheid over 
desinformatiecampagnes kan daaraan bijdragen. Dit doet Defensie 
overigens altijd in samenspraak met de betrokken ministeries en 
inlichtingen- en veiligheidsdiensten binnen de Rijksbrede aanpak 
desinformatie. Wanneer daar aanleiding toe is, kan Defensie, indien 
mogelijk en wenselijk, in het openbaar communiceren over onderkende 
desinformatiecampagnes en –incidenten.  
 
59 Welke concrete aanpassingen in de opleidingen bent u  
voornemens in gang te gaan zetten?  
 
 
 Pagina 4 van 27 
 

 
betrouwbaar partner en bondgenoot zijn. Dit is een belangrijk element 
van de Defensievisie. 
 
 
Dit kabinet heeft al fors geïnvesteerd in Defensie. Hiermee zijn stappen 
 
 
gezet, ook op het terrein van onze internationale verplichtingen. 
 
Volgende kabinetten zullen zich buigen over eventuele vervolgstappen. 
 
 
62 Welke concrete stappen wilt u gaan zetten in het intensiveren  
van de samenwerking tussen defensieorganisaties in Europa?  
 
De twee belangrijkste organisaties voor de veiligheid van Nederland 
zijn de NAVO en de EU (elk op hun eigen wijze). Zoals in de 
Defensievisie is aangegeven zet Nederland in op een versterking van 
beide organisaties. Ook hecht Nederland belang aan een intensivering 
van de samenwerking tussen de EU en de NAVO. Daartoe zijn al de 
nodige initiatieven in gang gezet, onder meer op gebied van hybride 
dreigingen, het cyberdomein en terrorismebestrijding. Hierover vindt 
regulier overleg plaats op politiek, militair en ambtelijk niveau tussen 
beide organisaties. Nederland speelt een voortrekkersrol op het gebied 
van militaire mobiliteit. Dit is bij uitstek een terrein waar goede 
samenwerking tussen de EU en de NAVO van belang is, aangezien deze 
organisaties een goede complementaire rol kunnen vervullen. 
 
De samenwerking tussen nationale defensieorganisaties van de EU-
lidstaten op het terrein van capaciteitsontwikkeling en inzet wordt de 
komende tijd versterkt door middel van de permanent gestructureerde 
samenwerking (PESCO) en het Europees Defensiefonds. Voor de 
strategische partners van Nederland op defensiegebied geldt dat het 
kabinet voortdurend kijkt naar mogelijkheden om de samenwerking 
verder te verdiepen in bilateraal, bijvoorbeeld met België en Duitsland, 
en/of multilateraal verband, bijvoorbeeld in het kader van de European 
Intervention Initiative, de Joint Expeditionary Force en de Northern 
Group. 
 
63 Hoe wilt u 'nog sterker' gaan pleiten voor interoperabiliteit en  
standaardisatie binnen de EU en de NAVO dan u nu al doet?  
 
We pleiten nu al voor interoperabiliteit en standaardisatie en we gaan 
die beleidslijn verder aanscherpen door dit te benadrukken bij partners 
en bij de aanschaf van middelen. Dat geldt ook voor het pleiten voor 
goede afstemming van EU- en NAVO-processen. Bilaterale 
samenwerkingen, net als de samenwerking tussen de EU en de NAVO 
willen we, op operationeel, strategisch en politiek vlak naar een hoger 
niveau tillen. Interoperabiliteit en standaardisatie spelen daarbij een 
belangrijke rol. 
 
 
 Pagina 4 van 27 
 

 
binnen die domeinen zijn, waarbij ook bezien wordt in welke 
operationele context eenheden bij voorkeur zouden kunnen worden 
ingezet, bijvoorbeeld bij stabilisatiemissies of bij missies hoger in het 
 
geweldsspectrum, en keuzes over hoeveel voortzettingsvermogen moet 
 
 
worden beschikt. Zo zijn er landen die over relatief veel zware 
 
eenheden beschikken en landen die zich concentreren op lichtere en 
ook gespecialiseerde eenheden.  
 
 
73 Hoe verhoudt zich de wens om verder in een aantal op p. 37  
 genoemde specialismen te investeren tot het nationaal plan 
 voor de NAVO uit 2018, en dan met name de daarin genoemde 
 prioriteit van vuurkracht op land?  
74 Welke rol heeft de Luchtmobiele Brigade binnen de op p. 37 
genoemde specialismen? In het bijzonder, krijgt de rol van 
ondersteuning bieden aan Special Operations Forces hierin een 
groter belang?  
 
De Defensievisie gaat over de eigenschappen en inrichting van de 
organisatie richting 2035 (het “wat”). Welke capaciteiten en eenheden 
er nodig zijn om richting 2035 succesvol op te kunnen treden (het 
“hoe”) wordt in de komende fase (door volgende kabinetten) verder 
uitgewerkt en hangt samen met het te voeren politieke en 
maatschappelijke debat over wat veiligheid ons waard moet zijn. 
 
Elk land heeft een natuurlijke focus op bepaalde capaciteiten en type 
inzet. Door van die respectievelijke meerwaarde gebruik te maken, 
kunnen we gezamenlijk meer effecten bereiken en de kwaliteit van ons 
optreden verhogen. Dat betekent uiteindelijk dat we dingen niet meer 
gaan doen. Er zijn nu nog geen keuzes gemaakt om welke zaken dat 
gaat, omdat we dat samen met onze NAVO- en EU-partners willen 
invullen. Specialisatie is bovendien niet van de één op de andere dag 
gerealiseerd. Het is een langdurig proces.  
 
Een belangrijk element van de Defensievisie is dat we als Nederland 
verantwoordelijkheid moeten nemen voor onze veiligheid, zodat we 
een betrouwbaar partner en bondgenoot zijn. Het invulling geven aan 
de capaciteitendoelstellingen van de NAVO en de EU, waarbij we 
capaciteiten prioriteren die zowel in NAVO- als in EU-verband 
noodzakelijk zijn en die de EU helpen om ook in het hoogste 
geweldsspectrum op te kunnen treden, maakt daar onderdeel van uit. 
Dit kabinet heeft fors geïnvesteerd in Defensie. Omdat het extra geld 
onvoldoende is om alle prioriteiten uit het Nationaal Plan in te kunnen 
vullen, zijn er keuzes gemaakt. Volgende kabinetten zullen zich buigen 
over eventuele vervolgstappen.  
   
 
 Pagina 4 van 27 
 

