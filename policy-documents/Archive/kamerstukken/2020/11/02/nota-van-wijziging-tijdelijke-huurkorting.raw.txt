35 516 Wijziging van Boek 7 van het Burgerlijk Wetboek, de Uitvoeringswet 
huurprijzen woonruimte en de Woningwet (tijdelijke huurkorting) 
 
 
NOTA VAN WIJZIGING 
 
Het voorstel van wet wordt als volgt gewijzigd: 
 
A 
 
In artikel II, onderdeel A, het voorgestelde artikel 10a, tweede zin, wordt “lid 1 onder a” 
vervangen door “, eerste lid, onderdeel a,”. 
 
B 
 
Na artikel III wordt een artikel ingevoegd, luidende: 
 
Artikel IIIA 
 
De Wet maatregelen huurwoningmarkt Caribisch Nederland wordt als volgt gewijzigd. 
 
A 
 
In artikel 1.46 wordt “van deze wet bij” vervangen door “van hoofdstuk 1 van deze wet in een 
openbaar lichaam” en wordt “van deze wet geldende” vervangen door “van hoofdstuk 1 van deze 
wet in dat openbaar lichaam geldende”. 
 
B 
 
Artikel 1.50 komt te luiden: 
 
De Wet huurcommissieregeling BES geldt niet voor een openbaar lichaam waarvoor hoofdstuk 1 
van deze wet in werking is getreden en wordt ingetrokken op het moment dat hoofdstuk 1 van 
deze wet in alle openbare lichamen van toepassing is geworden. 
 
C 
 
In hoofdstuk 2, onderdeel C, worden na artikel 1602 twee artikelen ingevoegd, luidende: 
 
Artikel 1602a 
 
Indien de huurder van een huis of vertrek, na het eindigen van de huurtijd, bij schriftelijke 
overeenkomst bepaald, in het bezit van het gehuurde blijft, zonder dat zich de verhuurder 
daartegen verzet, wordt hij geacht het verhuurde op dezelfde voorwaarden te blijven behouden 
voor de tijd, welke bij algemeen verbindend voorschrift of plaatselijke keur geregeld is, of bij 
gebreke daarvan het plaatselijk gebruik medebrengt, en kan hij het verhuurde niet verlaten, noch 
daaruit gezet worden, dan na een tijdige opzegging, overeenkomstig de verordening, de keur of 
het plaatselijk gebruik gedaan. 
 
Artikel 1602b 
 
1. In openbare lichamen waarvoor hoofdstuk 1 van de Wet maatregelen huurwoningmarkt 
Caribisch Nederland niet in werking is getreden, zijn van deze titel slechts de artikelen 1600 tot en 
met 1602b van toepassing. 
2. Artikel 1602a is niet van toepassing in openbare lichamen waarvoor hoofdstuk 1 van de Wet 
maatregelen huurwoningmarkt Caribisch Nederland in werking is getreden. 
3. Artikel 1602a en dit artikel vervallen wanneer voor alle openbare lichamen hoofdstuk 1 van de 
Wet maatregelen huurwoningmarkt Caribisch Nederland in werking is getreden. 

a. Onderdeel 1, het voorgestelde artikel I, onderdeel B, komt te luiden: 
 
B 
 
Aan artikel 248 wordt een lid toegevoegd, luidende: 
 
3. Leidt toepassing van een beding in een huurovereenkomst als bedoeld in artikel 247 tot een 
verhoging van de huurprijs die hoger is dan toegelaten bij of krachtens artikel 10 lid 3 of artikel 
10a van de Uitvoeringswet huurprijzen woonruimte, dan is het beding nietig voor zover dat beding 
leidt tot een hogere dan toegelaten verhoging en geldt de huurprijs als verhoogd met de 
toegelaten verhoging. 
 
b. Onderdeel 2 komt te luiden: 
 
2. In artikel III wordt na onderdeel A een onderdeel ingevoegd, luidende: 
 
Aa 
 
In artikel 10a, eerste zin, wordt “tweede lid” telkens vervangen door “tweede respectievelijk derde 
lid’. 
 
 
Toelichting 
 
Deze nota van wijziging voorziet in enkele redactionele verbeteringen en in verbetering van de 
samenloop met het initiatiefwetsvoorstel van het lid Nijboer (35488).  
Voorts worden wijzigingen van de Wet maatregelen huurwoningmarkt Caribisch Nederland 
toegevoegd, gericht op het mogelijk maken van inwerkingtreding van die wet op verschillende 
momenten voor de verschillende eilanden. 
Tenslotte wordt de verlenging van de termijnen voor heffingsverminderingen verruimd naar de 
jaren 2021 en 2022. 
 
Wijziging van de Wet maatregelen huurwoningmarkt Caribisch Nederland 
 
Deze technische wijziging betreft het mogelijk maken van het gedifferentieerd van toepassing zijn 
van de Wet maatregelen huurwoningmarkt Caribisch Nederland. Met deze wet kan er een modern 
woningwaarderingsstelsel worden vastgesteld waardoor de huurprijzen beter aansluiten bij de 
woningmarkten op de eilanden, krijgen huurders en verhuurders de mogelijkheid om op meer 
gronden een procedure te starten bij de huurcommissie, en kunnen er huurovereenkomsten voor 
bepaalde tijd afgesloten worden. Tevens kunnen met deze wet de huurlasten voor de meest 
kwetsbare mensen in Caribisch Nederland worden verlaagd. De BES-eilanden waren en zijn op 
sociaaleconomisch terrein kwetsbaar en corona heeft die kwetsbaarheid nog scherper voor het 
voetlicht gebracht. De urgentie om de kosten van huurlasten terug te dringen, is hierdoor nog 
groter geworden. Op Bonaire is men sinds juni gereed voor invoering van de wet (er zijn 
verordeningen aangenomen over een woningwaarderingsstelsel en huurcommissie en er is een 
huurcommissie samengesteld), op de overige twee BES-eilanden is dat nog niet het geval. De wet 
kan in ongewijzigde vorm alleen voor alle drie de eilanden tegelijk in werking treden. Hierdoor 
bepaalt ‘het traagste eiland’ het moment van inwerkingtreding en dat is een onwenselijke situatie. 
Met deze wetswijziging kunnen de belangrijkste materiële bepalingen van de wet in Bonaire alvast 
in werking treden. 
 
Onderdelen A en D 
 
Deze onderdelen betreffen enkele redactionele verbeteringen en aanpassing van de samenloop van 
dit wetsvoorstel met het initiatiefwetsvoorstel van het lid Nijboer (35488). De samenloopbepaling 
zoals opgenomen in het wetsvoorstel sloot onbedoeld de mogelijkheid van ‘huurgewenning’ (het 
voorgestelde artikel 10a, onderdeel a, van de Uitvoeringswet huurprijzen woonruimte) uit voor 
woningen met een geliberaliseerde huurovereenkomst. 

artikel 1601 omdat dit artikel in de praktijk niet gebruikt wordt (zie ook de artikelsgewijze 
toelichting bij het wetsvoorstel voor de Wet maatregelen huurwoningmarkt Caribisch Nederland 
onder ‘Artikelen 7a:1600 tot en met 7a:1602’). De artikelen 1600, 1602 en 1603 zijn letterlijk 
overgenomen in de Wet maatregelen huurwoningmarkt Caribisch Nederland in respectievelijk de 
artikelen 1600, 1601 en 1602 van boek 7a van het BW BES (met als enige wijziging dat de 
zinsnede “, een winkel” is weggelaten uit het oude artikel 1602). De tekst van het huidige artikel 
1604 is overgenomen in het voorgestelde artikel 1602a, met dien verstande dat het woord 
“vertrekt” is vervangen door “vertrek” en “schriftelijk” door “schriftelijke”, aangezien dit 
verschrijvingen betrof. 
 
Het voorgestelde artikel 1602b bepaalt een overgangsregime. Hieruit volgt dat in een openbaar 
lichaam waarvoor hoofdstuk 1 van de Wet maatregelen huurwoningmarkt Caribisch Nederland in 
werking is getreden, te weten aanvankelijk alleen Bonaire, de gehele nieuwe titel 7 van boek 7a 
van het Burgerlijk Wetboek BES van toepassing is, op het nieuwe artikel 1602a na. Tegelijkertijd 
geldt in openbare lichamen waarin hoofdstuk 1 van de Wet maatregelen huurwoningmarkt 
Caribisch Nederland nog niet in werking is getreden dat slechts de drie artikelen van toepassing 
zijn die zijn overgenomen uit het huidige Burgerlijk Wetboek BES (de artikelen 1600, 1601 en 
1602) en het voorgestelde artikel 1602a, dat woordelijk is overgenomen uit artikel 1604 van het 
huidige Burgerlijk Wetboek BES. Wanneer hoofdstuk 1 van de Wet maatregelen huurwoningmarkt 
Caribisch Nederland voor alle openbare lichamen in werking is getreden, vervallen de artikelen 
1602a en 1602b en daarmee het overgangsregime. 
 
Onderdeel D 
 
Deze wijziging zorgt ervoor dat de juiste minister wordt aangeduid in het wetsvoorstel. Ook zorgt 
het ervoor dat de evaluatie van de Wet maatregelen huurwoningmarkt Caribisch Nederland 
plaatsvindt binnen vijf jaar na inwerkingtreding van hoofdstuk 1 van de wet voor alle drie de 
openbare lichamen, en niet vijf jaar na inwerkingtreding van de wet. 
 
Onderdeel E 
 
Deze wijziging zorgt ervoor dat hoofdstuk 1 van de Wet maatregelen huurwoningmarkt Caribisch 
Nederland niet direct voor alle openbare lichamen in werking treedt wanneer deze wet in werking 
treedt. Hierdoor is de plicht uit hoofdstuk 1 om een huurcommissie op te zetten die voldoet aan de 
eisen die daaraan in dat hoofdstuk gesteld worden slechts van toepassing voor het openbare 
lichaam waarvoor dat bij koninklijk besluit is bepaald. 
 
Onderdeel C 
 
Deze wijziging breidt de in artikel IV van het wetsvoorstel voorgestelde verlenging met een jaar 
van de termijnen voor voorlopige investeringsverklaringen als bedoeld in de Wet maatregelen 
woningmarkt 2014 II die eindigen in het kalenderjaar 2020 uit naar termijnen voor voorlopige 
investeringsverklaringen die eindigen in de kalenderjaren 2021 en 2022. Hiermee worden ook de 
einddatums van voorlopige investeringsverklaringen die in de jaren 2021 en 2022 eindigen met 
precies een jaar verlengd. Als een einddatum bijvoorbeeld 1 juli 2022 is, geldt na inwerkingtreding 
van het voorgestelde artikel 2.2 van de Wet maatregelen woningmarkt 2014 II dat de einddatum 
is verlengd tot en met 1 juli 2023. 
De huidige, aanhoudende, coronacrisis is een zodanige bijzondere situatie, dat het kabinet heeft 
besloten niet alleen de termijnen die in 2020 aflopen met een jaar te verlengen maar ook de 
termijnen die in 2021 en 2022 aflopen met een jaar te verlengen. Verhuurders hebben onder meer 
aangegeven dat het lastig of zelfs onmogelijk is om in deze tijd met partijen zaken af te stemmen 
zodat projecten vertraging oplopen, dat geldt ook voor projecten die beoogd waren af te ronden in 
2021 en 2022. 
 
 
De Minister van Binnenlandse Zaken en Koninkrijksrelaties,

