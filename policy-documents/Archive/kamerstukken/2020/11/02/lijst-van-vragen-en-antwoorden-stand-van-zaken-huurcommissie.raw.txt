27926 Huurbeleid 
 
nr.   Lijst van vragen en antwoorden 
   
Vastgesteld (wordt door griffie ingevuld als antwoorden er zijn) 
De vaste commissie voor Binnenlandse Zaken heeft een aantal vragen voorgelegd aan 
de Minister van Binnenlandse Zaken en Koninkrijksrelaties over de brief van 2 juli 
2020 houdende de Stand van zaken bij de Huurcommissie (27926, nr. 326). 
De daarop door de XXX gegeven antwoorden zijn hierbij afgedrukt. 
 
Voorzitter van de commissie,  
  Ziengs 
   
  Griffier van de commissie, 
  Roovers 
 
Nr 
Vraag 
1 Kunt u nader toelichten waarom de instroom in 2019 ook hoger is dan voorzien? 
De instroom in 2019 was nagenoeg vergelijkbaar met de instroom in 2018 (zie onderstaande tabel). Dit sloot aan bij de prognoses 
voor 2019. Er zijn met name minder huurprijsgeschillen ontvangen dan in 2018. Deze lagere instroom werd gecompenseerd door 
de instroom van de nieuwe geschillen op basis van de Uitvoeringswet huurprijzen woonruimte (hierna: Uhw). Artikel 4, lid 5 geeft 
de Huurcommissie de bevoegdheid te oordelen over klachten van een huurder over de verhuurder, bijvoorbeeld over gedragingen 
van (een medewerker van) de verhuurder, en de overdracht van de woning bij het intrekken en vertrekken van de huurder. 
 
Instroom Instroom 2017 Instroom 2018 Instroom 2019 
Huurprijsgeschillen 4161 5589 5205 
Servicekostengeschillen 2265 2372 2249 
Huurverhogingsgeschillen  466 1286 1310 
Inkomensafhankelijke huurverhogingsgeschillen  692 775 794 
Wet op het overleg huurders-verhuurder 4 5 20 
Uhw-geschillen (Art. 4.5) 0 0 413 
Totaal ontvangen verzoeken 7588 10027 9991 
  
2 
In hoeverre is de capaciteit van de Huurcommissie op dit moment afdoende? 
De capaciteit voor het afdoen van geschillen sloot per 1 januari 2020 aan bij de streefproductie van 10.500 voor 2020. In mijn 
brief van 2 juli heb ik u toegelicht, dat er wel een tekort aan onderzoekers is om bouwkundige woningonderzoek bij 
huurprijsgeschillen te doen. Hierdoor ontstond een knelpunt voor de benodigde afhandeling van deze zaken. Ik heb u bericht dat in 
2020 een Europese aanbesteding is afgerond om een deel van de onderzoeken door externe deskundigen te laten uitvoeren. Met de 
aanbesteding heeft de Huurcommissie haar onderzoekscapaciteit verruimd met ongeveer 600 onderzoeken op jaarbasis. Indien 
nodig kan dit aantal worden opgeschaald. 
Net als voorgaande jaren heeft de Huurcommissie recent extra capaciteit gezet op de afhandeling van huurverhogingszaken, om 
net als vorig jaar voor een tijdige afhandeling van dit soort zaken te zorgen. Ik verwacht daarnaast dat op basis van het 
bijgevoegde actieplan ‘Aanpak achterstanden’ de Huurcommissie een slag kan maken in de efficiency van het afhandelen van 
geschillen tussen huurders en verhuurders. 
 
Wat is de huidige stand van zaken van het aantal meldingen bij de Huurcommissie omtrent verhuurders die niet 
3 
meewerken aan de tijdelijke huurverlenging? 
Het registratiepunt bij de Huurcommissie richt zich op huurders waarbij de verhuurder geen maatwerk wil toepassen bij 
betalingsproblemen. Het registratiepunt heeft hierover tot en met 25 oktober 2020 in totaal 144 meldingen gekregen. Het 
registratiepunt heeft geen meldingen gekregen over het niet meewerken aan de tijdelijke huurverlenging. 
 
Totaallijst feitelijke vragen Stand van zaken bij de Huurcommissie (27926-326)  1/8 

De heer van Lint heb ik op 8 mei 2020 benoemd tot interim-voorzitter voor twee dagen in de week. De werving voor een 
voorzitter liep nog. Bij aanvang is besloten dat de heer Van Lint de functie van voorzitter tijdelijk zou vervullen. Per 1 oktober 
heeft hij zijn functie neergelegd. Begin september is hij op interim-basis gestart als Chief Operations Officer (COO) bij het 
Centrum Indicatiestelling Zorg (CIZ). 
Met ingang van 1 oktober 2020 heb ik dr. J.W.A. (Asje) van Dijk benoemd als voorzitter van de Huurcommissie. Deze functie 
voor twee dagen in de week combineert hij met zijn rol als burgemeester van de gemeente Barneveld.  
 
10 Kan een actuele stand van zaken gegeven worden van het aantal afgehandelde geschillen, aanhangige geschillen en de 
doorlooptijden? 
In onderstaande tabellen treft u een overzicht van de opgevraagde cijfers tot 1 oktober 2020.  
 
Stroomsoort Instroom Productie Voorraad (per 1/10) 
Huurprijsgeschillen 4061 2624 4630 
Servicekosten 2029 1109 3242 
Huurverhoging 3310 931 2536 
Wohv 10 11 9 
Klachten (Art. 4.5 UHW) 326 279 261 
Totaal: 9736 4954 10678 
 
Aantal geschillen 
afgedaan binnen  
wettelijke doorlooptijd 
Type geschillen van vier maanden (%) 
Huurprijsgeschillen 57,0% 
Servicekosten 47,8% 
1
Huurverhoging  95,5% 
  
11 Kunnen de huurders op de BES-eilanden ook gebruik maken van de Huurcommissie? Zo nee, is er een aparte 
Huurcommissie (of vergelijkbare organisatie) voor deze huurders? 
 
Huurders in Caribisch Nederland (of BES; Bonaire, St. Eustatius en Saba) kunnen geen gebruik maken van de Huurcommissie in 
 
Europees Nederland. Het mandaat van de Huurcommissie is beperkt tot het Europese deel van Nederland.  
Vooruitlopend op de inwerkingtreding van de Wet Maatregelen Huurwoningmarkt Caribisch Nederland, wordt er op de drie 
eilanden gewerkt aan de instelling van huurcommissies (vooralsnog voor elk eiland één). Zodra die huurcommissies zijn ingesteld, 
en de Wet Maatregelen Huurwoningmarkt Caribisch Nederland van kracht is, kunnen huurders in Caribisch Nederland daar 
terecht met klachten over hun huursituatie. 
 
12 
Tussen 2018 en 2019 was er een toename van 40% van het aantal verzoeken, en deze trend heeft zich doorgezet. Is hier een 
duidelijke verklaring voor en, zo nee, wordt dit onderzocht? 
In 2019 werden 9.991 verzoeken ingediend ten opzichte van 10.027 in 2018. Het aantal geschillen is in deze jaren constant. De 
instroom aan nieuwe verzoeken van 2018 en 2019 steekt wel af ten opzichte van de lagere instroom van 2014 tot 2017. Om meer 
inzicht te krijgen in de schommelingen in de instroom van nieuwe verzoeken, ben ik in overleg met de Huurcommissie een 
onderzoek gestart. Het onderzoek richt zich op de beweegredenen van huurders en verhuurders om een verzoek in te dienen en 
verkent daarnaast externe omstandigheden die invloed op de instroom kunnen hebben. Het onderzoek wordt naar verwachting in 
2020 afgerond en zal ik dan met uw Kamer delen. 
 
13 Hoe is het mogelijk dat de Huurcommissie pas sinds kort weer zittingen uitvoert, terwijl rechtbanken dit al langer doen? 
Net als veel organisaties moest de Huurcommissie inspelen op de gevolgen van de coronamaatregelen en het effect daarvan op het 
werkproces. In de eerste fase (voorjaar) heeft de Huurcommissie zoveel mogelijk ingezet op het wegwerken van uitspraken en is 
                                                           
1
 Van de voorzittersuitspraken met betrekking tot huurverhoging is tot en met augustus 84% van de 
voorzittersuitspraken binnen 4 weken na legesbetaling verstuurd. 
Totaallijst feitelijke vragen Stand van zaken bij de Huurcommissie (27926-326)  3/8 

Wohv 10 9 
Klachten (Art. 4.5 UHW) 238 261 
Totaal: 6088 10678 
  
16 Hoe veel klachten zijn inmiddels ontvangen bij het registratiepunt over verhuurders die weigeren maatwerk te verlenen? 
Het registratiepunt bij de Huurcommissie heeft tot en met 25 oktober 2020 in totaal 144 registraties ontvangen van huurders 
waarbij de huurder aangeeft dat de verhuurder geen of beperkt maatwerk wil toepassen.  
 
17 Hoe groot is de huidige werkvoorraad van de Huurcommissie? 
Zie het antwoord op vraag 10. 
 
18  
Hoeveel zaken zijn vanaf maart tot heden afgedaan? 
Zie het antwoord op vraag 10. 
 
19 Hoeveel geschillen worden er verwacht in 2020? 
De actuele prognose is een instroom van ruim 11.500 zaken. Dit betekent dat het aantal geschillen dus is gestegen.  
 
20 
Hoeveel extra geschillen worden er verwacht ten gevolgde van de huurverhoging? 
Er wordt voor 2020 nu een totale instroom van ruim 3.300 huurverhogingszaken verwacht. Het gaat hierbij om geschillen over de 
“reguliere huurverhoging” en geschillen over de inkomensafhankelijke hogere huurverhoging. Dit is een toename met circa 60 
procent ten opzichte van 2019. 
 
21 Hoe wordt de lengte van de afhandelingstermijn berekend? 
De afhandelingstermijn is de termijn of het aantal dagen tussen de peildatum en de afhandelingsdatum, die data inbegrepen. De 
peildatum is:  
- de datum waarop het voorschot op de leges is betaald dan wel,  
- indien vrijstelling van het voorschot op de leges is verleend, de datum waarop dat is besloten dan wel,  
- indien geen voorschot op de leges hoeft worden betaald, zoals bij verzet tegen een voorzittersuitspraak, de datum waarop 
de het verzoek is ontvangen. 
 
22 Wat is de gemiddelde afhandeltermijn van een zaak?  
De gemiddelde afhandeltermijn is afhankelijk van het type geschil. De doorlooptijd is mede afhankelijk van het aantal geschillen 
dat niet ontvankelijk wordt verklaard, bijvoorbeeld omdat de leges niet worden betaald. 
 
Stroomsoort Gemiddelde doorlooptijd in dagen 
Huurprijsgeschillen 137 
Servicekosten 193 
Huurverhoging 25 
Klachten (Art. 4.5 UHW) 35 
WOHV 71 
  
23 Is de wettelijke termijn van vier maanden gerekend vanaf het moment van de aanvraag bij de Huurcommissie of vanaf het 
moment dat de indiener de leges heeft betaald? 
De wettelijke termijn van vier maanden wordt gerekend vanaf het moment waarop de verzoeker het voorschot op de leges heeft 
betaald, dan wel, indien aan hem vrijstelling van het voorschot op de leges is verleend, vanaf het moment waarop dat is beslist. 
Totaallijst feitelijke vragen Stand van zaken bij de Huurcommissie (27926-326)  5/8 

30 Wat is de ontwikkeling van het aantal klachten over de Huurcommissie in de laatste vijf jaar?  
Het aantal klachten bij de Huurcommissie is de afgelopen vijf jaar toegenomen. In het antwoord op vraag 6 heb ik geschetst welke 
stappen de Huurcommissie neemt om de tevredenheid te vergroten. 
 
Jaar Aantal ontvangen klachten 
*2020 810 
2019 357 
2018 239 
2017 137 
2016 99 
2015 113 
*t/m september 2020 
 
31 Kan een actuele stand van zaken worden gegeven van het aantal corona-gerelateerde zaken die aanhangig zijn bij de 
Huurcommissie? 
De Huurcommissie registreert niet of een zaak corona-gerelateerd is.  
 
32 Hoeveel geschillen zijn landelijk afgehandeld en hoeveel geschillen zijn uitgesteld als gevolg van de coronamaatregelen? 
Voor het aantal afgehandelde zaken, zie het antwoord op vraag 10. 
Voor het aantal uitgestelde zaken, zie het antwoord op vraag 15. 
 
33 Hoeveel verzoeken zijn in juli ingediend? 
34 Hoeveel verzoeken zijn in augustus ingediend? 
 
In onderstaande tabel treft u het aantal verzoeken per type geschil voor de maanden juli, augustus en september. 
 
Stroomsoort jul aug sep 
Huurprijsgeschillen 511 444 445 
Servicekosten 427 184 188 
Huurverhoging 1037 1954 75 
Klachten (Art. 4.5 UHW) 49 45 28 
WOHV 4 0 2 
Eindtotaal 2028 2627 738 
  
35 Hoeveel zaken zijn per voorzittersuitspraak gedaan sinds het uitbreken van de coronacrisis? 
Er zijn sinds het uitbreken van de coronacrisis tot en met eind september ruim 2.200 zaken afgedaan met een voorzittersuitspraak.  
 
36 Is er overleg met de belangengroep van huurders en verhuurders en de verschillende huurteams over de te nemen 
maatregelen over het vereenvoudigen van de procedure van afdoen en wat zijn daarin de verschillende opvattingen? 
De Huurcommissie is één van de organisaties binnen de huurketen waar een huurder mee te maken kan krijgen als hij of zij een 
conflict heeft met zijn of haar verhuurder. Om die reden vindt de Huurcommissie het belangrijk om contact te onderhouden met 
samenwerkingspartners en stakeholders, waaronder lokale huurgeschillencommissies en de huurteams. Vanuit een gezamenlijk 
doel - een gezonde huurmarkt – is er op momenten overleg hoe de huurteams en de Huurcommissie elkaar kunnen versterken. Het 
is van belang dat de huurteams op de hoogte zijn waar de Huurcommissie aan werkt, gelet de rol die huurteams vervullen voor 
huurders. In de zomer heeft een bijpraatsessie plaatsgevonden. Een vervolg is voorzien begin november. 
Totaallijst feitelijke vragen Stand van zaken bij de Huurcommissie (27926-326)  7/8 

