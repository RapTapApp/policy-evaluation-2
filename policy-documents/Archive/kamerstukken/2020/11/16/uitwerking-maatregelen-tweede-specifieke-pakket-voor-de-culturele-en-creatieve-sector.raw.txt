 
 
 
>Retouradres Postbus 16375 2500 BJ Den Haag  
 
 
Erfgoed en Kunsten 
De voorzitter van de Tweede Kamer der Staten-Generaal 
Rijnstraat 50  
 
Postbus 20018 
Den Haag 
 
2500 EA DEN HAAG 
Postbus 16375 
2500 BJ Den Haag 
www.rijksoverheid.nl 
 
 
Onze referentie 
26089435 
 
Datum 16 november 2020 
Betreft Uitwerking maatregelen tweede specifieke pakket voor de culturele en 
 
creatieve sector 
 
 
 
 
De bestrijding van het coronavirus vraagt onverminderd veel van de culturele en 
creatieve sector. Instellingen doen hun uiterste best om aan medewerkers en 
bezoekers een veilige omgeving te bieden en om op vernieuwende manieren 
uiting te geven aan creativiteit. Museum de Fundatie, Amsterdam Sinfonietta, 
Club Guy & Roni en de Pieterskerk in Leiden zijn mooie voorbeelden hiervan. Ik 
heb daar veel waardering voor. Toch moest de culturele en creatieve sector de 
afgelopen twee weken helaas weer de deuren sluiten, wat opnieuw een grote 
impact heeft op zowel publiek als makers. Mooie exposities die niet bezichtigd 
kunnen worden, artiesten die de interactie met de toeschouwer moeten missen. 
Kaartjes, die niet verkocht kunnen worden. Deze maatregelen zijn echter nodig 
om het aantal reisbewegingen en contactmomenten van mensen zoveel mogelijk 
te beperken, zodat het aantal besmettingen omlaag gaat. Zodra er weer 
perspectief is op het afschalen van deze zware maatregelen, zal de sector worden 
geïnformeerd over wat wél weer kan. Maar daarmee zitten de zalen nog niet weer 
vertrouwd vol. Dit vraagt moed en doorzettingsvermogen van de sector, dat 
realiseer ik mij goed. Het vertrouwen is er dat de sector deze eigenschappen niet 
kwijt raakt. Ik wil hen daar bij ondersteunen.  
 
1
De culturele en creatieve sector wordt nog steeds bovengemiddeld geraakt door 
de coronacrisis. Daar waar het bbp als geheel in het tweede kwartaal ten opzichte 
van het eerste kwartaal met 8,5 procent is gedaald, heeft het CBS berekend dat 
het bbp in de bedrijfstak Cultuur, recreatie en overige diensten in diezelfde 
 2
periode met 37,4 procent is gedaald. De meest recente CBS-berekening laat zien 
dat de economie gedeeltelijk terugveert. In het derde kwartaal stijgt het bbp weer 
met 7,7 procent ten opzicht van het tweede kwartaal. Maar nog steeds behoort de 
cultuursector tot de zwaarst getroffen bedrijfstakken. Zo was de productie van de 
bedrijfstak cultuur, recreatie, sport en overige diensten in het derde kwartaal 
                                                 
1
 In de brede definitie van 1) Kunsten en erfgoed; 2) media en entertainment en 3) 
creatieve zakelijke dienstverlening. 
2
 Eerste berekening CBS van 14 augustus 2020. In de tweede berekening (23 september) 
geeft het CBS geen specificatie naar sector https://www.cbs.nl/nl-
nl/nieuws/2020/39/economie-krimpt-met-8-5-procent-in-tweede-kwartaal-2020 
 Pagina 1 van 14 
 

 
 
Onze referentie 
procent gebruik van de NOW 1, voor de NOW 2 gaat het om 86 procent. Van de 
26089435 
producenten podiumkunsten maakten 100 procent gebruik van de NOW I en van 
de NOW 2 75 procent. Voor de productie van films ging het om 67 procent bij de 
NOW 1, en 42 procent van de NOW 2. Tenslotte maakte 86 procent van de musea 
11
gebruik van de NOW 1 en 50 procent van de NOW 2.  
 
Culturele instellingen en medeoverheden hebben bij de minister van Sociale 
Zaken en Werkgelegenheid en mij gesignaleerd dat bij de vaststelling van de 
NOW1 een probleem ontstaat omdat subsidies en de huurkortingen die door 
overheden zijn verleend, tot de omzet moeten worden gerekend. Om 
dubbelfinanciering te voorkomen is het inderdaad zo dat andere subsidies worden 
verrekend met de NOW. Er zijn dan immers andere inkomstenbronnen om de 
lonen te betalen. Huurkortingen worden echter niet tot het omzetbegrip gerekend 
in het kader van de NOW-regeling. Ontvangen huurkortingen of 
huurkwijtscheldingen zorgen voor lagere kosten van een entiteit en vallen 
derhalve niet onder het omzetbegrip voor de NOW-regeling. Het ministerie van 
Sociale Zaken en werkgelegenheid zal dit verduidelijken op rijksoverheid.nl 
 
De TOZO is van belang voor de zelfstandigen. De rapportages over de TOZO bij 
het CBS zijn nog onvoldoende om uitspraken te kunnen doen over het gebruik. 
Dat komt onder meer doordat nog niet alle gemeenten de relevante gegevens 
hebben aangeleverd.  
 
Uitwerking € 40 miljoen voor het niet-gesubsidieerde deel van de 
podiumkunsten 
12
In de Kamerbrief van 27 oktober heeft het kabinet aangekondigd om € 40 
miljoen specifieke steun te verlenen aan de vrije producenten in de 
podiumkunstensector, waaronder de vrije theater producenten. De steun is 
bedoeld voor producenten in de podiumkunsten die geen vaste subsidierelatie 
met de overheid hebben. Ook de muzieksector wordt gerekend tot dit deel van de 
sector. De sector loopt door de aangescherpte maatregelen van 14 oktober 
opnieuw tegen verliezen aan. De investeringen die zijn gemaakt voor producties 
die opgevoerd zouden worden in het laatste kwartaal van 2020 en in het eerste 
kwartaal van 2021, kunnen deels niet worden terugverdiend.  
 
Normaliter gebruiken producenten hun reserves om te investeren in nieuwe 
producties. Door de sluitingen in de culturele sector aan het begin van dit jaar, 
zijn die reserves uitgeput. Dit betekent dat de continuïteit van het aanbod in het 
niet-gesubsidieerde deel van de podiumkunsten, gevaar loopt. Omdat het 
wegvallen van deze producenten grote gevolgen heeft voor het totale aanbod in 
de Nederlandse theaters en podia, kies ik ervoor om dit deel van de sector extra 
te ondersteunen. Dit komt niet alleen de pluriformiteit van aanbod ten goede, 
maar ook de werkgelegenheid.  
                                                 
11
 https://www.cbs.nl/nl-nl/maatwerk/2020/46/gebruik-van-steunmaatregelen-corona-per-
30-september  
12 
https://www.rijksoverheid.nl/binaries/rijksoverheid/documenten/kamerstukken/2020/10/27
/kamerbrief-over-aanvullingen-op-steun--en-
herstelpakket/Kamerbrief+aanvullingen+op+steun-+en+herstelpakket.pdf 
 
 Pagina 3 van 14 
 

 
 
Onze referentie 
en artiesten te genereren. Ik zie dat instellingen deze verantwoordelijkheid 
26089435 
nemen en ga er vanuit dat zij dat blijven doen.  
 
De maatregelen zijn bedoeld voor de periode 1 januari tot 1 juli van 2021. Per 
maatregel wordt aangegeven wat de planning is voor de uitvoering.  
 
Voortzetten van maatregelen uit eerste steunpakket cultuur  
Met mijn brieven van 15 april en 27 mei jl. heb ik de maatregelen geschetst 
waarmee € 300 miljoen voor specifieke ondersteuning voor de sector wordt 
ingezet. Met deze maatregelen ondersteun ik instellingen die van cruciaal belang 
zijn voor de landelijke infrastructuur, maar ook kunstenaars en creatieve 
professionals. Ik investeer € 202,75 miljoen om deze maatregelen in de eerste 
helft van 2021 voort te zetten, maar leg daarbij andere accenten. Ik investeer 
verhoudingsgewijs meer in kunstenaars en creatieve professionals, mede op 
verzoek van de Taskforce Cultuur en de Tweede Kamer. Hieronder licht ik de 
maatregelen en de investeringen toe.  
 
Aanvullende subsidie voor instellingen en filmproducenten  
In totaal stel ik € 100 miljoen beschikbaar om instellingen en festivals in de 
Basisinfrastructuur 2021-2024 (hierna BIS 2021-2024) en de Erfgoedwet 
aanvullend te subsidiëren. Ook instellingen en festivals die meerjarig gefinancierd 
worden door de rijkscultuurfondsen en instellingen die uit andere onderdelen van 
de begroting van het ministerie van Onderwijs, Cultuur en Wetenschap worden 
gefinancierd, ontvangen aanvullende subsidie.  
De aanvullende subsidie zal berekend worden volgens uitgangspunten die 
vergelijkbaar zijn met het eerste steunpakket. Instellingen met hoge eigen 
inkomsten zijn het zwaarst getroffen, omdat de eigen inkomsten wegvallen door 
het teruglopen van bezoekersaantallen of zelfs sluiting. De aanvullende subsidie 
wordt als volgt verstrekt: 
- De aanvullende subsidie geeft gedeeltelijke ondersteuning van de gederfde 
eigen inkomsten van de instelling als aanvulling op de reguliere subsidie. 
- De aanvullende subsidie wordt berekend op basis van circa 22 procent van de 
eigen inkomsten per jaar, waarbij als grondslag het gemiddelde wordt 
genomen van de behaalde eigen inkomsten in de jaren 2017 en 2018.  
- De aanvullende subsidie heeft een maximum van twee maal het structurele 
subsidiebedrag dat de instelling heeft ontvangen in 2018.  
- Instellingen die in 2018 minimaal 15 procent aan eigen inkomsten hadden 
komen in aanmerking. 
- Instellingen die geen of nauwelijks publieksactiviteiten uitvoeren zijn 
uitgesloten. 
- Ook festivals en biënnales ontvangen op basis van deze rekenregel een 
aanvullende subsidie.  
 
Anders dan in het eerste steunpakket, zal de reservepositie niet worden 
meegenomen bij het bepalen van de aanvullende subsidie. Het effect van de 
beperkende maatregelen is nog steeds groot en alle instellingen ondervinden hier 
de gevolgen van. De reserves zullen voor een groot deel zijn uitgeput, of bij lange 
na niet meer op het niveau zijn van een half jaar geleden toen het eerste 
steunpakket werd verleend.  
 
 
 Pagina 5 van 14 
 

 
 
Onze referentie 
langzamerhand uitgeput. De verwachting is dat de vraag naar leningen zal 
26089435 
toenemen en de behoefte aan hogere leningen zal toenemen. Het NRF heeft het 
maximale leenbedrag per 9 november opgehoogd van € 2 miljoen naar € 3,5 
miljoen per eigenaar. Daarnaast zal het NRF, samen met onder andere de 
Federatie Instandhouding Monumenten (FIM) de communicatie over de OML en 
dienstverlening richting kleinere monumentenorganisaties intensiveren. 
 
Bijdrage aan Cultuur+Ondernemen 
Ik stel nog eens € 15 miljoen beschikbaar aan Cultuur+Ondernemen (C+O) voor 
het verstrekken van leningen aan ondernemers in de culturele en creatieve 
sector. Het beschikbare budget wordt daarmee verhoogd van € 30 miljoen naar 
€ 45 miljoen. De ‘Cultuur Opstartlening’ uit het eerste steunpakket voor cultuur 
was gericht op culturele programmering en verdienvermogen in het najaar van 
2020. Na evaluatiegesprekken met instellingen en branchevertegenwoordigers zal 
C+O, naast de Cultuur Opstartlening, de ‘Cultuur Vermogenslening’ aanbieden, 
die overbruggingsmogelijkheden biedt aan gevestigde, financieel gezonde 
ondernemers. Deze leningen zijn gebaseerd op de gemiddelde omzet van de 
afgelopen jaren en kennen een doorlooptijd van 10 jaar (5 jaar voor 
zelfstandigen). Daarmee kunnen deze ondernemingen, die investeringen hebben 
moeten afschrijven in 2020, ruimte vinden om opnieuw te investeren zodra de 
kansen zich hiertoe voordoen. Een deel van deze middelen, in ieder geval € 5 
miljoen, wordt beschikbaar gesteld voor leningen aan zelfstandigen.  
 
Makers en Creatieve professionals 
Kunstenaars en personen in andere creatieve beroepen werken bovengemiddeld 
vaak als zelfstandige. Terwijl van het totaal werkzame personen 15 procent als 
zelfstandige werkt, is dat voor kunstenaars ruim 60 procent en voor de overige 
13
creatieve beroepen ruim 35 procent.  
 
Recent onderzoek door het CBS naar de belastingaangiften van zzp’ers in de 
culturele en creatieve sector in het tweede kwartaal laat zien dat deze zwaar 
worden geraakt. Van het totaal aantal zzp’ers op de Nederlandse arbeidsmarkt 
heeft 58 procent minder omzet vergeleken met het tweede kwartaal van 2019. 
Het gemiddelde omzetverlies bedraagt 57 procent. In de culturele en creatieve 
sector heeft gemiddeld 66 procent van de zzp’ers omzetverlies, met een 
gemiddelde van 69 procent. Bij specifieke deelsectoren liggen deze percentages 
14
nog hoger. Zo heeft drie kwart van de zzp’ers werkzaam in de podiumkunsten 
een gemiddeld omzetverlies van bijna 80 procent ten opzicht van hetzelfde 
kwartaal in 2019. In de scheppende kunsten heeft 57 procent omzetverlies, met 
een gemiddelde van 67 procent. In de productie voor film en televisie gaat het om 
twee derde van de zzp’ers met een gemiddelde omzetdaling van 71 procent. 
 
Ik investeer daarom € 49,76 miljoen om makers en creatieve professionals in de 
culturele en creatieve sector te ondersteunen. In de cultuursector wordt het werk 
ontwikkeld en uitgevoerd door acteurs, schrijvers, filmmakers, muzikanten, 
beeldend kunstenaars, ontwerpers/ambachtsmensen, etc. Waar deze makers in 
dienst zijn van instellingen en ondernemingen ga ik ervan uit dat die instellingen 
                                                 
13
 Monitor kunstenaars en afgestudeerden aan creatieve opleidingen 2017 (CBS), p 55 
14
 CBS maatwerk ZZP-ers Omzet 2018-2020 november 2020 
 
 Pagina 7 van 14 
 

 
 
Onze referentie 
 
26089435 
Scholing van zelfstandigen via het Programma Werktuig PPO 
In oktober 2020 is het startschot gegeven voor het programma Permanente 
Persoonlijke Ontwikkeling (PPO). Dit programma is een opbrengst van de 
arbeidsmarktagenda van de culturele en creatieve sector en is opgezet door 
Platform ACCT. Het programma heeft een budget van € 19 miljoen voor de 
komende 4 jaar om te stimuleren dat werkenden en werkgevers zich bewust zijn 
van de noodzaak om meer te investeren in scholing en permanente professionele 
ontwikkeling. Vanwege de coronacrisis is voor zzp’ers zonder opdrachten de 
behoefte aan (om)scholing groot, terwijl de mogelijkheid om hier zelf in te 
investeren kleiner is geworden. Platform ACCT heeft al een deel van het reguliere 
budget ingezet om aan deze vraag te voldoen, zonder afbreuk te doen aan de 
beoogde structurele verduurzaming van de beroepspraktijk. Professionalisering 
binnen de sector blijft het uitgangspunt van PPO. Met € 4 miljoen extra vanuit dit 
steunpakket kunnen circa 5000 makers en creatieve professionals extra 
ondersteund worden in scholing gedurende de coronacrisis, aanvullend op 
generieke arbeidsmarktinstrumenten zoals ‘NL leert door’.  
De ondersteuning voor scholing kan per direct worden aangevraagd, de extra 
middelen zullen vanaf januari 2021 beschikbaar zijn.  
 
Ondersteuning via Cultuur+Ondernemen 
De leningen die Cultuur+Ondernemen aan ondernemingen aanbiedt in het kader 
van de crisis komen ook beschikbaar voor zelfstandigen die voor de crisis een 
gezonde uitgangspositie kenden en die deze, na de crisis, naar verwachting 
opnieuw zullen opbouwen. Met een budget van € 5 miljoen en een gemiddeld 
leenbedrag van € 35.000 zullen circa 140 zelfstandigen een lening kunnen 
krijgen.  
 
Ondersteuning Private Initiatieven  
Ik investeer € 10 miljoen om het Kickstart Cultuurfonds en € 0,4 miljoen om het 
Nationaal Theaterweekend te ondersteunen bij hun inzet om de culturele sector 
bij te staan in deze crisisperiode.  
 
Het Kickstart Cultuurfonds is een initiatief van de Bankgiro Loterij, het Prins 
Bernhard Cultuurfonds, het VSBfonds en de VandenEnde Foundation. Dit fonds 
ondersteunt op een snelle en eenvoudige manier theaters, concertzalen, musea 
en vrije producenten in de aanpassingen die gemaakt moeten worden in de 
anderhalve-meter-samenleving. Een volgende aanvraagronde start in januari, 
waar ik € 10 miljoen aan bijdraag. Ook de private partijen betrokken bij dit fonds 
zullen voor deze nieuwe fase wederom een bijdrage beschikbaar stellen.  
 
Het Nationaal Theaterweekend is een initiatief van het Nationaal Theater Fonds en 
het Prins Bernhard Cultuurfonds, met de Bank Giro Loterij als hoofdpartner. 
Het doel van het Nationaal Theaterweekend, is om heel Nederland kennis te laten 
maken met het theater en te laten zien hoe waardevol theater is. Voor de editie in 
2021 komt een campagne om uit te dragen dat theaterbezoek, mits toegestaan, 
leuk en veilig is. Ik investeer € 0,4 miljoen in deze campagne, omdat ik er, binnen 
de maatregelen om het Coronavirus te beperken, aan hecht dat het grote publiek 
naar de theaters blijft gaan.  
 
 
 Pagina 9 van 14 
 

 
 
Onze referentie 
Daarnaast ontvangt het Filmfonds € 6,25 miljoen ten behoeve van continuering 
26089435 
van de pilot high end series van het Film Production Incentive. Ik zie deze steun 
als een overbrugging van een periode waarin de filmsector zwaar getroffen is op 
het gebied van werkgelegenheid. 
 
Zodra de procedure omtrent de staatssteunaspecten van deze maatregelen is 
doorlopen, zullen de regelingen op basis waarvan de subsidies worden verleend, 
worden gepubliceerd in de Staatscourant. De overbruggingssubsidie kan dan in 
het eerste kwartaal van 2021 aan de instellingen beschikbaar worden gesteld. 
 
Private musea en collecties van nationaal belang  
Ik stel € 20 miljoen beschikbaar om musea en kunsthallen met private collecties 
en collecties van nationaal belang te ondersteunen. Ik vraag het Mondriaan Fonds 
verschillende regelingen op te stellen. De Museumvereniging heeft mij daarbij van 
input voorzien. Het gaat om een compensatieregeling voor inkomstenderving van 
private museale instellingen en kunsthallen, die geen steun kunnen krijgen via de 
extra middelen die beschikbaar zijn gesteld aan gemeenten voor cultuur. En 
daarnaast om regelingen voor behoud en beheer van collecties van nationaal 
belang, door het aantrekken of behouden van personeel. Door de coronacrisis en 
teruglopende bezoekersaantallen worden musea gedwongen lastige keuzes te 
maken in hun personeelsbestand. Vaak zijn het contracten van jonge 
conservatoren en educatoren die niet worden verlengd, terwijl zij juist van groot 
belang zijn voor de toekomstbestendigheid van het museale bestel. Daarnaast is 
het behoud van kennis over onze collecties van nationaal belang onontbeerlijk.  
Het Mondriaan Fonds zal de voorwaarden en criteria verder uitwerken en de 
regeling in het voorjaar van 2021 publiceren.  
 
Varend erfgoed (Bruine Vloot) 
Het kabinet stelt € 15 miljoen beschikbaar voor de ondersteuning van 
scheepseigenaren die beroepsmatig historische schepen exploiteren, in het 
bijzonder de ‘Bruine Vloot’. Zij realiseren hun inkomsten door met betalende 
passagiers te varen en onderhouden daarmee de historische schepen in kwestie. 
Samen met mijn collega van Economische Zaken en Klimaat ben ik in overleg met 
de brancheorganisaties over de uitwerking van de ondersteuning, zodat deze zo 
goed mogelijk aansluit op de specifieke financiële problematiek. Hierbij gaat het 
tevens over de aansluiting op de generieke steunmaatregelen van het kabinet. De 
verwachting is dat een regeling in het eerste kwartaal van 2021 operationeel zal 
zijn. 
 
Pandemieregeling voor filmproducties  
Ik stel € 10 miljoen beschikbaar waarmee een pandemieregeling voor 
filmproducties ontwikkeld kan worden. Omdat verzekeraars risico’s die 
samenhangen met de pandemie niet meer dekken, ontstaat een probleem voor 
producenten en kunnen producties geen doorgang vinden. De regeling wordt via 
een subsidie bij het Filmfonds ontwikkeld en verder aangevuld en opgebouwd uit 
private bijdragen uit de filmsector. Op termijn zou deze regeling volledig uit 
private bijdragen moeten kunnen functioneren. De verwachting is dat in het 
eerste kwartaal van 2021 de eerste middelen verleend kunnen worden.  
 
 
 
 Pagina 11 van 14 
 

 
 
Onze referentie 
Evaluatie en overzicht  
26089435 
Over de verschillende maatregelen zal afzonderlijke verantwoording plaatsvinden. 
Daarnaast vindt er naar aanleiding van het eerste steunpakket een onderzoek 
plaats naar het inzicht in de gevolgen van de coronamaatregelen op cultuur. Ten 
slotte zal ik aanvullend hier op na afloop van de ondersteuningspakketten voor de 
culturele sector (ultimo 1 juli 2021) een integrale evaluatie laten uitvoeren naar 
het totaal aan toegekende steun aan de culturele sector. De resultaten van de 
eerder genoemde verantwoording en deelevaluaties zullen hierin worden 
meegenomen. Ik zal uw Kamer in 2021 informeren over de specifieke opzet van 
deze evaluatie. 
 
In onderstaande tabel is de verdeling van de € 414 miljoen opgenomen. De € 40 
miljoen voor het niet-gesubsidieerde deel van de podiumkunsten is hier niet in 
verwerkt.  
 
Uitwerking aanvullende middelen     
(x € 1 mln.)   
 
Voortzetting maatregelen uit eerste steunpakket cultuur    202,75  
- Aanvullende subsidie voor instellingen en filmproducenten  106,25    
- Bijdrage aan NRF  20,00    
- Bijdrage aan Cultuur+Ondernemen  15,00    
- Makers en Creatieve professionals  49,75    
- Ondersteuning Private Initiatieven:  10,40    
- Uitvoeringskosten  1,35    
 
  
Overbruggingssubsidie  11,25  
 
- BIS- en fondsen- instellingen  5,00  
 
- Film Production Incentive high end series  6,25  
 
  
  
Private musea en collecties van nationaal belang  20,00  
 
Varend erfgoed  15,00  
 
  
  
Pandemieregeling voor filmproducties  10,00  
 
Fieldlabs wendbaarheid en weerbaarheid   5,00  
 
  
  
Ondersteuning lokale culturele infrastructuur  150,00  
 
- waarvan voor Caribisch Nederland  0,30  
 
  
  
Totaal    414,00  
 
 
 
 
 
 
 
 
 
 
 
 
 
 Pagina 13 van 14 
 

