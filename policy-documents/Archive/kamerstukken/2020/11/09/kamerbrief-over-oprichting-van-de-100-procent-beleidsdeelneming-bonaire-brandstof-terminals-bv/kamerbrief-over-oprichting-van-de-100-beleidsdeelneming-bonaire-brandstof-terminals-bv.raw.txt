 
 
 
 
> Retouradres Postbus 20401 2500 EK Den Haag 
 
Directoraat-generaal 
  
Bedrijfsleven & Innovatie 
De Voorzitter van de Tweede Kamer 
 
der Staten-Generaal 
Bezoekadres 
Binnenhof 4 
Bezuidenhoutseweg 73 
2594 AC Den Haag 
2513 AA  DEN HAAG 
 Postadres 
Postbus 20401 
 
2500 EK Den Haag 
Overheidsidentificatienr 
00000001003214369000 
T 070 379 8911 (algemeen) 
F 070 378 6100 (algemeen) 
www.rijksoverheid.nl/ezk 
 
 
Datum 9 november 2020 
Ons kenmerk  
DGBI / 20245611 
Betreft Oprichting van de 100% beleidsdeelneming Bonaire Brandstof 
Terminals B.V. Bijlage(n) 
1. Statuten BBT 
2. Advies AR 
Geachte Voorzitter, 
 
Met deze brief wil ik uw Kamer inlichten over de voorgenomen oprichting van de 
beleidsdeelneming Bonaire Brandstof Terminals B.V. onder het ministerie van 
Economische Zaken en Klimaat (EZK) en de daarbij horende kapitaalstorting. 
 
Medio 2018 heeft het kabinet onder voorwaarden van goed bestuur en goed 
financieel beheer € 30 miljoen beschikbaar gesteld vanuit de regio-enveloppe om 
te investeren in Caribisch Nederland. Hiervan is € 5 miljoen beschikbaar gesteld 
voor een investering in een nieuwe en veilige brandstofopslag- en 
overslagvoorziening op Bonaire ten behoeve van de borging van de 
leveringszekerheid van brandstoffen. Brandstof is nodig voor de 
elektriciteitsvoorziening (de elektriciteitsproductie op Bonaire is afhankelijk van 
stookolie), luchtverkeer (kerosine), wegverkeer (diesel en benzine) en de 
drinkwaterproductie. Uw Kamer is hier medio juli 2018 over geïnformeerd 
(Kamerstuk 29 697, nr. 54). 
 
De huidige brandstofopslag- en overslagvoorzieningen op Bonaire vormen al jaren 
een probleem. De benodigde brandstoffen werden opgeslagen in tanks die niet 
voldeden aan de veiligheidseisen. Inmiddels zijn er tijdelijke vergunningen 
afgegeven hangende de realisatie van nieuwbouw. De huidige 
brandstofvoorziening is kwetsbaar. Dit heeft tot gevolg dat er nieuwe 
brandstofopslagen moeten worden gebouwd en geëxploiteerd. Het is niet gelukt 
om dit aan de markt over te laten, omdat geen partij kon aantonen de 
brandstofopslagen volledig zelfstandig te kunnen realiseren. 
  
Noodmaatregelen brandstof voor elektriciteit  
Vanwege de ontoereikendheid van de huidige opslagvoorzieningen wordt de 
brandstoflevering voor de elektriciteitscentrale op dit moment via dieselleveringen 
in de vorm van een noodmaatregel geborgd. Als alternatieve noodmaatregel wordt 
een aanvoerroute van stookolie met pontons (drijvende olieopslag) via de 
vliegveldsteiger van Bonaire voorbereid om te voorkomen dat eventuele 
prijsstijgingen van diesel door ontwikkelingen op de oliemarkt, bij de 
eindgebruikers terechtkomen.  
Vanuit de pontons wordt via deze steiger olie verpompt in tankwagens, de 
tankwagens vervoeren de olie vervolgens naar de elektriciteitscentrale. Met de 
 Pagina 1 van 6 
 

 
 
 
Directoraat-generaal 
 
Bedrijfsleven & Innovatie 
 
 
 
 
 
Ons kenmerk 
momenteel Bonaire van brandstoffen voorziet. Bonaire Brandstof Terminals B.V. 
DGBI / 20245611 
 
zal er voortdurend op toezien dat hierbij de veiligheidsvoorschriften in acht 
worden genomen.  
Met het Openbaar Lichaam Bonaire zijn voorts afspraken in de maak om de juiste 
randvoorwaarden te creëren om daadwerkelijk de brandstofopslag- en 
overslagvoorzieningen met bijbehorende infrastructuur te kunnen bouwen. Het 
gaat dan om afspraken uiteenlopend van onder meer toewijzing van de gronden 
tot afvalverwerking. 
Aandeelhouderschap 
Bonaire Brandstof Terminals B.V. wordt als beleidsdeelneming onder EZK 
opgericht, gezien de taak en kennis van EZK om brandstofvoorzieningszekerheid 
te borgen en een verstoring van de aanvoer van olie op te vangen. Dit is in lijn 
met de reeds bestaande beleidsdeelnemingen die onder toezicht van EZK vallen. 
De deelneming wordt verantwoord op beleidsartikel 4 van de EZK-begroting.  
 
Kapitaal 
Bij oprichting van de beleidsdeelneming Bonaire Brandstof Terminals B.V. zal EZK 
als 100% aandeelhouder eigen vermogen inbrengen. Daarvoor is € 10,1 miljoen 
gereserveerd. Onderdeel hiervan zijn de eerder verstrekte gelden vanuit de regio-
enveloppe. Deze regio-enveloppemiddelen van € 5 miljoen zijn door het ministerie 
van Infrastructuur en Waterstaat inmiddels overgeheveld naar de begroting van 
EZK. De (toekomstige) inkomsten en uitgaven van de beleidsdeelneming zijn 
onderdeel van de begroting van EZK. In aanvulling op het eigen vermogen wordt 
beoogd vreemd vermogen aan te trekken, wat tot een startkapitaal van circa 
€ 20 miljoen moet leiden. EZK verkent op dit moment de mogelijkheden om 
vreemd vermogen aan te trekken. Begin 2021 moet duidelijk zijn welke partijen 
vreemd vermogen willen verstrekken en tegen welke voorwaarden. Indien het 
aantrekken van vreemd vermogen niet of beperkt mogelijk blijkt, kan de 
aanvullende kapitaalinjectie van EZK mogelijk via een verhoogd eigen vermogen 
worden ingebracht. Dit startkapitaal is bestemd voor de voorbereidende 
werkzaamheden voor de realisatie van de opslagen, bedrijfsmatige kosten en de 
bouw zelf van de opslag- en overslagvoorzieningen met daarbij behorende 
infrastructuur.  
 
Corporate governance 
De corporate governance met betrekking tot de nieuw op te richten beleids-
deelneming zal worden ingericht volgens de principes van goed 
ondernemersbestuur en is vastgelegd in de oprichtingsakte (zie concept statuten 
in de bijlage). De statuten van de beleidsdeelneming zijn gebaseerd op het model 
dat EZK hanteert bij zijn andere beleidsdeelnemingen. In de statuten is een 
duidelijke doelomschrijving opgenomen: Bonaire Brandstof Terminals B.V. krijgt 
als doel het tot stand brengen, in stand houden, (doen) beheren en (doen) 
exploiteren van veilige brandstofopslag- en overslagvoorzieningen en daarbij 
behorende infrastructuur op twee locaties op Bonaire,  
een en ander gericht op leveringszekerheid van brandstof op Bonaire, en in het 
bijzonder gericht op de lange termijn.  
 
 
 Pagina 2 van 6 

 
 
 
Directoraat-generaal 
 
Bedrijfsleven & Innovatie 
 
 
 
 
 
Ons kenmerk 
  hoe EZK vanuit zijn rol als aandeelhouder gaat sturen op een financieel 
DGBI / 20245611 
 
gezonde onderneming en bij wie financiële risico’s liggen, ook op langere 
termijn. Dit met het oog op het lage rendement van de vennootschap en de 
belangrijke maatschappelijke functie van Bonaire Brandstof Terminals B.V. 
 
De reactie van de minister op het advies van AR bij punt 1 
De borging van het publieke belang door aandeelhouderschap in de vennootschap, 
komt onder meer terug in de doelomschrijving in de statuten en zal niet worden 
gewijzigd op het moment dat een private partij als aandeelhouder wenst in te 
stappen. EZK zal bij een eventuele keuze voor toetreding van een andere 
aandeelhouder het meerderheidsbelang behouden en waar nodig contractuele 
afspraken met de toetredende aandeelhouder maken, teneinde vanuit die positie 
het publieke belang blijvend te kunnen borgen. EZK heeft als aandeelhouder 
onder meer zeggenschap via het recht bestuursleden en commissarissen te 
benoemen, te schorsen of te ontslaan. Daarnaast heeft EZK als aandeelhouder via 
het goedkeuringsrecht van de AVA ten aanzien van bepaalde besluiten zoals 
hiervoor en hierna bij punt 2 wordt beschreven. Toetreding van een derde partij 
kan opportuun zijn vanuit strategisch oogpunt, bijvoorbeeld als die partij 
relevante bijzondere kennis of expertise heeft, dan wel een bijzonder belang heeft 
bij de vennootschap dat toetreding rechtvaardigt. Dit ligt niet in de rede eerder 
dan dat het bedrijf voldoende in de steigers staat, zowel ten aanzien van de bouw 
van de opslagen als de verschillende overeenkomsten ten behoeve van de 
exploitatie.  
 
De reactie van de minister op het advies van AR bij punt 2 
De directie is verantwoordelijk voor het financiële reilen en zeilen van de 
vennootschap en is daarmee verantwoordelijk voor de financiële resultaten, 
reserves en financiering van de vennootschap. De Raad van Commissarissen heeft 
tot taak toezicht te houden op het beleid van het bestuur en op de algemene gang 
van zaken en staat het bestuur met advies ter zijde. Grote financiële uitgaven 
kunnen niet worden gedaan zonder goedkeuring van de AVA. Tijdens de jaarlijkse 
Algemene Vergadering van Aandeelhouders wordt verantwoording afgelegd aan 
EZK over de financiële situatie. Dan wordt de aandeelhouder ook geïnformeerd 
over onder meer de strategie, de voortgang van de bouw en, na realisatie, over 
de exploitatieresultaten. Verder kan de aandeelhouder invloed uitoefenen wanneer 
besluiten voorliggen die, conform de statuten, goedkeuring van de AVA vereisen.  
 
In verband met de voorgenomen oprichting van Bonaire Brandstof Terminal B.V. 
en de kapitaalstorting informeer ik uw Kamer op grond van de voorhangprocedure 
conform artikel 4.7 lid 1 van de Comptabiliteitswet 2016 (CW), voorafgaand aan 
de feitelijke effectuering van de oprichting en kapitaalstorting. Na het verstrijken 
van de voorhangprocedure bij beide Kamers wordt de beleidsdeelneming 
opgericht en de kapitaalstorting geëffectueerd. 
 
  
 
 Pagina 2 van 6 

