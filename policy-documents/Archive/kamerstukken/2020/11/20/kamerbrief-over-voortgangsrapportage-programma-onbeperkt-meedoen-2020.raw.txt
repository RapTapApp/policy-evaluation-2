> Retouradres Postbus 20350 2500 EJ  Den Haag
De Voorzitter van de Tweede Kamer
Bezoekadres
der Staten-Generaal
Parnassusplein 5
2511 VX  Den Haag
Postbus 20018
www.rijksoverheid.nl
2500 EA  DEN HAAG
Kenmerk
1773973-213481-DMO
 
 
Bijlage(n)
3
 
 
Uw brief
Datum 20 november 2020 
 
Betreft Voortgangsrapportage programma Onbeperkt Meedoen 2020 
 
Correspondentie uitsluitend 
richten aan het retouradres 
Geachte voorzitter, 
met vermelding van de 
datum en het kenmerk van 
deze brief.
In Nederland hebben ruim twee miljoen mensen een auditieve, visuele, 
lichamelijke, verstandelijke beperking of psychische kwetsbaarheid. De verhalen 
van Ali, Janita en Ineke, waarmee de tweede voortgangsrapportage van het 
programma Onbeperkt meedoen! in de bijlage van deze brief opent, geven deze 
diverse groep mensen een gezicht. Mensen die zoveel mogelijk zelf de regie over 
hun leven willen kunnen voeren. Intussen lopen zij op allerlei terreinen tegen 
zichtbare en onzichtbare drempels aan, waardoor meedoen voor hen niet altijd 
vanzelfsprekend is. En juist nu, in deze zeer lastige coronatijd, worden deze 
drempels nog zichtbaarder.  
 
Merkbaar minder drempels in het leven van mensen met een beperking, dat is het 
doel dat het kabinet met het programma Onbeperkt meedoen! nastreeft. Opdat 
iedereen, mensen met een beperking of chronische ziekte inbegrepen, kan blijven 
deelnemen aan de samenleving. Bij uitstek ook in deze coronatijd. 
 
Onbeperkt meedoen! gaat over de implementatie van het VN-verdrag inzake de 
rechten van personen met een handicap (hierna: VN-verdrag). 
 
Hoofdpunten van de voortgangsrapportage: 
Mede dankzij de inbreng van alle bij het programma betrokken partners, bied ik u 
deze tweede voortgangsrapportage aan. Er is veel werk verzet en er zijn mooie 
resultaten geboekt. Maar we realiseren ons goed dat lang niet alle drempels die 
mensen met een beperking in het dagelijks leven ervaren in de afgelopen periode 
zijn weggenomen. Daarom blijven we ook ambitieus voor de toekomst. 
 
De hoofdpunten binnen deze rapportage zijn: 
  De landelijke beweging naar meer en blijvende toegankelijkheid groeit en 
groeit. We slagen daarin met de inzet van alle partners. 
  Op meerdere thema’s binnen Onbeperkt meedoen! worden en zijn in de 
afgelopen twee jaar betekenisvolle stappen gezet richting meer 
toegankelijkheid en inclusie. 
  We maken de situatie van mensen met een beperking op een positieve manier 
zichtbaar en zetten geslaagde voorbeelden van toegankelijkheid in de 
schijnwerpers. Die aanpak werpt zijn vruchten af en zorgt voor meer 
bewustwording. 
Pagina 1 van 12

 
Het ministerie van VWS heeft, als coördinerend departement, deze tweede 
Kenmerk
1773973-213481-DMO
voortgangsrapportage in samenwerking met alle deelnemende partijen opgesteld.  
2 3
De rapportage volgt op de eerste voortgangsrapportage en indicatorenmeting uit 
2019. Als bijlage bij de voortgangsrapportage ontvangt u ook een vervolgmeting 
van de indicatoren. 
 
Algemeen beeld vanuit de voortgangsrapportage en de indicatoren  
 
Onbeperkt meedoen! richt zich op diverse thema’s. Denk hierbij aan toegankelijke 
sportaccommodaties, stemhokjes, treinstations en bushaltes; aan de 
toegankelijkheid van gebouwen en aan passende ondersteuning en goede 
bejegening op de arbeidsmarkt en in het onderwijs; aan een verbeterde toegang 
tot zorg en ondersteuning; aan digitale toegang tot begrijpelijke websites en 
applicaties. De afzonderlijke thema’s komen in de voortgangsrapportage ieder 
voor zich aan bod. Een belangrijke overstijgende conclusie is dat op deze thema’s 
de beweging naar meer toegankelijkheid en inclusie groter is geworden. Dit is 
bijvoorbeeld terug te zien in het groeiende aantal gemeenten met een lokale 
aanpak en het aantal bereikte ondernemers. Dit is ook terug te zien in het grote 
aantal maatschappelijke initiatieven, waarvan in de voortgangsrapportage diverse 
voorbeelden aan bod komen. Van de invulling van inclusief werkgeverschap in de 
e
Foodhall van Breda, de Technische Universiteit Eindhoven als 14 ondertekenaar 
van de VN-verklaring in het hoger onderwijs tot en met het toevoegen van 
audiodescriptie aan de uitzendingen van Wie is de Mol? 
 
Bewustwording en positieve beeldvorming spelen in de uitvoering van dit 
programma een sleutelrol. In de afgelopen periode is met alle partijen hard 
gewerkt om mensen met een beperking op een positieve manier zichtbaar te 
maken en vooroordelen en stereotyperingen tegen te gaan. Die aanpak werpt zijn 
vruchten af. In de voortgangsrapportage ziet u voorbeelden van ondernomen 
activiteiten en resultaten op dit gebied terug. Zoals het uitdragen van de 
boodschap van het VN-verdrag op de Internationale Dag voor Mensen met een 
Beperking en in de Week van Toegankelijkheid. Omdat deze aanpak aanslaat, is 
het de komende jaren van belang om blijvend aandacht aan bewustwording en 
positieve beeldvorming te besteden. 
 
De inzet van ervaringsdeskundigheid draagt bij aan passende oplossingen om de 
4
samenleving toegankelijker te maken. En die inzet neemt toe. De Alliantie levert 
bijvoorbeeld vanuit Onbeperkt meedoen! een bijdrage aan het ondersteunen van 
die inzet, met trainingen, bijeenkomsten en kennis. De voortgangsrapportage 
toont u de inzet van ervaringsdeskundigheid bij het realiseren van plannen in de 
bouw- en vervoersector en de totstandkoming van het SamenSpeelAkkoord. De 
inzet van ervaringsdeskundigen blijf ik dan ook verder stimuleren, vanuit het 
oogpunt om het voor meer organisaties en bedrijven vanzelfsprekend en 
uitvoerbaar te maken om met ervaringsdeskundigen te werken.  
 
In de afgelopen twee jaar zijn op meerdere thema’s binnen Onbeperkt meedoen! 
betekenisvolle stappen gezet richting meer toegankelijkheid. In de 
voortgangsrapportage leest u voorbeelden van die stappen. Zoals een toename 
 
2
 Kamerstukken 2018/19, 24 170, nr. 192 
3
 Kamerstukken 2019/20, 24 170, nr. 201 
4
 De Alliantie van samenwerkende organisaties van mensen met een beperking of chronische 
ziekte bestaat uit Ieder(in), Per Saldo, MIND en LFB. 
PaginaPagina 2  1 vanvan 12 12

ontregelende effecten van de coronacrisis op de levens van mensen met een 
beperking. Thema’s die onder andere aan bod kwamen waren de angst om ziek te 
Kenmerk
1773973-213481-DMO
worden, de kwetsbaarheid bij het regelen en continueren van intensieve zorg en 
de eenzaamheid door het gemis aan contact.  
 
De doelstellingen van Onbeperkt meedoen! zijn in deze coronatijd nog relevanter. 
Deelnemen aan de samenleving moet immers ook met tijdelijke aanpassingen en 
coronamaatregelen mogelijk zijn voor iedereen, mensen met een beperking of 
chronische ziekte inbegrepen. En maatregelen moeten, in aansluiting op 
noodzakelijke zorg en ondersteuning, worden afgestemd op de feitelijke risico’s 
die mensen lopen.  
 
Vanaf het begin van de coronacrisis werk ik daarom nauw samen met cliënt- en 
brancheorganisaties en beroepsverenigingen. In samenspraak met 
vertegenwoordigende organisaties is een COVID-19-strategie voor mensen met 
11
een beperking of chronische ziekte opgesteld. Ook heeft een geleerde-
12
lessentraject plaatsgevonden voor de verdere uitvoering ervan. In de 
voortgangsrapportage (hoofdstuk 2, p. 20) leest u voorbeelden van diverse 
activiteiten die in gang zijn gezet. Bijvoorbeeld rond de behoefte aan een specifiek 
kennisplatform, begrijpelijke en toegankelijke communicatie en aandacht voor 
toegankelijkheid in anderhalvemetermaatregelen. 
 
Vooruitblik op 2021 
 
Bij het afronden van deze voortgangsrapportage heb ik met de bestuurlijke 
partners van het programma (Alliantie, VNG, MKB en VNO-NCW Nederland) stil 
gestaan bij de stand van zaken rond (implementatie van) het VN-verdrag en onze 
gezamenlijke ambities voor de toekomst. Met deze partners heb ik geconstateerd 
dat onze aanpak goed op gang is gekomen. Tegelijkertijd is het van belang om de 
aandacht voor de implementatie van het VN-verdrag vast te blijven houden. En 
die vooral te richten op de autonomie van mensen om zelf keuzes te kunnen 
maken en deel te kunnen nemen: zij moeten er op kunnen rekenen dat zij 
onbeperkt mee kunnen doen. Met de partners deel ik daarom de prioriteit om 
goede initiatieven op het gebied van toegankelijkheid en inclusie op te schalen.  
 
Samen met bestuurlijke partners, sectoren, bedrijven, organisaties en natuurlijk 
mensen met een beperking zelf, wil het kabinet daarom met een integrale blik 
verdere stappen blijven zetten richting een inclusieve samenleving. De activiteiten 
van Onbeperkt meedoen! lopen door tot het einde van 2021. Het jaar 2021 is 
bijzonder: op 14 juli 2021 is het vijf jaar geleden dat het VN-verdrag officieel in 
Nederland in werking trad. Een andere mooie mijlpaal is de verkiezing van de 
meest toegankelijke gemeente in 2021. Op dit moment wordt daarnaast een 
evaluatie van de aanpak van het programma voorbereid. Het doel is deze 
evaluatie in het voorjaar van 2021 af te ronden. Mede op basis daarvan kan de 
vervolgaanpak vanaf 2022 worden bepaald voor de verdere implementatie van het 
VN-verdrag. 
 
De missie blijft onverminderd dat het VN-verdrag tot het DNA gaat behoren van 
overheden, bedrijven en organisaties, bij diegenen die verantwoordelijkheid zijn 
voor de uitvoering ervan. Het kabinet werkt daarom met alle betrokken partners 
 
11
 Kamerstukken II 2019/20, 25295, nr. 386. 
12
 Kamerstukken II 2019/20, 25295, nr. 507. 
PaginaPagina 2  1 vanvan 12 12

Bijlage: overzicht van moties en toezeggingen op specifieke onderwerpen 
Met het aanbieden van deze voortgangsrapportage van het programma geef ik 
Kenmerk
1773973-213481-DMO
voor het jaar 2020 invulling aan mijn toezegging om ieder jaar een 
voortgangsrapportage over het programma Onbeperkt meedoen! aan de Tweede 
Kamer te sturen. Hieronder geef ik de stand van zaken van aan op overige 
openstaande moties en toezeggingen op een aantal specifieke onderwerpen 
gerelateerd aan het VN-verdrag. 
 
Motie n.a.v. de schaduwrapportage 
In het debat op 19 december 2019 over de uitvoering van het VN-verdrag is n.a.v. 
de schaduwrapportage een door de leden Bergkamp en Van der Staaij ingediende 
13
motie aangenomen. Naar aanleiding van deze motie hebben het ministerie van 
VWS en de Alliantie in het afgelopen jaar een aantal gesprekken gevoerd. Deze 
gesprekken vonden te midden van de eerste golf van de corona uitbraak plaats, 
waardoor op sommige momenten enige vertraging in de gesprekken ontstond 
door corona gerelateerde prioriteiten aan beide zijden. In deze gesprekken zijn 
verschillende thema’s uit de schaduwrapportage doorgenomen en is een 
gezamenlijke doelstelling met elkaar herbevestigd, namelijk dat er ook voor de 
middellange termijn en na deze kabinetsperiode blijvend aandacht is voor de 
implementatie van het VN-verdrag. Ik heb daarom met de Alliantie afgesproken 
om betrokken departementen te vragen om de komende periode tot en met het 
voorjaar van 2021 een aantal dialoogsessies over beleidsthema’s uit het VN-
verdrag te organiseren. In de voortgangsrapportage (paragraaf 4.2, p. 86) geef ik 
een nadere beschrijving van dit proces. Daarmee geef ik invulling aan de motie. 
 
Toezegging m.b.t. digitale toegankelijkheid zorgsector en het bedrijfsleven 
In het debat op 19 december 2019 over de uitvoering van het VN-verdrag heeft 
de minister van VWS toegezegd om digitale toegankelijkheid in de zorg en private 
sector mee te nemen in de gesprekken over onderwerpen waarop volgende 
stappen kunnen worden gezet. Hieronder geef ik een stand van zaken op deze 
thema’s: 
 
In de voortgangsrapportage (paragraaf 3.9, p. 70) leest u meer over het project 
MKB Toegankelijk!, waarin expliciet aandacht wordt besteed aan het stimuleren 
van digitale toegankelijkheid in het bedrijfsleven. In het project is door 
Thuiswinkel.org, Stichting Accessibility en MKB-Nederland de Zelfscan 
Toegankelijkheid gelanceerd. Ondernemers kunnen op de website van de zelfscan 
14
hun eigen URL invullen, waarna de scan automatisch een aantal tests uitvoert. 
Ook in de Week van Toegankelijkheid 2020 stond het thema digitale 
toegankelijkheid centraal. Branches in het bedrijfsleven ontvingen tijdens de Week 
een communicatiepakket met daarin tips over digitale toegankelijkheid die zij 
hebben verspreid onder hun leden. Ook vond in samenwerking met Stichting 
Accessibility een webinar plaats voor ondernemers die hun website toegankelijk 
15
willen maken.  
 
  
 
13
 Kamerstukken 2019/20, 24170, nr. 210. 
14
 Zie https://zelfscantoegankelijkheid.thuiswinkel.org/ 
15
 Zie https://weekvandetoegankelijkheid.nl/evenementen/een-webinar-over-digitale-
toegankelijkheid 
PaginaPagina 2  1 vanvan 12 12

Motie toegankelijkheid als basisvoorziening in het openbaar vervoer 
In het debat op 19 december 2019 over de uitvoering van het VN-verdrag is een 
Kenmerk
20
1773973-213481-DMO
door de leden Van der Graaf en Segers ingediende motie aangenomen. Deze 
motie verzoekt de regering, samen met medeoverheden, vervoerders en 
ervaringsdeskundigen concrete afspraken te maken over wat toegankelijkheid als 
landelijke basisvoorziening voor iedere vervoerder inhoudt, waarbij deze concrete 
afspraken ook als nieuwe minimumeisen gaan gelden bij aanbestedingen in het 
openbaar vervoer. De genoemde uitgangspunten worden meegenomen in de 
gesprekken over nieuwe afspraken en de daaruit volgende regelgeving. Deze 
gesprekken leiden naar verwachting tot een bestuursakkoord in het voorjaar van 
2021 (zie paragraaf 3.1. van de voortgangsrapportage, p.28). Hiermee heeft de 
staatssecretaris van Infrastructuur en Waterstaat invulling gegeven aan de motie. 
 
Toezegging reactie op tienpuntenplan openbaar vervoer 
Kamerlid Van der Graaf heeft bij het AO MIRT op 25 juni 2020 een tienpuntenplan 
21
ingediend met uitgangspunten voor toegankelijkheid van het OV. De 
staatssecretaris van IenW heeft toegezegd om een reactie op dit tienpuntenplan te 
geven. De brief met deze reactie is voor de begrotingsbehandeling van IenW 
22
verstuurd.  
 
Toezegging t.a.v. assistentiehonden in vliegtuigen 
In het debat op 19 december 2019 over de uitvoering van het VN-verdrag is 
toegezegd om na te gaan welke maatregelen worden genomen op het niet 
naleven van de verplichting om assistentiehonden toe te laten tot vliegtuigen. De 
minister van Infrastructuur en Waterstaat onderschrijft de verplichting dat 
blindengeleide/gecertificeerde honden toegelaten moeten worden in de cabine. Uit 
navraag blijkt dat er geen specifieke signalen zijn over luchtvaartmaatschappijen 
die het meenemen van assistentiehonden niet zouden toestaan. Er zijn ook geen 
klachten binnengekomen via de Inspectie Leefomgeving en Transport over het niet 
toestaan van assistentiehonden. Hiermee heeft de minister van Infrastructuur en 
Waterstaat de toezegging afgedaan. 
 
Toezegging m.b.t. gehandicaptenparkeerplaatsen 
In het debat op 19 december 2019 over de uitvoering van het VN-verdrag heeft 
de minister van VWS toegezegd om in gesprek te gaan met de minister van IenW 
over duidelijke informatie op de website van gemeenten over de richtlijnen voor 
gehandicaptenparkeerkaarten. Dat gesprek heeft in het voorjaar plaatsgevonden. 
Het ministerie van IenW heeft naar aanleiding daarvan met de RDW gesproken 
over dit thema en informatie ontvangen over de Gehandicapten Parkeer App. Het 
Centraal Inkoop Bureau (CIB), een private partij die voor gemeenten de 
leverancier is van de gehandicaptenparkeerkaart, heeft deze app ontwikkeld. Deze 
app brengt de digitalisering van de gehandicaptenparkeerkaart, en daarmee ook 
het makkelijker ontsluiten van informatie van verschillende gemeenten, een stap 
verder. Het CIB heeft de app commercieel in de markt gezet en gemeenten 
moeten daar ook voor betalen. Zowel de VNG als het Gemeentelijk Netwerk voor 
Mobiliteit en Infrastructuur (GNMI) hebben de mogelijkheid van het gebruik van 
de app onder de aandacht van gemeenten gebracht. Daarnaast staat op de 
website van de VNG een uitgebreide set aan vragen en antwoorden over de 
23
richtlijnen voor gehandicaptenparkeerkaarten. Hiermee hebben de minister van 
 
20
 Kamerstukken 2019/20, 24170, nr. 213. 
21
 Kamerstukken 2019/20, 35300A, nr. 115. 
22
 Kamerstukken 2020/21, 23645, nr. 743. 
23
 https://vng.nl/sites/default/files/faq-gehandicaptenparkeerkaart-2015.pdf. 
PaginaPagina 2  1 vanvan 12 12

Hiermee heeft de staatssecretaris van Sociale Zaken en Werkgelegenheid deze 
toezegging afgedaan. Kort geleden heeft de staatssecretaris van SZW de Kamer 
Kenmerk
1773973-213481-DMO
bovendien geïnformeerd over de intensivering van het armoede- en 
schuldenbeleid om de gevolgen van de coronacrisis het hoofd te bieden en 
armoede en problematische schulden tegen te gaan. In de acties en maatregelen 
staan het burgerperspectief, het bevorderen van maatwerk en integraliteit van de 
dienstverlening centraal. Hiervoor is een bedrag een bedrag van € 146 miljoen 
euro aan extra middelen vrijgemaakt. 
 
Motie m.b.t. het in dienst nemen van ervaringsdeskundigen 
In het debat op 19 december 2019 over de uitvoering van het VN-verdrag is een 
door het lid Kerstens ingediende motie aangenomen m.b.t. het bevorderen van 
26
het in dienst nemen van ervaringsdeskundigen binnen de Rijksoverheid. Binnen 
de gehele Rijksoverheid werken in zeer uiteenlopende functies 
ervaringsdeskundigen vanuit de doelgroep van het VN-verdrag en vanuit de 
doelgroep van de Banenafspraak. Sommige van deze rijksambtenaren hebben zich 
verenigd in netwerken. Voorbeelden van deze netwerken zijn de League of 
Extraordinary People en VISUSRIJK. De League is een rijksbreed netwerk dat 
zichzelf omschrijft als een emancipatiebeweging van rijksambtenaren met een 
beperking, ongeacht onder welke wet of regelgeving zij precies vallen. Onder het 
rijksbrede netwerk zijn lokale Leagues actief binnen enkele vakministeries en 
rijksdiensten. Een ander rijksbreed netwerk is VISUSRIJK dat bestaat uit 
rijksambtenaren met een visuele beperking. Dit netwerk streeft naar het 
wegnemen van fysieke en digitale barrières in de werkomgeving die visueel 
beperkte Rijksambtenaren belemmeren om optimaal en zelfstandig kunnen 
(blijven) werken. Op deze manier draagt VISUSRIJK eraan bij dat zij dezelfde 
kansen krijgen als andere rijksambtenaren. Bovengenoemde netwerken zijn een 
gesprekspartner voor organisaties binnen de rijksoverheid en leveren een 
wezenlijke bijdrage aan de vertaling van het VN-verdrag naar de praktijk. Hiermee 
heeft de staatssecretaris van Binnenlandse Zaken en Koninkrijksrelaties invulling 
gegeven aan de motie. 
 
Toezegging werkomgeving VWS voor mensen met een beperking 
In het debat op 19 december 2019 over de uitvoering van het VN-verdrag heeft 
de minister van VWS toegezegd om de Kamer te informeren over initiatieven op 
het ministerie van VWS die zorgen voor een prettige werkomgeving voor 
werknemers met een beperking. Deze toezegging heeft invulling gekregen met 
interviews met medewerkers van VWS. In de interviews zijn positieve ervaren 
punten en verbeterpunten opgehaald en samen met de ervaringsdeskundigen 
omgezet naar interne actiepunten. In de voortgangsrapportage (paragraaf 3.7, p. 
61) wordt dit proces in meer detail beschreven. Hiermee heb ik deze toezegging 
afgedaan. 
 
Motie m.b.t. toegankelijkheid openbare ruimte 
In het debat op 19 december 2019 over de uitvoering van het VN-verdrag is een 
door het lid Laan-Geselschap ingediende motie aangehouden m.b.t. de 
27
toegankelijkheid van de openbare ruimte. Over de invulling van deze motie ben 
ik nog in gesprek met de VNG en minister van BZK.   
  
 
26
 Kamerstukken 2019/20, 24170, nr. 219. 
27
 Kamerstukken 2019/20, 24170, nr. 218. 
PaginaPagina 2  1 vanvan 12 12

