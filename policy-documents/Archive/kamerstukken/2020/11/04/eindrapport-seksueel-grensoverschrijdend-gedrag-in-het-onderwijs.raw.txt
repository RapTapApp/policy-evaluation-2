 
Seksueel grensoverschrijdend gedrag in het onderwijs| i 

 
Inhoudsopgave 
 
Seksueel grensoverschrijdend gedrag in het onderwijs| iii 

 
 
Seksueel grensoverschrijdend gedrag in het onderwijs| v 

 
 Seksueel grensoverschrijdend gedrag in het onderwijs 
 Inleiding 
In opdracht van het ministerie van Onderwijs, Cultuur en Wetenschap (OCW) heeft ResearchNed 
samen met Bureau Beke onderzoek gedaan naar seksueel grensoverschrijdend gedrag (SGG) in het 
onderwijs. Het doel van het onderzoek is inzicht verschaffen in de mogelijkheden van schoolbesturen, 
schoolleiders en onderwijzend personeel om seksueel grensoverschrijdend gedrag door 
onderwijspersoneel richting leerling te voorkomen en binnen de geldende wettelijke kaders effectief 
op te treden als het zich voordoet. 
 Aanleiding en achtergrond onderzoek 
Seksueel grensoverschrijdend gedrag is een terugkerend thema in Kamerdebatten en overleggen met 
sociale partners. Vorig jaar juni beantwoordde minister Slob Kamervragen over seksueel 
1
overschrijdend gedrag . De minister krijgt (net als zijn ambtsvoorgangers) met regelmaat de vraag of 
er meer gedaan kan worden om seksueel grensoverschrijdend gedrag door onderwijspersoneel tegen 
te gaan. Het aanpakken van deze problematiek in het onderwijs is een gevoelige kwestie. Zoals ook is 
onderstreept door OCW, staan beleidsmakers voor een dilemma. Jongeren vormen een kwetsbare 
doelgroep die in een veilige omgeving moeten kunnen opgroeien en leren. Daarom is het zeer 
wenselijk om de omgeving waarin jongeren onderwijs volgen zo veilig mogelijk te maken. Dit dient 
wel te worden bewerkstelligd met vertrouwen in de leerkrachten en zonder onnodige 
verdachtmakingen. Het is belangrijk een beleid te voeren dat breed wordt gedragen en met gevoel 
voor de bestaande dilemma’s is vormgegeven. Onterechte individuele beschuldigingen kunnen immers 
uitlopen op persoonlijke drama’s. 
 
Ook de beeldvorming voor de sector als geheel is hierbij van groot belang. In het basisonderwijs 
werken bijvoorbeeld weinig mannen; elk nieuwsfeit over grensoverschrijdend gedrag kan eraan 
bijdragen dat bepaalde groepen medewerkers bij voorbaat als verdacht worden gezien. Dat kan leiden 
tot wederzijds ongemak en tot terughoudendheid bij mannen om in het onderwijs te werken. Ook 
kunnen leerkrachten bepaalde handelingen of activiteiten met kinderen gaan vermijden. In de 
kinderopvang hebben incidenten er toe geleid dat mannelijke medewerkers bijvoorbeeld geen 
kinderen meer op schoot nemen. Dit tekent de gevoeligheid van de onderhavige materie en het 
belang om in dit onderzoek met goed onderbouwde resultaten en conclusies te komen. Versluiering 
van grensoverschrijdend gedrag is daarbij evenmin wenselijk. 
 
De overheid heeft twee kernmaatregelen getroffen voor een veilige schoolomgeving. Zo dienen 
scholen in het basisonderwijs (po), speciaal onderwijs (so), voortgezet speciaal onderwijs (vso) en het 
voortgezet onderwijs (vo) een actief veiligheidsbeleid te voeren en dit periodiek te monitoren. Dit is 
vastgelegd in de wet Veiligheid op school. Deze wet geldt niet voor het middelbaar beroepsonderwijs. 
Daarnaast bestaat de Verklaring Omtrent het Gedrag (VOG). Medewerkers van een onderwijsinstelling 
zijn wettelijk verplicht een geldige Verklaring Omtrent Gedrag (VOG) aan hun werkgever te 
overleggen. Met het aanvragen van een VOG wordt bekeken of het strafblad van de gescreende (zijn 
of haar justitieel verleden) geen belemmering vormt voor de functie die hij of zij wil vervullen. Een 
VOG is verplicht in alle onderwijssectoren. 
 
  
 
1 Op 9 juli 2019 Antwoord op schriftelijke vragen van het lid Rudmer Heerema (VVD) (ref: 2019Z12974). 
Seksueel grensoverschrijdend gedrag in het onderwijs| 7 

 
 Definitie van seksueel grensoverschrijdend gedrag 
In dit onderzoek wordt met seksueel grensoverschrijdend gedrag bedoeld gedrag dat plaatsvindt in 
een hiërarchische situatie, door een TBP richting leerlingen en studenten, waarbij de focus ligt op 
minderjarige slachtoffers. Het gaat zowel om lichte als ernstige vormen van seksueel overschrijdend 
gedrag. Lichte vormen zijn bijvoorbeeld seksueel getinte opmerkingen maken. Ernstige fysieke 
vormen van seksueel grensoverschrijdend gedrag zijn gedragingen die vallen onder de zeden-
wetgeving zoals aanranding, verkrachting, seksueel geweld. Andere niet-fysieke vormen van seksuele 
6
intimidatie zijn sexting, grooming, verspreiden van naaktfoto’s, sextortion en het maken, 
verspreiden of downloaden van kinderporno. 
 
6 Sextortion is afpersing met onder meer een seksueel getinte foto of video van het slachtoffer. 
Seksueel grensoverschrijdend gedrag in het onderwijs| 9 

 
 Vraagstelling en opzet onderzoek 
 Hoofdvraag en deelvragen 
De hoofdvraag die in dit onderzoek centraal staat is: 
 
Wat zijn de mogelijkheden van verschillende actoren in het onderwijs om seksueel 
grensoverschrijdend gedrag in het onderwijs te voorkomen en wat is bekend over de haalbaarheid 
en effectiviteit van deze maatregelen? 
 
Deze hoofdvraag valt uiteen in de volgende deelvragen: 
Analyse van wet- en regelgeving en bestaande maatregelen 
▪ Welke maatregelen hebben scholen en besturen (po, vo, (v)so en mbo) om seksueel 
grensoverschrijdend gedrag te voorkomen of tegen te gaan? 
▪ Welke van deze bestaande maatregelen zijn al dan niet effectief gebleken? Welke bestaande 
maatregelen (uit andere sectoren) worden in het onderwijs nog onvoldoende benut? 
▪ Wat is de juridische basis van deze maatregelen? 
Bekendheid met het wettelijke kader en bruikbaarheid van bestaande maatregelen 
▪ Zijn schoolleiders en besturen bekend met het wettelijke kader omtrent het voorkomen van 
seksueel grensoverschrijdend gedrag? 
▪ Welke bestaande maatregelen en mogelijkheden om zicht te krijgen op personeel dat seksueel 
grensoverschrijdend gedrag vertoont, zijn bekend bij scholen en worden (indien zich een 
incident voordoet) toegepast? 
▪ Hoe beoordelen verschillende actoren in het onderwijs deze maatregelen? 
▪ Wat zijn de knelpunten om zicht te krijgen op seksueel grensoverschrijdend gedrag in het 
onderwijs? 
▪ Ervaren schoolleiders drempels om (preventief en reactief) op te treden? 
Aard en omvang van seksueel grensoverschrijdend gedrag in het onderwijs 
▪ Wat kan er gezegd worden over de aard en de omvang van het seksueel grensoverschrijdend 
gedrag in het onderwijs? 
▪ Werken momenteel personen in het onderwijs met een zedenverleden? 
▪ Wat is bekend over recidive en zedendelicten? 
Vergelijkend onderzoek andere sectoren en landen 
▪ Welke relevante en effectieve maatregelen om seksueel grensoverschrijdend gedrag te 
voorkomen of terug te dringen gelden in andere sectoren en wat zijn daarbij de afwegingen en 
resultaten? 
▪ Welke relevante en effectieve maatregelen om seksueel grensoverschrijdend gedrag te 
voorkomen of terug te dringen gelden er in Caribisch Nederland? 
 Opzet van het onderzoek 
Voor de beantwoording van de onderzoeksvragen maken we gebruik van verschillende 
onderzoeksmethoden: een bureau-onderzoek, een kwantitatieve analyse en een kwalitatieve analyse. 
De invulling hiervan wordt weergegeven in figuur 2.1. Het onderzoek beslaat daarmee acht 
onderdelen die elk een deel van de vragen omtrent de aard en omvang van de problematiek, 
vergelijkend onderzoek en de maatregelen-analyse beantwoorden. 
Seksueel grensoverschrijdend gedrag in het onderwijs| 11 

 
Deze gegevens bieden echter geen volledig beeld van de omvang van de problematiek omdat het hier 
alleen geregistreerde incidenten betreft waar scholen/slachtoffers al stappen hebben ondernomen op 
basis van een incident. Er zullen ook gevallen zijn waarbij deze stappen nog niet zijn ondernomen, 
maar betrokkenen wel een vorm van seksueel grensoverschrijdend gedrag hebben ervaren. Daarom 
zijn naast de genoemde bronnen ook data van veiligheidsmonitoren geanalyseerd om het perspectief 
vanuit de scholen te bekijken, en ervaringen van personeel en leerlingen in de context van hun 
schoolomgeving in kaart te brengen. Voordeel van deze methode is het feit dat beide bronnen kunnen 
worden gecombineerd waardoor een betrouwbaarder beeld ontstaat. 
Politiedata en processenverbaal 
Zedenafdelingen van de politie houden voor zedendelicten een zakenlijst bij. Wij hebben bij de 
Nationale Politie deze zakenlijst, met alle zaken over de periode 2016 tot en met 2018, opgevraagd. 
Binnen deze zakenlijst is het mogelijk om te filteren met zoektermen, in het bijzonder ‘docent’, 
leraar’ en ‘school’. Deze manier van registreren is uniek voor de zedenpolitie, die los van het 
algemene registratiesystemen van de politie zicht wil hebben op wat er in Nederland speelt. Zaken 
die maatschappelijke onrust kunnen veroorzaken, zoals ingeval het grensoverschrijdend gedrag van 
een docent betreft, worden goed geregistreerd. We geven op basis van de deze politiedata een 
kwantitatief overzicht van de zaken naar jaar en zedenartikel. Om een indruk te geven om welk soort 
zedenzaken het gaat, zijn vijf dossiers, c.q. processenverbaal bestudeerd om meer zicht te krijgen op 
de context waarbinnen het delict zich heeft afgespeeld, de duur en de aard van het seksueel 
grensoverschrijdend gedrag, kenmerken van de verdachte en het slachtoffer en welke acties er nadien 
zijn geweest in termen van vervolgingsbeslissing van het openbaar ministerie. De zaken worden 
geanonimiseerd als casus gepresenteerd in de rapportage ter ondersteuning van het cijfermatige 
overzicht. 
Meldingen bij vertrouwensinspecteurs en dossiers 
Een manier om de aard en omvang van het seksueel grensoverschrijdend gedrag en seksueel misbruik 
in het onderwijs in kaart te brengen, is via meldingen bij de vertrouwensinspectie. Meldingen die te 
maken hebben met seksueel grensoverschrijdend gedrag worden door een vertrouwensinspecteur 
7
bijgehouden . Wij hebben de vertrouwensinspectie verzocht om deze meldingen met ons te delen, 
met als doel de aard van het probleem inzichtelijk te maken. De vertrouwensinspectie heeft geen 
toegang tot de dossiers gegeven. Wel heeft zij een aantal geanonimiseerde fictieve casussen met de 
onderzoekers gedeeld. 
VOG weigeringen 
Om een indicatie te krijgen van het aantal VOG-weigeringen over de periode 2016-2018 is bij het 
Ministerie van Veiligheid & Justitie een aanvraag gedaan naar het aantal weigeringen van een VOG 
voor een docent/leraar op grond van zijn zedenverleden. Deze zijn vervolgens geïnventariseerd. 
Analyse veiligheidsmonitoren 
Verschillende veiligheidsmonitoren (po, (v)so en mbo) onderzoeken met regelmaat de door 
leerkrachten, leerlingen en ouders ervaren sociale veiligheid in het onderwijs. Naast het voorkomen 
van incidenten brengen deze monitoren ook het veiligheidsbeleid van scholen in kaart. Deze monitor 
in het po en vo levert een landelijk beeld van verschillende aspecten van sociale veiligheid in het 
onderwijs. Eén van deze aspecten is (grensoverschrijdend) seksueel gedrag. In de vragenlijsten wordt 
dit in het vo gemeten bij leerlingen en personeelsleden, in het po alleen bij personeelsleden. Ook 
ouders van po-leerlingen krijgen een vragenlijst waarin aandacht is voor seksueel geweld. 
 
 
7 Bron: https://www.onderwijsinspectie.nl/onderwerpen/vertrouwensinspecteurs 
Seksueel grensoverschrijdend gedrag in het onderwijs| 13 

Kwalitatieve analyse 
Veiligheidsmonitor 
Analyse politiedata 
Benchmarkonderzoek 
Literatuuronderzoek 
 
Ook is aandacht besteed aan wat de school gemist heeft op het moment dat ze met deze 
problematiek in aanraking kwamen, of ze hulp of advies hebben ingewonnen en bij wie en hoe ze het 
een eventuele volgende keer zouden aanpakken of wat ze anders zouden doen. Ook is nagegaan of 
scholen lessen hieruit getrokken hebben en of zij hun beleid c.q. gedragsregels op school 
aangescherpt hebben. 
 Relatie onderzoeksvragen en methode 
In overzicht 2.1 is weergegeven welke bronnen en/of methoden er zijn gebruikt om de 
onderzoeksvragen te kunnen beantwoorden. 
Overzicht 2.1: Relatie tussen onderzoeksvragen, bronnen en/of methode 
Methode 
Analyse van wet- en regelgeving en bestaande maatregelen      
▪ Welke maatregelen hebben scholen en besturen (po, vo, pro, so en mbo) om seksueel 
X    X 
grensoverschrijdend gedrag te voorkomen of tegen te gaan? 
▪ Welke van deze bestaande maatregelen zijn al dan niet effectief gebleken? Welke 
X    X 
bestaande maatregelen worden in het onderwijs nog onvoldoende benut? 
▪ Wat is de juridische basis van deze maatregelen? X     
Bekendheid met wettelijke kader en bruikbaarheid van bestaande maatregelen      
▪ Zijn schoolleiders en besturen bekend met het wettelijke kader omtrent het voorkomen 
    X 
van seksueel grensoverschrijdend gedrag? 
▪ Welke bestaande maatregelen en mogelijkheden om zicht te krijgen op personeel dat 
    X 
seksueel grensoverschrijdend gedrag vertoont, zijn bekend bij scholen? 
▪ Als zich een incident voordoet, welke maatregelen worden dan toegepast?     X 
▪ Hoe beoordelen verschillende actoren in het onderwijs deze maatregelen? Wat is de 
    X 
effectiviteit en haalbaarheid van deze maatregelen? 
▪ Wat zijn de knelpunten om zicht te krijgen op seksueel grensoverschrijdend gedrag in  
X    
het onderwijs? X 
▪ Ervaren schoolleiders drempels om (preventief en reactief) op te treden? X    X 
Aard en omvang van seksueel grensoverschrijdend gedrag in het onderwijs      
▪ Wat kan er gezegd worden over de aard en de omvang van seksueel grensoverschrijdend 
  X X  
gedrag in het onderwijs? 
▪ Werken momenteel personen in het onderwijs met een zedenverleden?   X X  
▪ Wat is bekend over recidive en zedendelicten in het onderwijs? X     
Vergelijkend onderzoek andere sectoren en Caribisch Nederland      
▪ Welke relevante en effectieve maatregelen om seksueel grensoverschrijdend gedrag te 
voorkomen of terug te dringen gelden in andere sectoren en wat zijn daarbij de X     
afwegingen en resultaten? 
▪ Welke relevante en effectieve maatregelen om seksueel grensoverschrijdend gedrag te 
    X 
voorkomen gelden in Caribisch Nederland? 
▪ Welke bestaande maatregelen uit andere sectoren worden in het onderwijs nog 
X     
onvoldoende benut? 
Seksueel grensoverschrijdend gedrag in het onderwijs| 15 

 
Hoofdstuk negen bevat een samenvatting van de belangrijkste onderzoeksbevindingen. Daarin worden 
de onderzoeksvragen achtereenvolgend kort beantwoord. 
 
Het onderzoek heeft het karakter van een eerste verkenning van seksueel grensoverschrijdend gedrag 
in het onderwijs. Nog niet eerder is in Nederland onderzoek gedaan naar deze problematiek. Niet 
grootschalig of kwantitatief. Niet kleinschalig of kwalitatief. De bevindingen geven wel genoeg 
aanleiding voor het doen van een aantal aanbevelingen en die bevatten meer dan louter de 
aanbeveling om meer onderzoek te doen. Gezien het gebrek aan onderzoekgegevens en de ernst en 
impact van deze problematiek op de samenleving, is dat echter wel noodzakelijk. Alle aanbevelingen 
staan beschreven in hoofdstuk tien en daarmee ronden wij deze rapportage af. 
Seksueel grensoverschrijdend gedrag in het onderwijs| 17 

 
 Wet- en regelgeving omtrent SGG in het onderwijs  
 Inleiding 
In deze literatuurstudie gaan we als eerste in op enkele studies die de prevalentie van SGG in het 
onderwijs beschrijven en maken daarbij enkele noties over recidivepercentages. Daarna gaan we 
dieper in op de wet- en regelgeving waar scholen een beroep op kunnen doen bij SGG in hiërarchische 
situaties. We bekijken welke mogelijkheden scholen hebben om SGG te voorkomen of tegen te gaan 
en in hoeverre zij hiervan gebruik maken. Concreet staan in dit hoofdstuk de volgende 
onderzoeksvragen centraal: 
 
1. Wat is bekend over recidive en zedendelicten in het onderwijs? 
2. Als er SGG plaatsvindt: 
– wat zijn dan bestaande mogelijkheden voor scholen om zicht te krijgen op personeel dat SGG 
vertoont; 
– en welke mogelijkheden hebben scholen om dit te voorkomen of ertegen op te treden? 
3. Wat zijn de knelpunten om zicht te krijgen op SGG in het onderwijs? 
4. Wat is de juridische basis van deze maatregelen? 
 Zedendelicten en recidive in het onderwijs 
Incidenten rond seksueel grensoverschrijdend gedrag zijn niet onbekend in het onderwijs. In 
verschillende buitenlandse studies is de aard en omvang beschreven. Het overgrote deel van deze 
studies heeft echter betrekking op het hoger onderwijs. Een van de meest uitgebreide studies naar 
seksueel misbruik en seksueel wangedrag binnen het hoger onderwijs is uitgevoerd door de Association 
of American Universities (AAU) en Westat. Door middel van een online survey ondervroegen zij 
150.072 studenten van zevenentwintig verschillende Amerikaanse universiteiten (Cantor, et al., 
8
2015). 
 
Bijna twaalf procent van de ondervraagde studenten rapporteert dat ze vanaf het moment van 
inschrijving aan de universiteit te maken hebben gehad met (i.e. een eigen ervaring) verkrachting of 
9
aanranding. Deze vorm van slachtofferschap blijkt significant hoger voor vrouwelijke studenten en 
studenten die zichzelf identificeren als transgender, genderqueer, gender non-conform of 
onderzoekend, dan voor mannelijke studenten. Bachelorstudenten rapporteren eveneens een hogere 
10
mate van slachtofferschap voor aanranding of verkrachting in vergelijking met masterstudenten. 
Daarnaast geeft 47,7 procent van het totaal aantal ondervraagde studenten aan dat zij vanaf het 
moment van inschrijving aan de universiteit te maken hebben gehad met seksuele intimidatie (Cantor 
11
et al., 2015). 
 
 
8 In deze studie wordt gesproken van ‘campus sexual assault and misconduct’, waarbij het dus gaat om incidenten van 
seksueel misbruik of wangedrag die hebben plaatsgevonden op of rond de campussen van de 27 institutions of higher 
education (IHEs). 
9 Cantor et al. (2015) duiden deze vorm van slachtofferschap met: Nonconsensual Sexual Contact by Physical Force, 
Threats of Physical Force, or Incapacitation. ‘This combination of tactics and behaviors generally meets legal 
definitions of rape (penetration) and sexual battery (sexual touching).’ (p. viii). 
10 Daders van verkrachting of aanranding worden in het onderzoek van Cantor et al. (2015) niet geïdentificeerd. Het is 
daarom niet mogelijk om na te gaan of er sprake is van verkrachting of aanranding door met taken belaste personen 
binnen de onderwijsinstelling. 
11 Seksuele intimidatie wordt in dit onderzoek omschreven als: ‘a series of behaviors that interfered with the victim’s 
academic or professional performances, limited the victim’s ability to participate in an academic program, or 
created an intimidating, hostile, or offensive social, academic, or work environment.’ (p. xv). 
Seksueel grensoverschrijdend gedrag in het onderwijs| 19 

 
Hoewel bovengenoemde studies enig inzicht geven in de omvang van seksueel grensoverschrijdend 
gedrag binnen het onderwijs en de betrokkenheid van met taken belaste personen, is dit beeld 
beperkt. (Buitenlandse) studies naar incidenten van seksueel grensoverschrijdend gedrag in het 
primair of speciaal onderwijs zijn – voor zover bij de onderzoekers bekend is – schaars. Daarnaast 
heeft geen van de besproken studies naar seksueel grensoverschrijdend gedrag in het onderwijs 
gegevens verzameld over recidive van met taken belaste personen (cf. Cantalupo & Kidder, 2017). Om 
toch wat te kunnen zeggen over de recidive(risico’s), wordt in bijlage II ingegaan op recidive van 
verschillende typen zedendelinquenten. 
 
Vanwege het inherente leeftijdsverschil tussen leerlingen en met taken belaste personen zullen deze 
plegers van seksueel grensoverschrijdend gedrag voornamelijk in de categorie ‘misbruikers van 
kinderen’ vallen en/of in de categorie ‘hands-off’ plegers (kinderpornodelicten). Overall beschouwd, 
is de zedenrecidive van deze typen plegers beperkt, althans als wordt afgegaan op de geregistreerde 
delicten. In werkelijkheid kan sprake zijn van meer delicten. Het dark-number bij zedendelicten is 
groot, wat (indirect) blijkt uit de prevalentiecijfers uit voornoemde onderzoeken. 
 Wet- en regelgeving in het onderwijs: sector- en themawetten 
Dit onderzoek naar seksueel grensoverschrijdend gedrag heeft betrekking op het primair onderwijs 
(po), het voortgezet onderwijs (vo; waar ook het praktijkonderwijs toebehoort), het speciaal 
onderwijs (so), het voortgezet speciaal onderwijs (vso) en het middelbaar beroepsonderwijs (mbo). 
Voor alle onderwijstypen geldt een wettelijk kader specifiek gericht op het tegengaan van SGG van 
TBP jegens leerlingen. Zo verbiedt de onderwijswetgeving van 1999 enige vorm van seksuele 
17
toenadering van TBP tot minderjarige leerlingen. Deze wetgeving heeft betrekking op wijzigingen in 
de volgende sectorwetten: 
 
18
▪ Wet op het voortgezet onderwijs (WVO) voor het voortgezet onderwijs en praktijkonderwijs; 
19
▪ Wet op de expertisecentra (WEC) voor een school voor speciaal onderwijs, voor voortgezet 
speciaal onderwijs of voor speciaal en voortgezet speciaal onderwijs; 
20
▪ Wet op het primair onderwijs (WPO) voor het primair onderwijs; 
21
▪ Wet educatie en beroepsonderwijs (WEB) voor het middelbaar beroepsonderwijs. 
 
Daarnaast heeft de overheid kerndoelen geformuleerd die ook betrekking hebben op seksualiteit. 
Verder stelt artikel 249 van het Wetboek van Strafrecht dat ontuchtige handelingen door bijvoorbeeld 
22
een schoolmedewerker jegens een leerling strafbaar zijn. In de volgende paragrafen lichten we toe 
welke mogelijkheden deze maatregelen en de bijbehorende wet- en regelgeving aan scholen bieden. 
 
Naast sectorwetten zijn er ook themawetten (medezeggenschap, toezicht en leerplicht) en overige 
wetten en regelgeving in relatie tot onderwijs (zoals Wet op jeugdzorg en Wet openbaarheid van 
bestuur) die relevant zijn voor het wettelijk kader. Indien van toepassing verwijzen we hier expliciet 
naar. 
 
17 https://zoek.officielebekendmakingen.nl/stb-1999-313.html 
18 Bron: https://wetten.overheid.nl/BWBR0002399/2016-08-01/#TiteldeelI_Artikel3b 
19 Bron: https://wetten.overheid.nl/BWBR0003549/2019-08-01 
20 Bron: https://wetten.overheid.nl/BWBR0003420/2019-08-01 
21 Bron: https://wetten.overheid.nl/BWBR0007625/2019-08-01 
22 https://wetten.overheid.nl/BWBR0001854/2016-07-01#BoekTweede_TiteldeelXIV_Artikel249. ‘Hij die ontucht pleegt 
met zijn minderjarig kind, stiefkind of pleegkind, zijn pupil, een aan zijn zorg, opleiding of waakzaamheid 
toevertrouwde minderjarige of zijn minderjarige bediende of ondergeschikte, wordt gestraft met gevangenisstraf van 
ten hoogste zes jaren of geldboete van de vierde categorie’ (249 WvSR).  
Seksueel grensoverschrijdend gedrag in het onderwijs| 21 

 
Screening in praktijk 
Bij de VOG-aanvraag volgen drie stappen: 
 
▪ Justis onderzoekt of de aanvrager strafbare feiten heeft gepleegd. Als blijkt dat de aanvrager 
geen strafbare feiten op zijn of haar naam heeft staan, geeft Justis de VOG af; 
▪ zijn er delicten geregistreerd, dan wordt beoordeeld of deze relevant zijn ten opzichte van het 
doel waarvoor de VOG is aangevraagd; 
▪ vervolgens wordt aan de hand van een screeningsprofiel beoordeeld of delicten een belemmering 
(kunnen) vormen voor de afgifte van de VOG. 
 
Bij de beoordeling van de justitiële gegevens van de aanvrager wordt tevens een terugkijktermijn in 
acht genomen. Hierbij wordt een onderscheid gemaakt tussen de gevallen waarin de terugkijktermijn 
niet in duur wordt beperkt en de gevallen waarin de terugkijktermijn wel in duur wordt beperkt. De 
terugkijktermijn wordt niet in duur beperkt als het misdrijven betreft tegen de zeden en de VOG 
27
wordt aangevraagd voor werkzaamheden met kwetsbare groepen, zoals minderjarigen. 
 
Bij de afgifte van een VOG kan onderscheid worden gemaakt tussen het objectieve criterium en het 
subjectieve criterium, die we hierna toelichten. 
Objectieve criterium 
In beginsel wordt een afgifte van een VOG geweigerd als wordt voldaan aan het objectieve criterium. 
Concreet betreft het objectieve criterium de beoordeling of justitiële gegevens die ten aanzien van 
de aanvrager zijn aangetroffen een belemmering vormen voor een behoorlijke uitoefening van de 
28
functie waarvoor de VOG is aangevraagd. Het objectieve criterium bestaat uit elementen : 
 
▪ justitiële gegevens (strafbaar feit); 
▪ indien herhaald; 
▪ risico voor de samenleving; 
▪ een belemmering voor een behoorlijke uitoefening van de functie/taak/bezigheid. 
 
Bij het criterium ‘risico voor de samenleving’ wordt een onderverdeling gemaakt in risico’s voor 
informatie, geld, goederen, diensten, zakelijke transacties, proces, aansturen organisatie en 
personen. Met behulp van een screeningsprofiel worden de risico’s nader uitgewerkt. Op basis hiervan 
kan worden beoordeeld of een justitieel gegeven als relevant moet worden beschouwd voor het doel 
29,30
van de aanvraag. 
 
De relatie tussen het justitiële gegeven en de functie die de aanvrager gaat vervullen, bepaalt of een 
justitieel gegeven, gelet op het risico voor de samenleving, een belemmering vormt voor een behoor-
lijke uitoefening van de bezigheid. Met betrekking tot het onderwijs is dit element relevant aangezien 
een dergelijke belemmering kan bestaan op grond van de aard van het delict én de locatie van de 
werkzaamheden. Voor zedendelicten wordt hierbij óók beoordeeld of bij de uitoefening van de 
betreffende functie sprake is van een gezags- of afhankelijkheidsrelatie, en of de betreffende functie 
wordt uitgevoerd op een locatie waar zich kwetsbare personen bevinden. Als van een of beide 
condities sprake is en een belemmering wordt aangenomen voor een behoorlijke uitoefening van de 
functie, taak of bezigheid, dan is een verscherpt toetsingskader van toepassing. In het onderwijs is 
sprake van beide situaties. De gevallen die onder dit verscherpte toetsingskader vallen, waarin als 
uitgangspunt wordt genomen dat VOG wordt geweigerd, zijn opgenomen in de bijlage. 
 
27 Zoals opgenomen in de artikelen 240b tot en met 250 van het Wetboek van Strafrecht, alsmede de artikelen 250a tot 
en met 250ter (oud) en/of artikel 273f van het Wetboek van Strafrecht. 
28 Staatscourant (2017) nr. 68620 
29 Bron: https://www.justis.nl/binaries/19411446_Screeningsprofielen_VOG%20NP_def_tcm34-371057.pdf 
30 Wet justitiële en strafvorderlijke gegevens artikelen 28 tot en met 39 (beleidsregels VOG-NP-RP 2018) 
Seksueel grensoverschrijdend gedrag in het onderwijs| 23 

 
Inmiddels kan een VOG gratis worden aangevraagd door vrijwilligers die met kwetsbare groepen 
werken, waaronder vrijwilligers op basisscholen. Voorwaarde voor deelname aan de VWS-regeling is 
dat de school of organisatie een breder integriteitsbeleid voert waarvan de VOG onderdeel uitmaakt, 
35
alleen dan heeft de VOG aantoonbare meerwaarde. 
 
33 
School & Veiligheid geeft bij haar voorlichting aan dat het ondanks de verplichting en inrichting van 
de VOG nog steeds mogelijk is dat er iemand voor de klas staat tegen wie ooit klachten waren over 
ongewenst gedrag. Dit is bijvoorbeeld mogelijk wanneer de aangifte nog in behandeling is bij de 
politie (een zaak kan namelijk pas worden gescreend door Justis wanneer het OM de zaak heeft 
opgepakt) of wanneer een personeelslid ontslag neemt na een incident en er geen aangifte wordt 
gedaan en hij of zij vervolgens start op een andere school of instelling. Om die reden wordt 
geadviseerd altijd referenties op te vragen van sollicitanten. 
Illustratief voor deze problematiek is een voorval met een docent uit Spijkenisse. In 2016 werd bekend 
dat de docent in kwestie ondanks verschillende meldingen van ongewenst gedrag door diverse scholen 
aan de vertrouwensinspectie, toch een VOG kon overleggen omdat er pas in een later geval aangifte 
36
werd gedaan. Doordat de vertrouwensinspectie informatie over dergelijke meldingen niet aan 
scholen mag verstrekken, kon de docent in kwestie zolang er nog geen aangifte was gedaan, toch 
ergens anders aan het werk. Na een melding overlegt de vertrouwensinspectie altijd met een school, 
37
die vervolgens moet besluiten of er aangifte wordt gedaan door het bevoegd gezag. 
Een deel van de verantwoordelijkheid ligt dus bij scholen en instellingen zelf. Stichting School & 
Veiligheid besteedt in haar voorlichting en in opleidingen van vertrouwenspersonen in het onderwijs 
aandacht aan dit aspect. De stichting geeft tevens aan waar scholen zelf hun verantwoordelijkheid 
38
kunnen nemen. Zo wordt geadviseerd om altijd te controleren op een recent en geldige VOG, actief 
referenties op te vragen, nieuw personeel een verklaring te laten onderteken en toe te zien op 
fraude. Bij dat laatste aspect kunnen werkgevers zien aan welke echtheidskenmerken een VOG moet 
voldoen. In het verlengde daarvan kan er door scholen en instellingen ook gekeken worden naar de 
personen waarvoor een VOG niet verplicht is. Dit is het geval voor stagiairs (die geen contract 
hebben), bestuurders en vrijwilligers zoals hulpouders. In het vo en mbo is de VOG bovendien niet 
verplicht voor onderwijsondersteunend personeel belast met werkzaamheden in verband met 
39
contractactiviteiten, zoals hr-medewerkers . Scholen en besturen hebben wel altijd de mogelijkheid 
40
om in deze gevallen toch om een VOG te vragen. 
 Preventieve maatregelen: het schoolklimaat 
De tweede categorie maatregelen die scholen preventief kunnen nemen, betreft het school- en 
instellingsklimaat. We bekijken hiervoor de recente wetgeving met betrekking tot het veiligheidsplan 
voor scholen en onderwijsinstellingen en de handhaving hiervan. 
 
Sinds 1 augustus 2015 bestaat voor scholen in het basisonderwijs, voortgezet onderwijs en speciaal 
onderwijs de wettelijke verplichting om actief in te zetten op een veilig schoolklimaat voor leer-
lingen. Dit is vastgelegd in de Wet Veiligheid op school die voorziet in een uitbreiding in de bestaande 
onderwijswetgeving (sectorwetten) van het po, vo en (v)so. Deze wetgeving is niet van toepassing op 
het mbo, maar een vergelijkbare regelgeving valt binnen de Arbeidsomstandighedenwet (Arbowet). 
41
Deze behelst dat instellingen verplicht zijn om een sociaal veiligheidsbeleid te voeren . Aan de ene 
 
35 Kamerstuk 34775-VI nr. 106, vergaderjaar 2017/18; https://zoek.officielebekendmakingen.nl/kst-34775-VI-106.html  
36 https://www.rijnmond.nl/nieuws/145598/Verdachte-wiskundeleraar-ging-eerder-in-de-fout  
37 Zie ook paragraaf 3.5 over repressieve maatregelen die scholen kunnen treffen. 
38 https://www.schoolenveiligheid.nl/po-vo/kennisbank/verklaring-omtrent-gedrag-vog-voor-onderwijsmedewerkers/ 
39 Een dergelijk activiteit houdt een opdracht in die een onderwijsinstelling op commerciële basis uitvoert voor een 
onderneming. Het kan bijvoorbeeld gaan om onderzoek. 
40 https://www.schoolenveiligheid.nl/po-vo/kennisbank/verklaring-omtrent-gedrag-vog-voor-onderwijsmedewerkers/ 
41  Arbeidsomstandighedenwet, artikel 3.2 
Seksueel grensoverschrijdend gedrag in het onderwijs| 25 

 
Voor dit onderzoek hebben we een eerste inventarisatie uitgevoerd door bij een steekproef van dertig 
willekeurig geselecteerde scholen en instellingen na te gaan of het veiligheidsplan online te 
raadplegen is en, zo ja, of er zaken vermeld staan over (eventuele maatregelen tegen) SGG. Ook 
bekeken we de communicatie over de klachtenregeling en de functie van vertrouwenspersoon (bijlage 
IV). Het betreft hier slechts een kleine steekproef van dertig scholen en instellingen en om deze 
reden kunnen wij op basis van de gevonden informatie geen generalistische conclusies trekken. Deze 
eerste inventarisatie is gebruikt als achtergrond en voorbereiding op de telefonische interviews met 
schoolleiders die later volgen in dit rapport. 
 
In de helft (15 scholen en instellingen) van de gevallen werd het veiligheidsplan online weergegeven 
op de website en bij dertien van deze vijftien was dit een actueel veiligheidsplan, dat wil zeggen niet 
ouder dan twee jaar. Bij de scholen en instellingen die het veiligheidsplan niet online beschikbaar 
hadden, gold in bijna alle gevallen dat er over gesproken werd in de schoolgids, maar dat de 
informatie ofwel te versnipperd was ofwel niet online beschikbaar was. Informatie over de 
klachtenregeling was bij 28 scholen en instellingen online beschikbaar. Ook de vertrouwenspersoon 
werd in bijna alle gevallen met naam en contactgegevens expliciet op de website van de betreffende 
school of instelling vermeld. 
 
Wanneer het specifiek SGG betreft, vinden we minder expliciet uitgewerkte maatregelen. Zo hebben 
niet alle scholen hieromtrent gedragsregels opgenomen en zijn protocollen vaak meer generiek. Het 
anti-pestprotocol daarentegen komt wel prominent naar voren. Op dit laatste aspect is dan ook 
uitvoerig ingezet door de overheid. 
 SGG in het onderwijs: repressieve maatregelen 
Ondanks preventieve maatregelen die scholen en instellingen treffen kan het toch voorkomen dat 
seksueel grensoverschrijdend gedrag plaatsvindt tussen een leerkracht en een leerling. Als een 
incident zich voordoet is er een aantal repressieve maatregelen waar op teruggevallen kan worden. 
Ten eerste is er de meldplicht om het incident aan te kaarten en ten tweede een adequate opvolging 
van incidenten. 
 Repressieve maatregelen: de meldplicht 
De onderwijswet (1999) verbiedt seksueel contact, seksuele toenadering en seksuele handelingen 
tussen TBP en minderjarige en/of wilsonbekwame leerlingen. De wet schrijft voor dat bij het 
vermoeden van een zedenmisdrijf gepleegd door een schoolmedewerker richting een minderjarige 
leerling, elke schoolmedewerker verplicht is om het bevoegd gezag (het schoolbestuur) hierover te 
46
informeren: de zogenaamde ‘meldplicht’ . Wat deze zedenmisdrijven zijn, staat in het Wetboek van 
Strafrecht. Overigens kan SGG ook gedragingen omvatten die niet direct onder de zedenwetgeving 
vallen, zoals het maken van seksueel getinte opmerkingen. Dit valt volgens de onderwijswet onder de 
noemer seksuele intimidatie. Hierbij gaat het niet zozeer om de intentie van de dader, maar om de 
interpretatie van de ontvanger. Seksuele intimidatie valt niet onder de strafbare feiten zoals 
omschreven in het Wetboek van Strafrecht en daarmee vallen deze niet per se onder de meldplicht. 
Als seksuele intimidatie zich voordoet op school wordt wel aanbevolen om met de vertrouwens-
inspectie in overleg te gaan, omdat het soms lastig te beoordelen is of een melding valt onder 
seksuele intimidatie of seksueel misbruik. 
 
  
 
46  https://www.schoolenveiligheid.nl/wp-content/uploads/sites/2/2016/04/Grenzen-aan-gedrag.pdf 
Seksueel grensoverschrijdend gedrag in het onderwijs| 27 

Repressief
Preventief
 
Selectie Meldplicht
Schoolklimaat Opvolgbeleid
 
Figuur 3.1: Vier facetten van belang bij een vermoeden van een misdrijf tegen de zeden.  
In de wet- en regelgeving is de belangrijke taak bij de scholen gelegd om binnen alle vier deze 
facetten zelf stappen te ondernemen om de schoolomgeving zo veilig mogelijk te houden/maken voor 
de leerlingen en studenten. Voor de selectie van personeelsleden betekent dit onder andere dat, 
naast de verplichte VOG, de onderwijsinstellingen zelf ook stappen moeten nemen om geschikte 
kandidaten te werven. Zo kan men referenties opvragen van aspirant-werknemers. Voorts is een goed 
veiligheidsplan, zoals gesteld door Stichting School & Veiligheid, een levendig document dat steeds 
opnieuw moet worden afgestemd op de realiteit. Het document moet gaan leven en onderdeel 
worden van het schoolklimaat. Aan repressieve zijde moet het schoolklimaat zo zijn ingericht dat een 
meldplicht niet langer wordt gezien als ‘oncollegiaal’, maar een plicht ten behoeve van een veilig 
schoolklimaat. De meldplicht dient op een consistente manier te worden toegepast. Ook moet helder 
zijn bij het betrokken bestuur en bij personeelsleden wat de wet voorschrijft wanneer er een redelijk 
vermoeden wordt gemeld van een zedenmisdrijf. Het bevoegd gezag moet onverwijld overleggen met 
een vertrouwensinspecteur, en wanneer er na overleg nog steeds een redelijk vermoeden bestaat 
moet er aangifte worden gedaan. 
Seksueel grensoverschrijdend gedrag in het onderwijs| 29 

 
 Schoolleiders over regelgeving en maatregelen 
 Inleiding 
Om een beeld te krijgen van de geschetste problematiek, de beschikbare maatregelen om seksueel 
grensoverschrijdend gedrag tegen te gaan en de bruikbaarheid ervan, zijn telefonische interviews 
gehouden met twintig schoolleiders (directeuren, rectoren, afdelingshoofd) van Nederlandse scholen 
met verschillende onderwijsvormen. De betreffende scholen zijn random benaderd. Met andere 
woorden, er bestond geen specifieke aanleiding om juist deze scholen om een interview te vragen. Bij 
de selectie van scholen is wel gestreefd naar voldoende spreiding over de onderwijsvormen. 
 
Het spreekt vanzelf dat een serie van slechts twintig gesprekken geen volledig en representatief beeld 
kan geven van de stand van zaken op scholen in het algemeen, laat staan van bepaalde 
onderwijsvormen in het bijzonder. Wel kunnen deze gesprekken een indicatie geven van hoe goed 
schoolleiders bekend zijn met regels en voorschriften, hoe deze worden geïmplementeerd en hoe 
effectief ze volgens betrokkenen zijn. 
Tabel 4.1: Respons 
Onderwijsvorm Aantal geïnterviewde schoolleiders 
Primair onderwijs 4 
Speciaal onderwijs 2 
Praktijkonderwijs 4 
Voortgezet onderwijs 5 
Voortgezet speciaal onderwijs 1 
Middelbaar beroepsonderwijs 4 
Totaal 20 
 
Aan schoolleiders is gevraagd wat hun ervaringen zijn met de werking en opbrengst van maatregelen 
en voorschriften die vanuit de overheid zijn opgesteld om (onder andere) seksueel grensover-
schrijdend gedrag (hierna: SGG) van personeel richting leerlingen te voorkomen en/of tegen te gaan. 
De volgende maatregelen zijn besproken: 
 
▪ het veiligheidsbeleid dat scholen verplicht zijn te voeren en te monitoren; 
▪ de Verklaring Omtrent Gedrag (VOG); 
▪ de meldplicht; 
▪ de overlegplicht; 
▪ de aanstelling van vertrouwenspersonen. 
 
Ook is gevraagd of de geïnterviewden bepaalde knelpunten ervaren in het zicht krijgen op of optreden 
in geval van SGG van personeel richting leerlingen, en of zij aanbevelingen kunnen bedenken voor het 
beleid hierop. In bijlage V is de interviewleidraad voor deze serie gesprekken opgenomen. 
 Kennis van het wettelijke kader 
Allereerst is gevraagd of schoolleiders het idee hebben goed bekend te zijn met het wettelijk kader 
rondom SGG van onderwijspersoneel. Vier van de twintig respondenten vinden zelf hier goed van op 
de hoogte te zijn, de rest twijfelt hier in meer of mindere mate over (8 nauwelijks en 8 redelijk op de 
hoogte). Meerdere schoolleiders geven aan dat zij wel weten waar zij de nodige informatie kunnen 
vinden, maar te weinig met deze problemen in aanraking komen om de kennis paraat te hebben.  
Seksueel grensoverschrijdend gedrag in het onderwijs| 31 

 
De respondenten die het verplichte veiligheidsbeleid positief beoordelen, geven voornamelijk als 
reden dat een plan handvatten biedt waar men in acute situaties op terug kan vallen, en dat door het 
plan op te stellen en te toetsen het bewustzijn wordt vergroot en hierdoor problemen sneller zullen 
worden gesignaleerd en aangepakt. 
 
Eén schoolleider ziet behalve voordelen ook nadelen aan een veiligheidsplan en vreest dat 
gedragsregels niet alleen verhelderend maar ook belemmerend kunnen werken voor personeel. 
Medewerkers kunnen concluderen dat zij bij alles wat zij doen moeten nadenken of het wel oké is en 
voortdurend vrezen dat hun gedrag verkeerd wordt opgevat. 
Tabel 4.4: Oordeel maatregel veiligheidsplan 
Wat vindt u van deze maatregel – het verplicht uitwerken van een veiligheidsplan – als het gaat om het voorkomen 
van SGG? 
Goed 9 
Beperkte impact 10 
Zowel voor als nadelen 1 
Totaal 20 
 Verklaring Omtrent Gedrag 
Medewerkers van onderwijsinstellingen zijn wettelijk verplicht een geldige Verklaring Omtrent Gedrag 
(VOG) aan hun werkgever te overleggen (zie ook hoofdstuk 3). 
 
Alle ondervraagde schoolleiders zijn zonder uitzondering op de hoogte van de verplichte VOG in het 
onderwijs en passen deze maatregel toe op hun school. Een enkele keer is genoemd dat het door 
tijdsdruk en grote behoefte aan personeel bij uitzondering wel eens is voorgekomen dat een nieuwe 
docent al aan het werk ging terwijl de VOG nog onderweg was. Sommige scholen gaan verder dan de 
wettelijke voorschriften en vragen ook een VOG van personen waarbij dit niet verplicht is, zoals 
bijvoorbeeld ouders die regelmatig op school actief zijn. In het algemeen wordt door alle scholen 
streng gelet op het overleggen van een VOG door nieuwe personeelsleden en in sommige gevallen 
wordt dit bijvoorbeeld ook door de accountant nauwlettend in de gaten gehouden. 
 
Over de werking van de VOG houden veel schoolleiders een slag om de arm (tabel 4.5). De meesten 
vinden de VOG wel een goed hulpmiddel voor een eerste selectie in personeel. Maar een meerderheid 
benadrukt ook dat de VOG slechts een beperkte impact heeft en geen garanties biedt, bijvoorbeeld 
omdat verstrekking afhankelijk is van wat er officieel is geregistreerd en omdat het slechts een 
momentopname betreft. Twee respondenten zijn zelfs ronduit negatief over de werking van de VOG, 
omdat het een schijnzekerheid biedt. In het algemeen zijn de schoolleiders het er over eens dat de 
VOG wel een hulpmiddel kan zijn, maar nooit zekerheid geeft. 
Tabel 4.5: Oordeel maatregel VOG 
Wat vindt u van de VOG als maatregel voor het voorkomen van SGG? 
Goed 6 
Beperkte impact 12 
Slecht 2 
Totaal 20 
 
  
Seksueel grensoverschrijdend gedrag in het onderwijs| 33 

 
En ten vierde kan een melding ook voor de melder onveilige gevoelens opleveren, omdat hij of zij er 
op kan worden aangekeken (des te meer als de melding over een oudere/intimiderende collega gaat). 
Zeven respondenten verwachten niet dat personeel een drempel ervaart om te melden, omdat het 
hun professionele plicht is om voor het welzijn van leerlingen en studenten op te komen en omdat de 
eigen cultuur daartoe als voldoende veilig wordt ervaren. 
 
Drie van de ondervraagde schoolleiders hebben wel eens een melding over SGG van een medewerker 
ontvangen (hoewel de wettelijke meldplicht ten tijde van de melding nog niet bij alle drie bestond). 
 Overlegplicht bestuur met vertrouwensinspecteur 
Als een schoolbestuur een melding heeft ontvangen over een mogelijk zedendelict door een 
personeelslid, dan geldt de overlegplicht: het bestuur dient daarover onverwijld in overleg treden 
met de vertrouwensinspectie. De vertrouwensinspecteur kan het bestuur informeren en adviseren 
over te nemen maatregelen en stappen, bijvoorbeeld over de communicatie over het incident binnen 
en buiten de school. Als na overleg met de vertrouwensinspecteur een redelijk vermoeden blijft 
bestaan van een delict, is de school verplicht om aangifte te doen bij de politie. 
 
Veertien van de twintig schoolleiders zijn op de hoogte van de wettelijke verplichting om bij 
meldingen een vertrouwensinspecteur in te schakelen. Zes schoolleiders daarentegen niet – toch een 
substantieel deel van het totale aantal respondenten. 
 
Bijna alle schoolleiders die de overlegplicht kennen, zijn daarover positief en dat geldt ook voor de 
meeste respondenten die pas tijdens het interview van de overlegplicht horen (tabel 4.8). Men vindt 
het verstandig dat bij een zo sterk beladen incident een externe en objectieve persoon kan worden 
betrokken, met de juiste expertise en ervaring. Het faciliteert de verantwoording naar buiten toe, 
maar biedt schoolbesturen ook inhoudelijk houvast en zekerheid. Eén respondent betwijfelt of de 
maatregel goed zou zijn in geval van slechts een vermoeden, omdat de kans bestaat dat de kwestie 
onterecht groter wordt gemaakt door het buiten de school te delen.  
Tabel 4.8: Oordeel maatregel vertrouwensinspecteur 
Wat vindt u van verplicht betrekken vertrouwensinspecteur? 
Goed 17 
Twijfel 1 
Geen mening (niet bekend met overlegplicht) 2 
Totaal 20 
 
Vijf schoolleiders hebben zelf ervaring met een vertrouwensinspecteur in de context van SGG, 
waarvan één met betrekking tot een incident tussen leerlingen onderling en vier naar aanleiding van 
een melding over een personeelslid. Deze vijf schoolleiders zijn tevreden over het functioneren van 
de vertrouwensinspecteur in de betreffende situaties; alle te nemen stappen werden goed 
geadviseerd en begeleid en men had vertrouwen in de expertise van de inspecteur. 
 Aanwezigheid van vertrouwenspersonen 
Zoals ook omschreven in de literatuuranalyse, moeten scholen een klachtenregeling hebben waarin is 
gespecificeerd bij wie men (leerlingen, ouders, personeel) terecht kan met klachten. Dit 
aanspreekpunt kan een vertrouwenspersoon zijn, maar deze specifieke rol is niet verplicht.  
Seksueel grensoverschrijdend gedrag in het onderwijs| 35 

 
Om te kunnen vertrouwen op het boven water komen van eventuele problemen, is het belangrijk om 
te investeren in een open cultuur op school, het houden van korte lijnen en het blijven bespreken van 
hoe men met elkaar omgaat. Zeker bij dit beladen onderwerp schatten de respondenten in dat er 
sprake zal zijn van schaamte, taboe en angst. Ook wordt tijdsdruk als belangrijk knelpunt genoemd in 
het zicht krijgen op (en kunnen optreden tegen) SGG: met name in het basisonderwijs hebben 
leerkrachten voortdurend te maken met verschillende vakken, verschillende leerlingniveaus, en 
verschillende problemen, waardoor het lastig is om aan alle taken zorgvuldig aandacht te kunnen 
geven. 
Tegengaan van SGG 
De meeste schoolleiders zien in principe geen knelpunten in de wettelijke mogelijkheden van scholen 
om te kunnen handelen bij een incident. Wel ervaren zij knelpunten in het definiëren van een 
incident: wanneer is een vermoeden sterk genoeg, en hoe stel je de waarheid vast? Als eenmaal 
formeel stappen worden genomen is er geen weg terug. Een schoolleider onderstreept hoe belangrijk 
het is om hier zorgvuldig mee om te gaan, omdat zelfs als een melding uiteindelijk onterecht blijkt te 
zijn, de beschuldigde medewerker al zo beschadigd is dat deze mogelijk niet op school in dienst kan 
blijven. Volgens de regels is het echter zonder bewijs van een terechte beschuldiging moeilijk om een 
werknemer te ontslaan of het contract te beëindigen. 
 
Een andere schoolleider ziet een groot knelpunt in het niet kunnen optreden wanneer er geen formele 
melding of aangifte wordt gedaan. Een kwaadwillende persoon kan zich in dat geval vrijwel 
probleemloos van school tot school blijven bewegen omdat schoolleiders onderling ook niet zonder 
toestemming informatie over hun werknemers mogen delen. 
 
Een respondent noemt het lastig om op te treden bij grensoverschrijdend gedrag van iemand die niet 
helemaal binnen het wettelijk kader valt, zoals bijvoorbeeld een gastdocent. Een laatste opmerking 
geldt de eigen veiligheid van melders die mogelijk in het geding kan komen wanneer een 
intimiderende collega wordt beschuldigd. 
 
Vier schoolleiders geven ten slotte aan ooit een incident van SGG van personeel richting een leerling 
te hebben meegemaakt. Zij hebben overwegend goede ervaringen met de mogelijkheden om als 
school op te treden, met uitzondering van een situatie waarin het niet om een vast personeelslid ging. 
 Overige zaken 
Ter afronding van de interviews is de schoolleiders gevraagd of zij op hun school nog eigen, extra 
maatregelen hebben getroffen met betrekking tot SGG, en of zij aanbevelingen hebben voor het 
beleid omtrent SGG. 
Eigen maatregelen 
De meeste respondenten richten zich binnen hun school niet zozeer specifiek op SGG, maar meer 
algemeen op correct gedrag van personeel en een veilig schoolklimaat. Twaalf scholen geven aan 
duidelijke afspraken te hebben gemaakt over het omgaan met leerlingen en studenten. Op zeker 
zeven scholen wordt het vier-ogen-principe gehanteerd, bekend uit de kinderopvang. Ook wordt het 
programma De Vreedzame School genoemd, heeft een school een speciale werkgroep aangesteld voor 
het borgen van onderling respect. Op een aantal scholen wordt les gegeven in seksuele voorlichting, 
weerbaarheid en/of leefstijllessen en krijgt het personeel van tenminste één school training in het 
benaderen van leerlingen en het signaleren en aanpakken van problemen. Drie scholen geven aan 
geen aanvullende maatregelen met betrekking tot SGG te hebben. 
Seksueel grensoverschrijdend gedrag in het onderwijs| 37 

 
 Veiligheidsmonitoren over seksueel grensoverschrijdend gedrag 
 Secundaire analyse veiligheidsmonitoren 
In dit deel van het onderzoek worden de uitkomsten uit de secundaire data-analyses van verschillende 
veiligheidsmonitoren besproken. Doel van deze analyses is om inzicht te geven in de prevalentie van 
seksueel grensoverschrijdend gedrag door onderwijspersoneel richting leerlingen. Het zou een globaal 
antwoord kunnen geven op de volgende twee onderzoeksvragen: 
 
▪ Wat kan er gezegd worden over de aard en de omvang van het seksueel grensoverschrijdend 
gedrag en seksueel misbruik in het onderwijs? 
▪ Werken er momenteel personen met een zedenverleden in het onderwijs? 
 
De secundaire analyse is uitgevoerd op de data van veiligheidsmonitoren in het po, v(s)o en mbo uit 
2018. Deze monitoren zijn niet specifiek gericht op seksueel grensoverschrijdend gedrag (door 
personeelsleden). De informatie die hieruit kan worden geëxtraheerd, is dan ook beperkt. De figuren 
in dit hoofdstuk dienen alleen om een indruk te geven van de problematiek zoals die uit de monitoren 
is af te leiden. Getoonde verschillen zijn niet getoetst. 
 
Sinds 2006 wordt de veiligheidsmonitor ‘Sociale Veiligheid in en rond scholen’ tweejaarlijks 
uitgevoerd in het vo en sinds 2010 ook tweejaarlijks in het po. Eerst werd deze monitor uitgevoerd 
50
door het ITS en sinds 2017 door Praktikon . Doel van deze monitor is om de overheid en 
onderwijsinstellingen een landelijk beeld te geven van de sociale veiligheid op scholen. Op grond van 
de uitkomsten het veiligheidsbeleid kunnen scholen hun veiligheidsplan aanpassen of wijzigen. In de 
veiligheidsmonitor voor het v(s)o worden zowel leerlingen als personeel en leidinggevenden bevraagd; 
in het po worden daarnaast ook de ouders van leerlingen bevraagd. De vragen aan leerlingen en 
ouders richten zich vooral op de ervaren veiligheid op school en het voorkomen van 
geweldsincidenten, waar ook seksueel geweld onder valt. Bij leidinggevenden gaan de vragen vooral 
over het veiligheidsbeleid dat op school wordt gevoerd. 
 
De Monitor Sociale Veiligheid in de mbo-sector wordt sinds 2001 elke twee á drie jaar uitgevoerd door 
51
het ECBO in samenwerking met de MBO Raad . Doel van deze monitor is vergelijkbaar met die van de 
Veiligheidsmonitor in het po en vo; het geeft scholen zelf inzicht in de sociale veiligheid en biedt 
aanknopingspunten voor het veiligheidsbeleid. Ook wordt er een landelijk (meerjarig) beeld geschetst 
van sociale veiligheid in het mbo. Deze monitor bestaat uit drie delen: studenten, medewerkers en 
52
beleid . In deze monitor worden onder studenten en medewerkers met name de objectieve en 
subjectieve veiligheid gemeten en in het beleidsmatige deel het daadwerkelijke veiligheidsbeleid op 
school. 
 
In de volgende paragrafen worden achtereenvolgens de resultaten met betrekking tot seksueel grens-
overschrijdend gedrag in het po, v(s)o en mbo besproken. Voor elke schoolsoort is eerst gekeken naar 
welke vormen van seksueel grensoverschrijdend gedrag er meegenomen zijn en in hoeverre deze op 
school voorkomen. Vervolgens is specifieker nagegaan of de monitor informatie bevat over gevallen 
waarin iemand van het onderwijspersoneel dader was van seksueel grensoverschrijdend gedrag.  
 
50  Nelen, W., Wit, W. de, Golbach, M., Druten, L. van, Deen, C., & Scholte, R. (2018). Sociale veiligheid in en rond 
scholen. Nijmegen: Praktikon 
51  Toly, R. van, Bijman, D., & Kans, K. (2018). Monitor Sociale Veiligheid in de mbo-sector 2017-2018. ’s Hertogenbosch: 
ECBO 
52  De data van het Beleidsdeel hebben wij niet tot onze beschikking gehad. 
Seksueel grensoverschrijdend gedrag in het onderwijs| 39 

 
100%
90%
80%
70%
60%
50%
40%
73%
67%
30%
47%
46%
20%
27%
10%
0%
Taalgebruik richting Fysieke omgang met Fysieke omgang met Andere sociale Privégebruik van social
leerlingen leerlingen in school leerlingen buiten omgang met leerlingen media
school
 
Figuur 5.1: Percentage po-personeel dat aangeeft dat de gedragsregels voor personeel betrekking 
hebben op verschillende terreinen 
Van de leidinggevenden geeft 78 procent aan dat er expliciete gedragsregels op school zijn voor het 
personeel (9% wist dit niet, 13% gaf aan geen expliciete gedragsregels te hebben). Volgens 84 procent 
van hen worden deze regels vaak/altijd gehanteerd door leidinggevenden. Bijna zestig procent van 
het personeel zegt dat er een veiligheidsbeleid van kracht is op hun schoollocatie. Meer dan een 
derde wist dit niet (38%), en drie procent gaf aan geen veiligheidsbeleid te hebben. Over het 
algemeen wordt het veiligheidsbeleid (als dat er is) door personeel positief beoordeeld; 87 procent 
vindt het beleid op school voldoende of goed en slechts één procent vindt het veiligheidsbeleid 
onvoldoende of slecht. Van de leidinggevenden gaf 87 procent aan dat er een veiligheidsbeleid of 
veiligheidsplan aanwezig is op hun school (7% wist dit niet, 6% gaf aan geen veiligheidsbeleid te 
hebben). De meesten met een veiligheidsbeleid (9 van de 10) gaven daarbij aan dat de afspraken uit 
het veiligheidsbeleid in grote mate of geheel worden nageleefd. Tevens is aan leidinggevenden 
gevraagd in hoeverre er op de school preventief beleid wordt gevoerd ter voorkoming van (seksuele) 
intimidatie. De antwoorden zijn wisselend, maar overwegend positief (figuur 5.2). 
 
50%
45%
40%
35%
30%
25%
20%
31%
15% 31%
10%
17%
13%
5%
9%
0%
Geen preventief In geringe mate In gemiddelde mate In grote mate Zeer intensief
beleid preventief beleid
 
Figuur 5.2: Mate waarin volgens leidinggevenden op po-scholen preventief beleid wordt gevoerd ter 
voorkoming van (seksuele) intimidatie 
  
Seksueel grensoverschrijdend gedrag in het onderwijs| 41 

 
50%
45%
40%
35%
30%
25%
20%
21%
15%
13%
10% 13%
12%
4%
5%
2%
5% 5% 1% 1% 5% 1%
0%
Seksuele opmerkingen Aanranding Gedwongen seksuele Verspreiden seksuele
handelingen afbeeldingen
Vo-lijst: regulier onderwijs Vo-lijst: pro/so Vso-lijst
 
Figuur 5.3: Percentage leerlingen dat wel eens slachtoffer is geweest van verschillende vormen van 
seksueel grensoverschrijdend gedrag 
In een volgend onderdeel van de vragenlijst moesten leerlingen kiezen welke geweldsoort zij als 
slachtoffer het meest ernstig vonden. Voor dit onderzoek is bekeken welke vorm van geweld de 
leerlingen het meest ernstig vonden wanneer zij zelf een vorm van seksueel geweld hadden ervaren. 
Hieruit bleek dat bij alle vier de vormen van seksueel geweld, deze door slachtoffers als de meest 
ernstige vorm van geweld werd bevonden. Van de leerlingen die bijvoorbeeld slachtoffer waren 
geweest van gedwongen seksuele handelingen, vonden de meesten deze vorm van geweld de meest 
ernstige. Dat gold ook voor de andere vormen van seksueel geweld, te weten aanranding, het 
verspreiden van seksuele afbeeldingen en het maken van seksuele opmerkingen (gedeelde eerste 
plaats met uitschelden). 
Seksueel grensoverschrijdend gedrag in hiërarchische context 
Aan leerlingen die slachtoffer waren geweest van geweld, is gevraagd welke dader of daders het 
geweld hadden gepleegd (alleen in de oorspronkelijke v(s)o-vragenlijst, niet in de aangepaste 
vragenlijst voor vso). De leerlingen moesten hier invullen hoe vaak andere leerlingen, docenten, 
ander personeel van school en familieleden van leerlingen dader waren van het geweld waarvan de 
leerling had aangegeven slachtoffer te zijn geweest. Het nadeel van deze vraag voor het huidige 
onderzoek is dat deze vraag betrekking had op al het ervaren geweld. Dit kon dus per leerling uit 
verschillende vormen bestaan. Uit het antwoord op die ene vraag is daarom niet op te maken welke 
dader bij welke vorm van geweld betrokken was. 
 
Om toch iets te kunnen zeggen over daderschap van docenten of ander personeel bij seksueel geweld, 
hebben we een selectie gemaakt van leerlingen die slachtoffer waren geweest van één of meerdere 
vormen van seksueel geweld (opmerkingen, aanranding, handelingen, afbeeldingen), maar van geen 
enkele andere vorm van geweld (verbaal, materieel, sociaal, fysiek). Deze groep bestond uit slechts 
63 leerlingen. Van deze groep gaven zeven leerlingen aan dat docent(en) van school soms dader 
waren geweest van het ervaren geweld, en één leerling gaf zelfs aan dat docent(en) altijd dader 
waren van het ervaren seksuele geweld. Ander personeel als dader kwam bij deze leerlingen niet 
voor. Deze aantallen zijn te klein om generalistische uitspraken over te doen, maar geven in ieder 
geval aan dat daderschap van docenten wel voorkomt. 
  
Seksueel grensoverschrijdend gedrag in het onderwijs| 43 

 
50%
49%
45%
40%
35%
30%
31%
31% 31%
25%
20%
15%
17%
10% 13%
9%
9%
5% 4%
7%
0%
Geen preventief beleid In geringe mate In gemiddelde mate In grote mate Zeer intensief
preventief beleid
Po Vo
 
Figuur 5.5: Mate waarin leiding v(s)o aangeeft dat er op school preventief beleid  
wordt gevoerd ter voorkoming van (seksuele) intimidatie 
Verder geeft 57 procent van de ondervraagde leidinggevenden in het v(s)o aan dat in grote 
mate/geheel is vastgesteld welke incidenten door personeel moeten worden gemeld. Tachtig procent 
zegt dat op school bekend is in welke gevallen er aangifte bij de politie moet worden gedaan. Dit 
laatste percentage is hoger dan in het po. 
 Middelbaar Beroepsonderwijs 
In deze paragraaf wordt de informatie over seksueel grensoverschrijdend gedrag in het mbo 
besproken. Deze informatie komt uit de data van de Monitor Sociale Veiligheid mbo van het ECBO. 
Respons 
In 2017-2018 deden 20.417 studenten mee aan de Monitor Sociale Veiligheid en 7.189 medewerkers. 
Seksueel grensoverschrijdend gedrag in het middelbaar beroepsonderwijs 
In de vragenlijst voor mbo-studenten zijn ook ervaringen met verschillende vormen van geweld 
uitgevraagd. Seksueel grensoverschrijdend gedrag is hierin opgenomen als ‘seksuele intimidatie’ 
(aanranding, te dicht benaderen/ongewenst aanraken, ongewenste voorstellen tot seksuele 
handelingen en ongewenste seksuele opmerkingen). Van de mbo-studenten gaf ruim drie procent aan 
wel eens slachtoffer te zijn geweest van seksuele intimidatie en 0,8 procent gaf aan wel eens 
slachtoffer te zijn geweest van online seksuele intimidatie, bijvoorbeeld onder druk gezet worden om 
naaktfoto’s te sturen, of het ongewenst verspreiden van dit materiaal. 
 
Van studenten die slachtoffer zijn geweest van één of meerdere vormen van seksuele intimidatie 
heeft vijftien procent dit op school gemeld. In de helft van deze gevallen heeft de school iets met 
deze melding heeft gedaan, zo melden de slachtoffers. Is er wel iets met de melding gedaan, dan is 
82 procent hier tevreden over. In zes procent van de gevallen heeft de student zelf of de school 
melding gedaan bij de politie over de seksuele intimidatie. 
 
Van de medewerkers in het mbo gaf een derde aan dat het voorkomen van seksuele intimidatie/ 
geweld op school over de afgelopen jaren niet is veranderd. Meer dan de helft (56%) had hier echter 
geen zicht op. 
Seksueel grensoverschrijdend gedrag in het onderwijs| 45 

 
Om deze reden moet voorzichtig worden omgegaan met de data die uit deze groep is gepresenteerd 
en kan er weinig betekenis aan worden verbonden. 
 
Qua beleid was ook in het v(s)o te zien dat ruim dertig procent van het personeel niet wist of er een 
veiligheidsbeleid van kracht was op hun school, maar wordt het beleid dat er is veelal positief 
beoordeeld. 
 
In het mbo werd wél gevraagd naar daderschap van docenten of personeel bij seksueel 
grensoverschrijdend gedrag, hier aangeduid als ‘seksuele intimidatie’. Uit de data kwam naar voren 
dat vijf tot tien procent van de studenten die een vorm seksuele intimidatie hadden meegemaakt 
(3,4% van de totale groep respondenten), aangaf dat een docent of ander personeelslid dader was 
geweest. Vanuit de medewerkers had meer dan de helft geen zicht op het voorkomen van seksuele 
intimidatie/geweld op school. 
 
Al met al kan niet bijzonder veel gezegd worden over de prevalentie van seksueel grensoverschrijdend 
gedrag tussen onderwijspersoneel richting leerling of student op grond van de veiligheidsmonitoren. 
Wil men iets kunnen zeggen over de omvang en aard van seksueel grensoverschrijdend gedrag door 
schoolpersoneel, dan is het noodzakelijk om uitgebreider onderzoek te doen naar prevalentie waarin 
slachtofferschap als daderschap specifieker worden uitgevraagd. 
 
De vraag of er momenteel personen met een zedenverleden in het onderwijs werken, kan met behulp 
van de gegevens uit de veiligheidsmonitoren niet beantwoord worden. 
Seksueel grensoverschrijdend gedrag in het onderwijs| 47 

 
 Registraties bij onderwijsinspectie en politie 
 Inleiding 
Teneinde de problematiek van seksueel grensoverschrijdend gedrag op scholen cijfermatig in kaart te 
brengen, zijn naast de veiligheidsmonitoren nog twee andere voor de hand liggende bronnen 
geraadpleegd: de onderwijsinspectie en de politie. Bij beide instanties kunnen docenten, ouders van 
minderjarige kinderen en minderjarigen zelf melding maken van dergelijk gedrag door een met taken 
belast persoon (TBP), ofwel iemand die een arbeidsrechtelijke relatie heeft met een school. Meestal 
zijn dit docenten en leerkrachten, maar hieronder vallen ook stagiaires en conciërges. Goed om 
hierbij te vermelden is dat het om registraties gaat. Met andere woorden, het zijn zaken die bekend 
zijn geworden bij de onderwijsinspectie en politie omdat betrokkenen dat hebben gemeld. Deze 
registraties reflecteren de werkelijkheid maar voor een deel. Meestal melden slachtoffers het niet. De 
schattingen van dit ‘dark- number’ lopen uiteen en zijn afhankelijk van het type gedrag, kenmerken 
van het slachtoffer (denk aan de leeftijd), pleger en de relatie slachtoffer-pleger. Gemiddeld doet 
zo’n zestien procent van de slachtoffers aangifte (De Haas, 2012). In zijn algemeenheid geldt dat de 
aangiftebereidheid groter is als de pleger een onbekende is van het slachtoffer. Dat zal vermoedelijk 
anders liggen wanneer minderjarigen slachtoffer worden van het grensoverschrijdende gedrag van een 
(eigen) leerkracht. 
 Meldingen bij de onderwijsinspectie 
Voor een goede duiding van de gegevens van de onderwijsinspectie is het goed om eerst een korte 
toelichting te geven op de systematiek van het melden bij de onderwijsinspectie. Er bestaat inzake de 
bepalingen van de onderwijswet een meld-, overleg- en aangifteplicht bij (een vermoeden van een) 
zedenmisdrijf. De verplichtingen, die voortvloeien uit de ‘Wet bestrijding seksueel misbruik en 
seksuele intimidatie in het onderwijs’, rusten uiteindelijk op de directie/het bestuur van een school.  
 Diverse verplichtingen bij seksueel grensoverschrijdend gedrag 
Meldplicht en aangifteplicht 
De meldplicht geldt voor iedere TBP die op enigerlei wijze bekend is geworden met een mogelijk 
zedenmisdrijf. De TBP moet dit melden bij het schoolbestuur. Geen enkele medewerker kan zich in 
dit soort gevallen beroepen op de geheimhoudingsplicht, tenzij er sprake is van een medisch 
beroepsgeheim.  
 
Naast een meldplicht bestaat voor het schoolbestuur een overlegplicht. De overlegplicht is bedoeld 
voor het schoolbestuur die kennis heeft van een (vermoeden van een) zedenmisdrijf. Het bestuur 
moet in dat geval direct overleg plegen met een vertrouwensinspecteur van de onderwijsinspectie. 
Als uit dit overleg naar voren komen dat er sprake is van een redelijk vermoeden van een 
zedenmisdrijf volgens het wetboek van Strafrecht, dan is het schoolbestuur verplicht hiervan direct 
aangifte te doen bij de politie. Dit is de aangifteplicht en deze geldt zelfs als de betrokkenen 
hierover hun bedenkingen hebben. Het schoolbestuur informeert de betrokkenen, zowel het 
slachtoffer als dader, als tot aangifte wordt overgegaan. De vertrouwensinspectie bepaalt op basis 
van de gepresenteerde feiten of een bestuur verplicht moet worden gesteld tot het doen van 
aangifte. 
 
Seksueel grensoverschrijdend gedrag in het onderwijs| 49 

 
2.500
2.000
1721
1600
1566
1.500
1.000
500
247
222
203
134 130
106
0
2016-2017 2017-2018 2018-2019
Totaal aantal meldingen Meldingen seksuele intimidatie Meldingen seksueel misbruik
 
Figuur 6.1: Meldingen bij de onderwijsinspectie (2016-2019) 
Het totaal aantal meldingen neemt in de periode 2016-2019 af van 1721 naar 1566. Het aandeel van 
de meldingen van seksueel grensoverschrijdend gedrag ten opzichte van het totaal blijft in die 
periode stabiel (21% en 22% van het totaal). Er worden meer meldingen van seksuele intimidatie 
gedaan dan van seksueel misbruik. De onderlinge verhouding varieert echter. In 2017-2018 worden er 
naar verhouding meer meldingen gedaan van seksueel misbruik vergeleken met het aantal in 2016-
2017. 
 
Van de meldingen van seksueel grensoverschrijdend gedrag is vervolgens bepaald hoeveel meldingen 
zijn toe te schrijven aan de betrokkenheid van een TBP (figuur 6.2). De groep TBP’s is afgezet tegen 
het totaal aantal meldingen van seksuele intimidatie en misbruik. 
 
300
247
250
222
203
200
134
150 130
120
106
99
94
100
65
64
56
50
0
Totaal TBP Totaal TBP
Seksuele intimidatie Seksueel misbruik
2016-2017 2017-2018 2018-2019
 
Figuur 6.2: Seksuele intimidatie en seksueel misbruik, totaal en aandeel met TBP (2016-2019) 
Wat betreft seksuele intimidatie is te zien dat het in totaal om meer dan meer 200 meldingen per jaar 
gaat. Het aandeel daarin van de met TBP ligt voor de achtereenvolgende periodes op 38, 48 en 54 
procent. Het totaal aantal meldingen van seksueel misbruik fluctueert in de onderzoeksperiode en ligt 
tussen de 106 (2016-2017) en 134 (2017-2018). In ruwweg de helft van de zaken, is een TBP is 
betrokken. 
 
In de registraties van de Onderwijsinspectie is onderscheid gemaakt tussen de diverse 
onderwijsniveaus (figuur 6.3) naar de betrokkenheid van TBP’s bij seksuele intimidatie. 
Seksueel grensoverschrijdend gedrag in het onderwijs| 51 

 
Tot slot houdt de onderwijsinspectie bij in hoeveel procent van de meldingen er uiteindelijk aangifte 
wordt gedaan bij de politie. Voor seksuele intimidatie ligt dat op zo’n acht à negen procent van de 
zaken; bij meldingen van seksueel misbruik ligt dat tussen de 30 en 35 procent. Het komt dus voor dat 
van zaken die getypeerd zijn als seksuele intimidatie, uiteindelijk ook aangifte wordt gedaan. De 
redenen/achtergronden hiervan zijn onbekend. 
 De meldingspraktijk 
De meldingen komen binnen bij het Meldpunt van de onderwijsinspectie. Het meldpunt is elke dag 
bereikbaar van 8.00-17.00 uur. Er zijn drie vertrouwensinspecteurs beschikbaar voor het aannemen 
van meldingen. Bij seksuele intimidatie en seksueel misbruik (en mishandeling) vindt altijd collegiale 
consultatie plaats. Er zijn in totaal vijftien inspecteurs: zes voor het po, één voor het mbo, twee voor 
het speciaal onderwijs, drie voor het vo en één adviseur voor het hoger onderwijs. Belangrijk is het 
bepalen of het gaat om een melding van een strafbaar feit volgens het wetboek van strafrecht. Als na 
consultatie van collega’s het nog niet helemaal duidelijk is of men is het niet eens met elkaar, dan 
wordt het voorgelegd aan de coördinator. Als de coördinator twijfelt of het een strafbaar feit is of 
niet, overlegt hij/zij met de zedenpolitie. De vertrouwensinspecteurs hebben rechtstreekse lijnen 
met de zedenpolitie in hun werkgebied. 
 
Uit interviews met medewerkers van de onderwijsinspectie wordt verder duidelijk dat er altijd hoor- 
en wederhoor plaatsvindt met de beschuldigden. Om die reden is er altijd een jurist van het bestuur 
aanwezig, en vaak is ook de vertrouwenspersoon van de betreffende school aanwezig. Het doel is om 
duidelijkheid en inzicht te krijgen in de feiten van de betreffende zaak. Voor hoor en wederhoor met 
de TBP wordt de hulp ingeroepen van de zedenpolitie. De politie geeft aan wat ze kunnen vragen en 
geven vooraf duidelijke richtlijnen en advies voor het gesprek. Een vertrouwensinspecteur kan niet 
alleen als vraagbaak, maar ook als klankbord fungeren voor het bestuur, bijvoorbeeld in het geval een 
incident in de media komt en/of als er onrust onder ouders is ontstaan. 
 
Over de slachtoffers zeggen de respondenten van de onderwijsinspectie dat het iets vaker meisjes zijn 
en dat het gaat om meisjes van alle leeftijden. Een TBP zoekt, zo geven respondenten aan, de 
kwetsbare kinderen uit. Slachtoffers zijn vaak kinderen uit een gezin waar al sprake is van 
hulpverlening. Het contact begint soms met goede bedoelingen en gaandeweg het contact vindt een 
omslag plaats naar seksueel grensoverschrijdend gedrag. De leerkracht neemt dan niet meer de 
noodzakelijke distantie in acht. De beschuldigden, een term die de Onderwijsinspectie hanteert, zijn 
bijna altijd mannen, die bekend staan als ‘aardig’, die met iedereen goed kunnen opschieten. Niet 
zelden hebben ze ook een bijzondere functie in de school of maken deel uit van een interne 
opleidingspool. 
 
Bij een (sterk vermoeden van een) strafbaar feit stuurt de inspecteur aan op aangifte en vervolging. 
Op dat moment neemt de zedenpolitie het over. De ervaring van de onderwijsinspectie is ook dat 
ouders niet altijd aangifte willen doen. Ouders zijn bang dat er een trauma bij hun kind ontstaat door 
het verhoor en de nasleep van de zaak als die in de publiciteit komt. Omdat het vaak een 1-op-1 
gebeurtenis is, zonder getuigen, beginnen ze er vaak niet aan om aangifte te doen. Ouders kunnen 
ook bang zijn voor de gevolgen, bijvoorbeeld dat het in de openbaarheid komt. Bij aangifte komt de 
jongere in een verdedigingssituatie en zijn ze bang voor de reacties van anderen (‘had je maar niet 
zo’n truitje moeten aantrekken’). Ook culturele aspecten en geloof zijn van invloed op het wel of niet 
doen van aangifte. Zo bestaat soms het risico dat een meisje dat slachtoffer is geworden van een 
zedenmisdrijf vreest, of haar ouders vrezen, dat zij niet huwbaar zal zijn. 
 
 
Seksueel grensoverschrijdend gedrag in het onderwijs| 53 

 
Ook qua meldplicht geldt dat de wetgeving in principe hetzelfde is als die in Nederland. De politie, de 
Rijksdienst Caribisch Nederland, de onderwijsinspectie, de voogdijraad en ook een speciale afdeling 
van het Openbaar Lichaam houden zich met deze problematiek bezig. Scholen op de eilanden hebben 
meestal een vertrouwenspersoon. Deze functie is doorgaans belegd bij iemand die ook een andere 
functie vervult binnen de school. 
Registraties van incidenten 
Er zijn volgens de VI desgevraagd en ook na controle door de onderwijsinspectie geen registraties van 
seksuele incidenten die betrekking hebben op het Caribisch gebied. Mogelijk heeft dit te maken met 
het gegeven dat inwoners van de Caribische eilanden terughoudend zijn bij het benaderen van 
60
personen die men niet kent. Overigens kan een respondent wel een voorval noemen op het gebied 
van SGG binnen een onderwijsinstelling tussen leerling en leraar. Verdere informatie over mogelijke 
incidenten zijn zoals gezegd niet bekend. 
Brede aanpak veiligheidskwesties 
De Cariben kenmerken zich door kleine, besloten gemeenschappen waardoor het volgens de 
respondenten moeilijk is om goed zicht te krijgen op de omvang van problemen die de veiligheid van 
minderjarigen in gevaar brengt. Armoede, tienermoederschappen, gebroken gezinnen en alcoholisme 
vormen risicofactoren. 
 
Seksueel grensoverschrijdend gedrag in het onderwijs zou beter in kaart gebracht kunnen worden als 
het meegenomen wordt in een bredere aanpak van verschillende veiligheidskwesties zoals huiselijk 
geweld, verwaarlozing, kindermisbruik en kindermishandeling. De aanpak van pesten op school kan 
daarbij als voorbeeld dienen. Dit is volgens de respondenten redelijk goed in beeld en er zijn omtrent 
deze problematiek duidelijke methodes en adviezen opgesteld. Ook in schoolgidsen en websites dient 
zichtbaar gemaakt te worden hoe scholen met seksueel grensoverschrijdend gedrag tussen personeel 
en leerling omgaan. In de gesprekken wordt ook gepleit voor de aanpak van de vaak onveilige 
huisvesting van de scholen (donkere hoeken, afsluitbare ruimten). 
 Casuïstiek 
Op verzoek van de onderzoekers heeft de Onderwijsinspectie een viertal casus beschreven. De 
beschreven casus zijn ‘fictief’ van aard maar de feiten zijn opgebouwd uit een aantal ‘echte’ 
casussen die bij de vertrouwensinspecteurs (VI) gemeld zijn. Geen enkele van deze beschreven 
casussen berust op één enkele melding. 
Casus 1 
‘We worden gebeld door een bestuurder van een school. Hij is gebeld door de ex-partner van een 
leraar bij hem op school. Zij meldt hem dat haar ex-partner tien jaar geleden is veroordeeld wegens 
het in bezit hebben van kinderporno. Hij is daar uiteindelijk ook voor veroordeeld (een taakstraf van 
160 uur en vier maanden voorwaardelijke celstraf), maar heeft het zo weten te plooien dat zijn 
werkgever (die nog steeds zijn werkgever is) er nooit achter is gekomen. Ze ligt nu in een 
vechtscheiding met hem en vindt dat de bestuurder dit nu echt zou moeten weten. Ze heeft haar ex-
man altijd de hand boven het hoofd gehouden, maar is dit nu niet langer van plan. Leraar heeft bij 
zijn aanstelling zo’n 12 jaar geleden een geldige VOG overlegd.’ 
 
60  Een school, leraar, ouder of bestuur zal zich niet snel wenden tot een onbekende inspecteur. Dit betekent ook dat 
scholen zich niet snel wenden tot de inspectie om te overleggen over een mogelijk onveilige situatie. 
 
Seksueel grensoverschrijdend gedrag in het onderwijs| 55 

 
Sommige scholen besteden ook weinig aandacht aan gedragscodes. De inspecteurs spreken de scholen 
hierop aan. Besturen die eerder incidenten hebben meegemaakt zijn eerder geneigd om hier concreet 
mee aan het werk te gaan omdat ze de noodzaak ervan zijn gaan inzien. 
Handelingsverlegenheid 
Naast de variatie in een goede uitvoering van het veiligheidsbeleid is een probleem dat scholen vaak 
niet weten wat ze met bepaalde grensoverschrijdende gedragingen moeten. Het begint vaak bij de 
normen binnen een school: wat zijn normale omgangsvormen? Scholen leggen het gedrag van 
medewerkers toch vaak gewoon uit onder het mom van: ‘zo is hij nou eenmaal, een beetje 
aanrakerig’. Wat sta je als school toe en waar stel je een grens? Het ontbreekt met andere woorden 
aan een duidelijk handelingskader aan de hand waarvan schoolbesturen kunnen bepalen hoe te 
handelen. Overigens is de handelingsverlegenheid ook herkenbaar bij besturen van sportverenigingen 
(Van Wijk et al., 2017). 
Vertrouwenspersonen 
Vertrouwenspersonen (VP) op scholen hebben volgens de respondenten soms te weinig draagvlak om 
hun werk goed te doen. Deze zouden veel meer in positie gebracht moeten worden als het gaat om de 
veiligheid van kinderen. Op deze manier ontstaat beter zicht op hoe de groepsdynamiek in en buiten 
de klas werkt en van de (on)veiligheid op school. Formeel hebben VP’ers wel een bepaalde positie 
binnen de school, maar ze worden ook vaak gezien als het verlengstuk van de directie en dus minder 
betrouwbaar om hun verhaal te kunnen doen, zeker als een VPO een docent is of mentor. Het komt 
ook voor dat een vertrouwenspersoon er alleen voor de collega’s en de ouders is en niet voor de 
leerlingen. Niet altijd zijn de vertrouwenspersonen vermeld in de schoolgids of staan ze vermeld op 
de website. 
Geen periodieke screening 
Een probleem, zichtbaar gemaakt in casus 1, is dat er in het onderwijs geen periodieke screening 
plaatsvindt. Er zijn leerkrachten die bij wijze van spreken werken met een VOG van tien jaar oud. In 
het onderwijs wordt) in tegenstelling tot bijvoorbeeld de kinderopvang (slechts eenmaal om een VOG 
gevraagd, te weten bij aanvang van het dienstverband. In de loop van de tijd kan de leerkracht een 
strafbaar feit hebben begaan. Hij/zij moet de werkgever hiervan op de hoogte brengen, maar dit 
gebeurt blijkens de casus niet altijd. 
ZZP’ers 
De zorgen van de respondenten om de veiligheid van de leerlingen spelen ook bij zzp’ers en 
uitzendkrachten. ZZP-ers nemen een speciale positie in, omdat deze medewerkers op basis van een 
overeenkomst van opdracht werken, en geen deel uitmaken van het vaste personeelsbestand. In de 
praktijk wordt niet altijd om een VOG gevraagd. Dit is overigens geen landelijk beleid. Schoolbesturen 
moeten hierin hun eigen verantwoordelijkheid nemen, vinden de respondenten. Bij zzp’ers geldt 
bovendien dat zij vaak op verschillende scholen voor een aantal uren lesgeven. 
Uitzendkrachten 
Uitzendkrachten zijn evenmin in dienst van de scholen. Bestuurders zijn in tijden van schaarste op de 
arbeidsmarkt minder kritisch of nemen geen contact op met de uitzendorganisatie om te verifiëren of 
de uitzendkracht een VOG heeft (en van welke datum), omdat zij in de veronderstelling zijn dat de 
uitzendorganisatie dat heeft geregeld.  
 
De casus 2 en 3 laten daarenboven zien dat het niet inwinnen van referenties een risico kan vormen 
voor de veiligheid van de leerlingen. Ook hier geldt de schaarste op de arbeidsmarkt als een oorzaak 
voor het nalaten. Het inwinnen van referenties is geen vaste stap in de selectieprocedure van scholen. 
Seksueel grensoverschrijdend gedrag in het onderwijs| 57 

 
Gegeven de afspraken tussen onderwijsinspectie en politie is de verwachting dat de cijfers van beide 
organisaties min of meer overeenkomen. Een van de afspraken is dat wanneer vertrouwensinspecteurs 
en het schoolbestuur in hun overleg tot de conclusie komen dat sprake is van een redelijk vermoeden 
van een strafbaar feit, het bestuur daarvan melding en aangifte doet. In het geval de zedenpolitie 
aangeeft dat er volgens hen geen sprake is van een vermoeden van een strafbaar feit, neemt de 
zedenpolitie, na uitleg aan het schoolbestuur, contact op met de vertrouwensinspecteur om uit te 
leggen wat de overwegingen zijn. Als een slachtoffer al aangifte heeft gedaan en het bestuur ook 
aangifte doet, dan neemt de politie deze ‘aangifte’ op als een verklaring, zodat alle gegevens in één 
dossier terechtkomen. 
 
De zaken van seksueel grensoverschrijdend gedrag die bij de onderwijsinspectie bekend zijn 
geworden, overlappen (groten)deels met de zaken die de politie registreert. Dat impliceert dat de 
gegevens van de Onderwijsinspectie en de politie niet bij elkaar kunnen worden opgeteld, ook omdat 
63
de tijdsperiodes niet precies hetzelfde zijn. 
 Politieregistraties 
De politie hanteert in hun registratiesysteem diverse codes voor de verschillende typen 
zedenmisdrijven. In de jaren 2016-2018 gaat het in totaal om 147 zedenzaken waarbij een TBP en een 
leerling is betrokken. 
64
Tabel 6.1: Soort zedenmisdrijf naar jaar (n=147) 
 
2016 (n=52) 2017 (n=51) 2018 (n=44) 
 
n % n % n % 
Afhandeling overige meldingen 0 0% 1 2% 1 2% 
Verkrachting 2 4% 2 4% 1 2% 
Aanranding 5 10% 3 6% 8 18% 
Overige zedenmisdrijven 23 44% 13 25% 7 16% 
Pornografie 0 0% 3 6% 0 0% 
Seksueel misbruik afhankelijkheidsrelatie 11 21% 13 25% 9 20% 
Seksueel misbruik kinderen 15 29% 17 33% 13 30% 
Kinderpornografie 2 4% 3 6% 3 7% 
Sexting 1 2% 0 0% 1 2% 
Grooming 1 2% 0 0% 2 5% 
 
In 2016 en 2017 registreerde de zedenpolitie respectievelijk 52 en 51 zaken tussen een TBP en een 
leerling. In 2018 is dat aantal gedaald tot 44. Gegeven de kleine aantallen gaat de aandacht uit naar 
enkele hoofdlijnen. Er worden in die jaren relatief veel zedenzaken geregistreerd in de categorie 
‘overige zedenmisdrijven’ en ‘seksueel misbruik kinderen’. Uit de politiepraktijk is bekend dat de 
zaken die in eerstegnoemde categorie vallen vaak een vergaarbak zijn van allerlei zaken die geen 
strafbare feiten bevatten. Vanaf december 2018 kunnen niet meer in deze categorie zaken worden 
65
geregistreerd. Vanaf die datum is een nieuwe MK 529 in BVH aangemaakt: Overige Meldingen Zeden, 
die veel meer recht doet aan de incidenten die er onder gerapporteerd worden. Voor zaken met een 
vermoeden van een strafbaar feit door een TBP zal doorgaans de categorie ‘Seksueel Misbruik 
Kinderen’ (geen incest) en ‘Incest/Afhankelijkheid/Wilsonbekwame’ worden gebruikt. 
 
63  Bij de Onderwijsinspectie is sprake van schooljaren, bij de politie van kalenderjaren.  
64  Per registratie kan er sprake zijn van meerdere soorten zedenmisdrijven, waardoor aantallen niet tot 100% optellen. 
65  Een voorbeeld van een dergelijk melding betreft een moeder die meldt dat een leraar haar kind heeft betast. Na 
verhoor van het kind blijkt dat leraar de schouders van het kind heeft gemasseerd. De leraar verklaart dat ook. 
Strafrechtelijk gezien is dit geen zaak en wordt dan weggeschreven onder de MK Overige meldingen Zeden. 
Seksueel grensoverschrijdend gedrag in het onderwijs| 59 

 
De aangifte moet volgens de ‘Aanwijzing opsporing en vervolging inzake seksueel misbruik’ en de 
‘Politie-instructie Zeden Kinderpornografie Kindersekstoerisme’ worden opgenomen door twee 
gekwalificeerde politiefunctionarissen. Er kunnen, en in sommige gevallen moeten, audio- of video-
opnamen van de aangifte worden gemaakt. In tegenstelling tot het informatieve gesprek treedt de 
politie nu sturend op en vraagt door. Er worden gedetailleerde vragen gesteld om zo objectief 
mogelijk te kunnen vaststellen wat er is gebeurd. Het gaat hierbij om de feitelijke handelingen en de 
manier waarop de aangever het voorval heeft beleefd. De integriteit van de aangever mag niet in 
twijfel worden getrokken. Voor de politiefunctionarissen is het van belang om zich kritisch en 
neutraal op te stellen. Als het onderzoek erom vraagt, kan de aangever nogmaals worden gehoord. Als 
het slachtoffer na het informatieve gesprek afziet van aangifte kan het OM ambtshalve de zaak verder 
laten onderzoeken en eventueel vervolgen. 
 Informatief gesprek, aangifte en erna 
Van de 147 geregistreerde zedenzaken in de periode 2016-2018 is in 85 zaken een informatief gesprek 
67
gevoerd (53%) . Uiteindelijk is er in vijftig zedenzaken aangifte gedaan (34%). Ongeveer vier op de 
tien aangiftes (42%) leidden tot een dagvaarding, terwijl bij een vijfde van de aangiftes het OM heeft 
besloten om de zedenzaak niet te vervolgen (zie tabel 6.3). In deze zedenzaken is er onvoldoende 
bewijs volgens het OM. Van 19 zedenzaken (38%) is het onbekend wat de afdoening van het OM is 
geweest. 
Tabel 6.3: Beslissing OM 
 
n % 
Dagvaarden 21 42% 
Sepot 10 20% 
Onbekend 19 38% 
Totaal 50 100% 
 
In de vijftig aangiftes gaat het voornamelijk om seksueel misbruik van kinderen en is sprake van een 
afhankelijkheidsrelatie (respectievelijk 44% en 34%). Ongeveer één op de vijf zaken staat 
geregistreerd als een ‘overig zedenmisdrijf’. Wat opvalt, is dat er van de vijf zaken waarin sprake zou 
zijn van verkrachting, er maar in één zaak daadwerkelijk aangifte is gedaan. 
68
Tabel 6.4: Soort zedenmisdrijf aangiftes (n=50) 
 
n % 
Verkrachting 1 2% 
Aanranding 7 14% 
Overige zedenmisdrijven 11 22% 
Seksueel misbruik afhankelijkheidsrelatie 17 34% 
Seksueel misbruik kinderen 22 44% 
Kinderpornografie 3 6% 
Sexting 1 2% 
Grooming 0 0% 
 
  
 
67  Mogelijke redenen dat er niet in alle zaken een informatief gesprek is gevoerd kan zijn dat er, zoals gezegd, veel 
zaken in de categorie ‘overige zedenmisdrijven ‘ zitten die feitelijk geen echter zaken zijn en registratiekwesties 
(geen proces verbaal opgemaakt van een informatief gesprek als er geen aangifte is gedaan).  
68  Het gaat om 50 registraties. Echter, omdat er per registratie meerdere soorten zedenmisdrijven kunnen voorkomen, 
telt het totaal niet op tot n=50 of 100%.  
Seksueel grensoverschrijdend gedrag in het onderwijs| 61 

 
Casus 3 
Een moeder meldt zich bij de politie omdat een gymleraar haar 12-jarige dochter bij de borsten zou 
hebben gepakt. Zij heeft dat gehoord van een andere moeder, die vertelt dat de leraar hardhandig is 
naar andere leerlingen. De leraar wordt op staande voet ontslagen. De moeder gaat aanvankelijk 
hiermee akkoord (zij zal geen aangifte doen) maar komt daar later op terug. De leraar kan volgens 
haar zo op een andere school aan de slag. De moeder doet aangifte en de politie doet onderzoek. Het 
OM is van mening dat opzet niet kan worden bewezen en doet de moeder de suggestie om de zaak te 
melden bij de Onderwijsinspectie. De zaak wordt ‘afgeboekt’ (is geen sepot). Dit houdt in dat er geen 
officiële registratie komt. De leraar kan nog steeds een VOG krijgen. 
Casus 4 
Een ouder doet een melding in 2018 bij de politie en stelt dat een voormalige leraar van de 
basisschool naaktfoto’s heeft gestuurd naar haar minderjarige zoon. De leraar werkte in 2003 al op 
een school en werd destijds beschuldigd van seksuele misbruik van een meisje van acht. De man heeft 
tevens kinderporno op zijn computer. De rechtbank veroordeelt hem, maar het Gerechtshof spreekt 
de man in hoger beroep vrij. In 2014 – zo blijkt in 2018 – wordt de man ontslagen vanwege 
‘pedagogische miskleunen’. Hij heeft inmiddels al twaalf jaar bij dezelfde school als leraar gewerkt. 
Ten tijde van het sturen van de naaktfoto’s naar een oud-leerling werkt de leraar als invaller op een 
andere school in de buurt en wordt op deze school eveneens beschuldigd van seksueel misbruik van 
leerlingen. Het is onbekend hoe beide zaken (naaktfoto’s en seksueel misbruik) zijn afgelopen. Het 
betreft namelijk afgeschermde politie-informatie. 
Casus 5 
In deze zaak betreft het een man die in de sportwereld seksueel grensoverschrijdend gedrag vertoont 
en die de politie strafrechtelijk niet kan aanpakken. De trainer is in een periode van jaren overal in 
Nederland actief geweest in de sport en vertoont telkens grensoverschrijdend gedrag dat net niet 
strafbaar is volgens het wetboek van Strafrecht. Hij werkt ook als onderwijzer ergens in Nederland. 
De politie weet dat hij al minimaal één keer is ontslagen vanwege dergelijke gedrag. De leraar is in 
zijn vrije tijd als ZZP’er als trainer actief in de sport. Er zijn veel meldingen van bezorgde ouders over 
hem, bij zowel de sportbond, de Onderwijsinspectie, het OM en vier politie-eenheden. De 
leraar/trainer krijgt zijn VOG zonder problemen. De politie heeft contact gehad met Justis die de 
VOG verstrekt om dat te voorkomen, maar het blijkt juridisch niet mogelijk om de VOG-aanvraag te 
weigeren in verband met zijn blanco strafblad, ondanks de vele meldingen bij de politie. 
 Knelpunten 
In een nader gesprek over voornoemde casus noemen twee ervaren respondenten binnen de 
zedenpolitie een aantal punten die wat betreft de aanpak van seksueel grensoverschrijdende gedrag 
in het onderwijs nader aandacht vragen. 
Handelingsverlegenheid 
Een eerste punt is dat er nog te veel angst bij scholen bestaat om de vuile was buiten te hangen als 
het gaat om een TBP, die over de schreef is gegaan. Er wordt te veel rekening gehouden met de 
persoonlijke omstandigheden van de leraar en te weinig met de veiligheid van de kinderen, zo geven 
respondenten aan. Eén van de respondenten doelt hiermee op de casus waarin docenten op dezelfde 
school werkzaam kunnen blijven of zonder problemen op een andere school aan de slag kunnen, 
terwijl sprake is van seksueel grensoverschrijdend gedrag. 
Zwarte lijst 
Het tweede punt hangt hiermee samen, namelijk dat de onderwijsinspectie niet beschikt over een 
lijst met personen die zich schuldig hebben gemaakt aan (seksueel) grensoverschrijdend gedrag.  
Seksueel grensoverschrijdend gedrag in het onderwijs| 63 

 
De betrokkenheid van een met TBP bij voornoemde vormen van SGG varieert per jaar, maar kan bij 
seksueel misbruikzaken oplopen tot de helft van de meldingen. Bij seksuele intimidatie ligt dat 
aandeel van een met TBP lager. In absolute zin komen de meeste meldingen van seksuele intimidatie 
vanuit het PO, gevolgd door het VO. Relatief komen de meeste meldingen van seksuele intimidatie en 
seksueel misbruik waarbij een met TBP is betrokken vanuit het VO. 
 
De politie registreert de zedenzaken die vallen onder de artikelen 239-254 Wetboek van Strafrecht. Er 
is met trefwoorden gezocht op onderwijsgerelateerde zaken. Jaarlijks registreert de politie in de 
onderzoeksperiode zo’n 50 zedenzaken waarbij een met TBP is betrokken. De slachtoffers, meestal 
meisjes, zijn gemiddeld 14 jaar ten tijde van het delict. Niet elke melding resulteert in een aangifte. 
Een deel van de zaken blijft bij een informatief gesprek. In de onderzoeksperiode wordt er van 147 
zedenregistraties 35 procent aangifte gedaan. De aard van die zaken heeft vooral betrekking op de 
delicten ‘seksueel misbruik van kinderen’ en ‘seksueel misbruik in een afhankelijkheidsrelatie’. De 40 
geregistreerde verdachten zijn gemiddeld 39 jaar oud, bijna allemaal mannen. Een enkeling heeft 
naast het zedenfeit ook andere antecedenten; de rest niet. 
 
Er zijn geen meldingen van SGG op de Caribische eilanden bekend. Uit interviews komt de indruk naar 
voren, die in nader onderzoek geverifieerd moet worden, dat de meldingsbereid bij inwoners niet 
groot is. De veronderstelling bij de respondenten is dat er op het gebied van SGG, naast allerlei 
andere problemen (financieel, psychisch et cetera), veel verborgen blijft. Het veiligheidsbeleid op 
scholen begint pas sinds kort meer vorm en inhoud te krijgen. 
 
Uit de interviews met de Onderwijsinspectie en politie en de casuïstiek komt eveneens een aantal 
knelpunten naar voren wat betreft de (brede) aanpak van SGG door een met TBP. Die knelpunten 
variëren van handelingsverlegenheid bij scholen, geen adequate screening door middel van recente 
VOG’s tot het controleren van referenties. Ook de tamelijk vrije positie van ZZP’ers en 
uitzendkrachten en het ontbreken van een zwarte lijst van zedenplegers die met een 
vaststellingsovereenkomst de betreffende school verlaten en elders weer aan het werk kunnen, zijn 
veel genoemde knelpunten. 
Seksueel grensoverschrijdend gedrag in het onderwijs| 65 

 
 Concrete incidenten op school 
 Diepte-interviews met schoolleiders 
In dit hoofdstuk beschrijven we aan de hand van concrete gevallen de ervaringen van schoolleiders 
met seksueel grensoverschrijdend gedrag op school. Via Nexus Lexis hebben we twintig scholen 
opgespoord die vanwege een incident in de media terecht zijn gekomen. Daarvan hebben uiteindelijk 
zeven scholen meegedaan aan een diepte-interview. De meeste scholen wilden niet meewerken aan 
het onderzoek omdat het incident teveel teweeg had gebracht op school en men niet het hele 
gebeuren opnieuw wilde oprakelen. Men was opgelucht dat het achter de rug was. Bij andere scholen 
was het incident niet onder de huidige schoolleiding voorgevallen of de school was al meerdere keren 
geïnterviewd over het incident. Gebrek aan tijd of andere prioriteiten, waren ook een veel genoemde 
reden voor afwijzing van het verzoek voor deelname aan het onderzoek 
 
De zeven gesprekken die wel hebben plaatsgevonden, waren openhartig en duurden gemiddeld vijf 
kwartier. Drie van de zeven gesprekken zijn op schoollocatie gehouden. Vier gesprekken zijn door de 
beperkende coronamaatregelen in een online omgeving gevoerd. Van alle gesprekken zijn uitvoerige 
interviewverslagen gemaakt, die voorgelegd zijn aan betrokkenen ter goedkeuring. Van de scholen 
behoren er vijf tot het voorgezet onderwijs (vso, vmbo, vwo) en twee tot het basisonderwijs (sbo, 
po). In zes gevallen is gesproken met de rector of directeur van de school. Bij een van deze scholen 
nam ook het hoofd personeelszaken deel aan het gesprek. Bij de zevende school is het gesprek 
gevoerd met de leiding van het team. 
 
In de gesprekken stond de vraag centraal naar de effectiviteit van bestaande maatregelen bij het 
optreden tegen seksueel grensoverschrijdend gedrag van een personeelslid van de school richting een 
minderjarige leerling. Ervaren scholen drempels om preventief dan wel reactief op te treden tegen 
grensoverschrijdend gedrag en hoe worden bestaande maatregelen beoordeeld door scholen die 
daadwerkelijk te maken hebben gehad met seksueel grensoverschrijdend gedrag? Het gaat hier om de 
beoordeling van maatregelen vanuit de optiek van en de ervaring van schoolleiders en om de vraag of 
er verbeteringen of aanpassingen noodzakelijk zijn van hun veiligheidsbeleid? 
 
Er is met schoolleiders gesproken over de aard en ernst van het incident, wie slachtoffer(s) en 
beschuldigden waren, hoe het gebeuren naar voren is gekomen en door wie het is opgemerkt of 
gesignaleerd, hoe en door wie het is op- en aangepakt, welke stappen er genomen zijn en door wie, 
wat voor impact het gebeuren heeft gehad op de leerlingen, docenten en ouders, welke maatregelen 
er zijn genomen richting de beschuldigden en hoe de zaak is afgelopen. Ook is gesproken over de rol 
van de schoolleider, de interne en externe vertrouwenspersonen en het college van bestuur. De 
topiclijst die gebruikt is bij de interviews is opgenomen in bijlage VI. 
Verantwoording 
De schoolleiders die we gesproken hebben, duiden wij in het vervolg ook aan met respondenten. De 
casussen worden niet in hun geheel maar los van elkaar beschreven op onderwerp. Dat doet weliswaar 
afbreuk aan de inzichtelijkheid, complexiteit en rijkheid van het materiaal en de casus op zich, maar 
is noodzakelijk om herleidbaarheid naar individuele personen (schoolleiders, slachtoffers en 
beschuldigden) te voorkomen. Dit hoofdstuk is voorafgaand aan opname in het eindrapport op verzoek 
voorgelegd aan die respondenten die enigszins bezorgd waren over de wijze waarop er gerapporteerd 
zou worden over hun verhaal. Voor alle respondenten was dit een eerste confrontatie met seksueel 
grensoverschrijdend gedrag op hun school. In sommige gevallen waren de emoties rondom het 
incident nog merkbaar. 
Seksueel grensoverschrijdend gedrag in het onderwijs| 67 

 
Het hoor en wederhoor is in de meeste gevallen door de directeur/rector van de school gedaan. Soms 
was daar iemand van het bestuur bij. In een enkel geval werd het onderzoek gestart door het hoofd 
personeelszaken. Twee scholen hebben een onafhankelijk onderzoeksbureau ingeschakeld om het 
incident te onderzoeken. 
 
Een van de scholen heeft de standaardprocedure gevolgd die de school heeft voor dit soort 
incidenten. In onderstaand kader staat een beknopte weergave van de eerste stappen in het proces, 
uiteengezet aan de hand van de casus. 
 
Standaardprocedure aan de hand van casus: 
 
▪ Feit: er is een TBP aangewezen als mogelijke beklaagde. Vaak vindt er eerst een gesprek plaats met 
de vertrouwenspersoon, betrokken leerling en soms de ouders. Op basis van dit gesprek wordt een 
soort proces-verbaal opgemaakt, ondertekend door alle betrokkenen; 
▪ In geval van seksueel grensoverschrijdend gedrag via sociale media wordt beeldmateriaal, als de 
leerling akkoord is, ingezien en opgeslagen. Dit gebeurt door een IT’er met een ‘embargo’. Het 
hoofd personeelszaken is de enige persoon die over het (versleutelde) bestand beschikt; 
▪ Vervolgens wordt het bestuur ingelicht, vaak ook de secretaris van het bestuur en de juristen van de 
Raad van Bestuur. Intern is dan voldaan aan de meldplicht; 
▪ Daarna wordt direct oi) contact opgenomen met de vertrouwensinspectie waarna wordt voldaan aan 
de onverwijlde overlegplicht. Het incident wordt feitelijk uiteengezet, beschreven en het 
bewijsmateriaal wordt benoemd. Samen met het bestuur weegt de vertrouwensinspecteur of er een 
redelijk vermoeden is van een strafbaar feit jegens de zeden. Tegelijk worden er vragen gesteld over 
het arbeidsverleden van betrokkene, de VOG en andere relevante vragen. 
▪ Als het redelijke vermoeden van een strafbaar feit jegens de zeden wordt bevestigd dan volgt de 
aangifteplicht. Als het redelijke vermoeden mede gericht is op mediadragers van betrokkene volgt 
eerst overleg met de (zeden)politie om bewijsmateriaal veilig te stellen; 
▪ Na het vaststellen van een redelijk vermoeden van een strafbaar feit en eventueel veilig stellen van 
bewijsmateriaal volgt het overleg/gesprek met betrokkene (hoor- en wederhoor) mits de 
zedenpolitie dit ook wenselijk acht. Bij een redelijk vermoeden wordt beklaagde direct geschorst en 
op non-actief gezet.  
▪ Als de (zeden)politie heeft bepaald of dit een zaak is waar het team maatschappelijke onrust van de 
gemeente over geïnformeerd moet worden dan neemt het bestuur samen met de politie dit 
initiatief. In het team maatschappelijke onrust zijn alle deskundigen aanwezig die de 
gemeente/politie in een casus van belang acht.  
▪ Bij een situatie rondom seksueel grensoverschrijdend gedrag kan het ook zijn dat er wordt 
vastgesteld, of door de zedenpolitie of door het overleg tussen bestuur en de vertrouwensinspecteur, 
dat er geen strafbare feiten zijn gepleegd. 
▪ Als het geen strafbaar feit betreft kan het bestuur over gaan tot arbeidsrechtelijke maatregelen die 
ook kunnen leiden tot (oneervol) ontslag. Van belang kunnen zijn de gedragscode van het bestuur. 
Melding bij vertrouwensinspectie en zedenpolitie 
In de meeste gevallen is er vrij snel (vaak nog dezelfde dag) melding gedaan bij de vertrouwens-
inspecteur. De overlegplicht is door bijna alle respondenten opgevolgd, behalve in het geval van 
kinderporno. Hier was al door de zedenpolitie een onderzoek gestart en werd de school pas op een 
later moment in het proces betrokken. Ook in een andere casus is er geen contact geweest met de 
vertrouwensinspecteur. Deze school heeft direct nadat het voorval bekend werd een crisisteam 
samengesteld, met daarin de directeur, voorzitter van het bestuur, een P&O-medewerker en een PR-
functionaris. Dit team heeft een onafhankelijk onderzoeksbureau ingeschakeld om de feitelijke 
gebeurtenissen te onderzoeken en boven tafel te krijgen. 
 
In het eerste contact met de vertrouwensinspecteur wordt meestal aan de hand van de aard en de 
ernst van het incident nagegaan of er een officiële melding en aangifte van een zedenmisdrijf moet 
worden gedaan. De ervaringen met dit eerste contact met de vertrouwensinspecteur zijn wisselend.  
  
Seksueel grensoverschrijdend gedrag in het onderwijs| 69 

 
Positie en rol schoolleider 
De meeste schoolleiders hebben aangegeven dat zij goed in staat waren om het probleem aan te 
pakken. Zij zijn bij de gehele procesgang actief betrokken geweest en hebben allen hun 
verantwoordelijkheden genomen, zowel naar het slachtoffer, de beschuldigden, het bestuur, het 
personeel als naar de ouders toe. Zoals eerder aangegeven was het voor alle respondenten de eerste 
keer dat ze met deze problematiek in aanraking zijn gekomen. Er werd door bijna alle schoolleiders 
nauw samengewerkt met hun bestuur. Als het om een zedenmisdrijf ging, deed het bestuur vaak 
formeel de aangifte. Een van de scholen zegt exact gehandeld te hebben volgens het 
veiligheidsprotocol van de school. 
 
De rol van de schoolleiders in deze kwestie is lastig. Een van de schoolleiders heeft duidelijk behoefte 
gehad aan een ‘linking-pin tussen hem en het personeel en directe collega’s. Het goed kunnen 
opereren in deze situaties wordt vaak bemoeilijkt doordat een directeur/rector meerdere functies 
heeft binnen een school, zo licht een aantal respondenten toe. De interne vertrouwenspersoon zou 
die taak bijvoorbeeld kunnen vervullen, maar in al deze casussen heeft deze nauwelijks een rol 
gespeeld. Slechts in één geval is door de interne vertrouwenspersoon een signaal afgegeven dat er 
mogelijk sprake was van ontoelaatbaar gedrag tussen een docent en een leerling op sociale media. 
 
De behoefte aan een linking-pin is vooral nodig in relatie tot het personeel van de school, om de 
schoolleider bij te staan in het onderzoek en hem of haar te ontzorgen. Zeker op het gebied van de 
interne communicatie met het personeel, maar ook met mensen van buiten de school en de media. 
 
Het personeel heeft vaak veel vragen waarop men graag een antwoord wil: Waarom is een leerkracht 
niet aanwezig, is er sprake van ziekte, is hem of haar iets ergs overkomen, hoe lang gaat het duren, 
moet er vervanging geregeld worden, waarom mogen wij geen contact hebben? Antwoorden kunnen of 
mogen niet altijd gegeven worden door de schoolleider. Dit vaak op stringent advies van juristen. 
‘Geen fouten mogen maken tijdens het lopende onderzoek is van cruciaal belang’, aldus een van hen. 
Zolang er alleen nog sprake is van een beschuldiging en nog niet van bewezen schuld, dient een 
schoolleiders terughoudend te zijn in het geven van antwoorden op vragen van het personeel. Een van 
de respondenten die genoodzaakt was deze voorzichtigheid te betrachten, merkte dat er daardoor 
een afstand ontstond tussen de leiding en het personeel van de school. Die afstand werd als 
ongewenst ervaren en maakte dat de schoolleider in een eenzame positie terecht kwam. Drie 
respondenten verwoordden het als volgt. 
‘Je mag niks zeggen, je mag docenten geen details vertellen en dat schept een afstand tot je 
personeel. De docenten weten niet wat er precies gebeurd is.’ 
‘De advocaten weten wat wel en niet naar buiten mag komen. Je mag geen fouten maken. Dit kan 
later tegen je gebruikt worden.’ 
‘Ik heb veel informatie, maar je mag er zo weinig mee. Daardoor ontstaat er ook veel onbegrip. 
Docenten zijn heel solidair en bang voor imagoschade van de school.’ 
Op een school heeft het hoofd personeelszaken, nadat duidelijk werd dat er meer aan de hand was, 
opgetreden als regisseur; onafhankelijk, zonder een rechtspositionele relatie tot de beklaagde. Op de 
vraag ‘Waarin werd u als directeur ontzorgd?’ werd geantwoord: 
‘Je begint met de aanname dat iemand onschuldig is tot schuld bewezen wordt. In het proces van 
onschuldig naar bewijslast kunnen veel fouten worden gemaakt als je hier niet zuiver en neutraal in 
te werk gaat. Dit moet dus de regisseur doen, die geen formele relatie heeft met leerlingen en 
personeel en geen rechtspositionele beslissingen kan maken, maar het onderzoek kan starten en 
adviseert.’ 
  
Seksueel grensoverschrijdend gedrag in het onderwijs| 71 

 
De uiterst beperkte informatie die in de meeste casussen over het incident mag worden verstrekt 
hangende het onderzoek, leidt in sommige gevallen tot speculaties. Iemand noemde het ‘de roze 
olifant in de kamer’. Soms leidde dit ertoe dat de media er al kennis van hadden voordat de school 
met een persbericht naar buiten was gekomen. In een van de gevallen had een ouder de pers 
ingelicht.  
‘Seksueel grensoverschrijdend gedrag is geen onderwerp dat dagelijks aan de orde is, maar er wordt 
wel over gepraat. Personeelsleden geven aan het nog steeds vervelend te vinden dat er op deze 
manier naar hen is gecommuniceerd: weinig informatie, veel speculatie en wilde verhalen, en dan 
achteraf via de media te horen krijgen wat er precies aan de hand is. Dat ligt na drie jaar nog steeds 
gevoelig.’  
Dit brengt ons naar de communicatie met personeel, ouders en pers.  
 Interne en externe communicatie (media) 
Zoals hiervoor al kort aangestipt, is de communicatie naar ouders en het personeel heel cruciaal. 
Sommige scholen is het gelukt zelf de regie te houden over wat er naar buiten gebracht werd over de 
zaak. Een school heeft zelf het persbericht opgesteld en heel nauwkeurig het moment gekozen om het 
naar buiten te brengen. In het geval waar een ouder de informatiebrief naar de media had doorgezet, 
heeft de dienstdoende journalist contact opgenomen met de communicatieadviseur van de school en 
hebben zij in overleg met elkaar een bericht opgesteld. Dat vervolgens ook zo in de krant is gekomen. 
 
Het wordt alom betreurd als de media eerder aandacht besteedt aan het incident op school voordat 
personeel of ouders zijn ingelicht. Het luistert nauw, zeker de communicatie naar het eigen 
personeel, zo laten respondenten weten. In een casus was het gebeuren op school reeds breed 
uitgemeten in de plaatselijke krant en moest het personeel daar lezen wat er precies was 
voorgevallen. Dat heeft men de schoolleiding niet in dank afgenomen. 
 
Het voorgaande geeft aan dat een schoolleider heel voorzichtig moet opereren met het informeren 
van personeel, ouders, leerlingen en andere betrokkenen. Vaak mag men op voorschrift van 
(wederzijds) betrokken advocaten niet in detail treden over wat er is gebeurd en moet men zeer 
terughoudend zijn. Advocaten kunnen ook behulpzaam en ondersteunend zijn in de communicatie.  
‘Ik mocht bijvoorbeeld de leerkracht niet in een kwaad daglicht stellen. Dit was een eis van de 
advocaat van de verdachte. Alle communicatie verliep met en via de advocaat van de verdachte en de 
advocaat van de school. Beide hebben goed meegedacht wat wel en niet kon.’  
Ouders worden meestal via een brief geïnformeerd over dat er sprake is geweest van 
grensoverschrijdend gedrag tussen een leerkracht en leerling, maar er wordt nooit in detail getreden 
over de aard van het gedrag en soms ook niet dat het om zedenmisdrijf gaat. In sommige gevallen zijn 
ouders geïnformeerd via een ouderavond of een bijeenkomst. De ervaring van schoolleiders is dat 
slechts een handjevol ouders vragen stelt, naar de school belt of anderszins reageert. 
 
De informatie naar het eigen personeel is veel moeilijker. Alle schoolleiders geven aan dit een lastige 
kwestie te vinden. Het gaat om het vinden van de juiste balans tussen wat wel en niet gezegd mag en 
kan worden. Sommige schoolleiders zijn hierin geholpen door hun advocaat of bestuur. Anderen 
hebben hierin zelf een weg in moeten vinden of er was een communicatieadviseur die vanuit het 
bestuur werd betrokken bij de zaak. Een directeur zegt hier het volgende over.  
‘Er zijn verschillende interpretaties geweest over wat wel en niet mocht gezegd worden. Ik heb hierin 
mijn eigen weg gevolgd omdat je los van de directeursrol ook als mens verantwoordelijkheden hebt, 
ook naar de ouders. Ik vond oprecht dat mij en mijn collega’s niets te verwijten viel en vanuit die 
openheid wilde ik communiceren. Ik heb over bepaalde dingen niets kunnen zeggen omdat dat het 
onderzoek in de weg zou staan. Dat heb ik dan ook niet gedaan. Maar over dat wat ik mocht delen, 
heb ik zoveel mogelijk verteld.’  
Seksueel grensoverschrijdend gedrag in het onderwijs| 73 

 
‘Hoge nood is soms belemmerend voor het grondig controleren van nieuw personeel en uitzendbureaus 
zijn niet altijd even zorgvuldig’.  
‘Een docent die een arbeidsrechtelijke fout heeft begaan, kan dan bijvoorbeeld via detachering toch 
weer aan de slag in het onderwijs, want er wordt wel een VOG verstrekt. Het systeem is niet 
helemaal sluitend’.  
‘Een zwarte lijst zou gewenst zijn voor incidenten waarbij de veiligheid van leerlingen in het geding 
is, zoals bij seksueel grensoverschrijdend gedrag. In dit soort gevallen zou de AVG misschien 
uitsluitingscriteria moeten formuleren. Een soort lerarenregister, net zoals in de zorg het BIG-register 
zou behulpzaam kunnen zijn’.  
Alle zeven scholen hebben een veiligheidsplan. Het incident met seksueel grensoverschrijdend gedrag 
heeft op geen enkele van deze scholen geleid tot een aanscherping van de gedragsregels. Men vond de 
regels voldoende duidelijk en het instrumentarium dat voorhanden was, kon goed toegepast worden in 
de situatie. Een school heeft de casus grondig geëvalueerd in het bedrijfsvoeringsoverleg. De aanpak 
van deze casus gaf geen aanleiding voor het formuleren van verbetervoorstellen. Een andere school 
heeft naar aanleiding van het gebeuren een studiemiddag over seksueel grensoverschrijdend gedrag 
georganiseerd voor het personeel. En weer een andere schoolleider heeft met alle onderwijsteams de 
casuïstiek besproken en er bij het personeel op aangedrongen goed de omgangsregels in acht houden 
en ook op sociale media professionele afstand te bewaren.  
 
Alle schoolleiders geven aan dat zij een volgende keer op dezelfde manier te werk zouden gaan.  
Geen van hen vond achteraf dat hij niet adequaat had gehandeld, iets over het hoofd had gezien of 
iets gemist had tijdens het proces. Een van de schoolleiders gaf wel aan dat hij vooraf wat meer 
duidelijkheid had willen hebben over wat er was voorgevallen en niet zo lang in het ongewisse was 
gelaten. Ook zou hij eerder professionele hulp hebben ingeroepen voor zijn schoolteam. Een andere 
schoolleider geeft aan eerder aandacht te willen besteden aan gevoelens dat er iets niet klopt. Op de 
vraag: ‘Welke leemomenten heeft u hieruit getrokken?” wordt geantwoord: 
‘Aandacht besteden aan je onderbuikgevoelens. Er was veel contact tussen de leerling en docent. We 
hadden alerter kunnen zijn. Interne signalen beter en actiever oppakken. Onder docenten wordt er 
veel besproken, daar moet meer openheid over zijn. Vermoedens moeten doorgesproken worden met 
de vertrouwenspersonen. Je moet meer alert zijn op je gevoelens dat iets niet goed zit. Meer beleid 
voeren op wat je moet doen vanaf het begin, hoe en wat je moet aanpakken en hoe je het 
organiseert’.  
 Knelpunten en leermomenten 
Bij de aanpak van seksueel grensoverschrijdend gedrag noemen respondenten een aantal knelpunten 
die in het voorafgaande al voorbij zijn gekomen. Het tekort aan personeel vormt een belemmering bij 
het aannemen van nieuw personeel omdat soms de tijd er niet voor is grondig de achtergrond van 
iemand te checken. Een VOG geeft onvoldoende garanties dat een persoon geen ongeoorloofd gedrag 
heeft laten zien op een andere school. Immers, een VOG wordt alleen afgewezen als er relevante 
justitiële documentatie staat geregistreerd. Wanneer er geen aangifte is gedaan, is er ook geen 
justitiële documentatie op basis waarvan de VOG geweigerd kan worden, terwijl iemand wel 
betrokken is geweest bij seksueel grensoverschrijdend gedrag. 
 
Bij jonge leerkrachten die net afgestudeerd zijn en nog niet eerder voor de klas hebben gestaan, 
heeft een VOG op dit vlak nauwelijks betekenis, zo menen meerdere schoolleiders. Zij hebben nog 
geen arbeidsverleden op een school. Het kan voor jonge docenten lastig zijn om voldoende 
professionele afstand te bewaren tot leerlingen omdat het leestijdsverschil soms niet zo groot is. 
Sommige scholen coachen jonge docenten hier dan ook op.  
 
De AVG en privacyregels daaromtrent maken het niet gemakkelijk om na te gaan waarom een persoon 
bij een andere school is vertrokken als deze zelf vaag of onduidelijk blijft over de reden van vertrek.  
Seksueel grensoverschrijdend gedrag in het onderwijs| 75 

 
Dit leidt meestal tot beëindiging van het contract via een vaststellingsovereenkomst, vaak zonder een 
transitievergoeding. Stelselmatige ontkenning van de beschuldigde vormt een belemmering voor het 
onderzoek en de afhandeling ervan. Dat geldt ook als de beklaagde zich ziek meldt. Dan duurt het 
lang voordat het officieel kan worden afgehandeld.  
Handelingsbekwaamheid en -verlegenheid 
Niemand van de schoolleiders had eerder een incident meegemaakt waarin er sprake was van 
grensoverschrijdend gedrag van een personeelslid richting een leerling. Ze hebben allen gehandeld 
naar eigen inzicht en vermogen, soms ondersteund door bestaande veiligheidsprotocollen. Misschien 
niet manifest, maar latent is kennis aanwezig over hoe te handelen in dit soort situaties. Men weet 
dat er een overleg- en meldingsplicht is naar de vertrouwensinspecteur en deze zijn door bijna 
iedereen opgevolgd. Is er sprake van een strafrechtelijk feit, dan is er ook formeel aangifte gedaan 
bij de politie, meestal door het bestuur. Geen van allen geeft aan het een volgende keer geheel 
anders te zullen aanpakken. Er zijn wel leermomenten genoemd, zoals het eerder inschakelen van 
professionele hulp voor het personeel, meer aandacht besteden aan onderbuikgevoelens en meer 
openheid over wat docenten onderling met elkaar bespreken.  
Aanscherping veiligheidsbeleid 
Op geen van deze scholen is het veiligheidsbeleid naar aanleiding van het incident aangescherpt. Men 
vindt de regels voldoende duidelijk en het beschikbare instrumentarium is goed toepasbaar. Scholen 
hebben geen aanvullende of nieuwe regels opgesteld. Wel zijn de casussen intern geëvalueerd of 
besproken met teamleiders. Een casus heeft aanleiding gegeven voor een studiemiddag over seksueel 
grensoverschrijdend gedrag voor het personeel. Een andere heeft ertoe geleid dat de schoolleider er 
bij het personeel op heeft aangedrongen de professionele afstand met leerlingen goed te bewaken, 
niet alleen in de fysieke omgang met leerlingen maar ook op sociale media.  
Knelpunten 
Er zijn wel een aantal essentiële knelpunten naar voren gekomen. De interne berichtgeving over het 
incident heeft veel schoolleiders parten gespeeld. Het personeel zit met vragen die niet allemaal door 
schoolleiders volmondig en open beantwoord kunnen worden. Het is lastig een goede afweging te 
maken in wat wel en niet meegedeeld mag worden zolang het onderzoek naar de beklaagden nog niet 
is afgerond. Een school mag geen fouten maken in dit proces. Een leerkracht mag niet onterecht 
beschuldigd worden. Advocaten van de school, maar ook van de beschuldigde kunnen hierin 
behulpzaam zijn en schoolleiders informeren en adviseren wat wel en niet gecommuniceerd mag 
worden. Toch kan niet altijd voorkomen worden dat er een afstand ontstaat tussen de leiding en 
personeel van de school of dat er gespeculeerd wordt en wilde verhalen in de wereld komen. Een 
oplossing hiervoor wordt gezocht in een linking-pin tussen de leiding en personeel; een onafhankelijke 
regisseur die optreedt en ontzorgt.  
Preventie 
De VOG heeft volgens respondenten geen betekenis in preventieve zin als het om het voorkomen van 
seksueel grensoverschrijdend gedrag. Men weet alleen bij het aannemen van personeel dat een 
persoon geen voor de functie relevant strafblad heeft. Oudere leerkrachten kunnen een VOG hebben 
die al heel oud is. Daarom adviseert het ministerie van Veiligheid en Justitie om de VOG altijd in te 
zetten in combinatie met een breder preventiebeleid. 
 
Het lerarentekort vormt een risicofactor bij het aannemen van personeel omdat soms de nood zo hoog 
is dat een grondige controle op achtergrond en referenties niet degelijk kan plaatsvinden. De AVG 
maakt het er ook niet gemakkelijker om iemands achtergrond te onderzoeken als de persoon niet 
duidelijk is over de reden van vertrek bij een andere school. Vaststellingsovereenkomsten bevatten 
vaak niet de reden van ontslag. In het onderwijs bestaat geen zwarte lijst of register zoals in de zorg.  
Seksueel grensoverschrijdend gedrag in het onderwijs| 77 

 
 Vergelijking met andere sectoren 
 Benchmark met sport 
De Nederlandse sport kent geen wettelijk kader en is civielrechtelijk geregeld. De georganiseerde 
wedstrijdsport is verenigingsrechtelijk georganiseerd. Dit betekent dat er in beginsel één bond 
bestaat per tak van sport in Nederland, zoals de zwembond KNZB (of de voetbalbond KNVB, of de 
hockeybond KNHB, enzovoort). Iedere sportbond bevordert de betreffende tak van sport en behartigt 
de belangen van zijn leden. Leden zijn de verenigingen/clubs en, of personen, waaronder sporters en 
meestal ook trainers en coaches. Van de verenigingen/clubs zijn weer de personen lid, waaronder 
sporters en meestal ook trainers/coaches. De meeste sportbonden zijn lid van NOC*NSF. NOC*NSF is 
onder meer de organisatie die zorgdraagt voor de belangen van de Nederlandse sport.  
 Op het niveau van NOC*NSF 
 Het regelwerk, blauwdruk en reglement seksuele intimidatie 
NOC*NSF heeft een Blauwdruk seksuele intimidatie ontworpen. De laatste Blauwdruk is vastgesteld in 
de jaarvergadering van NOC*NSF op 19 november 2019 en is te downloaden via de website van 
NOC*NSF (www.watisjouwgrens.nl/grensoverschrijdend-gedrag/blauwdruk-si. Bezocht in februari 
2020). Hierin staan op hoofdlijnen de regels omschreven die worden beoogd te worden opgenomen in 
het tuchtreglement van de bij NOC*NSF aangesloten sportbonden. Door het aannemen van de 
Blauwdruk in de jaarvergadering, verbinden alle bij NOC*NSF aangesloten sportbonden zich om de 
Blauwdruk te implementeren.  
 
Om het de sportbonden gemakkelijk te maken heeft NOC*NSF samen met de onafhankelijk juridisch 
adviseur van het Instituut Sportrechtspraak een reglement seksuele intimidatie ontworpen. Dit 
reglement is recent gewijzigd en is te downloaden via de website van het Instituut (www.isr.nl). Veel 
sportbonden zijn aangesloten bij dit Instituut dat het tuchtrecht faciliteert voor de bij het Instituut 
Sportrechtspraak aangesloten sportbonden. Is een sportbond bij het Instituut aangesloten dan geldt 
dit reglement seksuele intimidatie direct nadat het bestuur van het Instituut Sportrechtspraak 
besloten heeft het reglement aan te nemen en de sportbond het (nieuwe) reglement seksuele 
intimidatie heeft gecommuniceerd aan zijn leden. Dit kan doordat langs verenigingsrechtelijke weg, 
onder andere via het ledencontract boek 2 BW dat opgenomen is in de statuten van alle bij het 
Instituut Sportrechtspraak aangesloten sportbonden, verplichtingen worden opgelegd aan de leden 
van de betreffende sportbond. Eén van de verplichtingen betreft dan dat de leden moeten voldoen 
aan het reglement seksuele intimidatie in de sport.  
 
Door de Blauwdruk en doordat de meeste bonden zich via het Instituut Sportrechtspraak dus 
committeren aan dit reglement seksuele intimidatie, dan wel het reglement integraal overnemen (of 
gedeeltelijk waarbij altijd voldaan moet zijn aan de blauwdruk), ontstaat voor de gehele 
georganiseerde sport een uniform regelwerk. In dit regelwerk staan procedurele regels; zo is in hoor- 
en wederhoor voorzien. Het regelwerk voorziet voorts in de tuchtrechtelijke strafbaarstelling van de 
bepalingen die ook strafbaar zijn in het strafrecht op het gebied van seksueel grensoverschrijdend 
gedrag en seksueel misbruik, maar gaat ook verder dan dat. Zo zijn er veel verschillende 
gedragsregels opgenomen. Overtreding van de gedragsregels is verboden en kan leiden tot een 
tuchtrechtelijke sanctie. Het is bijvoorbeeld verboden om te diep in het privéleven van de sporter 
binnen te dringen, voor zover een en ander niet noodzakelijk/functioneel is voor de sportbeoefening.  
 
Seksueel grensoverschrijdend gedrag in het onderwijs| 79 

 
 Op het niveau van de sportbond en verenigingen/clubs  
 Tool High Five  
Er is recent een tool ontwikkeld voor sportbestuurders en vrijwilligers van verenigingen/clubs. Het 
gaat om een stappenplan onder de naam ‘High 5’ Deze tool voorziet op een laagdrempelige manier in 
de behoefte van verenigingen om inzicht te krijgen in wat de vereniging allemaal kan doen. Bovendien 
biedt de tool inzicht in wat een vereniging kan doen om grensoverschrijdend gedrag te voorkomen en 
is beschikbaar via centrumveiligesport.nl. Het gaat om vijf stappen, van het op de agenda zetten, het 
aanstellen van een Vertrouwens Contact Persoon tot een scan om na te gaan of het beleid nog leeft. 
De scan is bedoeld om na te gaan op welke punten de vereniging sterk staat en waar nog extra 
aandacht nodig is.  
 Vertrouwenscontactpersonen 
Sportbonden kennen Vertrouwenscontactpersonen (VCP’s). Sommige verenigingen/clubs, die lid zijn 
van een sportbond, hebben ook een VCP. Het aantal VCP’s bij verenigingen neemt toe. De VCP is het 
eerste aanspreekpunt voor vragen, vermoedens, meldingen en klachten rond seksuele intimidatie en 
grensoverschrijdend gedrag. Een VCP verzorgt de eerste opvang. De melder kan in vertrouwen het 
verhaal doen. Met de VCP kan iedereen die een vraag heeft over het onderwerp seksuele intimidatie, 
maar ook over andere vormen van ongewenst gedrag, terecht. Zij hebben vooral een functie als het 
gaat om: 
 
▪ het luisteren naar de degene die contact heeft opgenomen; 
▪ een doorverwijsfunctie, bijvoorbeeld naar zorg of naar het Centrum Veilige Sport; 
▪ een adviesfunctie als het gaat om eventuele vervolgstappen als het gaat om de te volgen 
procedures.  
 
De VCP wijst bijvoorbeeld op de mogelijkheid van een informatief gesprek bij de politie. VCP’s nemen 
geen besluiten. Besluitvorming tot (vervolg)actie ligt bij de melder. Naast voornoemde rol adviseren 
zij de bond respectievelijk de club om bijvoorbeeld preventieve maatregelen te treffen. De VCP van 
de vereniging/club kan voor procedurele ondersteuning terecht bij de VCP van de bond. Een VCP’er 
kan altijd de expertise inroepen van het Centrum Veilige Sport. 
 Verklaring Omtrent het Gedrag 
In de onderstaande tabel van NOC*NSF staat het aantal aangevraagde VOG’s opgenomen in de 
afgelopen vijf jaren. NOC*NSF beveelt aan om het vragen van een VOG aan een persoon regelmatig, 
bijvoorbeeld vijfjaarlijks, te herhalen. 
Tabel 8.1: Aantal VOG’s: NB in het jaar 2019 zijn getallen meegenomen tot en met 31 oktober 
Contactpunt Jaar #VOG #Verenigingen uniek Gemiddeld #VOG 
NOC*NSF 2019 22.031 1.597 13,80 
NOC*NSF 2018 38.087 1.937 19,66 
NOC*NSF 2017 42.138 1.909 22,07 
NOC*NSF 2016 36.330 1.523 23,85 
NOC*NSF 2015 26.049 981 26,55 
Totaal  164.635   
Overgenomen uit Seksuele intimidatie en misbruik in de sport: stand van zaken na commissie de Vries NOC*NSF 22 
november, 2019. 
Seksueel grensoverschrijdend gedrag in het onderwijs| 81 

 
 Tuchtrechtsysteem 
De sportbonden kenmerken zich door eigen (niet wettelijk) tuchtrecht. In de sport is een systeem 
opgetuigd met aanklagers, onderzoekers/onderzoekscommissie, tuchtcommissie in eerste aanleg en 
een commissie van beroep. De aanklagers en de tuchtcommissies zijn organen van de sportbond 
waarbinnen de gedraging zich heeft plaatsgevonden. Besluiten gelden als besluiten van de sportbond. 
De onderzoekers/ onderzoekscommissie werkt onder het gezag van de aanklager. De aanklagers zijn in 
de regel in het dagelijks leven officier van justitie. De onderzoekers zijn veelal voormalig 
politieagenten of particulier onderzoekers. Aanklagers en onderzoekers ontvangen een kleine 
vergoeding. Dit gaat via een subsidie van het Ministerie van Volksgezondheid Welzijn en Sport. Leden 
van de tuchtcommissie(s) ontvangen geen vergoeding. Zij doen dit werk vrijwillig, evenals de 
bestuursleden van de Stichting Instituut Sportrechtspraak. Leden van de tuchtcommissie zijn in de 
regel juristen, veelal advocaten en rechters.  
 Registratiesysteem  
Indien het tot een definitieve tuchtrechtelijke veroordeling komt van de beschuldigde, worden de 
gegevens (persoonsgegevens en de duur van de sanctie) van de beschuldigde opgenomen in het 
Register veroordeelden seksuele intimidatie in de sport van NOC*NSF. Bonden kunnen navraag doen 
bij dit register of een persoon op deze lijst staat. Strafrechtelijke veroordelingen komen niet in het 
systeem voor. Eerst dient de strafzaak (ook) tuchtrechtelijk te worden afgedaan. Via een verkorte 
behandeling (het slachtoffer hoeft niet wederom gehoord te worden) wordt de zaak tuchtrechtelijk 
afgedaan en sanctie wordt dan vervolgens in het registratiesysteem opgenomen. Op dit moment wordt 
de werking van de lijst nader beschouwd en vermoedelijk aangepast omdat bij de sport(bonden) de 
behoefte bestaat de duur van de registratie en het aantal geregistreerden uit te breiden, bijvoorbeeld 
ten aanzien van de duur van de plaatsing op de lijst. De duur van de sanctie komt nu overeen met de 
duur van plaatsing op de lijst.  
 
Op dit moment wordt ook gewerkt aan richtsnoeren voor de hoogte van de sancties, zodat enerzijds 
meer uniformiteit ontstaat en anderzijds door sportbonden is aangegeven dat zij de sanctieduur als 
(te) laag ervaren. Ook wordt verkend of er een mogelijkheid bestaat de lijst verder uit te breiden, 
bijvoorbeeld met personen die binnen scouting of andere organisaties zich schuldig hebben gemaakt 
aan seksueel grensoverschrijdend gedrag.  
 Overige maatregelen 
Naast het tuchtrechtelijk sanctiesysteem, waarbij sprake kan zijn van een berisping, een schorsing voor 
een bepaalde duur, maar bijvoorbeeld ook van royement (waardoor de betrokkene wordt geweerd uit 
de betreffende tak van sport), nemen bonden/clubs ook andere maatregelen. Het kan bijvoorbeeld 
gaan om ontslag, indien sprake is van een arbeidsrelatie. Ook wordt wel besloten tot de opzegging van 
het lidmaatschap, een toegangsverbod of het intrekken van bijvoorbeeld een trainerslicentie. Dit zijn 
bestuurlijke maatregelen, ofwel maatregelen die het bestuur kan nemen indien de maatregel 
noodzakelijk, geschikt en evenredig is om bijvoorbeeld de orde en, of veiligheid binnen de club te 
herstellen. In het tuchtreglement is overigens voorzien in de mogelijkheid een toegangsverbod op te 
leggen voor de duur van het tuchtrechtelijk proces.  
  
Seksueel grensoverschrijdend gedrag in het onderwijs| 83 

 
Op last van de aanklager kan na een melding van seksueel grensoverschrijdend gedrag nader 
onderzoek volgen. Binnen de sport wordt nadrukkelijk ook gekeken naar andere dan tuchtrechtelijke 
maatregelen. Denk aan een toegangsverbod, het intrekken van een licentie enz. In beide systemen zal 
bij ongewenst gedrag de arbeidsovereenkomst kunnen worden ontbonden. Tot slot kunnen 
vrijwilligers binnen de sport gratis een VOG aanvragen.  
 Benchmark sector kinderopvang  
 Maatregelen in de kinderopvang  
In 2010 kwam aan het licht dat Robert M. op onder andere verschillende kinderdagverblijven in 
71
Amsterdam een groot aantal jonge kinderen seksueel had misbruikt. Deze zogenoemde Amsterdamse 
Zedenzaak heeft in Nederland veel stof doen opwaaien. Men was geschokt dat zoiets kon gebeuren en 
wilde dergelijke zaken in de toekomst koste wat het kost voorkomen. De commissie Gunning deed in 
2011 een onderzoek naar hoe deze delicten hadden kunnen plaatsvinden en wat ervan geleerd kon 
worden. Uit analyse van de gebeurtenissen in Amsterdam vielen deze commissie drie zaken op die 
verbeterd moesten worden: 
 
▪ er werd niet zorgvuldig genoeg gescreend bij nieuwe medewerkers; 
▪ er waren teveel mogelijkheden voor volwassenen om zich met kinderen af te zonderen; 
▪ er was niet genoeg structuur en deskundigheid om signalen van vermoedelijk misbruik om te 
72
zetten in actie en maatregelen. 
 
Op basis van deze bevindingen werden vanaf 2013 nieuwe verplichtingen ingesteld voor de gehele 
branche van kinderopvang (kinderdagverblijven, gastouders en huisgenoten, peuterspeelzalen en 
BSO). Dit met het doel om de drempel tot eventueel seksueel misbruik en kindermishandeling zo hoog 
mogelijk te maken. Deze nieuwe regels worden in onderstaande paragrafen besproken.  
 Zorgvuldige screening 
Voorheen moesten personen die werkzaam waren in een kinderopvang vooraf en eenmalig een VOG 
73
aan de werkgever overleggen, net als in het onderwijs. Die VOG mocht op dat moment niet ouder 
dan twee maanden zijn (in het onderwijs is dat nu zes maanden), maar hoefde niet verlengd te 
worden als hier geen directe aanleiding voor was. De commissie Gunning deed in 2011 de aanbeveling 
om verplicht te stellen dat de VOG voor kinderopvanglocaties regelmatig opnieuw aangevraagd moest 
worden.  
 
Op basis van deze aanbeveling is vanaf 2013 stapsgewijs de continue screening ingevoerd. Dit houdt in 
dat alle personen die werkzaam zijn op een locatie waar kinderen opgevangen worden, of hier 
structureel aanwezig zijn tijdens opvanguren, zich moeten inschrijven in het Personenregister 
Kinderopvang. Voor deze inschrijving is een VOG van niet ouder dan twee maanden nodig. Justis 
controleert vervolgens dagelijks van alle geregistreerde personen of er een nieuw strafbaar feit is 
gepleegd. Houders van kinderopvanglocaties moeten in het in het register aangeven welke 
geregistreerde personen op hun kinderopvanglocatie werkzaam zijn. Als iemand vier maanden niet op 
deze manier aan een organisatie is gekoppeld binnen het register, wordt hij/zij verwijderd (dit kan 
wel eenmalig verlengd worden). Indien er sprake is van een nieuw strafbaar feit, krijgt de werkgever 
melding om een nieuwe VOG te vragen. In de tussentijd wordt de inschrijving in het register 
74
geblokkeerd. 
 
71  https://nl.wikipedia.org/wiki/Amsterdamse_zedenzaak 
72  Rapport onafhankelijke Commissie Onderzoek Zedenzaak Amsterdam (2011).  
73  Zie Wet Kinderopvang 2005 (art. 50) https://wetten.overheid.nl/BWBR0017017/2005-12-29#Hoofdstuk3  
74  Zie Wet Kinderopvang 2020 (art. 1.50) https://wetten.overheid.nl/BWBR0017017/2020-01-01#Hoofdstuk1  
Seksueel grensoverschrijdend gedrag in het onderwijs| 85 

 
 Vergewisplicht in de zorg 
81
Volgens de Wet kwaliteit, klachten en geschillen zorg (WKkgz) moeten zorginstellingen verplicht 
controleren of nieuwe medewerkers geschikt zijn om zorg te verlenen, door het arbeidsverleden te 
82 
onderzoeken. Dit wordt ook wel de vergewisplicht genoemd. Manieren om dit te doen zijn 
bijvoorbeeld navraag doen bij eerdere werkgevers, het BIG-register bekijken, informatie opvragen bij 
de Inspectie Gezondheidszorg en Jeugd en een Verklaring Omtrent het Gedrag (VOG) vragen aan de 
potentiële nieuwe werknemer. De VOG is niet voor alle zorginstellingen verplicht, maar wel voor 
instellingen volgens de Wet Langdurige zorg en instellingen die intramurale geestelijke 
83
gezondheidszorg leveren. Verder is het aan de zorgaanbieder om te beslissen welke bronnen nodig 
zijn om nieuwe medewerkers te controleren op geschiktheid.  
 
In de kinderopvangwetten wordt (net als in de onderwijswetten) niet gesproken van de vergewisplicht 
84
zoals in de zorg , maar het is wel voor alle medewerkers verplicht om een VOG te overleggen. Op 
deze manier kan een kinderopvang houder controleren of een potentiële werknemer in het verleden 
voor een zedendelict is geregistreerd. Daarnaast kunnen natuurlijk altijd andere bronnen worden 
geraadpleegd zoals vorige werknemers, maar dit is geen wettelijke verplichting.
 
81  Zie artikel 4 (https://wetten.overheid.nl/BWBR0037173/2020-01-01). 
82  https://www.rijksoverheid.nl/onderwerpen/kwaliteit-van-de-zorg/vraag-en-antwoord/vergewisplicht.  
83  https://www.igj.nl/onderwerpen/controleren-arbeidsverleden 
84  Komt niet voor in de relevante wetten en is voor de kinderopvang in deze bewoording niet bekend, bevestigt ook een 
beleidsmedewerker van de Belangenvereniging van Ouders in de Kinderopvang (BOinK). 
Seksueel grensoverschrijdend gedrag in het onderwijs| 87 

 
  Samenvatting en conclusie 
In dit hoofdstuk vatten we de bevindingen samen uit de verschillende delen van het onderzoek en 
beantwoorden de onderzoeksvragen. De hoofdvraag die in dit onderzoek centraal staat is: 
 
Wat zijn de mogelijkheden van verschillende actoren in het onderwijs om seksueel 
grensoverschrijdend gedrag in het onderwijs te voorkomen en wat is bekend over de haalbaarheid 
en effectiviteit van deze maatregelen? 
 
We bespreken de onderzoeksresultaten aan de hand van de deelvragen waarin de hoofdvraag is 
uitgewerkt (zie ook hoofdstuk 2). 
 Analyse van wet- en regelgeving en bestaande maatregelen  
Welke maatregelen hebben scholen en besturen in po, vo, (v)so en mbo om seksueel 
grensoverschrijdend gedrag te voorkomen of tegen te gaan?  
De maatregelen die volgen uit wet- en regelgeving kunnen we onderverdelen in preventieve en 
repressieve maatregelen. Preventief wordt er (1) toegezien op de selectie van nieuw personeel door 
middel van de verplichte VOG en (2) is bij wet een veiligheidsplan en de monitoring daarvan 
voorgeschreven. Wat repressieve maatregelen betreft (3) zijn personeelsleden verplicht om melding 
te maken van elk vermoeden van SGG. Tevens is er (4) een opvolgbeleid geregeld met een verplichte 
klachtenregeling en een verplichting tot overleg en aangifte bij een vermoeden van een misdrijf tegen 
de zeden.  
 
Binnen elk van deze vier facetten kunnen scholen ook zelf stappen ondernemen om de 
schoolomgeving zo veilig mogelijk te maken voor de leerlingen en studenten. Bij selectie hoeft niet 
alleen om de verplichte VOG worden gevraagd, maar kan de school ook referenties opvragen van 
nieuwe medewerkers. Een goed veiligheidsplan moet niet worden gezien als louter een verzameling 
protocollen en regels, maar behoort ook te gaan leven en onderdeel te worden van de cultuur op 
school. Die cultuur dient ook zodanig te worden ontwikkeld dat de wettelijke meldplicht niet wordt 
gezien als ‘oncollegiaal’ maar als bijdrage aan een veilig schoolklimaat. En het bestuur en de 
personeelsleden behoren goed op de hoogte te zijn van het opvolgbeleid en dit ook consistent toe te 
passen. 
Welke van deze bestaande maatregelen zijn al dan niet effectief gebleken?  
Het verplicht overleggen van een VOG door medewerkers blijkt bij lange na geen effectief instrument 
om SGG te voorkomen. Schoolleiders zouden de maatregel niet willen afschaffen, maar hebben weinig 
vertrouwen dat het potentiële daders buiten de school kan houden. Er zijn diverse situaties denkbaar 
waarin toch personen voor de klas komen te staan tegen wie ooit klachten waren over ongewenst 
gedrag. Tekenend is wat dat betreft dat in elk van de zeven scholen in dit onderzoek met ervaring 
met een SGG-incident, de beklaagde wel over een VOG beschikte. Aan de andere kant laat de 
Amsterdamse zedenzaak in de kinderopvang uit 2011 zien dat screening wel degelijk relevant kan 
zijn. Robert M. was immers veroordeeld voor het bezitten van kinderporno, voordat hij kwam te 
85
werken in de kinderopvang. 
 
 
 
 
85  Commissie Gunning rapport 
Seksueel grensoverschrijdend gedrag in het onderwijs| 89 

 
Wat is de juridische basis van de maatregelen? 
De maatregelen in het onderwijs vinden hun basis enerzijds in de onderwijswetten voor de 
86
verschillende sectoren, zoals de WPO, WEB, WVO en WEC , die elk een wettelijk kader bieden 
specifiek gericht op het tegengaan van SGG van personeelsleden richting leerlingen. Daarnaast stelt 
het Wetboek van Strafrecht specifiek ontucht met minderjarigen strafbaar. Naast de sectorwetten 
zijn er ook themawetten (medezeggenschap, toezicht, leerplicht e.d.) en overige wetten en 
regelgeving in relatie tot onderwijs (zoals Wet op jeugdzorg en Wet openbaarheid van bestuur) die 
relevant zijn voor het wettelijk kader. 
 Bekendheid met het wettelijke kader en bruikbaarheid van bestaande maatregelen 
Zijn schoolleiders en besturen bekend met het wettelijke kader omtrent het voorkomen van seksueel 
grensoverschrijdend gedrag?  
Voor zover dat uit de omvang van dit onderzoek geconcludeerd mag worden, zijn schoolleiders 
doorgaans niet goed bekend met de precieze wetgeving rond SGG. Wel blijken zij over het algemeen 
redelijk goed op de hoogte van de concrete voorschriften en mogelijkheden die uit de wetgeving 
volgen, en van de daarop gebaseerde voorschriften op hun eigen school. 
Welke bestaande maatregelen en mogelijkheden om zicht te krijgen op personeel dat seksueel 
grensoverschrijdend gedrag vertoont, zijn bekend bij scholen en worden (indien zich een incident 
voordoet) toegepast?  
Wat de concrete voorschriften en maatregelen betreft zijn de schoolleiders over het algemeen goed 
bekend met in ieder geval de verplichte VOG voor elke medewerker, het hebben en monitoren van 
een veiligheidsplan en de meldplicht voor onderwijspersoneel bij elk vermoeden van een delict. De 
overlegplicht daarentegen, om na een melding in overleg te treden met een vertrouwensinspecteur, 
lijkt bij een random peiling onder scholen waar geen incident is voorgevallen minder goed bekend.  
 
Alle maatregelen worden in de praktijk toegepast, maar niet altijd even consequent of even snel. Dat 
laatste lijkt met name te gelden voor de meldplicht voor personeel en de opvolgplicht voor besturen, 
hetgeen we verder toelichten en beschrijven bij de overige onderzoeksvragen. 
Hoe beoordelen verschillende actoren in het onderwijs deze maatregelen?  
Er is wisselend vertrouwen in de opbrengst van de maatregelen en voorschriften. In principe 
onderschrijven de schoolleiders elke maatregel, maar tegelijkertijd achten zij geen van deze (op 
zichzelf beschouwd) toereikend.  
 
In de eerste plaats biedt de VOG onvoldoende garanties volgens niet alleen de geïnterviewde 
schoolleiders en coördinatoren, maar alle betrokkenen in dit onderzoek. Men weet alleen bij het 
aannemen van personeel dat een persoon geen strafblad heeft en dat gegeven is veel te beperkt. 
 
Wat betreft het verplicht opstellen en monitoren van het veiligheidsbeleid verwachten de 
schoolleiders niet zozeer dat dit beleid en de opgenomen gedragsregels direct SGG kunnen 
voorkomen, maar wel dat het veiligheidsplan kan helpen om de juiste cultuur op school te 
bevorderen. Dat gedragsregels in het veiligheidsplan volgens betrokkenen geen verbetering behoeven, 
blijkt ook uit de interviews met ervaringsscholen. Het incident met seksueel grensoverschrijdend 
gedrag heeft op geen enkele van deze scholen geleid tot een aanscherping of aanvulling van de 
gedragsregels in het veiligheidsplan, ook niet na evaluatie naar aanleiding van het incident.  
 
86  Respectievelijk de Wet op het primair onderwijs, de Wet educatie en beroepsonderwijs, de Wet op het voortgezet 
onderwijs en de Wet op de expertisecentra. 
 
Seksueel grensoverschrijdend gedrag in het onderwijs| 91 

 
In dit onderzoek komen verschillende beelden naar boven van de omgang met de opvolgplicht. 
Volgens de vertrouwensinspectie wordt niet altijd en niet altijd meteen een incident of vermoeden bij 
de vertrouwensinspectie gemeld. Mogelijk kan het knelpunt schuilen in onbekendheid met de 
maatregel, maar ook kunnen zoals eerder beschreven de verwachte consequenties voor alle 
betrokkenen voor schoolleiders een drempel en daarmee dus een knelpunt vormen. Wordt er wel een 
melding en eventueel aangifte gedaan, dan treden nog andere knelpunten op. Een daarvan kan 
stelselmatige ontkenning door de beschuldigde zijn. Ook kan een dader zich ziek melden. In zulke 
gevallen kan het lang duren voordat het officieel kan worden afgehandeld.  
Ervaren schoolleiders drempels om (preventief en reactief) op te treden? 
Indien we wederom de vierdeling van maatregelen hanteren in aannamebeleid van nieuw personeel, 
het inrichten van een veiligheidsplan, het naleven van de meldplicht voor personeel en het naleven 
van de opvolgplicht voor besturen, dan kunnen drempels voor schoolleiders vooral worden 
onderscheiden bij het eerste en het laatste aspect. 
 
Wat het zorgvuldig screenen van nieuwe medewerkers betreft, wordt in het algemeen strikt nageleefd 
dat een VOG moet worden overlegd. De drempels bij het aannemen van personeel hebben meer 
betrekking op de extra aandacht die schoolleiders hieraan kunnen besteden. De VOG is slechts een 
onderdeel van een breder integriteitsbeleid om seksueel grensoverschrijdend gedrag in het onderwijs 
te voorkomen. Schoolleiders beseffen dat ook. Het lijkt met name door de personeelstekorten in het 
onderwijs te komen, dat schoolleiders toch niet structureel hun nieuwe medewerkers gedegen 
controleren door bijvoorbeeld referenties op te vragen. Of er wordt gebruik gemaakt van 
uitzendbureaus zonder daarbij op screening te letten of deze expliciet af te stemmen, terwijl men 
beseft dat daar de controles zeker niet altijd grondig worden toegepast.  
 
Net zoals bij de medewerkers handelingsverlegenheid kan optreden bij het naleven van de 
meldplicht, zo kunnen schoolleiders aarzelingen hebben bij het naleven van de opvolgplicht. Ook zij 
hebben moeite met het definiëren van een incident: is de ernst van het gedrag groot genoeg, is het 
vermoeden sterk genoeg? Nog sterker speelt voor de schoolleider mee welke complexe gevolgen een 
melding bij de vertrouwensinspectie en/of aangifte bij de politie voor alle direct en indirect 
betrokkenen binnen en buiten de school kunnen hebben – zowel wanneer het vermoeden terecht zal 
blijken als wanneer dit onterecht zal blijken. Een van die consequenties waar schoolleiders tegenop 
kunnen zien, is de interne berichtgeving over het incident. Het personeel zit met vragen die niet 
allemaal door schoolleiders volmondig en open beantwoord kunnen worden. Het is lastig een goede 
afweging te maken in wat wel en niet meegedeeld mag worden zolang het onderzoek naar de 
beschuldigingen nog niet is afgerond. Een school mag geen fouten maken in dit proces. De afstand die 
hierdoor ontstaat tussen personeel en leiding kan nog jaren doorwerken. Zeker als een schoolleider 
bekend is met deze consequenties of er mogelijk zelfs ervaring mee heeft, kan ook dat een drempel 
vormen om een melding te doen. De vertrouwensinspecteurs signaleren al met al dat besturen zich 
niet in alle gevallen aan de opvolgplicht houden en soms de melding bij de vertrouwensinspectie niet 
onverwijld doen, of liever overgaan tot een vaststellingsovereenkomst met de leerkracht dan dat zij 
een formele melding doen. 
  
Seksueel grensoverschrijdend gedrag in het onderwijs| 93 

 
Werken momenteel personen in het onderwijs met een zedenverleden?  
De voorgaande vraag werd beantwoord aan de hand van verschillende beschikbare bronnen zoals 
veiligheidsmonitoren, studies, en registraties van inspectie en politie. De vraag of er momenteel 
personen met een zedenverleden in het onderwijs werken, kan met behulp van deze bronnen echter 
niet beantwoord worden.  
 
Wel kunnen we een antwoord op de vraag (of strikt genomen een veronderstelling) baseren op de 
bevindingen in dit onderzoek met betrekking tot de VOG’s in het onderwijs. Met een VOG-aanvraag 
wordt alleen naar het justitiële verleden van een betrokkene gekeken. Er zijn diverse situaties 
denkbaar waarin een VOG is of wordt verstrekt aan personen tegen wie ooit klachten waren over 
ongewenst gedrag. Dit is bijvoorbeeld mogelijk wanneer de aangifte nog in behandeling is bij de 
politie) een zaak kan namelijk pas worden gescreend wanneer het OM de zaak heeft opgepakt (of 
wanneer een personeelslid ontslag neemt na een incident en er geen aangifte wordt gedaan en hij of 
zij vervolgens start op een andere school of instelling. Bovendien is een VOG niet verplicht voor alle 
personen werkzaam in het onderwijs (o.a. niet voor stagiairs, bestuurders, vrijwilligers zoals 
hulpouders, zzp’ers, uitzendkrachten). Niet alleen in theorie, maar ook bij de ervaringsscholen in dit 
onderzoek kwamen voorbeelden voorbij waarin incidenten geen justitieel vervolg kregen en 
beschuldigden dus aan een andere school hun loopbaan kunnen vervolgen. Al met al ligt het daarom in 
de rede te veronderstellen dat er op dit moment wel personen in het onderwijs werken met een 
zedenverleden, al valt er niets te zeggen over aard of omvang. 
Wat is bekend over recidive en zedendelicten?  
Studies naar SGG in het voortgezet onderwijs zijn beperkt voorhanden en studies in primair of 
speciaal onderwijs zijn zeer schaars. Er zijn bij de onderzoekers echter helemaal geen – Nederlandse 
of buitenlandse – studies bekend, die specifiek ingaan op de recidive van docenten en leraren. In het 
onderzoek zijn wel algemene recidivestudies verzameld, die laten zien dat recidivecijfers sterk 
variëren afhankelijk van onder andere type zedendelict, geslacht, leeftijd, dader-slachtofferrelatie, 
enzovoort. Een studie wijst bijvoorbeeld uit dat recidive voor kindmisbruikers hoger is dan voor 
incestverkrachters, maar lager dan voor verkrachters van volwassen slachtoffers. In een andere studie 
blijkt het risico op recidive bij verkrachting (volwassen slachtoffers) het hoogst is in de daderleeftijd 
18-24 jaar waarna de kans op recidive afneemt, terwijl het risico op recidive bij extra familiair 
kindmisbruik het hoogst is tussen de 25 en 35 jaar, waarna het risico pas afneemt. Het is echter 
onduidelijk in hoeverre dit soort conclusies van toepassing zou kunnen zijn op onderwijssituaties. 
Bovendien zijn de verzamelde studies vaak gebaseerd op registraties van politie en justitie, terwijl 
het merendeel van de zedenmisdrijven niet wordt gemeld en daardoor onopgemerkt blijft (zie ook 
opmerking bij conclusie 0). 
 Vergelijkend onderzoek andere sectoren en landen 
Welke relevante en effectieve maatregelen om seksueel grensoverschrijdend gedrag te voorkomen of 
terug te dringen gelden in andere sectoren en wat zijn daarbij de afwegingen en resultaten? 
Er is in dit onderzoek een vergelijking gemaakt met de sportsector en op hoofdlijnen de 
kinderopvang. We richten ons in deze conclusie niet op alle maatregelen in deze sectoren, maar 
vooral op de verschillen met het onderwijs. 
 
Binnen de sport is, in tegenstelling tot het onderwijs, een uniform privaatrechtelijk regelwerk 
ontwikkeld dat toeziet op zowel strafrechtelijke als op ongewenste gedragingen. Hierdoor hanteren 
alle sportbonden op hoofdlijnen hetzelfde reglement seksuele intimidatie. Dit reglement ziet niet 
alleen op strafrechtelijke en ongewenste gedragingen maar ook op gedragsregels, die door alle leden 
(waaronder sporters en begeleiders) moeten worden opgevolgd. 
Seksueel grensoverschrijdend gedrag in het onderwijs| 95 

 
 Aanbevelingen 
In dit onderzoek naar seksueel grensoverschrijdend gedrag (SGG) op scholen, met als brandpunt de 
met Taken Belaste Personen (TBP), komt een aantal knelpunten naar voren die een adequate aanpak 
van het probleem in de weg staan. Meer algemeen benadrukken respondenten het cruciale belang van 
de cultuur op school. Voor de overheid is het lastig om daar beleid op toe te spitsen. Scholen moeten 
zelf op basis van het wettelijk kader intern duidelijke afspraken maken, transparant zijn, bewustzijn 
en reflectie op eigen gedrag stimuleren (met leidinggevenden in een voorbeeldfunctie) en de 
problematiek van SGG regelmatig bespreken. De overheid kan dit stimuleren door bijvoorbeeld het 
delen van best practices, concrete handreikingen doen en acties te ondernemen in termen van 
aanvullend beleid en regelgeving. Hoewel het onderzoek een verkennend karakter heeft, zijn de 
geconstateerde knelpunten dermate fundamenteel dat er in dit stadium reeds enkele aanbevelingen 
mogelijk zijn die kunnen worden uitgevoerd. De aanbevelingen zijn afkomstig van de respondenten of 
door de onderzoekers herleid uit de onderzoeksbevindingen.  
Centraal risicoverkleinend beleid 
Onder deze noemer zijn verschillende aanbevelingen mogelijk die zijn terug te voeren op de 
constatering dat het beleid rond de aanpak van SGG in het onderwijs, in vergelijking met andere 
sectoren en maatschappelijke terreinen, de nodige stappen behoeft om het risico van SGG op scholen 
te verkleinen. Op dit moment bestaat er geen overzicht van TBP-en die zich schuldig hebben gemaakt 
aan SGG. Regelmatig gaat het om afdoening in de arbeidsrechtelijke sfeer, door middel van 
wederzijds goedvinden of gedwongen ontslag. Andere onderwijsinstellingen zijn hiervan niet op de 
hoogte en de betrokkene gaat mogelijk elders aan de slag, terwijl sprake kan zijn van een veelheid 
aan incidenten en meldingen. Daarnaast zien we dat lichtere vergrijpen nauwelijks tot sancties en 
registratie van sancties leiden. De onderstaande aanbevelingen verdienen nader onderzoek:  
 
I Om voornoemde risico’s zoveel mogelijk te voorkomen, komen wij tot de aanbeveling om te 
kijken naar de mogelijkheid van de introductie van een tuchtrechtelijk systeem op basis van 
overkoepelende uniforme regels in het onderwijs. Vergelijkbaar met andere sectoren en 
beroepsgroepen waar het tuchtrecht wordt ingezet. Op deze wijze ontstaat een meer uniform 
regelgevend kader (ook voor lichtere vergrijpen) op het terrein van SGG waar TBP-en zich aan 
moeten houden. Daarnaast ontstaat er door centrale uniforme afdoening een overzicht van de 
aard en omvang van zaken. Dus ook van zaken die niet in het strafrecht zijn afgedaan. Eventueel 
kan een dergelijk systeem worden gekoppeld aan een registratiesysteem van personen voor de 
periode dat zij tuchtrechtelijk zijn gesanctioneerd. 
II Eventueel gekoppeld aan het tuchtrechtelijke systeem maar ook los daarvan, zouden scholen in 
de af te sluiten arbeidscontracten een binding kunnen opnemen aan gedragsregels (in de vorm 
van een -uniforme- gedragscode of reglement) en de sancties op het overtreden ervan. Nader te 
bepalen overtredingen van de gedragsregels rondom SGG (en ander wangedrag) kunnen leiden 
tot in het contract (of in algemene voorwaarden) opgenomen maatregelen/sancties en, of 
kunnen tuchtrechtelijk afgedaan worden (indien een dergelijk systeem bestaat). Vanzelf-
sprekend kan daarnaast (indien sprake is van een overtreding van het Wetboek van Strafrecht) 
ook het strafrecht worden ingezet.  
III In dit verband is het ook wenselijk om de juridische mogelijkheden na te gaan voor een centrale 
registratie van arbeidsrechtelijke beëindigingen van contracten in verband met SGG. Neem in de 
(standaard)arbeidscontracten dan (ook) de bepaling op dat een met TBP instemt dat hij/zij in 
het register terechtkomt bij SGG. Vanzelfsprekend gelden privacyregels voor het verwerken van 
persoonsgegevens in een register.  
Seksueel grensoverschrijdend gedrag in het onderwijs| 97 

 
Bijlage I: Geraadpleegde literatuur 
Andrews, D. A., & Bonta, J. (2006). The psychology of criminal conduct (4th ed.). Newark, NJ: 
LexisNexis. 
Blokland, A. & Lussier, P. (2015). Sex Offenders: a Criminal Career Approach. Chichester: Wiley & 
Sons, Ltd. 
Cantalupo, N. C., & Kidder, W. C. (2017). Mapping the Title IX iceberg: Sexual harassment (mostly) in 
graduate school by college faculty. Journal of Legal Education, 66(4), 850-881. 
Cantor, D., Fisher, B., Chibnall, S. H., Townsend, R., Lee, H., Thomas, G., ... & Westat, Inc. (2015). 
Report on the AAU campus climate survey on sexual assault and sexual misconduct. 
Cunliffe, J., & Shepherd, A. (2007). Re-offending of adults: Results from the 2004 cohort (Home 
Office Statistical Bulletin). Retrieved from www.homeoffice.gov.uk/rds/pdfs07/ hosb0607.pdf 
Goller, A., Jones, R., Dittmann, V., Taylor, P. & Graf, M. (2016). Criminal Recidivism of Illegal 
Pornography Offenders in the Overall Population – A National Cohort Study of 4612 Offenders in 
Switzerland. Advances in Applied Sociology, 6, 48-56. 
Gunning-Schepers, L., Naeyé, J., Schaardenburg, E. van, & Driel, P. van. (2011). Rapport 
onafhankelijke Commissie Onderzoek Zedenzaak Amsterdam. Amsterdam: Commissie Gunning. 
Haas, S. de. (2012). Seksueel grensoverschrijdend gedrag onder jongeren en volwassenen in 
Nederland. Tijdschrift voor Seksuologie, 36(2), 136-145. 
Harris, A., & Hanson, R. K. (2004). Sex offender recidivism: A simple question (Corrections User 
Report No. 2004-03). Ottawa, Ontario, Canada: Public Safety Canada. 
Harris, G. T., Rice, M. E., Quinsey, V. L., Lalumiere, M. L., Boer, D., & Lang, C. (2003). A multi-site 
comparison of actuarial risk instruments for sex offenders. Psychological Assessment, 15, 413-
425. 
Hanson, R.K. (2002). Recidivism and Age: Follow-Up Data From 4,673 Sexual Offenders. Journal of 
Interpersonal Violence, 17(10), 1046-1062.  
Hanson, R.K. (2005). The characteristics of persistent sexual offenders: A meta-analysis of recidivism 
studies. Journal of consulting and clinical psychology, 73(6), 1154-1163.  
Hanson, R. K., & Bussière, M. T. (1998). Predicting relapse: A meta-analysis of sex offender recidivism 
studies. Journal of Consulting and Clinical Psychology, 66, 348-362. 
Hanson, R. K., & Morton-Bourgon, K. E. (2004). Predictors of sexual recidivism: An updated meta-
analysis. (Research Rep. No. 2004 – 02). Ottawa, Canada: Public Safety and Emergency 
Preparedness Canada. 
Hanson, R. K., & Morton-Bourgon, K. E. (2005). The characteristics of persistent sexual offenders: A 
meta-analysis of recidivism studies. Journal of Consulting and Clinical Psychology, 73(6), 1154–
1163. 
Helmus, L. M., Thornton, D., Hanson, R. K., & Babchishin, K. M. (2012). Improving the predictive 
accuracy of Static-99 and Static-2002 with older sex offenders: Revised age weights. Sexual 
Abuse: A Journal of Research and Treatment, 24(1), 64–101 
Hill, C., & Kearl, H. (2011). Crossing the line: Sexual harassment at school. American Association of 
University Women. Washington, DC. 
Seksueel grensoverschrijdend gedrag in het onderwijs| 99 

 
Bijlage II: Recidive en zedendelicten 
Uit onderzoek is bekend dat zedendelinquenten een lager risico hebben op recidive als het gaat om 
niet-seksuele delicten dan andere typen delinquenten (Harris et al. 2003; Sample & Bray, 2003; 
Cunliffe & Shepherd, 2007). Daarnaast laten cijfers over zedenrecidive zien dat tien tot twintig 
procent van de veroordeelde zedendelinquenten binnen vijf jaar recidiveert, wat een lager 
percentage is dan vaak wordt gedacht (Hanson & Bussière, 1998; Hanson, 2002; Harris & Hanson, 
88
2004; Hanson, 2005; cf. Mann, Hanson & Thornton, 2010). Toch komen in de literatuur ook 
subgroepen zedendelinquenten naar voren waarbij recidivepercentages hoger zijn, zowel voor 
seksuele als niet-seksuele delicten.  
 
89
In 1998 brachten Hanson en Bussière een meta-analyse uit van 61 longitudinale vervolgstudies, met 
90
een steekproef van 28.972 (mannelijke) zedendelinquenten. De resultaten van deze studie toonden 
aan dat de totale recidive van deze steekproef dertien procent bedroeg. Het seksuele 
recidivepercentage voor verkrachters bleek echter hoger (18%) dan het percentage voor 
kindmisbruikers (12%). Tevens wezen de resultaten op hogere recidivecijfers voor verkrachters op 
niet-seksuele geweldsdelicten (22%) en overige delicten (46%) dan kindmisbruikers met 
recidivepercentages van respectievelijk 10 en 37 procent (zie voor deze cijfers Hanson & Bussière, 
1998; cf. Nieuwbeerta, Blokland & Bijleveld, 2003). 
 
In een latere meta-analyse door Hanson (2002) werden tien longitudinale vervolgstudies geanalyseerd, 
91
met een steekproef van 4.673 mannelijke zedendelinquenten. Het seksuele recidivepercentage voor 
de volledige steekproef was zeventien procent (Hanson, 2002, p. 1053). Vervolgens is zedenrecidive 
onderzocht voor intra familiale kindmisbruikers (i.e. plegers van incest), extra familiale 
kindmisbruikers en verkrachters. Resultaten wezen uit dat incestplegers het minst vaak recidiveerden 
op een zedendelict (8%), terwijl de recidivepercentages voor verkrachters (17%) of extra familiale 
kindmisbruikers (19%) hoger lagen.  
 
Al eerder berekende Quinsey et al. (1995) in een onderzoek de recidivepercentages voor verkrachters 
van volwassen vrouwen, homo- en heteroseksuele kindmisbruikers (extra familiair) en incestplegers 
92
(intra familiair). Het onderzoek wees een recidivepercentage uit voor verkrachters van 23 procent. 
Daarnaast lieten de resultaten zien dat incestverkrachters minder vaak recidiveren (8%) dan 
93
heteroseksuele kindmisbruikers (18%) en homoseksuele kindmisbruikers (35%) (cf. Jennings, Piquero, 
Zimring & Reingle, 2015). Al met al laten deze drie studies zien dat extra familiaire (homoseksuele) 
kindmisbruikers het meeste kans hebben op herhaling van een zedendelict, terwijl deze kans voor 
incestplegers het laagst is.  
 
  
 
88  De bevindingen van recidivestudies zijn mogelijk niet helemaal representatief, omdat slechts een kleine groep 
zedendelinquenten wordt gearresteerd en veroordeeld. Dit betekent dat slechts een klein deel van het totaal aantal 
zedendelinquenten wordt meegenomen in wetenschappelijke studies (Blokland & Lussier, 2015). Een hoger 
recidivepercentage wordt gevonden in de studie van Nieuwbeerta, Blokland en Bijleveld (2003), waarin 488 
zedendelinquenten met een onderzoeksperiode van 25 jaar zijn onderzocht. 
89  Een meta-analyse is een studie waarbij de resultaten van eerdere studies worden samengevoegd om zodoende meer 
gegronde uitspraken te doen over het onderzochte fenomeen. 
90  De gemiddelde follow-up periode bedroeg 4-5 jaar. Voor specifieke analyses gold dat de steekproef kleiner was. De 
recidivecijfers zijn hoofdzakelijk gebaseerd op nationale en provinciale strafdossiers, dossiers van 
behandelingsprogramma’s en zelfrapportages, zie Hans en Bussière, 1998. 
91  Met een follow-up periode van 2-23 jaar. 
92  Gebaseerd op een analyse van 7 follow-up studies, met een steekproef van 458. 
93  Gebaseerd op een analyse van 17 follow-up studies met een steekproef van 4.483. 
Seksueel grensoverschrijdend gedrag in het onderwijs| 101 

 
Voor wat betreft dynamische voorspellers van niet-seksuele recidive wijzen Hanson en collega's op de 
invloed van algemene psychologische problemen, antisociale karaktereigenschappen, een antisociale 
95
persoonlijkheid en deviante seksuele interesses (Hanson, 1998; Hanson & Morton-Bourgon, 2004).  
 
In hun meta-analyse laten Hanson en Bussière (1998) zien dat seksuele recidive het beste wordt 
voorspeld door een dynamische risicofactor, namelijk een deviante seksuele voorkeur. In de meta-
studie van Hanson en Morton-Bourgon uit 2005 waarin 82 studies zijn geanalyseerd met een totale 
steekproef van 29.450 zedendelinquenten, worden naast een deviante seksuele voorkeur ook andere 
dynamische factoren geassocieerd met een verhoogd risico op seksuele recidive, te weten: seksuele 
preoccupaties, emotionele verbondenheid met kinderen, gebrek aan emotioneel intieme relaties met 
volwassenen, impulsiviteit, antisociale persoonlijkheidsstoornis, psychopathie, vijandigheid, slechte 
cognitieve probleemoplossende vaardigheden en negatieve sociale invloeden (cf. Mann, Hanson & 
Thornton; VanDiver et al, 2018).  
 
Risicoverhogende statische factoren voor zedenrecidive zijn onder meer een eerder gepleegd seksueel  
misdrijf, slachtofferkeuze – waarbij het met name gaat om mannelijke, extra familiaire of onbekende 
slachtoffers – en leeftijd (Hanson & Bussière, 1998). Voor wat betreft het laatste vinden Hanson 
(2002) en Helmus, Thornton, Hanson en Babchishin (2012) dat het risico op zedenrecidive afneemt 
met de leeftijd. Hierbij dient echter wel te worden opgemerkt dat dit leeftijdseffect verschilt voor 
verkrachters, extra familiare kindmisbruikers en incestplegers (intra familiaire kindmisbruikers). 
Hanson (2002) laat zien dat verkrachters het hoogste risico hebben op recidive in de leeftijdscategorie 
18-24, waarna het recidivecijfer geleidelijk daalt met de leeftijd. Daarentegen lopen extra familiaire 
kindmisbruikers volgens de studie van Hanson het hoogste risico op zedenrecidive tussen de 25 en 35 
jaar, waarna het risico pas afneemt. Het risico op zedenrecidive van incestplegers, ten slotte, neemt 
slechts summier af tot na de leeftijd van 50 jaar.
 
95  Deze statische en dynamische risicofactoren komen overeen met de voorspellers van niet-seksuele zeden voor andere 
groepen daders. 
Seksueel grensoverschrijdend gedrag in het onderwijs| 103 

 
Bijlage III: De VOG 
Gevallen onder verscherpt toetsingskader 
In de hieronder genoemde gevallen geldt een verscherpt toetsingskader waarin als uitgangspunt wordt 
genomen dat de VOG wordt geweigerd. Voor deze gevallen geldt bovendien dat de VOG enkel kan 
worden afgegeven indien de weigering van de VOG evident disproportioneel is. Of de weigering 
evident disproportioneel is, wordt beoordeeld aan de hand van de omstandigheden van het geval. 
 
1. De aanvrager is voorafgaand aan het moment van beoordeling ter zake van een misdrijf tegen de 
zeden als bedoeld in deze beleidsregels twee of meer malen veroordeeld tot:  
 
− een (on)voorwaardelijke gevangenisstraf;  
− (on)voorwaardelijke terbeschikkingstelling aan de staat (TBS);  
− (on)voorwaardelijke jeugddetentie;  
− een (on)voorwaardelijke plaatsing in een inrichting voor jeugdigen (PIJ), tuchtschool of  
− algemeen psychiatrisch ziekenhuis (APZ) en/of  
− een (on)voorwaardelijke taakstraf; 
− een beroepsverbod.  
 
2. De aanvrager is in de twintig jaren voorafgaand aan het moment van beoordeling ter zake van 
een misdrijf tegen de zeden als bedoeld in deze beleidsregels éénmaal veroordeeld tot:  
 
− een (on)voorwaardelijke gevangenisstraf; 
− (on)voorwaardelijke TBS;  
− (on)voorwaardelijke jeugddetentie; 
− een (on)voorwaardelijke PIJ, plaatsing in een tuchtschool of APZ en/of; 
− een (on)voorwaardelijke taakstraf.  
 
3. Met betrekking tot de aanvrager is in de tien jaren voorafgaand aan het moment van beoordeling 
ter zake van een misdrijf tegen de zeden als bedoeld in deze beleidsregels:  
 
− een veroordeling uitgesproken inhoudende de oplegging van een andere straf dan een 
gevangenisstraf of taakstraf, schuldigverklaring zonder strafoplegging, of is;  
− een door het Openbaar Ministerie aangeboden transactie geaccepteerd, of;  
− een strafzaak voorwaardelijk geseponeerd. 
 
Seksueel grensoverschrijdend gedrag in het onderwijs| 105 

 
Bijlage V: Interviewleidraad telefonische interviews scholen 
Achtergrond school/instelling 
1. Achtergrond school/instelling (vooraf invullen) 
– Naam en plaats instelling 
– Telefoon 
– Brin 
– Datum interview 
Introductie 
Hartelijk dank dat u tijd vrij wilt maken voor een telefonisch interview. Mijn naam is […] en ik werk 
bij ResearchNed, een onafhankelijk onderzoeksinstituut. Wij doen voor het ministerie van OCW 
onderzoek naar de mogelijkheden van scholen om seksueel grensoverschrijdend gedrag (van 
medewerkers richting leerlingen) in het onderwijs tegen te gaan.  
 
▪ bronnen: registraties \ Inspectie, politiedata, VOG-weigeringen, Veiligheidsmonitor po-vo-mbo 
▪ interviews bij +/- 10 ervaringsscholen 
▪ interviews bij 20 random-scholen: daar valt dit interview onder 
 
De vragen gaan vooral over de werking en effectiviteit van de bestaande maatregelen. Het gesprek zal 
naar verwachting ongeveer een kwartier tot een half uur duren. Ik wil benadrukken dat dit interview 
strikt vertrouwelijk is en dat wij de gegevens anoniem zullen verwerken in het rapport. Als u vragen 
heeft tijdens het interview voelt u zich vrij deze steeds aan mij te stellen. 
 
2. Heeft u op dit moment vragen over dit interview of over dit onderzoek? 
3. Vindt u het goed als we dit gesprek opnemen? 
4. Achtergrond schoolleider: 
– Toestemming opname interview 
– Naam schoolleider/ verantwoordelijke 
– Schatting aantal personeelsleden (onderwijzend personeel, directieleden en rectoren, 
onderwijsondersteunende functionarissen, Leraren in Opleiding en Onderwijsassistenten in 
Opleiding, overblijfmedewerkers (waaronder ook vrijwilligers)) 
– Schatting aantal leerlingen/studenten 
 
De overheid heeft een aantal maatregelen getroffen voor een veilig schoolklimaat. Deze maatregelen 
zijn ook van toepassing bij de preventie van seksueel grensoverschrijdend gedrag. Ik zou graag met u 
de verschillende maatregelen willen doornemen.  
Wettelijk kader 
5. Hoe goed bent u bekend met het wettelijk kader rondom seksueel grensoverschrijdend gedrag in 
het onderwijs door personeel richting leerlingen? 
Veiligheidsbeleid 
6. Eén maatregel houdt in dat scholen een actief veiligheidsbeleid moeten voeren en dit periodiek 
monitoren. Elke school geeft zelf invulling aan het veiligheidsbeleid. Scholen werken het 
veiligheidsbeleid uit in een veiligheidsplan en nemen dit op in de schoolgids. Doet jullie school 
dit ook? 
7. [Indien Veiligheidsplan:] Wordt er in het veiligheidsplan expliciet iets vermeld ter preventie van 
seksueel grensoverschrijdend gedrag? Zo ja, welke zaken zijn dit precies? 
Seksueel grensoverschrijdend gedrag in het onderwijs| 107 

 
Belangrijkste knelpunten 
23. Resumerend: Alles overziend wat betreft de mogelijkheden voor preventie van seksueel 
grensoverschrijdend gedrag: Wat zijn volgens u nu de belangrijkste knelpunten om goed zicht te 
krijgen op seksueel grensoverschrijdend gedrag? 
24. En wat zijn volgens u nu de belangrijkste knelpunten om goed op te kunnen treden tegen 
seksueel grensoverschrijdend gedrag? 
Eigen toevoeging 
25. Heeft u zelf nog aanbevelingen ten aanzien van het beleid om in het onderwijs 
grensoverschrijdend gedrag tegen te gaan? 
26. Wilt u nog iets toevoegen? Hebben wij iets vergeten te vragen wat wel erg belangrijk is bij dit 
onderwerp? 
Afronding
Seksueel grensoverschrijdend gedrag in het onderwijs| 109 

 
Bijlage VI: Topiclijst diepte-interviews 
Onderzoek seksueel grensoverschrijdend gedrag in het onderwijs 
Topiclijst diepte-interviews 
Introductie 
Het onderzoek naar seksueel grensoverschrijdend gedrag in het onderwijs heeft tot doel om zicht te 
krijgen op de effectiviteit en relevantie van de bestaande maatregelen en mogelijkheden die scholen 
hebben om dit gedrag te voorkomen of tegen te gaan. Het gaat hier om de ervaring en beoordeling 
van deze maatregelen vanuit de optiek van de school. Omdat u in het verleden te maken heeft gehad 
met seksueel grensoverschrijdend gedrag op uw school, zijn uw ervaringen voor ons heel erg 
belangrijk. Niet alleen het gebeuren zelf, maar ook hoe u er destijds mee bent omgegaan, welke van 
de bestaande maatregelen u heeft toegepast, of deze u geholpen hebben, wat u gemist heeft en wat 
u een volgende keer anders zou doen?  
Aard van de problematiek 
▪ Hoe is het incident aan het licht gekomen? 
▪ Wat is er gebeurd, hoe lang was het aan de gang en waar? 
▪ Wie waren de beklaagde/pleger (dader) en slachtoffer? 
▪ Was er sprake van een redelijk vermoeden van seksueel grensoverschrijdend gedrag?  
▪ Waren er (achteraf) signalen geweest, zo ja waar bestonden die uit? 
▪ Hadden leerkrachten, derden die signalen kunnen oppikken? 
▪ Wanneer was u ervan overtuigd/wist u dat het daadwerkelijk had plaatsgevonden? 
▪ Hoe, door wie en bij wie werd het gemeld? 
▪ Wat was de ernst van het gebeuren? Ging het om seksuele intimidatie of seksueel misbruik? 
▪ Hoe heeft het slachtoffer gereageerd nadat het aan het licht is gekomen? 
▪ Welke rol hebben de ouders gehad? Of de huisarts van het slachtoffer? 
▪ Hoe heeft de beklaagde/pleger (dader) gereageerd? 
Handelingsbekwaamheid -handelingsverlegenheid 
▪ Hoe heeft u het aangepakt? Welke stappen heeft u genomen?  
▪ Heeft u een melding gedaan bij de vertrouwenspersoon van onderwijsinspectie? Wanneer? 
▪ Wat gebeurde er met uw melding? Hoe is het daarna verder gegaan en hoe was de afloop? 
▪ Welke mogelijkheden had u op dat moment als schoolleider om adequaat te handelen?  
▪ Voelde u zich in staat om dit (zorgvuldig) aan te pakken? 
▪ Hoe en met wie heeft u hierover gesproken? 
▪ Hoe werd er binnen de school op gereageerd?  
▪ Heeft u de ouders erbij betrokken? 
▪ Heeft u de politie ingeschakeld? Wat voor advies gaf de politie? 
▪ Is er hulpverlening opgestart? 
▪ Heeft u nog anderszins advies ingewonnen of hulp gevraagd? Zo ja, waarvoor en bij wie? 
▪ Waar had u vooral behoefte aan toen u met deze problematiek in aanraking kwam? 
Beoordeling bestaande maatregelen, regels en andere mogelijkheden  
▪ Kende u het wettelijke kader? 
▪ Welke maatregelen of regels heeft u in deze feitelijke situatie toegepast?  
▪ Hoe bruikbaar waren deze op dat moment? Zijn deze (achteraf) effectief gebleken?  
▪ Heeft u nog andere zaken ingezet om met het gebeuren om te gaan? Zo ja, welke?  
▪ Wat was de effectiviteit of relevantie daarvan? 
Seksueel grensoverschrijdend gedrag in het onderwijs| 111 

 
Bijlage VII: Overzicht van figuren en tabellen 
Figuur 2.1: Onderzoeksopzet studie seksueel grensoverschrijdend gedrag in het onderwijs. .......... 12 
Figuur 3.1: Vier facetten van belang bij een vermoeden van een misdrijf tegen de zeden. ........... 29 
Figuur 5.1: Percentage po-personeel dat aangeeft dat de gedragsregels voor personeel betrekking 
hebben op verschillende terreinen ............................................................... 41 
Figuur 5.2: Mate waarin volgens leidinggevenden op po-scholen preventief beleid wordt gevoerd ter 
voorkoming van (seksuele) intimidatie ........................................................... 41 
Figuur 5.3: Percentage leerlingen dat wel eens slachtoffer is geweest van verschillende vormen van 
seksueel grensoverschrijdend gedrag ............................................................ 43 
Figuur 5.4: Percentage v(s)o-personeel dat aangeeft dat gedragsregels voor personeel betrekking 
hebben op verschillende terreinen ............................................................... 44 
Figuur 5.5: Mate waarin leiding v(s)o aangeeft dat er op school preventief beleid wordt gevoerd ter 
voorkoming van (seksuele) intimidatie ........................................................... 45 
Figuur 5.6:  Aandeel mbo'ers dat aangaf dat een docent of personeelslid dader was van het ervaren 
seksueel grensoverschrijdend gedrag ............................................................ 46 
Figuur 6.1: Meldingen bij de onderwijsinspectie (2016-2019) .............................................. 51 
Figuur 6.2: Seksuele intimidatie en seksueel misbruik, totaal en aandeel met TBP (2016-2019) ...... 51 
Figuur 6.3: Seksuele intimidatie naar onderwijsniveau, totaal en met TBP (2016-2019)................ 52 
Figuur 6.4: Seksueel misbruik naar onderwijsniveau, totaal en met TBP (2016-2019)................... 52 
 
Tabel 4.1: Respons .............................................................................................. 31 
Tabel 4.2: Bekend met wettelijk kader ....................................................................... 32 
Tabel 4.3: SGG expliciet in veiligheidsplan .................................................................. 32 
Tabel 4.4: Oordeel maatregel veiligheidsplan ............................................................... 33 
Tabel 4.5: Oordeel maatregel VOG ............................................................................ 33 
Tabel 4.6: Vertrouwen in VOG als preventief middel ....................................................... 34 
Tabel 4.7: Oordeel maatregel meldplicht .................................................................... 34 
Tabel 4.8: Oordeel maatregel vertrouwensinspecteur ...................................................... 35 
Tabel 4.9: Aanwezigheid vertrouwenspersonen ............................................................. 36 
Tabel 6.1: Soort zedenmisdrijf naar jaar (n=147) ........................................................... 59 
Tabel 6.2: Leeftijd van slachtoffers naar jaar (n=70) ....................................................... 60 
Tabel 6.3: Beslissing OM ........................................................................................ 61 
Tabel 6.4: Soort zedenmisdrijf aangiftes (n=50) ............................................................. 61 
Tabel 6.5: VOG-aanvragen en -weigeringen, in absoute aantallen ........................................ 64 
Tabel 8.1: Aantal VOG’s: NB in het jaar 2019 zijn getallen meegenomen tot en met 31 oktober..... 81 
Seksueel grensoverschrijdend gedrag in het onderwijs| 113 

