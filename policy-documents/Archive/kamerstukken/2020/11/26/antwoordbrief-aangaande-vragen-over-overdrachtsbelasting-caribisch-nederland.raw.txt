> Retouradres Postbus 20201 2500 EE  Den Haag 
Directie Algemene Fiscale 
Politiek
Voorzitter van de Tweede Kamer der Staten-Generaal
Korte Voorhout 7
Postbus 20018
2511 CW  Den Haag
2500 EA  DEN HAAG
Postbus 20201
2500 EE  Den Haag
www.rijksoverheid.nl
Ons kenmerk
2020-0000219316
Uw brief (kenmerk)
2020Z12237/2020D33167 
2020-0000542025
Datum 26 november 2020
Betreft Overdrachtsbelasting Caribisch Nederland
Geachte voorzitter, 
 
Naar aanleiding van de brief van 24 september van de heer Knops met kenmerk 
2020-0000542025 waarin de vraag van mevrouw E.v T. over de hoogte van het 
tarief van de overdrachtsbelasting op Caribisch Nederland (5%) wordt doorgeleid 
naar mij, bericht ik u als volgt.  
 
Mevrouw V T. vraagt waarom het tarief van de overdrachtsbelasting voor 
woningen op Caribisch Nederland niet, net zoals destijds in Europees Nederland, 
is verlaagd naar 2%. Zij wijst in dat verband ook op de relatief hoge rente op 
Caribisch Nederland, op het feit dat er relatief veel eigen geld nodig is om een 
eigen woning te kunnen kopen en op het niveau van de lonen en woningprijzen 
op Caribisch Nederland.  
 
De belastingwetgeving van Caribisch Nederland is anders ingericht dan de 
belastingwetgeving van Europees Nederland. Hierdoor zijn componenten uit de 
belastingwetgeving van Europees Nederland, zoals het tarief voor de 
overdrachtsbelasting, niet goed vergelijkbaar met componenten uit de 
belastingwetgeving van Caribisch Nederland.  
 
In het najaar van 2012 is als onderdeel van een pakket fiscale maatregelen voor 
Caribisch Nederland onder andere een verlaging van het tarief van de 
overdrachtsbelasting aan de orde geweest. Naar aanleiding van een uitdrukkelijk 
verzoek van de toenmalige bestuurders van Bonaire, Sint Eustatius en Saba heeft 
de staatssecretaris van FinanciÃ«n er destijds voor gekozen om in plaats van 
verlaging van het tarief van de overdrachtsbelasting in het Belastingplan 2013 
een verlaging van het tarief van de benzineaccijns met USD 0,10 per liter op te 
nemen. Belangrijke overweging in dat kader was dat verlaging van de accijns op 
benzine ten goede zou komen aan alle burgers en bedrijven op Caribisch 
Nederland en dat deze verlaging de koopkracht zou ondersteunen van de  
  
Pagina 1 van 2

