 
 
 
 
 
 
 
 
 
 
 
 
 
 
 
Wijziging van onder meer de Wet educatie en beroepsonderwijs met het oog op 
de verbetering van de rechtsbescherming van mbo-studenten  
 
 
Voorstel van wet 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat onderzoek is verricht naar de 
onderwijsovereenkomst die wordt gesloten tussen instellingen en studenten in het 
middelbaar beroepsonderwijs, in het bijzonder naar de betekenis van deze 
overeenkomst voor de rechtspositie van studenten en voor de administratieve lasten van 
instellingen, dat de rechtspositie en de rechtsbeschermingsmogelijkheden van studenten 
in het middelbaar beroepsonderwijs in een aantal opzichten achterblijven bij die van 
onderwijsdeelnemers uit andere onderwijssectoren en dat het wenselijk is wettelijke 
maatregelen te treffen om deze verschillen weg te nemen, alsmede de administratieve 
lasten van instellingen te beperken; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
Artikel I. Wijziging van de Wet educatie en beroepsonderwijs 
 
De Wet educatie en beroepsonderwijs wordt als volgt gewijzigd: 
 
A 
Artikel 1.1.3 wordt als volgt gewijzigd: 
1. In het eerste lid wordt “met uitzondering van artikel 7.4.7” vervangen door “met 
uitzondering van de artikelen 7.4.7 en 7.5.10” en wordt “8.1.3, eerste tot en met derde 
lid, 8.1.4 tot en met 8.2.1” vervangen door “8.1.3a tot en met 8.2.1”. 
2. In het tweede lid wordt “8.1.2, eerste lid” vervangen door “8.1.2, eerste en derde lid” 
en wordt “8.1.3 tot en met 8.2.1” vervangen door “8.1.3a tot en met 8.2.1”. 
 
B 
Artikel 1.4.1, eerste lid, wordt als volgt gewijzigd:  
1. In onderdeel b wordt “met uitzondering van de artikelen 7.1.1” vervangen door “met 
uitzondering van de artikelen 7.1.1, 7.1.5”. 
2. Onderdeel c komt te luiden:  
c. de commissie van beroep voor de examens, bedoeld in artikel 7.5.3,. 
3. Onderdeel d vervalt.  
W10310.K2                                                  1 
 

Artikel 7.4.8, vierde lid, komt te luiden: 
4. Het bevoegd gezag zorgt ervoor dat de instelling beschikt over een studentenstatuut 
waarin de rechten en plichten van de studenten zijn opgenomen, en maakt het 
studentenstatuut bekend. Het studentenstatuut bevat in elk geval:  
a. een beschrijving van de procedures voor de behandeling van klachten en geschillen, 
bedoeld in titel 5, daaronder begrepen de inrichting van de toegankelijke faciliteit, 
bedoeld in artikel 7.5.1; 
b. een beschrijving van de procedures voor de behandeling van geschillen inzake 
medezeggenschap; 
c. een beschrijving van de beroepsrechten die kunnen worden ontleend aan deze wet en 
andere wettelijke regelingen; 
d. een beschrijving van aanvullende procedures ter bescherming van de rechten van 
studenten die door het bevoegd gezag worden getroffen; 
e. de nadere regels over het bindend studieadvies, bedoeld in artikel 8.1.7a, vierde lid; 
f. het beleid met betrekking tot het beperkt en beheersbaar houden van de middelen die 
van de studenten worden gevraagd voor schoolkosten die door het bevoegd gezag 
noodzakelijk worden bevonden; 
g. in voorkomend geval, bepalingen over de terugbetaling van voorschotten, verstrekt 
door het bevoegd gezag, ter voldoening van een bij of krachtens de wet geregelde 
geldelijke bijdrage als bedoeld in artikel 8.1.4; 
h. bepalingen over de terugbetaling van cursusgeld in andere gevallen dan bedoeld in 
artikel 14, tweede lid, onderdeel a tot en met d, van het Uitvoeringsbesluit Les- en 
cursusgeldwet 2000;  
i. het beleid van het bevoegd gezag met betrekking tot verzuim, schorsing en 
verwijdering van studenten; en 
j. de rechten en plichten ten aanzien van zwangerschap en bevalling.  
 
K 
Artikel 7.4.8a, vijfde lid, vervalt. 
 
L 
In artikel 7.4.11, zesde lid, wordt “artikelen 7.4.8, eerste, tweede, vierde en vijfde lid, 
en 7.4.8a” vervangen door “artikelen 7.4.8, eerste en tweede lid, lid 2a en vierde en 
vijfde lid, en 7.5.2”. 
 
M 
Het opschrift van titel 5 van hoofdstuk 7 wordt vervangen door:  
 
Titel 5. Rechtsbescherming van studenten, vavo-studenten, extraneï en 
deelnemers 
 
N 
Onder vernummering van artikel 7.4.8a tot artikel 7.5.2 en vernummering van de 
artikelen 7.5.1 tot en met 7.5.4 tot artikelen 7.5.3 tot en met 7.5.6, wordt na het 
opschrift van titel 5 van hoofdstuk 7 ingevoegd:  
 
Paragraaf 1. Toegankelijke faciliteit; klachten 
 
Artikel 7.5.1. Toegankelijke faciliteit 
1. In deze titel wordt onder “betrokkene” verstaan:  
a. een student, een vavo-student, een extraneus en een deelnemer; 
b. een aanstaande student, een aanstaande vavo-student, een aanstaande extraneus en 
een aanstaande deelnemer; 
c. een voormalige student, een voormalige vavo-student, een voormalige extraneus en 
een voormalige deelnemer. 
 
 
W10310.K2                                                  3 
 

bevoegd gezag neemt dan, wat de openbare instellingen betreft in afwijking van artikel 
7:10 van de Algemene wet bestuursrecht, binnen vier weken na ontvangst van het 
bezwaar door de faciliteit een beslissing. 
5. Het bevoegd gezag kan een commissie belasten met de behandeling van en 
advisering over zowel bezwaren als bedoeld in het tweede lid als klachten als bedoeld in 
artikel 7.5.2, onverminderd het bepaalde bij of krachtens dit artikel en de artikelen 7.5.2 
en 7.5.8. 
 
Artikel 7.5.8. Beslissing op bezwaren 
Het bevoegd gezag beslist na ontvangst van het bezwaar binnen tien weken, 
onverminderd de beslissingen op grond van de procedure, bedoeld in artikel 7.5.7, 
vierde lid. Wat de openbare instellingen betreft beslist het bevoegd gezag in afwijking 
van artikel 7:10, derde lid, van de Algemene wet bestuursrecht. 
 
R 
Na artikel 7.5.8 wordt ingevoegd: 
 
Paragraaf 3. Beroep op de Afdeling bestuursrechtspraak van de Raad van State 
 
Artikel 7.5.9. Beroep op de Afdeling bestuursrechtspraak van de Raad van State 
1. Een beslissing van een orgaan van een instelling die jegens een betrokkene is 
genomen op grond van deze wet en daarop gebaseerde regelingen, wordt voor de 
toepassing van de bepalingen van de Algemene wet bestuursrecht met betrekking tot 
besluiten aangemerkt als een besluit als bedoeld in artikel 1:3 van die wet. Het beroep 
kan worden ingesteld door de betrokkene. 
2. Tegen een beslissing van een college van beroep bijzonder onderwijs als bedoeld in 
artikel 7.5.10 kan geen beroep worden ingesteld. 
3. De organen van de instelling verstrekken aan de Afdeling bestuursrechtspraak van de 
Raad van State de gegevens die zij voor de uitvoering van haar taak nodig oordeelt. 
 
Paragraaf 4. Colleges van beroep bijzonder onderwijs  
 
Artikel 7.5.10. College van beroep bijzonder onderwijs 
1. In afwijking van artikel 7.5.9, eerste lid, kan het bevoegd gezag van een bijzondere 
instelling, al dan niet in samenwerking met bevoegde gezagsorganen van een of meer 
andere bijzondere instellingen met een levensbeschouwelijke aard, in een regeling 
bepalen dat de instelling in verband met de levensbeschouwelijke aard van de instelling 
een college van beroep bijzonder onderwijs instelt voor de behandeling van beroepen 
ingesteld door een betrokkene tegen een beslissing van een orgaan van een instelling 
die jegens hem op grond van deze wet en daarop gebaseerde regelingen is genomen. 
2. De regeling bevat in elk geval regels over: 
a. de omvang en samenstelling van het college;  
b. indien nodig, de splitsing in kamers, alsmede de verdeling van de werkzaamheden 
over de verschillende kamers;  
c. de zittingstermijn van de leden en eventuele plaatsvervangende leden van het 
college;  
d. de wijze waarop het lidmaatschap of plaatsvervangend lidmaatschap van het college 
eindigt;  
e. de procedure voor het minnelijk schikken van geschillen en de gevallen waarin deze 
procedure achterwege kan worden gelaten;  
f. de wijze waarop in het secretariaat van het college wordt voorzien; en 
g. de wijze waarop de voorzitter wordt vervangen.  
3. De voorzitter en de plaatsvervangende voorzitter of voorzitters moeten voldoen aan 
de vereisten voor benoembaarheid tot rechterlijk ambtenaar, bedoeld in artikel 5 van de 
Wet rechtspositie rechterlijke ambtenaren.  
W10310.K2                                                  5 
 

X 
Aan artikel 8.1.2 wordt een lid toegevoegd, luidende: 
3. Indien tot een bijzondere instelling andere studenten en vavo-studenten worden 
toegelaten dan voor wie de instelling in verband met de godsdienstige of 
levensbeschouwelijke richting wordt in stand gehouden, kunnen deze studenten en 
vavo-studenten niet worden verplicht tot het volgen van onderwijs dat in verband met 
die richting door de instelling wordt verzorgd. 
 
Y 
Artikel 8.1.3 vervalt. 
 
Z 
Voor artikel 8.1.4 wordt een artikel ingevoegd, luidende:  
 
Artikel 8.1.3a. Afspraken met betrekking tot extra ondersteuning 
1. Indien de inschrijving een student of vavo-student betreft die extra ondersteuning 
behoeft in verband met handicap of chronische ziekte, vindt de inschrijving slechts 
plaats nadat het bevoegd gezag met de student of vavo-student schriftelijke afspraken 
heeft gemaakt over deze ondersteuning.  
2. De afspraken worden ten minste één keer per studiejaar met de student of vavo-
student geëvalueerd op hun doeltreffendheid.  
3. Indien de noodzaak van extra ondersteuning in verband met handicap of chronische 
ziekte na de inschrijving ontstaat, zijn het eerste en tweede lid van overeenkomstige 
toepassing.  
 
AA 
Voor artikel 8.1.7 wordt een artikel ingevoegd, luidende: 
 
Artikel 8.1.6 Financiële ondersteuning bijzondere activiteiten door Onze 
Minister 
1.Onze Minister treft voorzieningen voor de financiële ondersteuning van een student of 
vavo-student die bestuurslid is van een van een rechtspersoon met volledige 
rechtsbevoegdheid uitgaande politieke jongerenorganisatie van enige omvang of van 
een landelijke organisatie van enige omvang die voor het beroepsonderwijs relevante 
activiteiten ontplooit en die daartoe daadwerkelijke activiteiten ontplooit. 
2. Bij ministeriële regeling worden de voorwaarden gesteld waaronder deze financiële 
ondersteuning plaatsvindt. 
3. De artikelen 8.1.5d en 8.1.5f zijn van overeenkomstige toepassing. 
 
BB 
Artikel 8.1.7a, tweede lid, wordt als volgt gewijzigd:  
1. De eerste zin komt te luiden: Aan een advies als bedoeld in het eerste lid kan het 
bevoegd gezag de beëindiging van de inschrijving voor de desbetreffende opleiding 
verbinden. 
2. De aanhef van de tweede zin komt te luiden: Tot beëindiging van de inschrijving 
wordt slechts overgaan indien:. 
 
CC 
Artikel 8.1.7a, derde lid, wordt als volgt gewijzigd:  
1. De eerste zin vervalt.  
2. De tweede zin (oud) komt te luiden: De student van wie de inschrijving voor een 
opleiding op grond van het tweede lid is beëindigd, kan niet opnieuw aan die instelling 
voor die opleiding worden ingeschreven. 
3. “Artikel 8.1.3, vijfde lid” wordt vervangen door “Artikel 8.1.7d, tweede lid”.  
 
  
W10310.K2                                                  7 
 

GG 
In artikel 8a.2.2, derde lid, vervallen onderdelen g, i en n, onder vervanging van de 
puntkomma aan het slot van onderdeel m door een punt. 
 
HH 
Na artikel 12.5.1a wordt een artikel ingevoegd, luidende: 
 
Artikel 12.5.1b. Evaluatie in verband met wet inzake verbetering 
rechtsbescherming mbo-studenten 
Onze Minister zendt binnen vijf jaar na de inwerkingtreding van de Wet van …… tot 
wijziging van onder meer de Wet educatie en beroepsonderwijs met het oog op de 
verbetering van de rechtsbescherming van mbo-studenten (Stb. ….) aan de Staten-
Generaal een verslag over de doeltreffendheid en de effecten van die wet in de praktijk. 
 
Artikel II. Wijziging van de Wet op het hoger onderwijs en wetenschappelijk 
onderzoek 
 
De Wet op het hoger onderwijs en wetenschappelijk onderzoek wordt als volgt 
gewijzigd:  
 
A 
In artikel 7.59a, tweede lid, wordt “zijn de artikelen 6:4, eerste en tweede lid, en 7:1a 
van de Algemene wet bestuursrecht” vervangen door “is artikel 6:4, eerste en tweede 
lid, van de Algemene wet bestuursrecht”. 
 
B 
Aan artikel 7.63a wordt een lid toegevoegd, luidende: 
5. Het instellingsbestuur kan een commissie belasten met de behandeling van en 
advisering over zowel bezwaren als bedoeld in het tweede lid als klachten als bedoeld in 
artikel 7.59b, onverminderd het bepaalde bij of krachtens dit artikel en de artikelen 
7.59b en 7.63b. 
 
C 
Artikel 7.63b wordt als volgt gewijzigd: 
1. De aanduiding “1.” voor het eerste lid vervalt. 
2. Het tweede lid vervalt. 
 
D 
Het opschrift van paragraaf 3 van titel 4 van hoofdstuk 7 komt te luiden: 
 
Paragraaf 3. Beroep op de Afdeling bestuursrechtspraak van de Raad van State 
 
E 
Artikel 7.64 komt te luiden:  
 
Artikel 7.64. Beroep op de Afdeling bestuursrechtspraak van de Raad van State 
1. Een beslissing van een orgaan van een instelling voor hoger onderwijs die jegens een 
betrokkene is genomen op grond van deze wet en daarop gebaseerde regelingen, wordt 
voor de toepassing van de bepalingen van de Algemene wet bestuursrecht met 
betrekking tot besluiten aangemerkt als een besluit als bedoeld in artikel 1:3 van die 
wet. Het beroep kan worden ingesteld door de betrokkene. 
2. Tegen een beslissing van een college van beroep bijzonder onderwijs als bedoeld in 
artikel 7.68 kan geen beroep worden ingesteld. 
3. De organen van de instelling verstrekken aan de Afdeling bestuursrechtspraak van de 
Raad van State de gegevens die zij voor de uitvoering van haar taak nodig oordeelt. 
 
  
W10310.K2                                                  9 
 

B 
Artikel 1.4.1 wordt als volgt gewijzigd: 
 
1. Aan het derde lid, onderdeel b, wordt toegevoegd “met uitzondering van artikel 
7.1.4”. 
2. Onderdeel c komt te luiden: 
c. de commissie van beroep voor de examens, bedoeld in artikel 7.5.3,. 
3. Onderdeel d vervalt. 
 
C 
Aan artikel 1.4.2, derde lid, onderdeel b, wordt toegevoegd “met uitzondering van artikel 
7.1.4. 
 
D 
In artikel 2.2.1, tweede lid, onderdeel j wordt “gehandicapte studenten” vervangen door 
“studenten met een handicap of chronische ziekte”. 
 
E 
In artikel 2.3.2, eerste lid, wordt na “alsmede de hoofdpunten van de bevindingen van 
de inspectie met betrekking tot de examens” ingevoegd “en informatie over schorsing en 
verwijdering van studenten, vavo-studenten en deelnemers in het afgelopen jaar”. 
 
F 
Na artikel 7.1.3 wordt een artikel ingevoegd, luidende: 
 
Artikel 7.1.4. Rapportage vorderingen van studenten 
Het bevoegd gezag rapporteert over de vorderingen van de studenten aan hun ouders, 
voogden of verzorgers, dan wel aan de studenten zelf indien zij meerderjarig en 
handelingsbekwaam zijn. 
 
G 
Artikel 7.4.9 wordt als volgt gewijzigd: 
1. Het eerste lid, onderdeel c, komt te luiden: 
c. de inhoud en inrichting van een opleiding, waaronder voor een beroepsopleiding 
begrepen: 
1°. de leerweg, 
2°. de kwalificatie, of, bij inschrijving voor een opleidingsdomein of een 
kwalificatiedossier, dat opleidingsdomein of dat kwalificatiedossier, 
3°. het beoogde niveau van de te behalen kwalificatie, en 
4°. de studieduur van de opleiding en van de daarvan deel uitmakende 
onderwijseenheden en deelkwalificaties. 
2. Onder vervanging van “, en” aan het slot van het eerste lid, onderdeel k, door een 
komma en onder vervanging van de punt aan het slot van het eerste lid, onderdeel l 
door “, en” wordt een onderdeel toegevoegd, luidende: 
m. de gronden waarop de examencommissie vrijstelling kan verlenen van een 
instellingsexamen of een centraal examen. 
 
H 
Artikel 7.4.10 komt te luiden: 
 
Artikel 7.4.10. Studentenstatuut 
Het bevoegd gezag zorgt ervoor dat de instelling beschikt over een studentenstatuut 
waarin de rechten en plichten van de studenten zijn opgenomen, en maakt het 
studentenstatuut bekend. Het studentenstatuut bevat in elk geval:  
a. een beschrijving van de procedures voor de behandeling van klachten en geschillen, 
bedoeld in titel 5, daaronder begrepen de inrichting van de toegankelijke faciliteit, 
bedoeld in artikel 7.5.1; 
W10310.K2                                                  11 
 

3. Een betrokkene dient een klacht als bedoeld in artikel 7.5.2 en een beroep of bezwaar 
als bedoeld in paragraaf 2 en artikel 8.1.7a, vijfde lid, vanwege een genomen beslissing 
van een orgaan van een instelling dan wel het ontbreken ervan op grond van deze wet 
en daarop gebaseerde regelingen in bij de faciliteit. Indien het een beroep of bezwaar 
van een betrokkene aan een openbare instelling betreft, is artikel 55 van de Wet 
administratieve rechtspraak BES niet van toepassing. 
4. De termijn voor het schriftelijk indienen van een bezwaar als bedoeld in paragraaf 2 
bedraagt zes weken. De termijn voor het schriftelijk indienen van een beroep als 
bedoeld in paragraaf 2 en artikel 8.1.7a, vijfde lid, bedraagt twee weken. 
5. De faciliteit bevestigt de ontvangst van een binnengekomen klacht, beroep of bezwaar 
schriftelijk aan de betrokkene en zendt deze, nadat daarop de datum van ontvangst is 
aangetekend, zo spoedig mogelijk door aan het bevoegde orgaan. Indien het een 
openbare instelling betreft, is artikel 59, tweede lid, van de Wet administratieve 
rechtspraak BES niet van toepassing. 
6. De datum van ontvangst, bedoeld in het vijfde lid, is bepalend voor de vraag of een 
klacht, beroep of bezwaar tijdig is ingediend. Indien het een openbare instelling betreft, 
is artikel 59, tweede lid, van de Wet administratieve rechtspraak BES niet van 
toepassing. 
7. Indien de faciliteit een klacht, beroep of bezwaar aan een onbevoegd orgaan heeft 
gezonden, zendt dit orgaan het desbetreffende stuk zo spoedig mogelijk terug naar de 
faciliteit. Het bevoegde orgaan behandelt een klacht, beroep of bezwaar dat door een 
betrokkene rechtstreeks is ingediend bij dit orgaan slechts na tussenkomst van de 
faciliteit. 
 
M 
Na artikel 7.5.2 (nieuw) wordt een opschrift ingevoegd, luidende: 
 
Paragraaf 2. Commissie van beroep voor de examens; 
geschillenadviescommissie 
 
N 
Na artikel 7.5.4 worden twee artikelen ingevoegd, luidende: 
 
Artikel 7.5.5. Bevoegdheid en samenstelling geschillenadviescommissie 
1. Het bevoegd gezag stelt, al dan niet in samenwerking met een of meer bevoegde 
gezagsorganen van andere instellingen, een geschillenadviescommissie in of sluit zich bij 
een dergelijke commissie aan. Op een geschillenadviescommissie zijn artikelen 70 tot en 
met 74 van de Wet administratieve rechtspraak BES van overeenkomstige toepassing. 
De leden van de geschillenadviescommissie zijn functioneel onafhankelijk. 
2. De geschillenadviescommissie brengt aan het bevoegd gezag advies uit over 
bezwaren met betrekking tot andere beslissingen dan wel het ontbreken ervan op grond 
van deze wet en daarop gebaseerde regelingen dan die, bedoeld in artikel 7.5.3. 
3. De geschillenadviescommissie gaat na of een minnelijke schikking tussen partijen 
mogelijk is. 
4. Indien sprake is van onverwijlde spoed kan de voorzitter van de 
geschillenadviescommissie desgevraagd bepalen dat de geschillenadviescommissie zo 
spoedig mogelijk advies uitbrengt aan het bevoegd gezag. De voorzitter bepaalt binnen 
een week na ontvangst van het bezwaar of sprake is van onverwijlde spoed en brengt de 
betrokkene en het bevoegd gezag hiervan zo spoedig mogelijk op de hoogte. Het 
bevoegd gezag neemt dan, wat de openbare instellingen betreft in afwijking van artikel 
69 van de Wet administratieve rechtspraak BES, binnen vier weken na ontvangst van 
het bezwaar door de faciliteit een beslissing. 
5. Het bevoegd gezag kan een commissie belasten met de behandeling van en 
advisering over zowel bezwaren als bedoeld in het tweede lid als klachten als bedoeld in 
artikel 7.5.2, onverminderd het bepaalde bij of krachtens dit artikel en de artikelen 7.5.2 
en 7.5.6. 
 
W10310.K2                                                  13 
 

V 
Na artikel 8.1.6h wordt een artikel ingevoegd, luidende: 
 
Artikel 8.1.6i. Financiële ondersteuning bijzondere activiteiten door Onze 
Minister 
1.Onze Minister treft voorzieningen voor de financiële ondersteuning van een student of 
vavo-student die bestuurslid is van een van een rechtspersoon met volledige 
rechtsbevoegdheid uitgaande politieke jongerenorganisatie van enige omvang of van 
een landelijke organisatie van enige omvang die voor het beroepsonderwijs relevante 
activiteiten ontplooit en die daartoe daadwerkelijke activiteiten ontplooit. 
2. Bij ministeriële regeling worden de voorwaarden gesteld waaronder deze financiële 
ondersteuning plaatsvindt. 
3. De artikelen 8.1.6e en 8.1.6g zijn van overeenkomstige toepassing. 
 
W 
Artikel 8.1.7a wordt als volgt gewijzigd: 
1. Het tweede lid wordt als volgt gewijzigd: 
a. De eerste zin komt te luiden: Aan een advies als bedoeld in het eerste lid kan het 
bevoegd gezag de beëindiging van de inschrijving voor de desbetreffende opleiding 
verbinden. 
b. De aanhef van de tweede zin komt te luiden: Tot beëindiging van de inschrijving 
wordt slechts overgegaan indien:.  
2. Het derde lid wordt als volgt gewijzigd: 
a. De eerste zin komt te luiden: De student van wie de inschrijving voor een opleiding op 
grond van het tweede lid is beëindigd, kan niet opnieuw aan die instelling voor die 
opleiding worden ingeschreven. 
b. De tweede zin vervalt. 
c. “Artikel 8.1.5, vijfde lid” wordt vervangen door “Artikel 8.1.7d, tweede lid”.  
3. In het vijfde lid vervalt “binnen twee weken na het uitbrengen van het advies” en 
wordt “artikel 7.5.1. Artikel 7.5.2” vervangen door “artikel 7.5.3. Artikel 7.5.4”. 
 
X 
In artikel 8.1.7b, eerste lid, wordt “de onderwijsovereenkomst met een deelnemer 
ontbinden dan wel weigeren” vervangen door “beslissen de student niet in te schrijven of 
de inschrijving te beëindigen”.  
 
Y 
Na artikel 8.1.7b worden twee artikelen ingevoegd, luidende: 
 
Artikel 8.1.7c. Schorsing 
1. Het bevoegd gezag kan een student, vavo-student of deelnemer voor ten hoogste 
twee weken schorsen.  
2. Het bevoegd gezag maakt de beslissing tot schorsing schriftelijk en voorzien van een 
deugdelijke motivering aan de student, vavo-student of deelnemer bekend. Indien de 
student, vavo-student of deelnemer jonger dan 18 jaar is, maakt het bevoegd gezag de 
beslissing ook aan de ouders, voogden of verzorgers schriftelijk bekend. 
3. Bij of krachtens algemene maatregel van bestuur kunnen nadere regels worden 
gesteld over het schorsen van studenten, vavo-studenten en deelnemers. 
 
Artikel 8.1.7d. Verwijdering 
1. Het bevoegd gezag kan een student, vavo-student of deelnemer van de instelling 
verwijderen. 
2. Het bevoegd gezag verwijdert een student, vavo-student of deelnemer op wie de 
Leerplichtwet BES van toepassing is pas definitief van de instelling nadat het bevoegd 
gezag ervoor heeft gezorgd dat het bevoegd gezag van een andere instelling of een 
instelling als bedoeld in artikel 1, onder c, van de Leerplichtwet BES bereid is de student, 
vavo-student of deelnemer toe te laten. Indien aantoonbaar gedurende acht weken 
W10310.K2                                                  15 
 

door “artikelen 8.1.5 tot en met 8.1.5c, 8.1.5e en 8.1.6, eerste en tweede lid, van de 
Wet educatie en beroepsonderwijs”. 
 
Artikel VI. Wijziging van de Wet inkomstenbelasting BES 
 
De Wet inkomstenbelasting BES wordt als volgt gewijzigd:  
 
A 
In artikel 8, onderdeel o, wordt “artikelen 8.1.6a tot en met 8.1.6d en 8.1.6f van de Wet 
educatie en beroepsonderwijs BES” vervangen door “artikelen 8.1.6a tot en met 8.1.6d, 
8.1.6f en 8.1.6i, eerste en tweede lid, van de Wet educatie en beroepsonderwijs BES”.  
 
B 
In artikel 20, derde lid, onderdeel c, onder 2°, wordt “artikelen 8.1.6a tot en met 8.1.6d 
en 8.1.6f van de Wet educatie en beroepsonderwijs BES” vervangen door “artikelen 
8.1.6a tot en met 8.1.6d, 8.1.6f en 8.1.6i, eerste en tweede lid, van de Wet educatie en 
beroepsonderwijs BES”. 
 
Artikel VII. Inwerkingtreding 
 
Deze wet treedt in werking op een bij koninklijk besluit te bepalen tijdstip, dat voor de 
verschillende artikelen of onderdelen daarvan verschillend kan worden vastgesteld. 
 
 
Lasten en bevelen dat deze in het Staatsblad zal worden geplaatst en dat alle 
ministeries, autoriteiten, colleges en ambtenaren die zulks aangaat, aan de nauwkeurige 
uitvoering de hand zullen houden. 
 
Gegeven 
 
 
 
 
 
 
 
 
 
De Minister van Onderwijs, Cultuur en Wetenschap,  
 
 
  
W10310.K2                                                  17 
 

De onduidelijkheid rondom rechten en plichten van de student is ook aangekaart in het 
5
algemeen overleg in de Tweede Kamer op 31 mei 2017. Tijdens dit debat werd 
gewezen naar de onderwijsovereenkomst als oorzaak van de onduidelijkheid over de 
rechten en plichten van studenten. Daarom zegde de minister van OCW toe te gaan 
onderzoeken of de onderwijsovereenkomst nog het beoogde doel van het versterken van 
de rechtspositie van de student dient. Door middel van een tweetal moties heeft de 
Tweede Kamer de regering gevraagd te onderzoeken of met alternatieven voor de 
6
onderwijsovereenkomst de rechtspositie van de student versterkt kon worden.  Eind 
2017 is daarom opdracht gegeven aan het Nederlandse Centrum voor Onderwijsrecht 
(NCOR) om onderzoek te doen naar het nut en de wenselijkheid van de 
onderwijsovereenkomst. Op 11 februari 2019 is het onderzoeksrapport van het NCOR 
7
naar de Tweede Kamer gestuurd.  
 
De onderwijsovereenkomst zou een goede rechtspositie moeten verzekeren. Het 
onderzoek van het NCOR betwijfelde echter of de onderwijsovereenkomst dit 
daadwerkelijk doet (zie paragraaf 2.2). De rechtsbescherming van mbo-studenten is 
volgens het NCOR ook minder toegankelijk dan in andere onderwijssectoren. Om deze 
redenen raadde het NCOR aan de onderwijsovereenkomst af te schaffen en maatregelen 
te treffen ter verbetering van de rechtspositie en rechtsbescherming van de mbo-
student. Hiermee wordt de rechtspositie van studenten in het mbo meer 
8
gelijkgeschakeld aan het hoger, voortgezet en primair onderwijs. 
 
2.2. Probleembeschrijving 
 
Rechtspositie onvoldoende gewaarborgd 
De onderwijsovereenkomst is met de inwerkingtreding van de Wet educatie en 
beroepsonderwijs (WEB) in 1996 in het mbo geïntroduceerd. Een van de doelen van de 
onderwijsovereenkomst was dat instellingen ook door individuele studenten beter 
konden worden aangesproken op het realiseren van datgene wat redelijkerwijs van de 
9
instelling verwacht mag worden. In de onderwijsovereenkomst zouden de instelling en 
de student eenduidig de wederzijdse rechten en plichten kunnen regelen. Ook zouden 
student en instelling afspraken kunnen maken over bijvoorbeeld extra ondersteuning of 
het volgen van een versneld opleidingstraject.  
 
Belangrijke voorwaarden voor het beoogde functioneren van de onderwijsovereenkomst 
zijn dat er bij het sluiten van een overeenkomst sprake is van daadwerkelijke 
onderhandelingsruimte en dat de relatie tussen de partijen die de overeenkomst sluiten 
gelijkwaardig is. Verschillende onderzoeken tonen echter aan dat in de praktijk weinig 
sprake is van dergelijke onderhandeling tussen student en instelling. Wat betreft de 
onderhandelingsruimte stelde een onderzoek van de Vrije Universiteit Amsterdam dat “in 
de praktijk met de student geen gesprek plaatsvindt over het contract dat wordt 
10
aangegaan” en “dat het veelal een kwestie is van ‘bij het kruisje tekenen’”. De ruimte 
die noodzakelijk is voor een student om zijn belang in ieder geval te proberen te 
behartigen, is in de praktijk vaak afwezig.  
 
Bovendien is de relatie tussen instelling en student bij het onderhandelen over de 
onderwijsovereenkomst niet gelijkwaardig. Waar een student hoogstens een paar keer in 
zijn leven een onderwijsovereenkomst sluit, sluit een gemiddelde mbo-instelling jaarlijks 
duizenden overeenkomsten. Onderwijsinstellingen werken daarbij, begrijpelijkerwijs, 
                                                 
5
 Kamerstukken II 2016/17, 31 524, nr. 316. 
6
 Kamerstukken II 2016/17, 31 524, nr. 320 en Kamerstukken II 2016/17, 31 524, nr. 331. 
7
 Kamerstukken II 2018/19, 31524, nr. 396. 
8
 R. van Schoonhoven en P.W.A. Huisman, Een nadere duiding van de schriftelijke 
onderwijsovereenkomst en de rechtspositie van de mbo-student, Rotterdam: NCOR 2018, p. 68-69 
en 81.  
9
 Kamerstukken II 1993/94, 23778, nr. 3, p. 108. 
10
 A. Baas e.a., De waarde van de onderwijsovereenkomst in het mbo. Amsterdam: Vrije 
Universiteit Amsterdam 2017, p. 15. 
W10310.K2                                                  19 
 

Op basis van de Wet gelijke behandeling op grond van handicap of chronische ziekte 
(Wgbhcz) hebben deze studenten recht op doeltreffende ondersteuning, tenzij de 
instelling daarmee onevenredig wordt belast. Om voor het mbo de rechtspositie van 
deze studenten te versterken, is in de WEB vastgelegd dat instellingen en studenten met 
18
een handicap afspraken over extra ondersteuning moeten maken. Deze verplichting is 
een belangrijke randvoorwaarde voor instellingen om te kunnen voldoen aan de 
zorgplicht die zij naar studenten met een handicap op chronische ziekte hebben. 
 
De Inspectie van het onderwijs (hierna: inspectie) kan momenteel echter onvoldoende 
toezicht houden op de verplichting van instellingen om aan deze randvoorwaarde te 
voldoen. De wettelijke grondslag hiervoor in de WEB is namelijk ontoereikend in de 
huidige formulering. Zo is momenteel niet in de WEB opgenomen dat instellingen ook 
ondersteuningsafspraken moeten maken met studenten met een chronische ziekte, 
terwijl de Wgbhcz ook hen beschermt. De WEB schrijft op dit moment ook niet voor dat 
periodiek wordt bezien of de ondersteuningsafspraken nog doeltreffend zijn. Hierdoor 
kan de inspectie niet ingrijpen indien een instelling onvoldoende maatregelen treft die 
randvoorwaardelijk zijn voor het bieden van passende ondersteuning. 
 
Rechtsbescherming van mbo-studenten onvoldoende toegankelijk 
Niet alleen is het vanwege de onderwijsovereenkomst lastig voor studenten om op de 
hoogte te raken van hun rechten, ook is het in het mbo moeilijk voor studenten om voor 
hun rechten op te komen. De WEB voorziet voor geschillen rondom de 
onderwijsovereenkomst, denk aan opzegging, namelijk niet in een interne of externe 
19
rechtsgang. Dit betekent dat de student direct is aangewezen op de civiele rechter. De 
stap naar de rechter is fysiek, gevoelsmatig en financieel groot. Zo is het griffierecht 
voor dergelijke rechtszaken normaliter € 304. Het is daarmee begrijpelijk dat studenten 
van deze rechtsgang zelden gebruik maken.  
 
In andere onderwijssectoren zijn er meer rechtsbeschermingsmogelijkheden waar 
onderwijsdeelnemers of hun ouders gebruik van kunnen maken. In het funderend 
onderwijs is wettelijk geregeld dat ouders bij het bevoegd gezag bezwaar kunnen maken 
20
tegen een beslissing tot weigering van de toelating of tot verwijdering. Geschillen over 
toelating of verwijdering van leerlingen die extra ondersteuning behoeven, kunnen 
21
worden voorgelegd aan de Tijdelijke geschillencommissie toelating en verwijdering. In 
het hoger onderwijs kunnen studenten tegen beslissingen van het bevoegd gezag 
eveneens bezwaar maken en gebruik maken van de geschillenadviescommissie van de 
22
instelling. Het mbo kent deze voorzieningen niet. Het NCOR stelde dan ook vast dat 
voor de mbo-student minder dan in andere onderwijssectoren is voorzien in een 
specifieke rechtsbeschermingsmogelijkheid bij geschillen over onder andere toelating en 
23
verwijdering. 
 
Administratieve lasten rondom onderwijsovereenkomst 
Het proces van het sluiten en het wijzigen van de onderwijsovereenkomst gaat gepaard 
met administratieve lasten voor de instelling. Uit het onderzoek van het NCOR komt 
naar voren dat instellingen circa één fte per 2500 studenten besteden aan de 
24
administratie rondom de onderwijsovereenkomst. Goede administratie is voor 
instellingen mede van belang omdat een getekende overeenkomst voorwaarde is voor 
                                                 
18
 Artikel 8.1.3, derde lid, onderdeel g, WEB. 
19
 R. van Schoonhoven en P.W.A. Huisman, Een nadere duiding van de schriftelijke 
onderwijsovereenkomst en de rechtspositie van de mbo-student, Rotterdam: NCOR 2018, p. 28. 
20
 Artikel 63 Wet op het primair onderwijs, artikel 61 Wet op de expertisecentra en artikel 27 Wet 
op het voortgezet onderwijs. 
21
 Artikel 43 Wet op het primair onderwijs, artikel 44 Wet op de expertisecentra en artikel 27c Wet 
op het voortgezet onderwijs.  
22
 Artikelen 7.63a en 7.63b WHW. 
23
 R. van Schoonhoven en P.W.A. Huisman, Een nadere duiding van de schriftelijke 
onderwijsovereenkomst en de rechtspositie van de mbo-student, Rotterdam: NCOR 2018, p. 33-34. 
24
 R. van Schoonhoven en P.W.A. Huisman, Een nadere duiding van de schriftelijke 
onderwijsovereenkomst en de rechtspositie van de mbo-student, Rotterdam: NCOR 2018, p. 39. 
W10310.K2                                                  21 
 

27
Wet vroegtijdige aanmelddatum voor en toelatingsrecht tot het beroepsonderwijs. Met 
deze wet hebben studenten een afdwingbaar recht gekregen op toelating tot opleidingen 
waarvoor zij voldoen aan de vooropleidingseisen. Deze verbetering in de rechtspositie 
van mbo-studenten draagt eraan bij dat studenten de studie van hun voorkeur kunnen 
28
volgen en schetst een duidelijk kader waardoor onterechte selectie wordt voorkomen. 
De maatregelen ter verbetering van de rechtsbescherming van mbo-student uit dit 
wetsvoorstel zorgen ervoor dat mbo-studenten, in het geval zij toch te maken krijgen 
met onterechte weigering, een toegankelijke weg hebben om hun recht op toelating te 
verwezenlijken.  
 
Om er verder aan bij te dragen dat alle mbo-studenten, ongeacht persoonlijke of 
financiële omstandigheden, in staat zijn een opleiding te volgen, is de Wet versterken 
29
positie mbo-studenten ontwikkeld. Deze wet verbetert, onder andere, de rechtspositie 
van zwangere en bevallen studenten. Zo worden scholen verplicht studenten te 
informeren over de rechten en plichten van zwangere en bevallen studenten en wordt 
zwangerschap expliciet een omstandigheid die scholen moeten betrekken bij het afgeven 
van een bindend studieadvies. Daarnaast voorziet de Wet versterken positie mbo-
studenten in de oprichting van het mbo-studentenfonds. Het doel van dit fonds is te 
voorkomen dat studenten vanwege financiële redenen afzien van het (ver)volgen van 
een mbo-opleiding. De maatregelen ter verbetering van de rechtspositie van mbo-
studenten uit het onderhavige wetsvoorstel proberen ook studie-uitval vanwege 
persoonlijke omstandigheden te voorkomen. Zo draagt het wetsvoorstel er aan bij dat 
studenten met een handicap of chronische ziekte passende ondersteuning krijgen. 
 
Daarnaast vormt dit wetsvoorstel een vervolg op een eerdere stap ter verbetering van 
de rechtsbescherming van mbo-studenten die de wetgever met de invoering van het 
klachtrecht in 2017 heeft gezet. Met de Wet verbetering kwaliteitsaspecten in het 
middelbaar beroepsonderwijs zijn mbo-onderwijsinstellingen verplicht om een 
klachtenregeling te hebben die ertoe leidt dat klachten van studenten behoorlijk 
30
behandeld worden. Het klachtrecht geeft studenten bijvoorbeeld de mogelijkheid om 
een klacht in te dienen als zij van mening zijn dat een instelling haar 
31
inspanningsverplichting voor de beschikbaarheid van een praktijkplaats niet nakomt. 
Met dit wetsvoorstel beoogt de wetgever de rechtsbescherming van studenten verder te 
verbeteren, zodat mbo-studenten in bredere zin toegankelijke voorzieningen krijgen om 
de onderwijsinstelling aan te spreken. 
 
Tot slot beoogt de wetgever met dit wetsvoorstel de rechtsbescherming van mbo-
studenten te harmoniseren met die van studenten uit het hoger onderwijs. Er is namelijk 
geen reden waarom een student uit het mbo andere, minder toegankelijke 
rechtsbeschermingsmogelijkheden zou hebben. Hier komt bij dat in het rapport Anders, 
of toch niet? over verbetering van de aansluiting tussen de onderwijswetgeving en de 
Algemene wet bestuursrecht (Awb) is aanbevolen om te komen tot meer uniformiteit in 
32
de geschillenregelingen. De onderzoekers van dit rapport constateerden dat het 
systeem van procedures in de onderwijswetgeving voor de verschillende 
onderwijssectoren op dit moment verbrokkeld is wat betreft procesgang, instantie of 
                                                 
27
 Wet van 5 oktober 2016, houdende wijziging van de Wet educatie en beroepsonderwijs en enkele 
andere wetten ter invoering van een vroegtijdige aanmelddatum voor en toelatingsrecht tot het 
beroepsonderwijs (Stb. 2016, 362). 
28
 Kamerstukken II 2015/16, 34 457, nr. 3. 
29
 Wet van 1 juli 2020 tot wijziging van de Wet educatie en beroepsonderwijs en een aantal andere 
wetten in verband met diverse maatregelen gericht op het versterken van de positie van mbo-
studenten (Wet versterken positie mbo-studenten). 
30
 Wet van 26 oktober 2016 tot wijziging van de Wet educatie en beroepsonderwijs en de Wet 
educatie en beroepsonderwijs BES met betrekking tot enkele kwaliteitsaspecten in het 
beroepsonderwijs (Stb. 2016, 417). 
31
 Kamerstukken II 2015/16, 34 347, nr. 3. 
32
 J.A. de Boer, F.C.M.A. Michiels, W. den Ouden, P.J.J. Zoontjens, Anders, of toch niet? Een 
onderzoek naar de mogelijkheden van meer Awb-conforme onderwijswetgeving, Tilburg/Leiden 
2013. 
W10310.K2                                                  23 
 

onredelijk lang toegang tot de onderwijsinstelling wordt ontzegd. Overigens geldt deze 
maximale schorsingstermijn niet in het geval dat de instelling een student schorst als 
onderdeel van de verwijderingsprocedure. De kern van de voorgestelde regels over 
verwijdering is dat instellingen de plicht krijgen bezwaren tegen verwijdering binnen vier 
weken af te handelen. Hierbij moeten instellingen de student de gelegenheid hebben 
gegeven gehoord te worden. Dit wetsvoorstel wijzigt overigens niets aan de gronden 
waarop een student verwijderd mag worden. Zo blijft het negatief bindend studieadvies 
het enige instrument waarmee instellingen studenten op basis van onvoldoende 
studievoortgang mogen uitschrijven (en eventueel verwijderen). Tot slot krijgen 
instellingen met dit wetsvoorstel de verplichting om in hun bestuursverslag 
verantwoording af te leggen over de schorsingen en verwijderingen die dat jaar hebben 
plaatsgevonden. Hierdoor kan de inspectie schorsing en verwijdering meenemen in het 
inspectietoezicht. 
 
Verbeteren informatievoorziening rechten en plichten 
Om ervoor te zorgen dat studenten beter geïnformeerd zijn over hun (bestaande en 
nieuwe) rechten en plichten, verplicht dit wetsvoorstel instellingen om deze rechten en 
plichten in het studentenstatuut op te nemen en dit statuut openbaar te maken. In het 
studentenstatuut zullen (onder andere) de rechten en plichten van studenten rondom 
verzuim, schorsing en verwijdering staan en zullen de procedures voor de behandeling 
van klachten en geschillen zijn beschreven. Doordat de belangrijkste rechten en plichten 
van de student op één plek staan en deze informatie openbaar is, wordt de 
toegankelijkheid van deze informatie verhoogd ten opzichte van de huidige situatie 
waarin deze informatie veelal in de individuele onderwijsovereenkomst staat. 
 
Aanscherping randvoorwaarden zorgplicht Wgbhcz 
Naast bovengenoemde maatregelen ter verbetering van de rechtspositie van alle mbo-
studenten, beoogt de regering met dit wetsvoorstel een verbetering specifiek voor 
studenten met een handicap of chronische ziekte. Het wetsvoorstel scherpt de 
randvoorwaarden aan voor de ondersteuning die instellingen deze studenten moeten 
bieden. Hierdoor kan de inspectie beter toezicht houden. De zorgplicht om studenten 
met een handicap of chronische ziekte doeltreffend te ondersteunen hebben instellingen 
op basis van de Wgbhcz. Het wetsvoorstel verscherpt de randvoorwaarden in de WEB 
voor deze zorgplicht als volgt: 
 Instellingen worden verplicht tot het maken van schriftelijke afspraken met 
studenten met handicap of chronische ziekte over de doeltreffende 
ondersteuning waar zij op basis van de Wgbhcz recht op hebben. 
 Instellingen worden verplicht deze afspraken minstens één keer per jaar met de 
student te evalueren. 
o Onderdeel van het bieden van doeltreffende ondersteuning is dat 
instellingen, na het maken van afspraken, ook nagaan of de afgesproken 
ondersteuning de student daadwerkelijk helpt.  
o De verplichting tot evaluatie is nieuw ten opzichte van de huidige 
situatie. 
 De afbakening in de WEB van de groep studenten die op deze doeltreffende 
ondersteuning recht hebben, wordt terminologisch aangepast aan de Wgbhcz.  
o Momenteel wordt in de WEB enkel van ‘handicap’ gesproken. Hieraan 
wordt toegevoegd het begrip ‘chronische ziekte’. 
o Hierdoor wordt duidelijk dat alle langdurige lichamelijke, verstandelijke 
36
en psychische beperkingen onder deze wet vallen.  
  
Deze aanscherping en verduidelijking zorgen ervoor dat de inspectie straks de middelen 
heeft om te handhaven indien instellingen niet voldoen aan de randvoorwaarden voor 
het bieden van doeltreffende ondersteuning aan studenten met handicap of chronische 
ziekte. Het toezicht van de inspectie behelst de controle dát instellingen afspraken 
                                                 
36
 https://www.mensenrechten.nl/nl/gelijkebehandelingswetgeving 
W10310.K2                                                  25 
 

3.2. Verbeteren rechtsbescherming van de mbo-student 
 
3.2.1. Oprichten toegankelijke faciliteit 
Dit wetsvoorstel voorziet in verschillende maatregelen die de rechtsbescherming van de 
mbo-student moeten verbeteren. Om te verzekeren dat deze maatregelen daadwerkelijk 
bijdragen aan de rechtsbescherming van de student, moet het gebruik hiervan voor 
studenten bovenal eenvoudig zijn. Daarom wordt elke instelling verplicht een ‘faciliteit’ 
te hebben waar studenten voor al hun kwesties met de instelling terecht kunnen.  
 
Instellingen hebben de vrijheid om deze faciliteit naar eigen inzicht vorm te geven, met 
als uitgangspunt dat bij de gekozen vorm sprake is van laagdrempeligheid. Deze 
faciliteit kan bijvoorbeeld een fysiek loket zijn (op één of meerdere vestigingen), een 
plek op de website van de instelling waar de student terecht kan, of een persoon zijn die 
40
als aanspreekpunt fungeert voor studenten met een klacht of geschil. Om te 
waarborgen dat de faciliteit voor studenten toegankelijk is, heeft de studentenraad 
instemmingsrecht op de inrichting van de faciliteit. 
 
Het is de verantwoordelijkheid van de instelling om de gehele procedure van klachten- 
en geschillenbehandeling zorgvuldig te laten verlopen. De toegankelijke faciliteit 
beoordeelt of er sprake is van een geschil en/of klacht en zet vervolgens de juiste 
procedure in gang. De faciliteit zendt het klaag-, bezwaar- of beroepschrift door naar het 
bevoegde orgaan.  
 
Instellingen kunnen ervoor kiezen om klachten en bezwaren te behandelen in 
afzonderlijke commissies (klachtencommissie en geschillenadviescommissie), maar zij 
kunnen er eveneens voor kiezen om één commissie te belasten met de behandeling van 
zowel klachten als adviezen. Hiervoor geldt wel de voorwaarde dat zowel aan de 
wettelijke eisen die gelden voor klachtafhandeling als aan die voor bezwaarafhandeling 
41
voldaan moet blijven worden.  
 
42
In een aantal situaties hoeven instellingen een klacht niet in behandeling te nemen. 
Bijvoorbeeld als een student een klacht indient tegen een gedraging die meer dan een 
jaar geleden heeft plaatsgevonden. Ook wanneer een klacht wordt ingediend tegen een 
beslissing waartegen bezwaar had kunnen worden gemaakt, maar de student hiervan 
geen gebruik heeft gemaakt en de bezwaartermijn inmiddels is verstreken, hoeft de 
klacht niet in behandeling te worden genomen door de instelling.  
 
3.2.2. Oprichten onafhankelijke geschillenadviescommissie  
De tweede maatregel is de verplichting voor instellingen tot het inrichten van een 
onafhankelijke geschillenadviescommissie. Bij deze commissie kunnen studenten 
bezwaar maken als zij het oneens zijn met een beslissing van de instelling, bijvoorbeeld 
over weigering van de toelating, over verwijdering of over de beoordeling van de 
beroepspraktijkvorming. De geschillenadviescommissie geeft vervolgens advies aan het 
bevoegd gezag over het geschil. De commissie van beroep voor de examens blijft 
bevoegd voor geschillen die gerelateerd zijn aan examens. Deze maatregel zorgt ervoor 
dat studenten gebruik kunnen maken van een interne rechtsgang voor zij hun geschil 
eventueel voorleggen aan de rechter. Om te voorkomen dat geschillen onnodig op een 
formele manier worden beslecht, heeft de geschillenadviescommissie de taak eerst na te 
gaan of minnelijke schikking mogelijk is. 
 
3.2.3. Toegankelijke beroepsinstantie voor geschillen 
                                                 
40
 Klachten en geschillen zijn te onderscheiden. Bij een klacht gaat het om de vraag of de instelling 
(on)behoorlijk heeft gehandeld, bij een geschil wordt een rechtens bindend oordeel gezocht. R. van 
Schoonhoven en P.W.A. Huisman, Een nadere duiding van de schriftelijke onderwijsovereenkomst 
en de rechtspositie van de mbo-student, Rotterdam: NCOR 2018, p. 26-27. 
41
 Artikelen 7.5.7, vijfde lid, WEB en 7.63a, vijfde lid, WHW.  
42
 Artikel 9:8, eerste lid, onderdelen a tot en met e, Awb jo. artikel 7.5.2 (nieuw) WEB (artikel 
7.4.8a (oud) WEB). 
W10310.K2                                                  27 
 

de Raad van State en wordt ondersteund door een secretaris en twee 
bureaumedewerkers. Deze zijn in dienst zijn van het ministerie van OCW, maar leggen 
voor hun werkzaamheden uitsluitend aan het college verantwoording af. De zittingen 
van het CBHO vinden eveneens plaats bij de Raad van State, en worden in hoofdzaak 
mede ondersteund door ambtenaren van de Raad van State. Het CBHO kent momenteel 
twaalf leden en plaatsvervangende leden, waarvan tien tevens staatsraad of lid van de 
Raad van State zijn. Het CBHO behandelt circa 250 zaken per jaar. 
 
Met het CBHO staat studenten een laagdrempelige en gespecialiseerde rechterlijke 
instantie ter beschikking. Met gemiddeld circa 95 dagen zijn de doorlooptijden bij het 
CBHO relatief kort. Dit is zeer positief te waarderen. Tegelijkertijd is het CBHO, als 
kleine organisatie, in beheersmatig opzicht kwetsbaar. De continuïteit van het 
functioneren van het CBHO zou beter gewaarborgd zijn wanneer de ondersteuning van 
het CBHO zou zijn ingebed in een grotere organisatie. Daarom is in 2019 een verkenning 
gestart naar de mogelijkheden om de ambtelijke ondersteuning van het CBHO onder te 
brengen bij de ABRvS. In dezelfde periode is onderzocht hoe het beste gevolg kan 
worden gegeven aan de aanbeveling uit het NCOR-rapport om voor mbo-studenten een 
centrale beroepsinstantie in te stellen, vergelijkbaar met het CBHO. Overwogen is om 
het CBHO uit te breiden naar het mbo-terrein; in het conceptwetsvoorstel dat in 
internetconsultatie is gebracht was dit nader uitgewerkt. Een andere mogelijkheid die is 
onderzocht is om zowel de nieuwe rechtsprekende taak voor het mbo als de bestaande 
rechterlijke taak van het CBHO voor het ho alsook de ambtelijke ondersteuning hierbij 
onder te brengen bij de ABRvS. Het behoud van een laagdrempelige toegang tot de 
rechter, de snelheid waarmee geschillen worden beslecht en het behoud van 
geconcentreerde expertise op het terrein van het onderwijsrecht waren belangrijke 
aandachtspunten bij dit onderzoek. Het is mogelijk gebleken de rechtsprekende taak van 
het CBHO onder te brengen bij de ABRvS zonder in te boeten op deze positieve 
kenmerken van de huidige externe rechtsgang in het ho.  
 
Competentie van de ABRvS  
Kenmerkend voor het CBHO nu – en enigszins afwijkend van de reguliere 
bestuursrechtspraak – is dat het beroep wordt ingesteld tegen een ‘beslissing’ van een 
46
orgaan van een instelling als bedoeld in de WHW. In de reguliere bestuursrechtspraak 
47
ligt in een beroepszaak een ‘besluit’ in de zin van de Awb voor. Het begrip ‘beslissing’ 
is ruimer dan het begrip ‘besluit’ in de zin van de Awb. Het omvat ook beslissingen die 
geen Awb-besluit zijn. Te denken valt aan beslissingen van bijzondere instellingen over 
toelating en verwijdering van studenten of heffing van collegegeld. Uit de jurisprudentie 
48
blijkt dat dit in het bijzonder onderwijs geen Awb-besluiten zijn. Dergelijke zaken 
vallen nu wel onder de competentie van het CBHO en dit blijft zo na overdracht van de 
rechtsprekende taak aan de ABRvS. Op deze manier kunnen zowel studenten van 
openbare instellingen als studenten van bijzondere instellingen gebruik blijven maken 
van één en dezelfde beroepsinstantie (eenduidige rechtsbescherming). De huidige 
competentie van het CBHO gaat derhalve integraal over op de ABRvS. Verder wordt de 
ABRvS bevoegd geschillen te beslechten tussen mbo-instellingen en –studenten. 
 
Beroep in één instantie 
Dit wetsvoorstel regelt dat het beroep op de ABRvS een beroep in eerste en enige 
aanleg is. Dit komt de snelheid waarmee studenten een finale rechterlijke uitspraak 
tegemoet kunnen zien, ten goede. Bij veel geschillen, bijvoorbeeld over toelating tot een 
opleiding of over examens, hebben studenten een groot belang bij een korte 
doorlooptijd van de rechterlijke procedure. Het is voor studenten in zulke situaties 
                                                 
46
 Artikel 7.66, eerste lid, WHW. 
47
 Artikel 8:1 Awb: “Een belanghebbende kan tegen een besluit beroep instellen bij de 
bestuursrechter.” 
48
 Beslissingen over het uitreiken van een diploma of getuigschrift worden in het bijzonder 
onderwijs wel als een Awb-besluit aangemerkt. Dit is echter een uitzondering.  
W10310.K2                                                  29 
 

voor het merendeel tevens staatsraad zijn, draagt bij aan behoud van expertise en 
continuïteit. 
 
Overige wijzigingen in verband met de overgang van de rechtsprekende taak van het 
CBHO naar de ABRvS en de opheffing van het CBHO 
De leden en plaatsvervangende leden van het CBHO zijn bij koninklijk besluit benoemd. 
Dit wetsvoorstel regelt dat deze benoemingen op het tijdstip van de opheffing van het 
CBHO van rechtswege eindigen. Dit wetsvoorstel bevat voorts een voorziening voor 
zaken die bij het CBHO aanhangig zijn op het moment dat het CBHO wordt opgeheven. 
Bepaald wordt dat deze zaken verder behandeld worden door het nieuwe bevoegde 
rechtscollege, de ABRvS. In dit wetsvoorstel, dat onder meer de opheffing van het CBHO 
regelt, is tevens een voorziening getroffen voor het archief van het CBHO. De dossiers 
van nog lopende zaken gaan over naar de Raad van State. De dossiers van reeds 
afgesloten zaken worden overgedragen aan het ministerie van OCW. De overgang van 
de rechtsprekende taak van het CBHO naar de ABRvS en de uitbreiding van deze taak 
naar het mbo brengen extra kosten met zich mee. Zoals in paragraaf 9 aangegeven 
zullen deze kosten worden gedekt uit artikel 4, 6 en 7 van de OCW-begroting. 
De bepalingen in de WHW over de instelling en organisatorische inrichting van het 
CBHO, de rechtspositie van de leden van CBHO, de bevoegdheid en procedure van het 
CBHO en het griffierecht dat het CBHO hanteert (artikelen 7.64-7.67 WHW) komen te 
vervallen.  
 
3.2.3.3. Colleges van beroep bijzonder onderwijs 
Op de regel dat alle beroepen worden voorgelegd aan de ABRvS, bestaat een 
uitzondering. Het is voor de bijzondere instellingen mogelijk om vanwege de 
levensbeschouwelijke aard (denominatie) van de instelling, zelf of in samenwerking met 
een of meer andere bijzondere instellingen met een levensbeschouwelijke aard, een 
college van beroep bijzonder onderwijs in het leven te roepen. Deze mogelijkheid vloeit 
56
voort uit de eigen positie die deze instellingen hebben binnen het mbo en ho. 
 
Een college van beroep bijzonder onderwijs biedt instellingen de mogelijkheid om 
geschillen zoveel mogelijk in eigen kring te beslechten, hetgeen in het licht van de 
vrijheid van onderwijs van belang is. De instelling van een college van beroep bijzonder 
onderwijs doet naar het oordeel van de regering niet af aan de bevoegdheid van de 
burgerlijke rechter om kennis te nemen van geschillen tussen de betrokken bijzondere 
instelling en studenten. De burgerlijke rechter is steeds bevoegd als een eiser stelt in 
een burgerlijk recht te worden geraakt, en treedt slechts terug (verklaart een vordering 
niet ontvankelijk) indien voor de eiser een andere, met voldoende waarborgen omklede 
57
rechtsgang openstaat. Uit jurisprudentie blijkt dat dit onder meer vergt dat sprake is 
58
van een procedure bij een bij wet aangewezen, onafhankelijk rechtscollege. Hoewel 
het uiteindelijk aan de burgerlijke rechter is om de ontvankelijkheid te bepalen, gaat de 
regering ervan uit dat de burgerlijke rechter de rechtsgang naar een college van beroep 
bijzonder onderwijs niet zal aanmerken als een met voldoende waarborgen omklede 
rechtsgang zoals hier bedoeld. In dit verband kan betekenis worden toegekend aan het 
feit dat colleges van beroep bijzonder onderwijs niet bij wet maar bij regeling van de 
instelling worden ingesteld en dat de leden niet bij koninklijk besluit maar door de 
59
instelling worden benoemd. De verwachting is dan ook dat studenten van instellingen 
die een college van beroep hebben ingesteld, rechtsbescherming door de burgerlijke 
rechter zullen hebben.  
                                                 
56
 In het ho bestaat deze mogelijkheid reeds (zie artikel 7.68 WHW). 
57
 HR 28 februari 1992, ECLI:NL:HR:1992:ZC0527.  
58
 Vgl. HR 3 juni 2016, ECLI:NL:HR:2016:1049, r.o. 4.1.5.  
59
 Vgl. ABRvS 18 december 1997 (ECLI:NL:RVS:1997:ZF3098), waarin met betrekking tot de 
colleges van beroep voor de examens in het ho werd overwogen: “Reeds omdat ingevolge art. 7.60 
lid 4 WHW de leden van het college worden benoemd door het instellingsbestuur en niet bij 
koninklijk besluit en ingevolge art. 7:62 lid 1 de omvang en samenstelling van het college in een 
reglement van orde worden geregeld, kan het college niet als een onafhankelijke administratieve 
rechter als bedoeld in art. 1:4 Awb worden aangemerkt”. 
W10310.K2                                                  31 
 

 
 
 
  
KLACHTEN  
GESCHILLEN 
over gedragingen, 
over beslissingen o.g.v. de WEB 
OVERIGE 
bijv. onheuse 
en daarop gebaseerde 
GESCHILLEN 
bejegening 
regelingen, bijv. verwijdering 
 (zoals 
nalevingsgeschillen) 
ÉÉN TOEGANKELIJKE FACILITEIT VOOR KLACHTEN EN GESCHILLEN 
bijv. fysiek loket of digitale portal (nieuw) 
INTERN 
EXAMENGESCHILLEN OVERIGE GESCHILLEN  KLACHTEN 
Commissie van beroep Geschillenadviescommissie Klachtencommissie 
voor de examens (nieuw)  
BEROEP 
EXTERN Burgerlijke rechter 
Afdeling bestuursrechtspraak van de Raad van State 
(nieuw) 
 
             Figuur 1. Toekomstige rechtsbescherming van de mbo-student t.o.v. de instelling 
W10310.K2                                                  33 
 

Daarnaast bevat het wetsvoorstel een aantal specifieke maatregelen gericht op 
vermindering van regeldruk. 
 
Afschaffen onderwijsovereenkomst en gevolgen inschrijfproces 
Door de rechtspositie en de rechtsbescherming van de student in de WEB te waarborgen 
en te versterken, wordt het mogelijk de onderwijsovereenkomst af te schaffen en de 
daarbij horende administratieve verplichtingen weg te nemen. Hierdoor vervalt 
bijvoorbeeld de verplichting om (wisselingen in) de door een student gekozen 
keuzedelen in een aparte overeenkomst vast te leggen. Met het vervallen van de 
onderwijsovereenkomst in de WEB, vervalt de onderwijsovereenkomst ook als onderdeel 
van het onderwijsaccountantsprotocol. In het onderwijsaccountantsprotocol zullen 
verder geen wijzigingen optreden als gevolg van dit wetsvoorstel.  
 
Het afschaffen van de onderwijsovereenkomst heeft ook tot gevolg dat instellingen bij de 
inschrijving van de student niet langer met papieren stukken hoeven te werken die 
fysiek getekend moeten worden. Op die manier verdwijnt de rompslomp rondom het 
archiveren van de overeenkomsten. Hierdoor krijgt het mbo de mogelijkheid om het 
inschrijfproces op een minder belastende wijze in te richten. Zo kunnen instellingen het 
aanmeld- en inschrijfproces zodanig inrichten dat de student alle benodigde gegevens bij 
aanmelding verstrekt. Tegelijkertijd kunnen bepaalde bestaande werkwijzen behouden 
blijven die de regeldruk verlichten. Een voorbeeld hiervan is dat instellingen bij de 
aanmelding de afspraak met ouders van minderjarige studenten kunnen maken dat hun 
kind zelfstandig een praktijkovereenkomst mag aangaan.  
 
Ook na afschaffing van de onderwijsovereenkomst blijven mbo-instellingen studenten 
inschrijven voor een beroepsopleiding en leerweg. Zij nemen een beslissing over 
inschrijving nadat is beoordeeld of de student voldoet aan de wettelijke voorwaarden 
voor inschrijving. De mbo-instelling maakt de beslissing schriftelijk bekend aan de 
student en gaat over op inschrijving van de student voor de betreffende opleiding en 
64
leerweg in het schoolinformatiesysteem van de instelling. Bij de beslissing tot 
inschrijving verwijst de onderwijsinstelling naar de onderwijs- en examenregeling (OER) 
65
van de opleiding en leerweg die de student gaat volgen. Wanneer de instelling en 
student, in het kader van een individueel maatwerktraject, afspraken maken die (op een 
of meer punten) afwijken van deze OER, spreekt het voor zich zij hierover afspraken 
maken die voor beide partijen inzichtelijk zijn. Met de beslissing tot inschrijving ontstaat 
tussen instelling en student een rechtsbetrekking – een overeenkomst – waarmee beide 
partijen gecommitteerd worden aan hun rechten en plichten, zoals die in onder andere 
66
de OER en het studentenstatuut zijn vermeld.  
 
Dit wetsvoorstel zorgt er verder voor dat mbo-instellingen ook zonder 
onderwijsovereenkomst goed zicht kunnen houden op de verwachte instroom van 
nieuwe studenten. Een goede inschatting van de verwachte instroom is nodig voor 
instellingen om hun onderwijsprogrammering voor het komende studiejaar goed te 
kunnen voorbereiden. Aspirant-studenten kunnen zich voor verschillende opleidingen en 
bij verschillende instellingen aanmelden, onder andere omdat zij zo de mogelijkheid 
hebben zich verder te oriënteren op hun vervolgopleiding. Hierdoor leidt een aanmelding 
voor een opleiding er niet per definitie toe dat de student het komend studiejaar aan die 
opleiding gaat studeren. Momenteel krijgen instellingen zicht op de verwachte instroom 
van nieuwe studenten, doordat zij aangemelde aspirant-studenten een 
                                                 
64
 De voorwaarden voor inschrijving zijn beschreven in hoofdstuk 8 van de WEB. 
65
 Denkbaar is namelijk dat een mbo-instelling, binnen de wettelijke kaders van de WEB, voor 
dezelfde beroepsopleiding meerdere onderwijs- en examenregelingen heeft opgesteld. Bijvoorbeeld 
als de instelling bij een beroepsopleiding verschillende didactische concepten hanteert.  
66
 Het rapport van het NCOR laat zien dat er tussen onderwijsdeelnemers en instellingen in het 
bijzonder onderwijs een overeenkomst bestaat, ook wanneer deze overeenkomst niet wettelijk is 
voorgeschreven. Wanneer de wettelijk verplichte (schriftelijke) onderwijsovereenkomst in het mbo 
komt te vervallen, blijft er juridisch gezien dus sprake van een overeenkomst tussen instelling en 
student.  
W10310.K2                                                  35 
 

 eenmali structur eenmali structure eenmalig structureel 
g eel g el 
Inrichten en €1600 €40.000   €1600 €40.000 
onderhouden van 
de toegankelijke 
faciliteit 
Inrichten en €800 €10.000   €800 €10.000 
onderhouden van 
de 
geschillenadviesc
ommissie 
Betrokkenheid €800 €2.250   €800 €2.250 
zaken 
toegankelijke 
beroepsinstantie 
voor geschillen 
Publiceren €50    €50  
studentenstatuut 
Integreren van €50    €50  
bestaande 
klachtregeling, 
bestuursregeling 
en 
studentenstatuut 
Rapportageplicht  -€2000    -€2000 
instellingen aan 
ouders 
minderjarige 
studenten 
 
Conformeren aan    €2000  €2000 
nieuwe 
regelgeving 
schorsing en 
verwijdering 
Conformeren aan    €16.000  €16.000 
nieuwe 
regelgeving 
ondersteuning 
handicap en 
chronische ziekte 
Afschaffen van   €16.000 - €16.000 -€120.000 
de schriftelijke €120.000 
onderwijsoveree
nkomst 
Totaal     €19.300 -€51.750 
Totaal mbo-    €1.215.9 -
sector (x63) 00 €3.260.250 
 
 
4. Verhouding tot hoger recht 
Artikel 112, eerste lid, van de Grondwet bepaalt dat aan de rechterlijke macht de 
berechting van geschillen over burgerlijke rechten en over schuldvorderingen is 
opgedragen. De rechterlijke macht bestaat uit de rechtbanken, gerechtshoven en Hoge 
Raad. Volgens het tweede lid van artikel 112 van de Grondwet kan de wet de berechting 
van geschillen die niet uit burgerlijke rechtsbetrekkingen zijn ontstaan, hetzij aan de 
W10310.K2                                                  37 
 

eisen behelzen met betrekking tot de onderwijskwaliteit van bekostigde instellingen, 
zullen deze maatregelen niet van toepassing zijn op het niet-bekostigd onderwijs.  
 
6. Bescherming van persoonsgegevens 
Enige maatregelen uit dit wetsvoorstel zorgen voor nieuwe verwerkingen van 
persoonsgegevens in de zin van de Algemene verordening gegevensbescherming 
(hierna: AVG). Dit betreft in de eerste plaats de verplichting voor instellingen om ouders 
te informeren over de studievoortgang van minderjarige studenten. In de tweede plaats 
betreft dit de jaarlijkse evaluatie van de schriftelijke afspraken over extra ondersteuning 
van studenten met een handicap of chronische ziekte, alsmede de mogelijkheid om pas 
na de start van de opleiding schriftelijke afspraken te maken over extra ondersteuning 
vanwege een handicap of chronische ziekte van de student, omdat de behoefte van de 
student hiertoe pas op een later moment ontstaat. 
 
Er zijn in de huidige situatie een aantal grondslagen als bedoeld in artikel 6 van de AVG 
op grond waarvan informatie over studievoortgang (mogelijk) kan worden gedeeld met 
ouders van minderjarige studenten: 
a. het delen van de informatie met (één van de) ouders is vastgelegd in de 
onderwijsovereenkomst waarbij (één van die) ouders partij (is) zijn, en/of 
b. de minderjarige student heeft toestemming gegeven voor het delen van de 
74
informatie en de student is niet jonger dan 16 jaar , en/of 
c. de instelling acht het delen van de informatie noodzakelijk voor de behartiging van 
de gerechtvaardigde belangen van de instelling of een derde, waarbij de instelling 
het belang om de informatie te delen zwaarder heeft gewogen dan de belangen van 
de minderjarige student en diens grondrechten en fundamentele vrijheden 
aangaande de bescherming van persoonsgegevens. 
 
Bij instellingen bestaat evenwel veel onduidelijkheid over de vraag op welke 
grondslag(en) zij zich kunnen beroepen. Gelet op het in paragraaf 2.2 genoemde belang 
van de ouderbetrokkenheid, wordt voorgesteld de instellingen wettelijk te verplichten 
om de studievoortgangsresultaten van minderjarige studenten met de ouders te delen. 
Daarmee is sprake van een rechtmatige verwerking in de zin van artikel 6 van de 
Algemene verordening gegevensbescherming.Met betrekking tot de 
gegevensverwerkingen die samenhangen met de ondersteuning voor studenten met een 
handicap of chronische ziekte wordt het volgende opgemerkt. Op dit moment worden bij 
de inschrijving schriftelijke afspraken over de extra ondersteuning van studenten met 
75
een handicap of chronische ziekte opgenomen in de onderwijsovereenkomst. De 
onderwijsovereenkomst ligt ten grondslag aan de inschrijving. Met het vervallen van de 
onderwijsovereenkomst zullen deze afspraken in het vervolg in een aparte schriftelijke 
76
overeenkomst worden opgenomen. Dit veroorzaakt geen nieuwe verwerking van 
persoonsgegevens. De gegevens worden immers al verstrekt om de 
onderwijsovereenkomst te kunnen sluiten. De voorgestelde jaarlijkse evaluatie van de 
schriftelijke afspraken en de mogelijkheid om na inschrijving te komen tot schriftelijke 
afspraken over extra ondersteuning, omdat de behoefte hiertoe pas na de inschrijving 
ontstaat bij de student met een handicap of chronische ziekte, betreffen wel nieuwe 
verwerkingen van persoonsgegevens zoals bedoeld in de AVG. 
 
Het verschilt per geval welke persoonsgegevens moeten worden verwerkt om de 
schriftelijke afspraken jaarlijks te evalueren of de schriftelijke afspraken na inschrijving 
te maken. Persoonsgegevens die in ieder geval verwerkt moeten worden zijn 
bijvoorbeeld de naam, het adres en de woonplaats van de student. Dit zijn 
persoonsgegevens, niet zijnde bijzondere categorieën van persoonsgegevens. Op grond 
                                                 
74
 Het leeftijdscriterium van 16 jaar vloeit voort uit artikel 8 van de AVG. In artikel 5 van de 
Uitvoeringswet Algemene verordening gegevensbescherming is de leeftijdsgrens van 16 jaar 
gehandhaafd. 
75
 Artikel 8.1.3, derde lid, onderdeel g, WEB. 
76
 Artikel 8.1.3, eerste lid (nieuw), WEB. 
W10310.K2                                                  39 
 

Tot slot moet opgemerkt worden dat de Awb niet van toepassing is in Caribisch 
Nederland. Waar in het wetsvoorstel wordt verwezen naar artikelen uit de Awb, wordt 
om die reden voor Caribisch Nederland verwezen naar de equivalente artikelen uit de 
Wet administratieve rechtspraak BES. 
 
8. Uitvoerbaarheid en handhaafbaarheid 
Het wetsvoorstel is voorgelegd aan de Dienst Uitvoering Onderwijs (DUO) voor de 
uitvoeringstoets. DUO geeft aan dat het wetsvoorstel geen directe gevolgen heeft voor 
de uitvoeringspraktijk van DUO. Wel geven DUO, de Inspectie en de Accountantsdienst 
Rijk, die DUO bij de uitvoeringstoets heeft betrokken, aan dat de gevolgen van de 
afschaffing van de onderwijsovereenkomst duidelijk moeten zijn. Hierbij gaat het om de 
gevolgen voor de accountantscontrole en de rechtmatigheid van de inschrijving. Mede 
naar aanleiding hiervan is aan de memorie van toelichting toegevoegd wanneer er 
sprake is van een inschrijving (waarmee een (juridische) overeenkomst tot stand komt). 
Ook is in de memorie van toelichting aangegeven dat het onderwijsaccountantsprotocol 
wordt aangepast.  
 
Met betrekking tot de handhaafbaarheid heeft de Inspectie kanttekeningen geplaatst bij 
de bepalingen over schorsing en verwijdering, zoals deze waren opgenomen in de versie 
van het wetsvoorstel die voor internetconsultatie is opengesteld. Hierbij ging het om de 
verplichting voor instellingen om bij iedere schorsing en verwijdering een melding te 
maken bij de Inspectie (of in overleg te treden met de Inspectie). De Inspectie geeft aan 
dat het acteren op meldingen van individuele casussen minder goed past in de huidige 
ontwikkeling van het risicogerichte, bestuursgerichte toezicht in het mbo. Het acteren op 
individuele casussen zou ook extra capaciteit vergen bij de Inspectie. Om deze redenen 
is ervoor gekozen om de meld- en overlegplicht te vervangen door een verplichting voor 
instellingen om schorsingen en verwijderingen te verantwoorden in het bestuursverslag 
(zie ook paragraaf 10, internetconsultatie).  
 
9. Financiële gevolgen rijksbegroting 
Deze wetswijziging legt geen extra beslag op de rijkskas.  
 
De financiële gevolgen die de maatregelen uit dit wetsvoorstel voor mbo-instellingen 
hebben, bestaan enerzijds uit de kosten die instellingen maken om te voldoen aan de 
verplichtingen uit het wetsvoorstel en anderzijds uit de baten die voortvloeien uit de 
maatregelen ter lastenverlichting, met name de afschaffing van de 
onderwijsovereenkomst. Deze kosten en baten staan beschreven in de 
regeldrukkostentabel in paragraaf 3.3. Hieruit volgt de inschatting dat dit wetsvoorstel 
per saldo een lastenverlichting van jaarlijks ca. €3 mln. oplevert. De kosten van mbo-
instellingen voortvloeiend uit het wetsvoorstel worden gedekt vanuit de bekostiging die 
op grond van artikel 4 van de OCW-begroting wordt verstrekt. De middelen voor de 
toegankelijke beroepsinstantie voor zowel mbo- als ho-geschillen, die worden geraamd 
op jaarlijks ca. €1 mln., worden gedeeltelijk ook gedekt uit de bekostiging op grond van 
artikel 4 van de OCW-begroting en voor een gedeelte uit de bekostiging op grond van 
artikelen 6 en 7 van de OCW-begroting, de artikelen die over het hoger onderwijs gaan. 
Gelet op het voorgaande, is adequate rijksfinanciering voor de uitvoering van dit 
wetsvoorstel gewaarborgd.  
 
Verder is vastgesteld dat er geen noemenswaardige gevolgen zijn voor het beroep op 
gesubsidieerde rechtsbijstand. De overdracht van ho-zaken van het CBHO naar de 
ABRvS betekent dat er een andere beroepsinstantie komt, maar dit heeft geen invloed 
op aanspraken op gesubsidieerde rechtsbijstand. De inrichting van 
geschillenadviescommissies bij mbo-instellingen heeft evenmin invloed hierop, omdat 
voor bezwaarprocedures geen rechtsbijstand wordt toegekend. Het aantal mbo-
geschillen bij de rechter kan toenemen, maar het gaat hierbij om een relatief zeer gering 
aantal zaken, naar verwachting maximaal 150 zaken per jaar. Bovendien zal in lang niet 
al die zaken sprake zijn van gefinancierde rechtsbijstand. Veel studenten zullen immers 
W10310.K2                                                  41 
 

Later is er voor gekozen om de mbo- en ho-geschillen onder te brengen bij de ABRvS; in 
paragraaf 3.2 is dit toegelicht. Deze wijziging heeft echter geen gevolgen gehad voor het 
soort geschillen dat mbo- en ho-studenten kunnen voorleggen aan de beroepsinstantie 
of voor de condities waaronder dit mogelijk is, noch voor de werklast van de burgerlijke 
77
rechter. Om deze reden is het wetsvoorstel niet opnieuw voorgelegd aan de Raad.  
 
De Raad merkte op dat veel geschillen tussen mbo-studenten en mbo-instellingen onder 
de competentie van het CBHO zullen komen te vallen, maar dat mbo-studenten voor 
sommige geschillen, zoals bijvoorbeeld verzoeken tot schadevergoeding, toch nog naar 
de burgerlijke rechter moeten gaan. Het systeem van rechtsbescherming zou er hierdoor 
niet overzichtelijker op worden, aldus de Raad.  
Studenten zullen tegen alle beslissingen die (organen van) instellingen nemen op grond 
de WEB en daarop gebaseerde regelingen beroep kunnen instellen bij de ABRvS. Te 
denken valt aan toelatings- en verwijderingsgeschillen, geschillen over examens en het 
bindend studieadvies. De ABRvS zal ook verzoeken om schadevergoeding die 
samenhangen met (onrechtmatige) beslissingen kunnen afhandelen; het is bevoegd om 
verzoeken om schadevergoeding tot een bedrag van € 25.000 in behandeling te 
78
nemen. Voor een deel van de zaken blijft de burgerlijke rechter bevoegd, namelijk 
indien de student met de instelling een geschil heeft dat niet terug te voeren is op een 
beslissing genomen op grond van de WEB (of daarop gebaseerde regelingen). De 
regering heeft er vertrouwen in dat het nieuwe systeem van rechtsbescherming voor 
studenten voldoende duidelijk zal zijn, onder meer door voorlichtingsactiviteiten die 
zullen volgen.  
 
De Raad voor de Rechtspraak erkent in zijn advies dat de rechtsingang bij het CBHO tot 
op zekere hoogte minder formeel is dan bij de burgerlijke rechter. Hier staat volgens de 
Raad tegenover dat voor toegang tot het CBHO weer andere vereisten gelden die niet 
voor toegang tot de burgerlijke rechter gelden, zoals een verplichte voorprocedure.  
Het is juist dat voorafgaand aan beroep op de ABRvS een voorprocedure dient te worden 
doorlopen bij de commissie van beroep voor de examens of de 
geschillenadviescommissie. Het gaat hierbij overigens om laagdrempelige, weinig 
formele procedures (zo is er geen verplichte procesvertegenwoordiging, griffierecht of 
proceskostenveroordeling). Naar aanleiding van de opmerking van de Raad is een 
nuancering aangebracht in paragraaf 3.2 van de memorie van toelichting.  
 
Ten aanzien van de hoogte van het griffierecht en de regels over 
proceskostenveroordeling constateert de Raad dat deze bij het CBHO voor studenten 
gunstiger zijn dan bij de burgerlijke rechter. Volgens de Raad rijst wel de vraag of 
wetgever hiermee de keuze voor de ene of de andere rechtsgang zou moeten motiveren, 
nu de wetgever zelf de hoogte van de griffierechten en de regels over proceskosten 
vaststelt. 
De financiële toegankelijkheid van de rechtspleging voor de student heeft een rol 
gespeeld bij de keuze om geschillen bij de ABRvS onder te brengen, maar er zijn ook 
andere overwegingen op grond waarvan de regering hiervoor kiest. De expertise op het 
gebied van het onderwijsrecht wordt meer op één plaats bijeengebracht wanneer 
onderwijsgeschillen bij één rechtscollege worden behandeld dan wanneer deze geschillen 
worden behandeld door de civiele kamers van de rechtbanken en gerechtshoven. Ook 
wordt de doorlooptijden van geschillen tussen studenten en instellingen bekort doordat 
sprake is van beroep bij één instantie.  
 
                                                 
77
 De competentie van de ABRvS inzake geschillen tussen instellingen en studenten is dezelfde als 
de competentie van het CBHOB in het conceptwetsvoorstel zoals dat is voorgelegd aan de Raad 
voor de Rechtspraak. De afbakening met de competentie van de burgerlijke rechter is dan ook niet 
gewijzigd als gevolg van de keuze om de geschillen onder te brengen bij de ABRvS. De voorstellen 
voor het griffierecht, het procesrecht (hoofdstuk 8 Awb) en het beroep in eerste en enige aanleg 
zijn evenmin gewijzigd als gevolg van de keuze om de geschillen onder te brengen bij de ABRvS. 
78
 Zie titel 8.4 Awb. 
W10310.K2                                                  43 
 

Internetconsultatie 
Het wetsvoorstel is van 17 december 2019 tot en met 27 januari 2020 opengesteld voor 
internetconsultatie. Er zijn 32 reacties binnengekomen van met name mbo-instellingen 
en belangenorganisaties. De internetconsultatie heeft geleid tot enkele wijzigingen 
in het wetsvoorstel en tot aanpassingen in de memorie van toelichting.  
 
Maatregelen ter verbetering rechtspositie mbo-studenten 
De meerderheid van respondenten is van mening dat het wetsvoorstel de rechtspositie 
van mbo-studenten verbetert. Een groot aantal respondenten geeft echter aan dat met 
name de voorgestelde regels voor schorsing en verwijdering een lastenverzwaring voor 
instellingen tot gevolg hebben. Bovendien geven enkele instellingen aan dat de 
voorgestelde meld- en overlegplicht bij schorsing en verwijdering niet past binnen de 
bredere wijze waarop de inspectie toezicht op het mbo houdt (zie paragraaf 8). Om deze 
redenen is ervoor gekozen om de meld- en overlegplicht te vervangen door een plicht 
aan instellingen om schorsingen en verwijderingen te verantwoorden in het 
bestuursverslag. Een dergelijke plicht sluit beter aan bij het inspectietoezicht op het 
mbo.  
 
Maatregelen ter verbetering rechtsbescherming mbo-studenten 
De grote meerderheid van respondenten geeft aan dat het wetsvoorstel volgens hen de 
rechtsbescherming van mbo-studenten verbetert. Tegelijkertijd uiten respondenten hun 
zorgen over de werkbaarheid voor instellingen van de maatregelen ter verbetering van 
de rechtsbescherming. Een aantal respondenten geeft aan dat het proces van klachten- 
en geschillenbehandeling niet alleen voor studenten, maar ook voor instellingen duidelijk 
moet zijn. Om deze reden is in het verslag van de internetconsultatie het onderscheid 
tussen klacht en geschil verduidelijkt, en is aangegeven wat instellingen kunnen doen als 
studenten zowel een klacht als een geschil in willen dienen. Ook in de verdere 
communicatie over dit wetsvoorstel zal aandacht zijn voor dit onderscheid. 
 
Daarnaast geeft een aantal respondenten aan dat hun instellingen al voorzieningen 
hebben die dezelfde functie hebben als de voorzieningen die met dit wetsvoorstel 
worden verplicht. Om deze reden is in de memorie van toelichting aangegeven dat 
instellingen veel vrijheid hebben in de inrichting van de toegankelijke faciliteit. Ook is 
verduidelijkt dat instellingen de mogelijkheid hebben om de taken van de 
klachtencommissie uit te breiden met die van de geschillenadviescommissie, zoals 
sommige instellingen de rechtsbescherming momenteel al organiseren.  
 
Respondenten hebben verschillende opvattingen over de wettelijke termijnen die gelden 
voor het behandelen van klachten en geschillen. Sommige respondenten vragen om 
complete uniformiteit van indienings- en behandelingstermijnen of langere termijnen ten 
behoeve van de werkbaarheid voor instellingen. Andere respondenten geven aan dat 
behandelingstermijnen te ruim zijn en daardoor studenten niet snel genoeg duidelijkheid 
geven over hun kwestie. Specifiek geven respondenten aan dat studenten benadeeld 
worden door de voorgestelde verlenging van de indieningstermijn voor examengeschillen 
van twee weken naar zes weken. Bij examengeschillen in het bijzonder is hetvan belang 
dat studenten snel duidelijkheid krijgen, bijvoorbeeld omdat dit gevolgen heeft voor het 
bindend studieadvies dat de instelling uitbrengt. In deze kwestie dient het belang van 
duidelijkheid voor studenten zwaarder te wegen dan het belang van uniformiteit van 
procedures. Daarom is ervoor gekozen om de indieningstermijn voor examengeschillen 
niet te verlengen en deze termijn op twee weken te houden. 
 
Een paar respondenten pleiten voor het verplichten van een ombudspersoon in het mbo. 
Deze zou meer ingesteld zijn op minnelijke schikking en daarmee juridisering van de 
relatie tussen student en instelling voorkomen. Naar aanleiding van deze reacties is in 
de memorie van toelichting verduidelijkt dat de geschillenadviescommissie al de taak 
heeft om na te gaan of minnelijke schikking mogelijk is. Daarnaast is de regering van 
mening dat het de werkbaarheid van de rechtsbeschermingsmaatregelen voor 
W10310.K2                                                  45 
 

geschillenadviescommissie en de rechtsgang naar het CBHOB) die dit wetsvoorstel 
introduceert en die in hoofdstuk 7, titel 5 worden geregeld, worden niet voorgeschreven 
voor niet bekostigde instellingen. In het algemeen deel van de toelichting is hierop 
ingegaan. Naar aanleiding hiervan wordt de verwijzing in artikel 1.4.1, eerste lid, 
onderdeel c, naar “de rechtsbescherming, bedoeld in hoofdstuk 7, titel 5” vervangen 
door een verwijzing naar de commissie van beroep voor de examens. De huidige 
verplichting van niet bekostigde instellingen om een commissie van beroep voor de 
examens in stand te houden blijft gehandhaafd. De bepaling over het verstrekken van 
studievoortgangsinformatie aan ouders en studenten (artikel 7.1.5 WEB) zal niet gelden 
voor het niet bekostigd onderwijs. Hiertoe wordt dit artikel uitgezonderd in de artikelen 
1.4.1 en 1.4a.1 WEB. 
Dit onderdeel schrapt verder de verwijzing naar de schriftelijke onderwijsovereenkomst 
in artikel 1.4.1, onderdeel d, WEB. Tot slot voegt dit onderdeel een nieuw lid 1c toe aan 
artikel 1.4.1 WEB, dat bepaalt dat het bevoegd gezag met studenten aan niet bekostigde 
beroepsopleidingen kan overeenkomen dat zij slechts een onderdeel van de 
beroepsopleiding volgen. Dit is een technische wijziging. In artikel 8.1.3 WEB over de 
onderwijsovereenkomst, dat thans mede voor niet bekostigde beroepsopleidingen geldt, 
is geregeld dat de overeenkomst wordt gesloten voor de duur van de beroepsopleiding 
“of een deel daarvan”. De verplichte onderwijsovereenkomst komt te vervallen. Lid 1c 
beoogt buiten twijfel te stellen dat inschrijving voor delen van opleidingen (bijvoorbeeld 
een keuzedeel) mogelijk blijft in het niet bekostigd onderwijs. 
 
Artikel I, onderdeel E (artikelen 2.2.1, 2.2.4, 2.2a.4 en 7.4.8 WEB) 
Het begrip “gehandicapte studenten” wordt veranderd in “studenten met een handicap 
of chronische ziekte” om de terminologie in overeenstemming te brengen met de 
Wgbhcz. 
 
Artikel I, onderdeel F (artikel 2.5.4 WEB) 
Dit onderdeel regelt dat in het bestuursverslag informatie moet worden opgenomen over 
schorsing en verwijdering van studenten in het afgelopen jaar. Bij ministeriële regeling 
kunnen nadere regels worden gesteld over de inrichting van het bestuursverslag (artikel 
2.5.4, tweede lid, WEB), derhalve ook over de informatie over schorsingen en 
verwijderingen die in het bestuursverslag moet worden opgenomen.  
 
Artikel I, onderdelen H en I (artikel 7.4.8, tweede lid en lid 2a, WEB) 
Artikel 7.4.8, tweede lid, WEB verplicht het bevoegd gezag tot het vaststellen van een 
onderwijs- en examenregeling. In verband met het vervallen van de schriftelijke 
onderwijsovereenkomst wordt het aantal verplicht in de onderwijs- en examenregeling 
op te nemen onderwerpen uitgebreid. Hiertoe wordt een nieuw lid 2a ingevoegd, en 
worden twee onderwerpen die nu in het tweede lid van artikel 7.4.8 zijn benoemd - het 
aantal begeleide onderwijsuren en het aantal klokuren beroepspraktijkvorming per 
studiejaar - naar het nieuwe lid 2a verplaatst. Daarnaast wordt in lid 2a, in 
overeenstemming met het hoger onderwijs, bepaald dat de regels omtrent het verlenen 
van vrijstellingen in de onderwijs- en examenregeling moeten worden opgenomen. 
 
Artikel I, onderdeel J (artikel 7.4.8, vierde lid, WEB) 
Het bevoegd gezag moet volgens artikel 7.4.8 WEB ervoor zorgen dat de instelling 
beschikt over een studentenstatuut, waarin de rechten en plichten van de studenten zijn 
beschreven. In verband met de nieuwe rechtsbeschermingsvoorzieningen die dit 
wetsvoorstel introduceert, wordt het aantal onderwerpen dat aan de orde dient te 
komen in het studentenstatuut uitgebreid. Hierbij is tevens aansluiting gezocht bij de 
regeling van het studentenstatuut in de WHW (artikel 7.59 WHW). Geregeld wordt dat 
het studentenstatuut informatie moet bevatten over de procedures voor de behandeling 
van klachten en geschillen, met inbegrip van de inrichting van de toegankelijke faciliteit 
(onderdeel a), de procedures voor de behandeling van medezeggenschapsgeschillen 
(onderdeel b), de beroepsrechten van de student (onderdeel c), aanvullende procedures 
voor de rechtsbescherming (onderdeel d), de regels over het bindend studieadvies 
W10310.K2                                                  47 
 

van titel 5 van hoofdstuk 7 (de toegankelijke faciliteit, de klachtencommissie, de 
commissie van beroep voor de examens en de geschillenadviescommissie). Deze 
regeling wordt opgenomen in het bestuursreglement.  
Onder een betrokkene wordt verstaan een student, vavo-student, extraneus of 
deelnemer. Het kan ook gaan om een aanstaande of voormalige student, vavo-student, 
extraneus of deelnemer. De faciliteit neemt alle klachten, beroepen en bezwaren in de 
relatie betrokkene-onderwijsinstelling in ontvangst, registreert ze en stuurt ze voor 
behandeling naar de juiste commissie of personen. De betrokkene ontvangt een 
ontvangstbevestiging van de faciliteit.  
Mocht de faciliteit een klacht, beroep of bezwaar naar een verkeerd orgaan gestuurd 
hebben, dan dient dit orgaan het stuk terug te sturen naar de faciliteit. Dit geldt ook als 
een stuk elementen bevat die voor verschillende procedures in aanmerking komen, 
terwijl het maar naar een orgaan is gezonden. Zo kan worden gedacht aan een 
beroepschrift dat alleen naar de commissie van beroep voor de examens is gestuurd, 
terwijl dit ook een klacht bevat. Een orgaan dat rechtstreeks een klacht, beroep of 
bezwaar van een betrokkene ontvangt, stuurt het stuk naar de faciliteit voor registratie 
voordat met de behandeling van het stuk wordt gestart.  
Om een goede werking van de faciliteit te waarborgen wordt een aantal bepalingen uit 
de Awb over behandeling van bezwaar- en beroepschriften buiten toepassing verklaard, 
voor zover het gaat om openbare instellingen. Het gaat om:  
- Artikel 6:4, eerste en tweede lid, Awb, die bepalen dat het maken van bezwaar 
geschiedt door het indienen van een bezwaarschrift bij het bestuursorgaan dat 
het besluit heeft genomen en dat het instellen van administratief beroep 
geschiedt door het indienen van een beroepschrift bij het beroepsorgaan. In dit 
geval dienen bezwaarschriften en beroepschriften bij de faciliteit te worden 
ingediend (artikel 7.5.1, derde lid). 
- Artikel 6:15, eerste en tweede lid, Awb, die bepalen dat als een bezwaar- of 
beroepschrift wordt ingediend bij een onbevoegd bestuursorgaan, het 
onbevoegde bestuursorgaan het zo spoedig mogelijk doorstuurt naar het 
bevoegde orgaan. In dit geval dient het onbevoegde orgaan het stuk terug te 
sturen naar de faciliteit (artikel 7.5.1, zevende lid).  
- Artikel 6:15, derde lid, Awb, dat bepaalt dat het tijdstip van indiening bij het 
onbevoegde orgaan bepalend is voor de vraag of het bezwaar- of beroepschrift 
tijdig is ingediend. In dit geval is de datum van ontvangst bij de faciliteit 
bepalend (artikel 7.5.1, zesde lid).  
 
Artikel I, onderdeel P (artikel 7.5.4, tweede lid (nieuw), WEB) 
In huidig artikel 7.5.2, tweede lid, WEB is de termijn voor het indienen van een 
beroepschrift bij de commissie van beroep voor de examens bepaald op twee weken. 
Deze termijn wordt met dit wetsvoorstel opgenomen in artikel 7.5.1, vierde lid (nieuw), 
WEB. In artikel 7.5.4, tweede lid (nieuw), WEB wordt opgenomen dat het beroep op de 
commissie van beroep voor de examens kan worden ingesteld terzake dat een beslissing 
van de examinator of examencommissie ‘in strijd is met het recht’. Dit brengt met zich 
mee dat de commissie van beroep voor de examens slechts toetst of 
beoordelingsbeslissingen in strijd zijn met enig algemeen verbindend voorschrift of in 
het algemeen rechtsbewustzijn levend beginsel van behoorlijk bestuur en of de 
examinator of examencommissie bij afweging van de betrokken belangen in redelijkheid 
tot de beslissing heeft kunnen komen. Hiermee wordt de competentie van de commissie 
van beroep voor de examens in het mbo op dit punt gelijk getrokken met de 
competentie van het college van beroep voor de examens in het ho. 
 
Artikel I, onderdeel Q (artikel 7.5.7 WEB) 
Dit artikel brengt voor het bevoegd gezag de verplichting met zich om een 
geschillenadviescommissie op te richten, eventueel samen met andere bevoegde 
gezagsorganen, of zich bij zo’n commissie aan te sluiten. Op de 
geschillenadviescommissie is artikel 7:13 van de Awb inzake bezwaaradviescommissies 
van overeenkomstige toepassing. Artikel 7:13 regelt een aantal procedurele aspecten 
W10310.K2                                                  49 
 

zorgt de wijziging van bijlage 2 van de Awb ervoor dat de ABRvS bevoegd is om in 
eerste en enige aanleg kennis te nemen van dit beroep (zie artikel IV, onderdeel A). In 
de tweede plaats zorgt het eerste lid van artikel 7.5.9 WEB en 7.64 WHW er voor dat 
andere Awb-bepalingen omtrent besluiten, zoals het vereiste van zorgvuldige 
voorbereiding en deugdelijke motivering, eveneens van toepassing zijn. Dit is in 
overeenstemming met de rechtspraak van het CBHO, waarin voorschriften uit de Awb 
over besluiten van toepassing werden geacht op zowel openbare als bijzondere 
81
instellingen. 
 
In het algemeen kan beroep worden ingesteld door belanghebbenden (artikel 8:1 Awb). 
In de onderwijszaken die met dit wetsvoorstel aan de ABRvS worden opgedragen kan 
beroep alleen worden ingesteld door betrokkenen (studenten, vavo-studenten, extraneï, 
deelnemers en aanstaande of voormalige studenten, vavo-studenten, extraneï en 
deelnemers). Zo kan tegen een beslissing van de commissie van beroep voor de 
examens alleen door de betrokkene beroep worden ingesteld en niet bijvoorbeeld door 
de examencommissie. Dit is in de huidige situatie ook zo; artikel 7.66, eerste lid, WHW 
bepaalt dat het beroep op het CBHO alleen door betrokkenen kan worden ingesteld. 
 
Over de uitleg van het begrip ‘beslissing van een orgaan van een instelling die jegens 
een betrokkene is genomen op grond van deze wet en daarop gebaseerde regelingen’ 
wordt nog het volgende opgemerkt. Dit begrip ziet, als het gaat om het openbaar 
onderwijs, in beginsel op besluiten in de zin van de Awb en als het gaat om het 
bijzonder onderwijs, in beginsel op beslissingen die, als zij waren genomen in het 
openbaar onderwijs, zouden kwalificeren als besluit in de zin van de Awb. Te denken valt 
aan beslissingen over toelating, verwijdering, examens en tentamens, vaststelling van 
het verschuldigde collegegeld of toekenning van financiële ondersteuning uit het 
studenten- of profileringsfonds. Kenmerkend voor deze beslissingen is dat zij gericht zijn 
op rechtsgevolg. De voorwaarde van gerichtheid op rechtsgevolg brengt met zich mee 
dat intern-organisatorische maatregelen in het algemeen buiten het besluitbegrip (en 
derhalve ook buiten het begrip ‘beslissing’ in artikelen 7.5.9 WEB en 7.64 WHW) 
82
vallen. In specifieke omstandigheden kunnen onder het begrip ‘beslissing’ ook 
beslissingen worden verstaan die weliswaar niet kwalificeren als besluit, maar met het 
oog op de rechtsbescherming wel met een besluit gelijk te stellen zijn. In de rechtspraak 
83
van het CBHO over het gelijkluidende begrip ‘beslissing’ in de WHW is dit te zien. Het 
CBHO heeft in een aantal zaken bepaald dat een beslissing die op zichzelf beschouwd 
geen besluit was, zoals een aan de student gegeven waarschuwing, vanuit een oogpunt 
van effectieve rechtsbescherming toch vatbaar voor bezwaar en beroep behoorde te zijn 
84
en daarom met een besluit gelijk te stellen was.  
 
Beslissingen van (organen van) bijzondere instellingen genomen op grond van de WEB 
of WHW zijn naar huidig recht geen besluiten in de zin van de Awb (met uitzondering 
85
van beslissingen over de verstrekking van een diploma of getuigschrift). Door deze 
beslissingen met dit wetsvoorstel, voor de toepassing van de Awb-bepalingen over 
besluiten, aan te merken als besluit, wordt bereikt dat die bepalingen wel van 
toepassing zijn op bijzondere instellingen bij het nemen van de beslissingen en bij de 
rechtsbescherming ertegen. Dit sluit, zoals hiervoor aangegeven, aan bij de 
jurisprudentie van het CBHO.  
 
                                                 
81
 Zie bijvoorbeeld CBHO 4 maart 2013, 2012/207.5 (artikel 4:18 Awb), CBHO 12 januari 2016, 
2015/293 en 2015/293.1 (artikel 3:2 Awb), CBHO 14 september 2016, 2016/057 (artikel 7:12 
Awb) en CBHO 14 januari 2020, 2019/162 (artikel 4:84 Awb).  
82
 Kamerstukken II 1988/89, 21221, nr. 3, p. 38-39. 
83
 Artikelen 7.66, eerste lid, en 7.63a, tweede lid, WHW. 
84
 CBHO 12 oktober 2018, 2018/092, CBHO 3 april 2019, 2018/197.6, CBHO 24 oktober 2018, 
2018/078. 
85
 Kamerstukken II 1999/2000, 27 265, nr. 3, p. 4. Zie ook ABRvS 19 juli 2006, 
ECLI:NL:RVS:2006:AY4273. 
W10310.K2                                                  51 
 

Ook wordt in de regeling de rechtsgang bij het college nader uitgewerkt. Het tweede lid 
bepaalt hierbij dat een aantal bepalingen die gelden voor de commissie van beroep voor 
de examens, ook dienen te gelden indien een college van beroep bijzonder onderwijs is 
ingesteld. Het gaat hier om:  
 Artikel 7.5.3, derde en vierde lid (huidig artikel 7.5.1, derde en vierde lid WEB): 
hierin zijn regels over benoeming en ontslag van voorzitter en leden van de 
commissie van beroep voor de examens opgenomen, alsook waarborgen voor de 
onafhankelijkheid van hen. 
 Artikel 7.5.4, zesde lid (huidig artikel 7.5.2, zesde lid WEB): hierin is onder meer 
geregeld dat als een commissie van beroep voor de examens een beroep 
gegrond acht, zij de beslissing geheel of gedeeltelijk vernietigt. 
 Artikel 7.5.5, eerste lid (huidig artikel 7.5.3, eerste lid) WEB: de mogelijkheid 
om een voorlopige voorziening te vragen bij de voorzitter van de commissie van 
beroep voor de examens. 
 Artikel 7.5.6 (huidig artikel 7.5.4) WEB: de inlichtingenplicht van 
examencommissies en examinatoren tegenover de commissie van beroep voor 
de examens.  
 
Vijfde lid 
Dit lid bepaalt dat het college van beroep bijzonder onderwijs tien weken heeft om te 
beslissen op een beroep, gerekend vanaf het verstrijken van de beroepstermijn. Deze 
beslissingstermijn geldt eveneens voor colleges van beroep bijzonder onderwijs in het ho 
(zie artikel 7.68, tweede lid, juncto 7.61, vierde lid, WHW).  
 
Zesde en zevende lid 
De regeling dient na vaststelling of wijziging aan de minister te worden voorgelegd. De 
minister kan binnen drie maanden verklaren dat het bevoegd gezag bij het vaststellen 
van de regeling of de wijziging daarvan op door hem aan te wijzen punten het in titel 5 
van hoofdstuk 7 bepaalde niet in acht heeft genomen, zonder dat het bevoegd gezag in 
redelijkheid een beroep heeft kunnen doen op de eigen levensbeschouwelijke aard, die 
zich tegen inachtneming daarvan zou verzetten. De instelling heeft dan drie maanden de 
tijd om het bezwaar te ondervangen door aanpassing van de regeling (zesde lid). Het 
nakomen hiervan is een bekostigingsvoorwaarde. Tegen de verklaring van bezwaar 
afgegeven door de minister staat bezwaar en beroep open. 
De werking van een verklaring van bezwaar wordt opgeschort totdat de beroepstermijn 
is verstreken of op het beroep is beslist (zevende lid). 
 
Artikel I, onderdelen S, BB, CC en EE (artikelen 8.1.1, lid 1a, 8.1.7a, tweede en derde 
lid, en 8.1.7b, eerste lid, WEB) 
Deze onderdelen bevatten technische wijzigingen. De te wijzigen artikelen regelen dat in 
bepaalde situaties (niet correcte inschrijving, negatief bindend studieadvies, 
ongeschiktheid van de student voor toekomstige beroepsuitoefening) de 
onderwijsovereenkomst kan worden ontbonden. Aangezien de onderwijsovereenkomst 
vervalt, wordt nu geregeld dat in deze situaties de inschrijving kan worden beëindigd. 
 
Artikel I, onderdelen T en V (artikel 8.1.1, lid 1c, en vierde lid, WEB) 
De beslissing van het bevoegd gezag over inschrijving is een handeling waarmee 
rechtsgevolg wordt beoogd. Als gevolg van de beslissing tot inschrijving ontstaan er 
tussen de student en de instelling wederzijds rechten en plichten. Met de schriftelijke 
bevestiging van de inschrijving wordt het ontstaan van deze rechtsverhouding 
gemarkeerd. Ook wanneer de inschrijving wordt geweigerd, is het vanuit een oogpunt 
van rechtszekerheid van belang dat de beslissing schriftelijk bekend wordt gemaakt en 
wordt gemotiveerd.  
In het vierde lid van artikel 8.1.1 WEB is voor het weigeren van de inschrijving en het 
beëindigen van de inschrijving al voorgeschreven dat zij schriftelijk en met redenen 
omkleed moeten gebeuren. Dit wordt beperkt tot beëindigingen van de inschrijving, 
omdat voor weigeringen van de inschrijving het nieuwe lid 1c al een voorziening bevat.  
W10310.K2                                                  53 
 

Artikel I, onderdeel FF (artikel 8.1.7c WEB) 
 
Eerste lid 
Schorsing is een ordemaatregel waarbij een student (hieronder tevens begrepen een 
89
extraneus) , vavo-student of deelnemer – hierna gezamenlijk te noemen: student – die 
de binnen de instelling geldende normen heeft overtreden, tijdelijk de toegang tot de 
instelling wordt ontzegd. In heel bijzondere omstandigheden kan een student worden 
90
geschorst wegens het (ontoelaatbaar) gedrag van de ouders. Een student kan voor ten 
hoogste twee weken worden geschorst.  
 
Tweede lid 
Het bevoegd gezag moet de beslissing tot schorsing schriftelijk bekendmaken aan de 
student en - bij studenten jonger dan 18 jaar – ook aan de ouders.  
 
Derde lid 
Dit lid bevat de grondslag voor het kunnen vaststellen van uitvoeringsvoorschriften: 
nadere regels over schorsing.  
 
Artikel I, onderdeel FF (artikel 8.1.7d WEB) 
 
Eerste lid 
Verwijdering is een maatregel waarbij een student (hieronder tevens begrepen een 
extraneus), vavo-student of deelnemer – hierna gezamenlijk te noemen: student – de 
verdere toegang tot de instelling wordt ontzegd. Een student kan worden verwijderd als 
hij door zijn wangedrag een ernstige bedreiging vormt voor de orde, rust of veiligheid op 
de instelling. Verwijdering kan ook aan de orde zijn bij een negatief bindend 
studieadvies. In heel bijzondere omstandigheden kan een student worden verwijderd 
wegens het (ontoelaatbaar) gedrag van de ouders. De bevoegdheid tot verwijderen ligt 
bij het bevoegd gezag.  
 
Tweede lid 
Definitieve verwijdering van een student die leer- of kwalificatieplichtig is, mag alleen als 
het bevoegd gezag een andere instelling of school heeft gevonden die de student wil 
toelaten, of gedurende acht weken naar zo’n instelling of school is gezocht. Het doel 
daarvan is om thuiszitten te voorkomen. Dit lid komt overeen met het huidige artikel 
8.1.3, vijfde lid, WEB. 
 
Derde lid 
Voorafgaand aan de verwijdering kan de student worden geschorst. Voor deze schorsing 
geldt de maximumduur van twee weken, opgenomen in artikel 8.1.7c, eerste lid, niet. 
Bij schorsing in afwachting van verwijdering moet het bevoegd gezag wel nagaan hoe de 
geschorste student toch onderwijs kan volgen. 
 
Vierde lid 
Dit lid regelt een specifieke termijn voor het beslissen op bezwaarschriften tegen 
beslissingen over verwijdering van studenten. Voor openbare instellingen wijkt deze 
termijn af van die in de Awb. In verband met de verkorte beslissingstermijn van vier 
weken, dient de geschillenadviescommissie zo spoedig mogelijk te adviseren, conform 
artikel 7.5.7, vierde lid. 
Ook is geregeld dat pas wordt beslist nadat de betrokkenen de relevante adviezen of 
rapporten hebben kunnen inzien. 
 
Vijfde lid 
                                                 
89
 Zie Kamerstukken II 2018/19, 35252, nr. 3, p. 31, waarin is aangegeven dat in het begrip 
‘student’ extraneus al besloten ligt. 
90
 P.W.A. Huisman en P.J.J. Zoontjens, Selectie bij toegang tot het onderwijs, Deventer 2009, p. 
127. 
W10310.K2                                                  55 
 

Artikel 18.97 zorgt ervoor dat de benoemingen van de huidige leden en 
plaatsvervangende leden van het CBHO van rechtswege worden beëindigd op het 
moment waarop het CBHO wordt opgeheven. 
 
Artikel 18.98, eerste en tweede lid, regelt dat alle lopende zaken overgaan van het 
CBHO naar de ABRvS. Het derde lid van artikel 18.98 stelt buiten twijfel dat een verzets- 
of herzieningsprocedure die na de opheffing van het CBHO wordt gevoerd tegen een 
uitspraak van het CBHO, kan worden gevoerd bij de ABRvS. 
 
Artikel 18.99 bevat een voorziening voor het archief van het CBHO. Artikel 4 van de 
Archiefwet 1995 bepaalt dat een regeling waarbij overheidsorganen worden opgeheven, 
samengevoegd of gesplitst, of waarbij een of meer taken van een overheidsorgaan 
worden overgedragen aan een ander overheidsorgaan, een voorziening inhoudt omtrent 
hun archiefbescheiden. Volgens artikel 2, eerste lid, van het Besluit archiefoverdrachten 
rijksadministratie worden de archiefbescheiden met betrekking tot de op het tijdstip van 
opheffing van het CBHO nog niet afgedane zaken overgedragen aan de ABRvS, die deze 
zaken verder zal afdoen. Artikel 18.98, eerste lid, tweede volzin, geeft hieraan nadere 
invulling. Archiefbescheiden met betrekking tot reeds afgedane zaken dienen volgens 
artikel 3 van het Besluit archiefoverdrachten rijksadministratie, tot hun overbrenging 
naar een rijksarchiefbewaarplaats, te worden overgedragen aan het archiefvormende 
onderdeel van hetzelfde ministerie of het andere overheidsorgaan, dat het grotere deel 
van de taken wordt toegewezen dan wel met de afwikkeling van de opheffing wordt 
belast. In dit geval wordt ervoor gekozen deze archiefbescheiden over te dragen aan het 
ministerie van OCW. 
 
Artikel IV, onderdeel A (wijziging bijlage 2 Awb) 
Deze wijziging maakt de ABRvS bevoegd in eerste en enige aanleg recht te spreken in 
geschillen die de relatie student-instelling betreffen, zowel in het ho als in het mbo. Dit 
is verder toegelicht in het algemeen deel van de toelichting. Gefaseerde 
inwerkingtreding (voor ho en mbo op verschillende momenten) is mogelijk.  
 
Artikel IV, onderdelen B en C (wijziging bijlage 3 Awb) 
Deze wijzigingen zorgen ervoor dat het verlaagd griffierecht mede van toepassing is in 
beroepszaken in het ho en mbo die de relatie student-instelling betreffen. Dit is verder 
toegelicht in het algemeen deel van de toelichting. Gefaseerde inwerkingtreding (voor ho 
en mbo op verschillende momenten) is mogelijk. 
 
Artikelen V en VI (artikel 3.104 Wet inkomstenbelasting 2001 en artikelen 8 en 20 Wet 
inkomstenbelasting BES) 
Met deze wijzigingen wordt bereikt dat de financiële ondersteuning die studenten 
ontvangen in verband met het lidmaatschap van een politieke jongerenorganisatie of 
van een organisatie die actief is in het mbo, niet in de inkomstenbelastingheffing wordt 
betrokken. Uitgegaan is van de Wet inkomstenbelasting 2001 en de Wet 
inkomstenbelasting BES zoals die komen te luiden nadat artikelen XV en XVI van de Wet 
versterken positie mbo-studenten in werking zijn getreden (1 augustus 2021). Ingevolge 
laatstgenoemde wet wordt in de Wet inkomstenbelasting BES een vergelijkbare 
vrijstelling opgenomen voor studenten in het hoger onderwijs. Een dergelijke vrijstelling 
voor studenten in het hoger onderwijs is reeds opgenomen in de Wet 
inkomstenbelasting 2001. 
 
Artikel VII 
Het tijdstip van inwerkingtreding van deze wet wordt bij koninklijk besluit bepaald, 
waarbij gefaseerde inwerkingtreding mogelijk is. Beoogd wordt de wet op 1 augustus 
2022 in werking te laten treden, met dien verstande dat de bepalingen over de  
  
W10310.K2                                                  57 
 

