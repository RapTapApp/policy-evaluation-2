35 593  Wijziging van de Wet publieke gezondheid vanwege het opnemen daarin van 
een gemeentelijke taak om prenataal huisbezoek te verrichten 
 
 
NOTA NAAR AANLEIDING VAN HET VERSLAG 
 
Met belangstelling heb ik kennisgenomen van de beschouwingen en vragen van de leden van de vaste 
commissie voor Volksgezondheid, Welzijn en Sport over het voorstel tot wijziging van de Wet publieke 
gezondheid. Het verheugt me dat de commissie, onder het voorbehoud dat de in het verslag 
opgenomen vragen en opmerkingen afdoende worden beantwoord, de openbare behandeling van het 
wetsvoorstel voldoende voorbereid acht. Hieronder ga ik graag in op de vragen en opmerkingen die de 
leden van de fracties van VVD, CDA, D66, SP, ChristenUnie en SGP hebben over het wetsvoorstel. 
 
ALGEMEEN  
 
1. Aanleiding 
 
De leden van de VVD-fractie hebben met instemming kennisgenomen van het wetsvoorstel. Zij 
vinden het een goede zaak dat gemeenten de taak krijgen om een prenataal huisbezoek aan te bieden 
aan zwangere vrouwen en/of gezinnen in een kwetsbare situatie in hun gemeente en dat deze taak 
opdragen wordt aan de Jeugdgezondheidszorg (JGZ). Deze leden hebben wel nog enkele vragen. 
De leden van de VVD-fractie lezen in het voorstel dat niet iedere gemeente actief inzet op prenatale 
zorg voor zwangere vrouwen en/of gezinnen in een kwetsbare situatie, terwijl dat zo belangrijk kan 
zijn. Kan de regering verklaren waarom het draagvlak kennelijk niet overal aanwezig is? Waarom 
wordt er gekozen om deze regeling bij wet vast te leggen? Draagt dit niet bij aan een verdere 
versnippering van het wettelijk kader voor het aanbod van jeugdgezondheidszorg en -hulp? 
 
De VVD-fractie vraagt naar een verklaring voor het ontbreken van draagvlak. De regering ziet steeds 
meer aandacht voor prenatale zorg bij gemeenten ontstaan onder meer door het landelijke programma 
Kansrijke Start. Dit is een actieprogramma waarin gemeenten en het Rijk samen met medewerkers 
van wijkteams, welzijnswerk, volwassen-ggz, geboorte- en jeugdgezondheidszorg werken aan een 
e
kansrijke start voor zoveel mogelijk kinderen. Het programma richt zich op de 1 1000 dagen want een 
goede start begint al voor de geboorte, zelfs nog voor de conceptie en de zwangerschap. Dit 
wetsvoorstel is te plaatsen binnen de context van dit programma. Verklaringen waarom het draagvlak 
niet overal aanwezig is, heeft de regering niet. 
De VVD-fractie vraagt waarom ervoor is gekozen het prenatale huisbezoek wettelijk vast te leggen. 
Sommige gemeenten investeren al in een goede start van kinderen door de jeugdgezondheidszorg in 
de prenatale fase een huisbezoek af te laten leggen. En andere gemeenten niet. Dit is nu nog een 
keuzevrijheid van gemeenten. Er is daarmee geen sluitend aanbod voor een prenataal huisbezoek door 
de JGZ in elke gemeente. Met dit wetsvoorstel heeft iedere zwangere en/of gezin in een kwetsbare 
situatie een gelijke kans op hulp en ondersteuning tijdens de zwangerschap. Daarnaast komt bij de 
huidige vorm van keuzevrijheid de ketenontwikkeling tussen geboortezorg en de JGZ  niet van de 
grond en voelen gemeenten en geboortezorg blijkbaar onvoldoende urgentie. Er is daarom een 
sterkere prikkel voor gemeenten nodig om dit proces te stimuleren en in te bedden in de reguliere 
beleidsprocessen. Ook krijgt de geboortezorg met dit wetsvoorstel meer handelingsopties bij 
zwangeren en/of gezinnen in een kwetsbare situatie.  
De leden vragen zich verder af of het wetsvoorstel niet leidt tot een verdere versnippering van het 
wettelijk kader voor het aanbod van JGZ. Zoals bekend is het aanbod van de jeugdgezondheids-zorg 
vastgelegd in het Basispakket en wordt het aangeboden aan kinderen van 0-18 jaar. De JGZ geeft 
flexibel invulling aan dit Basispakket. Meer zorg waar nodig en minder waar mogelijk. Zo kan de JGZ 
beter inspelen op de behoeften en mogelijkheden van kinderen en ouders. Met het voorliggende 
wetsvoorstel kan de JGZ al een eerste contact leggen met de zwangere vrouw in een kwetsbare 
situatie zodat er een vertrouwensband tot stand kan komen en er op basis van de problemen en 
behoefte in een vroeg stadium hulp en ondersteuning kan worden geboden. Het gaat hierbij om 
gezinnen die na de geboorte van het kind ook bij de JGZ komen en mogelijk meer zorg vergen. Door al 
in de prenatale fase contact te leggen met een gezin wordt een doorgaande – zorg en ondersteuning -
1 
 

ook bekijkt, als vanouds en waar ook ter wereld, dé pijler en belangrijkste levenskring van de hele 
maatschappij. Waar gezinnen floreren, bloeien mannen en vrouwen en kinderen op!  
De leden van de SGP-fractie zijn het daarom van harte met de regering eens dat het belangrijk is dat 
kinderen zich in een stabiele gezinssituatie goed kunnen ontwikkelen. Deze leden zien in dat het soms 
nodig kan zijn om zelfs vóór de geboorte van het kind hulp en ondersteuning aan te bieden. Het is 
goed dat de regering oog heeft voor de omstandigheden waaraan een ‘ongeboren kind’ bloot kan 
staan. 
Tegelijkertijd hechten de leden van de SGP-fractie eraan te benadrukken dat de zorg voor en 
opvoeding van kinderen de verantwoordelijkheid is van de ouders. De inzet van prenataal huisbezoek 
vraagt daarom om grote zorgvuldigheid. Genoemde leden maken daarom graag van de gelegenheid 
gebruik om de regering enkele vragen te stellen over het wetsvoorstel. 
 
2. Gemeentelijke taak voor aanbieden prenataal huisbezoek 
 
De regering geeft aan dat gemeenten expliciet de deeltaak krijgen om de omvang van de doelgroep 
zwangere vrouwen en/of gezinnen in een kwetsbare situatie in hun gemeente in kaart te brengen. 
Hiertoe kan een gemeente onder andere gebruik maken van metadata, perinatale kerngegevens of 
plattegronden met gezondheidsachterstanden. De leden van de CDA-fractie vragen of deze gegevens 
alleen worden gebruikt om de omvang van de doelgroep in kaart te brengen, of ook om daadwerkelijk 
de doelgroep te bereiken. Wordt hiermee niet het risico gelopen dat de wijk waarin men woont bepaalt 
of men door de gemeente als kwetsbare wordt bestempeld? Hoe wordt voorkomen dat zwangere 
vrouwen en/of gezinnen onterecht als kwetsbaar worden bestempeld? 
 
De leden van de CDA-fractie vragen of de gegevens worden gebruikt voor de omvang of ook om 
daadwerkelijk de doelgroep te bereiken. In het wetsvoorstel wordt aangegeven dat gemeenten aan de 
hand van verschillende openbare data een beeld kunnen krijgen van de mogelijke omvang van de 
doelgroep. Aan de hand van dit beeld kan de gemeente het gesprek met de JGZ aangaan over de 
inkoop van het aantal prenatale huisbezoeken. De data zijn ondersteunend voor gemeenten bij de 
inkoop van het aantal huisbezoeken.  
De leden vragen of men niet het gevaar loopt als kwetsbaar te worden bestempeld als men in een 
bepaalde wijk woont en hoe wordt voorkomen onterecht als kwetsbaar te worden bestempeld. Het 
bepalen of er sprake is van een kwetsbare situatie gebeurt altijd op individueel niveau door te kijken 
naar zowel de beschermende als de risicofactoren. Hoewel bekend is dat als men in een bepaalde wijk 
woont er een verhoogde kans op een kwetsbare situatie is, is dat niet per definitie. In een wijk met 
hoogopgeleiden kunnen immers ook kwetsbare situaties voorkomen. Daarom is het belangrijk van het 
individu uit te gaan en niet van de wijk.   
 
De leden van de D66-fractie zien het belang van de mogelijkheid tot aanbieden van een prenataal 
huisbezoek om (sociaaleconomische) risicofactoren die van negatieve invloed kunnen zijn op de 
gezondheid van het kind in een vroeg en later stadium te signaleren. Deze leden zijn van mening dat, 
in lijn met de visie van het wetsvoorstel, prenatale huisbezoeken te allen tijde vrijwillig moeten zijn en 
blijven. Deze leden vragen de regering daarom of en zo ja op welke wijze het vrijwillige karakter van 
deze huisbezoeken gewaarborgd wordt. Zij dringen er bij de regering op aan ook tijdens de 
voorlichting door de verloskundig zorgverlener en vervolgens de betreffende JGZ-organisatie aan de 
zwangere en/of het gezin dit vrijwillige karakter van prenatale huisbezoeken te benadrukken.  
 
De leden van de D66-fractie dringen bij de regering er op aan dat de vrijwilligheid van het prenatale 
huisbezoek door de professionals wordt benadrukt. De regering is bereid hier aandacht aan te 
besteden in haar communicatie met de vertegenwoordigers van betrokken partijen zodat ook zij van 
het vrijwillige karakter van het prenataal huisbezoek doordrongen zijn. 
 
De leden van de SGP-fractie vragen of de regering kan verduidelijken wat een prenataal huisbezoek 
precies inhoudt. Wat is het doel van zo’n huisbezoek? Waarover spreekt de hulpverlener met de 
vrouw/ouders? Is het voldragen of beëindigen van de zwangerschap ook een mogelijk 
gespreksonderwerp?  
Klopt het dat van een prenataal huisbezoek alleen sprake kan zijn wanneer een vrouw zwanger is? 
Kan, met andere woorden, de relatie tot het Nu Niet Zwanger-traject worden uiteengezet? 
3 
 

van belang om het gesprek tussen partijen betrokken bij de geboortezorg (vooral medisch 
georiënteerd) en de JGZ (naast medisch ook sociaal georiënteerd) te blijven faciliteren.  
 
De leden van de CDA-fractie vragen of gemeenten een gezamenlijke definitie van het begrip 
‘kwetsbaar’ zullen hanteren, of dat hier per gemeente anders mee omgegaan zal worden. 
De regering geeft als voorbeeld de definitie van de gemeente Rotterdam en de afdeling Verloskunde & 
Gynaecologie van het Erasmus MC. Genoemde leden vragen wat de regering van deze ruime definitie 
vindt. Zijn hiermee alle beschermende en risicofactoren ondervangen? Hoe staan de diverse 
geconsulteerde partijen tegenover deze definitie?  
 
De CDA-fractie vraagt of gemeenten een gezamenlijke definitie zullen hanteren van het begrip 
‘kwetsbaarheid’ en wat de regering vindt van de ruime definitie van het Erasmus MC. Gemeenten 
zullen naar verwachting geen gezamenlijke definitie gebruiken omdat het begrip ‘kwetsbaarheid’ op 
lokaal niveau invulling dient te krijgen. De verwachting is echter dat de verschillen in de gehanteerde 
definities klein zullen zijn omdat de genoemde risico- en beschermende factoren een breed draagvlak 
kennen zowel in de literatuur als onder professionals. 
De leden van de CDA-fractie vragen wat de regering van de ruime definitie vindt en of hiermee alle 
risico- en beschermende factoren zijn ondervangen. De definitie van het Erasmus MC is bedoeld als 
handvat en dient om ruimte aan een lokale invulling te geven. De definitie geeft inzicht in, op literatuur 
gebaseerde, meest voorkomende risico- en beschermende factoren. De bruikbaarheid is getoetst onder 
professionals en een Moederraad. 
Verder vragen de leden naar de reactie van de geconsulteerde partijen op de definitie. Een aantal 
partijen stelt dat het begrip ‘kwetsbaar’ kwetsbaar is omdat het per gemeente en professional anders 
geïnterpreteerd kan worden. Tegelijkertijd wordt gezegd dat flexibiliteit noodzakelijk is.  
 
De leden van de D66-fractie begrijpen de motieven die het gebruik van het begrip ‘kwetsbaar’ 
ondersteunen. Echter, deze leden vrezen dat juist de rekbaarheid van het begrip ‘kwetsbaar’ in de 
praktijk tot onduidelijkheden zal leiden. Deze leden zijn van mening dat de aanwezigheid van concrete 
criteria praktische onduidelijkheden voor verloskundig zorgverleners en betrokken partijen zullen 
wegnemen. Genoemde leden vragen de regering daarom of zij tot een concrete afbakening van het 
begrip wil komen door een aantal criteria op te stellen die op een risicovolle situatie wijzen.  
 
De leden van de D66-fractie vragen of de regering een aantal criteria wil opstellen die wijzen op een 
risicovolle situatie. Aan de definitie van kwetsbaarheid zal in de voor professionals en gemeenten (te 
ontwikkelen) handreiking voor het prenatale huisbezoek door de JGZ nader invulling worden gegeven. 
Het feit blijft echter dat naast risicofactoren ook beschermende factoren van belang zijn. Daarom zal 
de professional altijd naar beide factoren moeten kijken en niet alleen af gaan op criteria die gelden 
voor een risicovolle situatie. Een beoordeling of er sprake is van een kwetsbare situatie mag niet leiden 
tot het afvinken van criteria. Het gevaar hierbij is dat gezinnen onjuist als kwetsbaar worden gezien of 
dat gezinnen in kwetsbare situaties niet bereikt worden. Overigens zijn er instrumenten zoals een (te 
ontwikkelen) handreiking voor het prenatale huisbezoek door de JGZ en signaleringsinstrumenten die 
de professional ondersteunen bij de inschatting van een risicovolle situatie.  
 
De leden van de SGP-fractie vragen of de regering kan aangeven waarom er niet voor gekozen is om 
het begrip kwetsbaar op wetsniveau of in de memorie van toelichting te definiëren.  
Wat wordt er in de Rotterdamse definitie bedoeld met ‘Denk hierbij aan (…) gezinssamenstelling en 
opvoeding (…)’? 
Erkent de regering dat, mede doordat er sprake is van een vage definitie van het begrip ‘kwetsbaar’, 
er met dit wetsvoorstel gemakkelijk stigmatisering van bepaalde bevolkingsgroepen kan optreden? 
Hoe wil de regering dit tegengaan? 
Denkt de regering dat gemeenten met de nogal korte passage in de memorie van toelichting over het 
begrip ‘kwetsbaarheid’ genoeg handvatten hebben om de kaders op te stellen voor de prenatale 
huisbezoeken?  
Erkent de regering dat wel sprake is van gradaties in ‘kwetsbare situaties’? Bijvoorbeeld, een 
drugsverslaving levert vermoedelijk een veel kwetsbaarder situatie op dan ‘slechts’ lage 
sociaaleconomische status. Hoe is dit in het wetsvoorstel verdisconteerd? 
 
5 
 

beschermende factoren van (aanstaande) ouders in kaart te brengen niet door alle professionals even 
veel wordt gebruikt. Om die reden wordt binnen het programma Kansrijke Start onderzocht wat er 
nodig is om ervoor te zorgen dat professionals, werkzaam in de geboortezorg en 
jeugdgezondheidszorg, tijdig bij (aanstaande) ouders kwetsbaarheid op niet medische risicofactoren 
(bijvoorbeeld sociaal maatschappelijk, economisch en/of financieel) herkennen en signaleren en 
daarbij ook rekening houden met beschermende factoren, op zo’n manier dat dit als prettig wordt 
ervaren door de cliënt. Dit onderzoek is in mei 2020 gestart. In dit traject worden hiertoe 
gedragsinterventies voor professionals ontwikkeld. 
Verder vragen de leden of gemeenten en betrokken instanties worden voorzien over de mogelijkheden 
om in te zetten hulp vanuit het sociale domein en welke rol de bewindspersoon daarin voor zichzelf 
ziet. Dit wetsvoorstel moet worden gezien binnen de context van het landelijke programma Kansrijke 
Start, een programma gelanceerd door de minister van VWS. Dit actieprogramma richt zich op extra 
ondersteuning voor kwetsbare gezinnen rondom bewust zwanger worden, een gezonde zwangerschap 
en veilig ouderschap. Binnen dit programma worden er verschillende tools voor gemeenten en 
professionals ontwikkeld. Eén van de tools is de zogenoemde klantroute. Deze tool ondersteunt 
gemeenten en zorgverzekeraars bij het bouwen van een zorg- en hulplandschap dat sluitend en 
compleet is zodat (aanstaande) ouders op het juiste moment de juist ondersteuning krijgen. Daarnaast 
wordt binnen Kansrijke Start voor gemeenten en professionals een methodiek voor zorgpaden, 
inclusief ondersteuning, beschikbaar gesteld. Zorgpaden zorgen ervoor dat professionals in een 
gemeente weten bij wie ze moeten zijn bv. ten aanzien van schuldhulpverlening. Deze zorgpaden 
fungeren als een sociale kaart. 
Verder vragen de leden of de regering de financiële en maatschappelijke baten van het NNZ-
programma in overweging neemt bij de uitvoering van voorliggend wetsvoorstel. Nee, de regering ziet 
het NNZ- programma als een aparte interventie dat geen gevolgen heeft voor de uitvoering van het 
voorliggende wetsvoorstel.  
Ook vraagt de D66-fractie of de regering bereid is de conclusie en aanbevelingen van het MKBA over te 
nemen en wat het betekent voor de continuering van het NNZ-programma in het licht van voorliggend 
wetsvoorstel. De Vereniging van Nederlandse Gemeenten (VNG) heeft een maatschappelijke kosten 
batenanalyse gemaakt van NNZ.  Daaruit blijkt dat maatschappelijke winst te behalen is wanneer een 
ongeplande en ongewenste zwangerschap voorkomen wordt. Het belangrijkste is dat het programma 
veel persoonlijk leed bij vrouwen en gezinnen voorkomt. Tegelijkertijd wordt zo de behoefte aan zorg 
en ondersteuning van deze kwetsbare ouders (en kinderen) verlaagd, bijvoorbeeld als het gaat om 
opvoedondersteuning, begeleid wonen of pleegzorg. De MKBA is bedoeld om het gesprek met elkaar te 
voeren over investeren in maatschappelijke programma’s en hoe dit op termijn kosten voor de 
gemeenschap kan besparen, bovenop alle andere positieve bijdragen die een maatschappelijk 
programma kan opleveren. Het MKBA helpt dan daarbij ook in de beleidsvorming rondom de 
continuering van NNZ, waarbij de inzet is om dit in de toekomst te behouden en duurzaam (financieel) 
te borgen. Hierbij legt de regering geen directe relatie met voorliggend wetsvoorstel. 
 
In het wetsvoorstel wordt de vrijwilligheid van het huisbezoek benadrukt. De leden van de SP-fractie 
begrijpen deze keuze, maar zij vragen naar de kans dat juist de ouders in de meest kwetsbare 
situaties een dergelijk huisbezoek niet zullen aanvragen. Dwang zal negatief kunnen werken qua 
draagvlak. Maar hoe worden juist de kinderen die geboren worden in/uit de meest kwetsbare situaties 
dan geholpen met dit aanbod? Vindt hier monitoring op plaats? 
 
De leden van de SP-fractie vragen naar de kans dat juist de ouders in de meest kwetsbare situaties 
een huisbezoek niet zullen aanvragen en hoe deze kinderen geholpen zijn met het aanbod. De regering 
onderkent dat de kans aanwezig is dat ouders in de meest kwetsbare situaties geen huisbezoek zullen 
aanvragen. Daarentegen kan de professional altijd vragen of de betreffende zwangere c.q. gezin hulp 
nodig heeft bij de aanvraag van een prenataal huisbezoek door de JGZ. Aan dit aspect zal dan ook, 
naast de vrijwilligheid van een prenataal huisbezoek door de JGZ, aandacht in de (te ontwikkelen) 
handreiking worden besteed. De regering hoopt dat zo ook de meest kwetsbaren worden geholpen. 
Ook vragen de leden of hierop wordt gemonitord. De inhoud van de evaluatie zal worden bepaald in 
overleg met de VNG. Dit punt zal hierin, zo mogelijk, worden meegenomen.  
 
De leden van de ChristenUnie-fractie constateren dat het wetsvoorstel een uitwerking is van de 
aanpak en de uitkomsten van het Landelijke actieprogramma Kansrijke Start en dat voor de uitvoering 
van het prenataal huisbezoek lokale samenwerking tussen gemeente, verloskundige zorg en 
7 
 

De leden van de SGP-fractie lezen dat de verloskundige de zwangere vrouw en/of het gezin in een 
kwetsbare situatie adviseert contact op te nemen met de desbetreffende aanbieder van 
jeugdgezondheidszorg (JGZ) voor een prenataal huisbezoek. Vervolgens is het de bedoeling dat de 
zwangere zelf contact opneemt met de JGZ-organisatie. Dit is een cruciaal moment, waar de memorie 
van toelichting helaas zeer summier op ingaat. Kan de regering dit nader toelichten? Is het zo dat er 
slechts een advies zal zijn van de verloskundige richting de vrouw/het gezin en er dan geen contact zal 
zijn tussen de verloskundige en de desbetreffende JGZ-uitvoerder? Klopt het dat er dus op deze 
manier geen sprake is van gegevensuitwisseling? Hoe verhoudt zich dit tot de opmerkingen in 
paragraaf 4, waar staat dat het essentieel is dat alle betrokkenen rondom de zwangere vrouw 
samenwerken en er een gezamenlijk inzicht moet zijn voor wie een prenataal huisbezoek nodig is? De 
regering wil dat er lokaal afspraken worden gemaakt over hoe informatie wordt gedeeld (p. 3), en ook 
uit de consultatie blijkt dat de veldpartijen graag goede en intensieve samenwerking zien: 
‘Geboortezorg en JGZ-professionals dienen huisbezoeken op elkaar af te stemmen en af te spreken 
met welk doel, in overleg met de ouders’ (p. 6). 
Als er toch sprake zal zijn van gegevensuitwisseling, willen de leden van de SGP-fractie graag nadere 
toelichting hoe dit precies wordt vormgegeven. 
 
De SGP-fractie vraagt naar een nadere toelichting rond het moment dat de zwangere contact met de 
JGZ-organisatie opneemt voor een prenataal huisbezoek. De (vervolg)stappen omtrent dit moment is 
één van de zaken die voor professionals en gemeenten in de (te ontwikkelen) handreiking van het 
prenatale huisbezoek door de JGZ, nader uitgewerkt dient te worden. Het is aan de professionals om 
aan te geven hoe de (vervolg) stappen eruit kunnen zien.  
De leden vragen of in het geval van een advies er geen contact zal zijn tussen de geboortezorg en de 
JGZ en er dus ook geen sprake is van gegevensuitwisseling. De regering stelt zich voor dat in het geval 
de zwangere op advies een prenataal huisbezoek aanvraagt dat, met instemming van de zwangere, 
vervolgens de nadere gegevens tussen de geboortezorg en de JGZ kunnen worden gewisseld. Op dat 
moment is er sprake van samenwerking tussen de geboortezorg en de JGZ. Hoe het proces van 
gegevenswisseling vorm wordt gegevens, inclusief de afspraken hierover, kan alleen op lokaal niveau 
gebeuren.  
 
6. Caribisch Nederland   
 
De regering schrijft dat op ieder eiland de JGZ anders is georganiseerd, waardoor gekeken zal moeten 
worden naar de mogelijkheden van de uitvoering van deze nieuwe taak. Er zullen aparte kaders en 
handreikingen moeten worden opgesteld. De leden van de CDA-fractie vragen waarom dit niet 
geregeld is voordat dit wetsvoorstel behandeld wordt. Deze leden vragen daarnaast waarom er geen 
percentages zijn van het aantal te vroeggeboren kinderen of kinderen met een te laag geboortegewicht 
op de eilanden. Aangezien hier niets van bekend is, hoe wordt dan de hoogte van de bekostiging 
hiervan bepaald? 
De leden van de CDA-fractie vragen waarom de regering ervoor kiest om de prenatale huisbezoeken 
op de eilanden in eerste instantie te bekostigen vanuit een tijdelijke regeling publieke gezondheid voor 
Caribisch Nederland. Om welke bedragen gaat het in deze regeling? Waarom wordt de bekostiging niet 
structureel geregeld, nu dit ook voor de eilanden een wettelijke taak wordt? 
 
De CDA-fractie vraagt waarom er voor de behandeling van het wetsvoorstel nog geen handreikingen 
en kaders voor Caribisch Nederland (CN) geregeld is. Er dient per eiland bezien te worden wat de 
behoefte is omdat er verschillen zijn in hoe ver men is. Zo worden er bv. op Saba al prenatale 
huisbezoeken door de JGZ uitgevoerd. Na een inventarisatie wordt bekeken hoe in de behoefte kan 
worden voorzien. 
De leden willen weten waarom er geen percentages zijn van vroeggeboorte en laag geboortegewicht 
op de eilanden. Op de eilanden beschikt de jeugdgezondheidszorg nog niet over het digitale kind 
dossier waaruit cijfers kunnen worden onttrokken voor analyse. Dit maakt het lastig om een duidelijk 
overstijgend beeld te krijgen. Op dit moment wordt er in Bonaire een verkenning gedaan om gebruik 
te gaan maken van het elektronisch kind dossier KD+. In Saba en St. Eustatius zijn de 
voorbereidingen om dit systeem te implementeren al getroffen. Vanwege COVID-19 is de 
implementatie helaas tijdelijk stilgelegd. Na implementatie van het digitale kind dossier zal het op den 
duur mogelijk zijn cijfers te generen van kinderen met een te laag geboortegewicht dan wel kinderen 
die te vroeggeboren zijn.   
9 
 

kan aangeven of dit internationaal gezien een hoog of laag percentage is. Kan de regering aangeven 
wat de percentages in andere Europese landen zijn? 
Omgerekend zou het hier gaan om 28.050 gezinnen waarin sprake is van vroeggeboorte en/of laag 
geboortegewicht. Genoemde leden vragen of de regering van mening is dat in al deze gevallen sprake 
is van een gezin in een kwetsbare situatie.  
De regering geeft aan dat met Binnenlandse Zaken en de VNG is afgesproken dat het wetsvoorstel 
zowel op de korte als op de lange termijn geëvalueerd zal worden. De leden van de CDA-fractie vragen 
op welke termijn deze evaluaties zullen plaatsvinden.  
Deze leden vragen welke punten mee zullen worden genomen in de evaluatie. Wat zijn de 
doelstellingen van dit wetsvoorstel? Wanneer is het wetsvoorstel voldoende doeltreffend en welke 
doelmatigheid wordt nagestreefd? 
 
De leden van de CDA-fractie vragen of het percentage van 16,5% internationaal een hoog of laag 
percentage is en wat de percentages in andere Europese landen zijn. Voor zover bekend gebruiken 
andere Europese landen vroeggeboorte en laag geboortegewicht als twee aparte maten waardoor een 
vergelijking lastig wordt. Een gecombineerd percentage van vroeggeboorte en laag geboortegewicht in 
andere Europese landen valt dan ook niet te geven.  
Verder vragen de leden of in de gezinnen waarin sprake is van vroeggeboorte en/of laag 
geboortegewicht ook sprake is van een kwetsbare situatie. Er is geen sprake van een causaal verband 
tussen vroeggeboorte en/of een laag geboortegewicht en een kwetsbare situatie maar ze kunnen 
elkaar wel beïnvloeden.  
Ook vragen de leden op welke termijn de evaluaties plaatsvinden. In 2021 zal een scan plaatsvinden 
onder de GIDS-gemeenten die nu al een prenataal huisbezoek aanbieden. Dit is bedoeld om een 
algemeen beeld te verkrijgen en dient als input voor de vormgeving van een evaluatie die na 
inwerkingtreding van het wetsvoorstel onder alle gemeenten plaats gaat vinden. Het tijdstip van deze 
evaluatie zal in overleg met de VNG worden bepaald. Eveneens als de inhoud. 
Zowel de leden van de CDA-fractie als de leden van de D66-fractie vragen naar de doelstellingen van 
het wetsvoorstel en wanneer het voldoende doeltreffend is en welke doelmatigheid wordt nagestreefd. 
Doel van het wetsvoorstel is dat alle gemeenten vormgeven aan het aanbod van prenatale 
huisbezoeken door de JGZ. Nu gebeurt dit immers te weinig. Of daarmee ook daadwerkelijk de 
doelgroep in gesprek raakt met de JGZ zal uiteindelijk afhangen van de bereidheid van de zwangere 
vrouwen in een kwetsbare situatie om contact met de JGZ op te nemen. Een evaluatie van prenatale 
huisbezoeken (Vink, 2013) in het kader van een pilot in 2011 met prenatale huisbezoeken in Helmond 
en de Achterhoek zegt hierover het volgende ‘Juist vroegtijdige vormen van begeleiding zijn 
(kosten)effectiever dan die welke op latere leeftijd worden ingezet (o.a. Tremblay & Japel, 2003). 
Ouders blijken in de zwangerschap extra gevoelig voor leefstijl- en gedragsverandering met het oog op 
het ongeboren kind (Mincy, 2005). Interventies zowel vroeg in de ontwikkeling van het kind als vroeg 
in een proces van probleemontwikkeling, kunnen daarom preventief werken en langdurig 
gezondheidswinst voor gezinnen opleveren.’ Uit de evaluatie komt verder naar voren dat cliënten 
prenatale huisbezoeken meerwaarde vinden hebben omdat zij de jeugdverpleegkundige al voor de 
geboorte leren kennen en samen met haar bekijken wat er nodig is voor een goede start met de baby. 
Jeugdverpleegkundigen zien als meerwaarde dat zij voor de geboorte al vertrouwen kunnen opbouwen 
met aanstaande gezinnen in een kwetsbare situatie, tijdig problemen kunnen onderkennen en samen 
naar oplossingen kunnen zoeken. De verloskundigen zien als voordeel dat zij ontlast worden van de 
zorg rond psychosociale problemen in aanstaande gezinnen. De geboortezorg wordt volgens hen 
daarmee “meer totaal”. Voor gezinnen in een kwetsbare situatie sluiten de prenatale en postnatale 
zorg naadloos op elkaar aan en kan er zodoende continuïteit geboden worden. 
  
De leden van de D66-fractie lezen dat bij de berekening van het benodigde budget sprake is van een 
aantal aannames. Om die reden geeft de regering te kennen dat ze met Binnenlandse Zaken en de 
VNG afspraken heeft gemaakt over de evaluatie van het wetsvoorstel op zowel de korte als lange 
termijn. Deze leden vragen welke instantie(s) deze evaluaties gaat uitvoeren en of de regering 
concrete data aangaande het begin van de evaluaties en daarnaast de resultaten ervan met de Kamer 
wil delen.  
Tot slot constateren de leden van de D66-fractie dat nergens concreet in het voorstel ingegaan wordt 
op de doelstellingen van het wetsvoorstel en wanneer het wetsvoorstel zijn doelstelling behaald zou 
hebben. In het licht van het vorige vragen genoemde leden de regering een uitgebreide beschouwing 
11 
 

Verder vragen de leden naar de verdeelsleutel van de verdeling en naar de haalbaarheid van het 
voorgenomen tijdpad. De regering is bezig te komen tot een verdeling over gemeenten die recht doet 
aan het percentage vroeggeboorte en/of laag geboortegewicht per gemeente. Gemeenten ontvangen 
uiterlijk in de meicirculaire gemeentefonds 2021 informatie over de verdeelsleutel. De regering acht 
het tijdspad haalbaar omdat gemeenten op voorhand kunnen onderzoeken op basis van openbare data 
zoals perinatale kerngegevens hoeveel prenatale huisbezoeken ongeveer moeten worden ingekocht bij 
de JGZ. Op basis van dit onderzoek kunnen zij nu al het gesprek met de JGZ voeren. Te meer daar 
gemeenten via het programma Kansrijke Start al sinds 2018 op de hoogte zijn gebracht van dit 
wetsvoorstel en aan de hand van de voortgangrapportages van Kansrijke Start over de voortgang van 
het traject zijn geïnformeerd.  
 
De leden van de ChristenUnie-fractie constateren dat de uitvoeringskosten berekend zijn op basis 
van de omvang van de doelgroep, waarbij een generiek percentage van het aantal geboorten per jaar 
wordt genomen. Tegelijk constateren deze leden dat onderdeel van dit wetsvoorstel is dat gemeenten 
de taak krijgen de omvang van de doelgroep te bepalen. Het ligt dan in de lijn der verwachting dat het 
benodigde budget na enkele jaren beter in te schatten is dan nu het geval is. Genoemde leden zijn van 
mening dat een toegezegde kwantitatieve en kwalitatieve evaluatie na vier jaar in dat licht te lang op 
zich laat wachten. Hoe kijkt de regering aan tegen een evaluatie na twee jaar, zodat op dat moment 
ook het budget voor de uitvoering herijkt kan worden? 
 
De leden van de ChristenUnie vragen hoe de regering aankijkt tegen een evaluatie na 2 jaar met het 
oog op herijking van het budget. De regering is bereid de evaluatie eerder dan 4 jaar uit te voeren en 
zal in overleg met de VNG bepalen of een evaluatie na 3 ofwel 2 jaar zinvol is gelet op de 
beschikbaarheid van relevante data.  
 
8. Consultatie 
 
De leden van de VVD-fractie verbazen zich over de reactie op de in de consultatie door het College 
Perinatale Zorg (CPZ), de Koninklijke Nederlandse Organisatie van Verloskundigen (KNOV) en de 
Patiëntenfederatie Nederland gegeven reactie dat de stem van zwangere vrouwen niet is meegenomen 
in de consultatie. De regering stelt immers dat die stem juist via het CPZ, waarin de Patiëntenfederatie 
Nederland deelneemt, gehoord zou zijn. Ziet de regering bij nader inzien hierin reden om alsnog 
gehoor te geven aan die suggestie? Is de regering het, tot slot, met deze leden eens dat bij het 
opstellen of wijzigen van wetten en beleid altijd het oor gegeven dient te worden aan de mensen over 
wie het gaat?  
 
De leden van de VVD-fractie vragen waarom de stem van de mensen over wie het gaat niet is 
meegenomen in de consultatie en vraagt of hier alsnog gehoor aan kan worden gegeven. In de 
aanloop naar het wetsvoorstel is de regering er zonder meer vanuit gegaan dat het CPZ ook de 
mensen om wie het gaat representeerde. Bij de formele consultatie bleek dat niet zo te zijn gelet op de 
reactie van de Patiëntenfederatie Nederland. Daarom is er direct contact gelegd met de 
Patiëntenfederatie en worden zij tevens uitgenodigd voor de overleggen aangaande communicatie en 
implementatie. 
Ook vragen de leden of de regering het ermee eens is dat bij het opstellen of wijzigen van wetten de 
mensen altijd moeten worden gehoord om wie het gaat. Daar is de regering het mee eens. 
 
De regering schrijft onder andere dat de Patiëntenfederatie vragen stelt over hoe de privacy van de 
zwangere is geborgd. De regering schrijft in antwoord hierop dat hangende het wetsvoorstel met de 
Patiëntenfederatie hierover zal worden overlegd. De leden van de CDA-fractie vragen waarom dat 
niet is gebeurd voordat dit wetsvoorstel is ingediend. Wanneer vindt het overleg met de 
Patiëntenfederatie plaats?  
De Autoriteit Persoonsgegevens stelt dat er geen wettelijke grondslag voor de verloskundig 
zorgverlener is om zwangeren in een kwetsbare situatie bij de JGZ-organisatie aan te melden voor een 
prenataal huisbezoek. De regering heeft daarop de ‘aanmelding’ vervangen door ‘advisering’. De leden 
van de CDA-fractie vragen waarom de regering er niet voor heeft gekozen om een wettelijke grondslag 
in het wetsvoorstel op te nemen. 
 
13 
 

