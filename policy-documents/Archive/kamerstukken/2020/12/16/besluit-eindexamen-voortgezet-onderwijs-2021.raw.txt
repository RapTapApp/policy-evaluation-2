 
 
 
>Retouradres Postbus 16375 2500 BJ Den Haag  
 
 
Voortgezet Onderwijs 
De voorzitter van de Tweede Kamer der Staten-Generaal 
Rijnstraat 50  
 
Postbus 20018 
Den Haag 
 
2500 EA DEN HAAG 
Postbus 16375 
2500 BJ Den Haag 
www.rijksoverheid.nl 
 
Onze referentie 
26360341 
Bijlagen 
 
1. Brief van het CvTE over 
normering 2021 
Datum 16 december 2020 
Betreft Besluit eindexamen voortgezet onderwijs 2021 
 
 
 
 
 
 
Ik heb uw Kamer tijdens het AO Onderwijs & Corona VII aangegeven dat ik graag 
scholen, docenten en leerlingen voor de kerst duidelijkheid wil geven over het 
eindexamen in het voortgezet onderwijs in 2021. Ik realiseer me dat het 
onderwijs op dit moment in een bijzondere situatie verkeert, gelet op de nu 
geldende corona-maatregelen. Toch vind ik het van belang om duidelijkheid te 
geven over de uitkomsten van de gesprekken over het eindexamen met alle 
onderwijspartijen en het besluit dat ik op basis daarvan heb genomen. In het 
bijzonder de leerlingen, bij monde van het LAKS, hebben mij verzocht dat 
moment niet te verlaten, zodat er voor de kerst duidelijkheid is en dat begrijp ik 
goed.  
 
Besluit eindexamen voortgezet onderwijs 2021 
Het voortgezet (speciaal) onderwijs beleeft een zeer intensief jaar, met 
voortdurend wijzigende omstandigheden. Vanwege de aangekondigde lockdown 
gaat de situatie op scholen er ook de komende periode anders uit zien. Vanwege 
het grote belang van de eindexamens heeft het kabinet besloten dat in deze 
lockdown examenkandidaten les blijven volgen op school. Daarmee kan de 
voorbereiding op de eindexamens doorgang blijven vinden.  
 
Tegelijkertijd vraagt de huidige situatie veel van leerlingen en docenten, maar ook 
van velen daaromheen, zowel thuis, op school als in het vervolgonderwijs. Dit 
vertaalt zich ook al enige tijd in zorgen over de haalbaarheid van het eindexamen 
in 2021. Deze zorgen begrijp ik heel goed. Ik heb ontzettend veel bewondering en 
waardering voor de veerkracht en flexibiliteit van iedereen die werkzaam is in het 
onderwijs. De continuïteit van onderwijs is anders dan normaal en dat heeft effect 
op de voorbereiding van leerlingen op het eindexamen. Tegelijkertijd is het 
diploma voor leerlingen straks het toegangsbewijs voor een succesvolle verdere 
(leer)loopbaan in het onderwijs en de maatschappij. Het eindexamen vervult voor 
leerlingen een belangrijke rol als ijkpunt van de opgedane kennis in het 
voortgezet onderwijs. De kans voor leerlingen op een volwaardig eindexamen, en 
bijpassend diploma, is continu een van de redenen voor het kabinet – en de 
sector – geweest om zich maximaal in te spannen voor het op een verantwoorde 
manier open houden van de scholen, zeker voor deze leerlingen.  
 Pagina 1 van 10 
 

 
 
Onze referentie 
worden opgebouwd van hoe de voorbereiding op het eindexamen op dit moment 
26360341 
verloopt. Hieruit komt naar voren dat de meeste scholen zorgen voor een vorm 
van inhaal- en ondersteuningsprogramma’s en daarbij meestal ook gebruik 
maken van de hiervoor beschikbaar gestelde subsidie. De meeste scholen geven 
daarbij prioriteit aan (groepen) leerlingen waarvoor de urgentie van het inhalen 
van achterstanden het grootste is, zoals examenleerlingen. Desalniettemin geven 
scholen aan dat er sprake is van achterstanden. In de monitor van de inspectie 
geeft een derde van de vmbo vestigingen en 40 procent van de havo/vwo 
vestigingen aan dat die achterstand sinds de start van het nieuwe schooljaar is 
afgenomen. Er zijn echter ook scholen waar de achterstanden sinds de start van 
het schooljaar gelijk zijn gebleven of zijn toegenomen.  
 
De fysieke lesuitval speelt hierbij ook een rol. Een meerderheid van de scholen 
heeft daar op dit moment mee te maken. Gelukkig treft dit bij de meeste scholen 
maar een beperkt deel van de leerlingen en voor een beperkt deel van de lestijd. 
Voor examenleerlingen is de afronding van het schoolexamen van groot belang. 
Uit de peiling onderwijscontinuïteit komt naar voren dat sinds het begin van dit 
schooljaar op ruim 90 procent van de scholen de schoolexamens zijn afgenomen 
zoals gepland. Overigens heb ik nu geen gegevens beschikbaar over hoe de 
schoolexamens worden gemaakt. De eindcijfers van de schoolexamens worden 
door de scholen pas vlak voor de start van de centraal examens aangeleverd 
waardoor er gedurende het schooljaar geen centraal beeld te vormen is van de 
resultaten die worden behaald. 
 
Op basis van bovenstaand informatiebeeld constateer ik dat er sprake is van een 
gedifferentieerd beeld als het gaat om achterstanden. Scholen, klassen en 
leerlingen worden in zeer uiteenlopende mate geraakt door de corona-crisis. Dit 
zien we terug in de mate waarin scholen aangeven dat leerlingen op dit moment 
goed worden voorbereid op het eindexamen. 
 
Overwegingen bij totstandkoming van het besluit 
Het voortgezet onderwijs richt zich in het bijzonder op de voorbereiding van 
leerlingen op de doorstroom naar het vervolgonderwijs. Mijn uitgangspunt is 
steeds geweest dat leerlingen zo goed mogelijk worden voorbereid op deze 
volgende stap. Het centraal examen is daarin geen doel op zich, maar een middel 
dat deze voorbereiding ondersteunt en zorgt voor motivatie. Daar komt bij dat 
een volledig eindexamen ook een bepaalde mate van kansengelijkheid borgt. 
Examenkandidaten hebben meer gelijke kansen als zij hun capaciteiten over de 
volle breedte van het curriculum kunnen laten zien (alle eindtermen) in plaats van 
op een deel ervan, en als hun prestaties niet alleen door de school worden 
beoordeeld maar ook schoolonafhankelijk (met een centraal examen). Om die 
reden wil ik vasthouden aan alle eindtermen die in het eindexamen worden 
afgerond. Ik wil daarbij recht doen aan de belangen van alle 
eindexamenkandidaten (vo, vso, vavo en staatsexamen), waarbij ik een balans 
zoek tussen de belangen van examenkandidaten (en scholen) in dit examenjaar 
en hun belangen in de volgende stappen van hun leerloopbaan.  
 
Er zijn verschillende “knoppen” waar aan gedraaid kan worden ten aanzien van 
het eindexamen. Kortweg zijn dit maatregelen ten aanzien van geld, tijd, en 
exameneisen. Het in verschillende combinaties en verschillende mate draaien aan 
deze knoppen leidt tot vele potentiële opties en scenario’s. Sommige opties vallen 
 
 Pagina 3 van 10 
 

 
 
Onze referentie 
Meer tijd en flexibiliteit voor eindexamens 2021 
26360341 
Omdat er sprake is van een gedifferentieerd beeld van de achterstanden in de 
voorbereiding op het eindexamen, is het van belang dat leerlingen zo veel 
mogelijk ruimte wordt geboden om zich goed voor te bereiden op het 
eindexamen. Daarom heb ik aan het begin van het schooljaar al het besluit 
genomen om de aanlevertermijn van de schoolexamenresultaten en de 
afnametermijn van de digitale, flexibele, examens in het vmbo te verlengen. Ook 
heb ik de afnamevorm van het examen voor de beroepsgerichte profielvakken 
omgezet van een centraal examen naar een schoolexamen. Door deze 
maatregelen ontstaat er meer tijd en flexibiliteit voor scholen en leerlingen om op 
eigen wijze toe te werken naar de afronding van alle eindtermen.  
 
Flexibeler examenrooster maakt maatwerk mogelijk 
Voor de examinering van de algemeen vormende vakken neem ik nu ook een 
maatregel die de tijd en flexibiliteit binnen het schooljaar verruimt en daarmee 
meer ruimte biedt voor de voorbereiding op het examen. Het wordt mogelijk om 
de afname van het centraal examen te spreiden over twee tijdvakken. Daardoor 
kan een leerling die ziek is of in quarantaine zit tijdens het eerste tijdvak, toch 
het volledige examen afleggen. Daarnaast ontstaat er door de mogelijkheid van 
het spreiden van examens over twee tijdvakken voor een leerling meer 
voorbereidingstijd bij vakken waar dat nodig is en kunnen er waar nodig 
achterstanden worden weggewerkt. Het mogelijk spreiden van de examens over 
twee tijdvakken door de leerling gebeurt in overleg met de school. Het bevoegd 
gezag stelt de examenkandidaat in staat om ofwel in het eerste, ofwel in het 
tweede tijdvak op te gaan voor de eerste afname van een vak. De wens van de 
examenkandidaat is hierbij richtinggevend. Om ervoor te zorgen dat alle vakken 
kunnen worden afgelegd in het tweede tijdvak wordt dit tijdvak uitgebreid van 
vier naar tien afnamedagen. Leerlingen die één of meerdere vakken voor het 
eerst in het tweede tijdvak afleggen kennen hun uitgangspositie pas na afloop van 
het tweede tijdvak en kunnen in dat tijdvak nog niet hun herkansing afleggen. 
Daarom wordt er een derde tijdvak voor herkansingen op de scholen toegevoegd 
na afloop van het tweede tijdvak, dat het bevoegd gezag dient te organiseren. In 
dit tijdvak kunnen leerlingen hun herkansingen afleggen. Dit heeft als 
consequentie dat de uiterste uitslagdatum van leerlingen die deelnemen aan het 
derde tijdvak verschuift van 2 naar 15 juli. Dit hoeft de doorstroom van leerlingen 
2
naar het vervolgonderwijs niet te hinderen.  
 
Hiermee ontstaat een overlap met de start van de vakantie in regio noord 
(zomervakantie start 12 juli). Dit kan met name zitten in de correctie van 
gemaakt examenwerk. Er is verkend of het mogelijk is om deze correctielast voor 
docenten uit de regio noord volledig extern te beleggen, georganiseerd door de 
overheid, maar hiertoe ontbreken de mogelijkheden. Daarnaast is overwogen om 
de eerste of tweede correctie van het centraal examen te schrappen. Deze eerste 
en tweede correctie hebben echter een complementaire rol in het correctieproces 
en het schrappen van een van beide zou afbreuk doen aan de kwaliteit van de 
beoordeling van het gemaakte examenwerk. Dit werkt vraagt een inzet van 
onderwijspersoneel in de reeds vastgelegde en aangekondigde vakantieperiode in 
regio noord. Dit zal zo veel mogelijk op basis van vrijwilligheid uitgevoerd worden, 
                                                 
2
 Decentrale selectie: aanmelddatum 15 januari, bekendmaking van de selectie 15 april. Overige opleidingen: 
aanmelddatum 1 mei. 
 
 Pagina 5 van 10 
 

 
 
Onze referentie 
inspanning die men bereid is te leveren om leerlingen de bovengenoemde 
26360341 
flexibiliteit te bieden. 
 
Extra herkansing 
Ik wil dat leerlingen de ruimte krijgen om hun vaardigheid over de volle breedte 
te laten zien. Daarom krijgen alle leerlingen in het regulier onderwijs, vavo en 
diplomakandidaten van het staatsexamen een extra herkansing voor een centraal 
examen. Dat betekent dat het centraal examen van twee vakken kan worden 
herkanst. Een aantal partijen heeft mij gevraagd een nog ruimere 
herkansingsregeling in te richten. Dit stuit echter op twee belangrijke bezwaren: 
het derde tijdvak op de scholen loopt dan voor leerlingen de vakantie in – en voor 
meer docenten verder dan nu het geval is - en staatsexamenkandidaten kan een 
derde herkansing niet geboden worden, vanwege grenzen in de uitvoering die het 
CvTE heeft aangegeven. Er is door het CvTE ook een variant uitgewerkt waarbij 
alle tijdvakken naar voren schuiven om het derde tijdvak op de scholen in te 
passen voor de start van de zomervakantie. Dit leidt echter tot problemen in 
zowel de algemene uitvoerbaarheid als specifiek voor het staatsexamen, waarbij 
in deze variant een overlap met de afname van de schriftelijke college-examens 
ontstaat. De combinatie van deze aspecten maakt dat deze wens niet 
realiseerbaar is.  
 
Staatsexamen vo  
Aanvullend neem ik ook maatregelen voor het staatsexamen. Naast de groep van 
circa 4500 leerlingen uit het voortgezet speciaal onderwijs maakt ook een andere 
groep van circa 4000 kandidaten gebruik van deze voorziening, onder wie 
leerlingen in het particulier onderwijs, leerlingen die vanwege ziekte of andere 
omstandigheden thuis onderwijs volgen, leerlingen in Caribisch Nederland en 
individuele burgers. De eerder genoemde extra herkansing van een centraal 
examen geldt ook voor de diplomakandidaten van het staatsexamen.  
 
In aanvulling hierop wordt de herkansingsregeling van het staatsexamen nog 
verder uitgebreid. Kandidaten die in 2021 opgaan voor een diploma kunnen alle 
onderdelen (centraal examen en alle onderdelen van het college-examen) van 
twee vakken herkansen indien zij daardoor hun diploma kunnen behalen. 
Daarmee kunnen diplomakandidaten een extra centraal examen en een extra 
college-examen herkansen ten opzichte van een regulier jaar. Daarnaast worden 
de volgende maatregelen ten aanzien van het staatsexamen getroffen.  
 In de voorbereiding en instructie van de examinatoren wordt specifiek 
aandacht besteed aan de bijzondere situatie van dit jaar.  
 Als een kandidaat hier baat bij heeft, mag een eigen docent of 
vertrouwenspersoon aanwezig zijn bij de afname van het college-examen. 
De aanwezige kan de kandidaat geruststellen zodat de afname zo goed 
mogelijk verloopt voor de kandidaat. De aanwezige persoon heeft geen 
inhoudelijke rol bij het examen omdat een dergelijke rol van invloed is op de 
inhoud van het examen en daarmee de waarde van het diploma.  
 Als laatste kunnen kandidaten en scholen eerder behaalde resultaten als 
achtergrondinformatie meegeven aan de examinator in de vorm van een 
leerlingendossier schoolresultaten. Deze informatie is geen onderdeel van 
het examen en het cijfer dat wordt vastgesteld, maar is bedoeld ter 
informatie voor de examinator. De examinator kan deze informatie 
gebruiken om inzicht te krijgen in de schoolvorderingen en het niveau van 
 
 Pagina 7 van 10 
 

 
 
Onze referentie 
examenketen, die onder meer een extra tijdvak en daarmee ook extra examens 
26360341 
moeten construeren, produceren en distribueren. Daarnaast moeten scholen en 
personeel gecompenseerd worden, vanwege de extra werkzaamheden die 
ontstaan door de uitbreiding van het examenrooster en de extra herkansing voor 
leerlingen. Deze financiële consequenties worden nog nader uitgewerkt. Op basis 
van monitoring en overleg met het vervolgonderwijs, dat ook is uitgenodigd om 
aan te sluiten in de nieuw ingerichte onderwijswerkgroep eindexamen 2021, 
worden eventuele kosten voor het vervolgonderwijs, voortkomend uit de besluiten 
rond examens, op een later moment bezien. Naast deze effecten zullen de totale 
effecten van corona op het vervolg onderwijs integraal in kaart worden gebracht 
en nader worden gewogen. 
 
Borging vaardigheidsniveau via normering  
Zoals aangegeven in de Kamerbrief van 13 oktober jl. heeft het CvTE zich de 
afgelopen maanden beraden op een normeringsystematiek voor de centrale 
examens van 2021. Op basis van zijn analyse heeft het CvTE mij in een brief 
aangegeven dat het, vanwege de omstandigheden in 2021, technisch niet 
mogelijk is om op de reguliere wijze te normeren. Het CvTE zal daarom een 
aanpak hanteren die zo dicht mogelijk in de buurt komt van de gebruikelijke 
werkwijze, waardoor leerlingen terecht een (on)voldoende blijven behalen en de 
exameneisen zo goed mogelijk worden gewaarborgd. Zo kunnen wij erop 
vertrouwen dat leerlingen net als in voorgaande jaren goed voorbereid naar het 
vervolgonderwijs kunnen doorstromen. Bijgevoegd bij deze Kamerbrief vindt u de 
brief van het CvTE over de normering.  
 
Normaal gesproken hanteert het CvTE een wijze van normering waarin het de 
examenscores van leerlingen afzet tegen de eisen van desbetreffende vakken. Dit 
staat ook wel bekend als absoluut normeren. Omdat deze wijze van normeren dit 
jaar technisch niet mogelijk is zal het CvTE een meer hybride vorm van normeren 
hanteren. Hierin worden de scores gerelateerd aan de scores van medeleerlingen 
maar wordt er ook gebruik gemaakt van de examengegevens uit de jaren 2015-
2019 en het oordeel van vakdocenten over de moeilijkheid van het afgenomen 
examen. 
  
Met deze normeringsmethodiek borgen we dat de vo leerlingen uit cohort 2020-
2021 die in september 2021 starten met een mbo-, hbo- of wo vervolgopleiding 
over een vergelijkbaar kennis- en vaardighedenniveau beschikken als leerlingen 
in eerdere cohorten en dat zij soepel en zonder aanvullende eisen (selectie aan de 
poort) kunnen doorstromen. Indien leerlingen even vaardig zijn als reguliere 
jaren, wordt een regulier slagingspercentage verwacht. Indien leerlingen door 
opgelopen achterstanden minder vaardig blijken te zijn dan in eerdere cohorten 
betekent dit ook dat er meer leerlingen kunnen zakken.  
 
De inspectie deelt de analyse van het CvTE dat dit, gezien de bijzondere 
omstandigheden van het vorige en huidige schooljaar, de meest haalbare en 
geschikte normeringssystematiek is. Het CvTE heeft bij mij aangegeven na afloop 
van de centrale examens 2020-2021 te gaan onderzoeken in welke mate de 
examenresultaten kunnen worden gerelateerd aan die uit de jaren 2015-2019. Dit 
is mede van belang voor de inspectie, om zo goed mogelijk zicht te kunnen 
houden op de kwaliteit van het onderwijs. 
 
 
 Pagina 9 van 10 
 

