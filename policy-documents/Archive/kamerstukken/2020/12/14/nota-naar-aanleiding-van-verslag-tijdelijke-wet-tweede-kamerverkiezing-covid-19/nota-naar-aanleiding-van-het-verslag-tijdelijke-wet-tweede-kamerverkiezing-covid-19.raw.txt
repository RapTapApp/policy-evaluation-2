35 654  Wijziging van de Tijdelijke wet verkiezingen covid-19 ten behoeve van de 
verkiezing van de leden van de Tweede Kamer in 2021 (Tijdelijke wet 
Tweede Kamerverkiezing covid-19)      
 
Nota naar aanleiding van verslag 
 
Inhoudsopgave 
 
1.  Inleiding  
2.  Inhoud van het wetsvoorstel op hoofdlijnen  
3.  Briefstemmen voor kiezers van 70 jaar en ouder  
3.1.  Invulling waarborgen bij briefstemmen  
3.2.  Het proces van briefstemmen voor kiezers die 70 jaar of ouder zijn  
3.3.  Administreren briefstemmen en stemopneming briefstemmen  
4.  Vervroegd stemmen in het stemlokaal  
5.  Verlenging procedure van uitslagvaststelling  
6.  Maatregelen voor organen betrokken bij de uitslagvaststelling en digitale zittingen  
7.  Overige aanpassingen  
8.  Administratieve en financiële gevolgen, inwerkingtreding  
9.  Consultatie  
 
1. Inleiding 
 
Met belangstelling heeft de regering kennisgenomen van het verslag van de vaste commissie van 
Binnenlandse Zaken over het wetsvoorstel. De regering dankt de leden van de fracties van de 
VVD, D66, GroenLinks, SP, PvdA, ChristenUnie, PvdD, SGP en 50PLUS voor hun vragen en 
opmerkingen over het wetsvoorstel. Hierna reageert de regering zoveel mogelijk in de volgorde 
van het verslag op de vragen van de fracties. Daar waar leden van verschillende fracties vragen 
hebben gesteld over hetzelfde onderwerp, zijn die zoveel mogelijk samen beantwoord. 
 
De leden van de PvdD-fractie vragen om te erkennen dat we in de situatie, waarin deze 
noodgrepen nodig zijn, zijn beland vanwege de omgang met onze leefomgeving en de dieren. Zij 
vragen te erkennen dat Nederland met de hier aanwezige intensieve bio-industrie een levensgroot 
risico vormt voor de uitbraak van een volgende pandemie.  
 
Voor de voortgang van dit wetsvoorstel doet de oorzaak van de huidige coronapandemie of van 
een eventuele volgende pandemie niet ter zake. Wat de komende Tweede Kamerverkiezing betreft 
is het de eerste zorg van de regering dat deze op een goede manier kan worden georganiseerd: 
veilig voor kiezers om hun stem uit te brengen en veilig voor stembureauleden om in de 
stemlokalen hun werk te doen. Om dat mogelijk te maken, moet het voorliggende wetsvoorstel 
uiterlijk 1 februari a.s. in werking treden.  
 
2. Inhoud van het wetsvoorstel op hoofdlijnen 
 
De leden van de 50PLUS-fractie vragen of het niet toch aanbeveling verdient dat gemeenten 
vrijwilligers op het stembureau een vrijwillige coronatest aanbieden, af te nemen kort voor de 
verkiezingsdag of -dagen. Gezien het feit dat het voor gemeenten moeilijk is om voldoende 
vrijwilligers te vinden voor de stembureaus, kan het volgens deze leden een nuttige extra impuls 
geven. 
 
Ik wil graag samen met mijn collega van VWS bezien of zich hier de komende maanden nieuwe 
mogelijkheden voordoen in het kader van (snel)testen. Tegelijk vraagt het testen van mogelijk 
zeventig- tot tachtigduizend personen (zonder klachten) in een hele korte tijd voor de 
verkiezingsdag een enorme capaciteit die in de gemeenten aanwezig moet zijn en ook logistiek te 
organiseren moet zijn voor alle stembureauleden. De regering benadrukt nogmaals dat de 
gemeente bij alle stembureauleden actief een gezondheidscheck zal uitvoeren voorafgaand aan de 
zitting van het stembureau. Stembureauleden die op een van de vragen met ‘ja’ moeten 
antwoorden kunnen hun functie niet uitoefenen. Daarnaast zullen in het stemlokaal gepaste 
1 
 

bijvoorbeeld een medische aandoening? Beide categorieën zijn naar de mening van de leden 
duidelijk te definiëren. Is de mate van uitvoerbaarheid het enige argument om dit onderscheid te 
maken of spelen daarbij ook nog andere overwegingen een rol? Deelt de regering de mening dat 
de introductie van briefstemmen voor ‘met name kwetsbare kiezers’ in de motie-Terpstra betekent 
dat de kwetsbare kiezers als deel van een groter geheel aangeduid worden? Kortom, dat met de 
motie gevraagd wordt om méér dan alleen de kwetsbare kiezers de mogelijkheid tot briefstemmen 
te geven en niet minder. Zo nee, waarom niet? Kan de regering aangeven waarom zij dan het 
briefstemmen introduceert voor slechts een deel van de kwetsbare kiezers?  
Ook de leden van de 50PLUS-fractie vragen of de regering nog eens wil bezien welke 
mogelijkheden er zijn om voor de groep mensen die duidelijk ook als kwetsbaar kunnen worden 
aangemerkt, ook ervoor zouden kunnen kiezen om per brief te stemmen.  
 
De regering heeft niet overwogen om briefstemmen voor alle kiesgerechtigden mogelijk te maken. 
Briefstemmen voor iedereen is naar de overtuiging van de regering onwenselijk. Briefstemmen 
kent immers de nodige nadelen. Zo zijn het stemgeheim en de stemvrijheid niet op dezelfde wijze 
te waarborgen als in het stemlokaal, net als dat het geval is bij het stemmen per volmacht, 
waarbij kiezers hun stemgeheim moeten prijsgeven aan de volmachtnemer. De leden van de SP-
fractie maken die vergelijking ook, onder verwijzing naar de standpunten van de OVSE. Net als bij 
de verhoging van het aantal volmachten van twee naar drie in de Tijdelijke wet verkiezingen 
covid-19 (hierna: Tijdelijke wet) is het bij het stemmen per brief zaak de risico’s af te wegen tegen 
het feit dat deze alternatieve manieren van stemmen (per brief of per volmacht) een vangnet zijn 
1
voor degenen die anders niet kunnen of willen stemmen in het stemlokaal. Omdat het 
stemgeheim en de stemvrijheid niet op dezelfde wijze zijn te waarborgen als in het stemlokaal, 
moet er een dringende noodzaak zijn om briefstemmen voor iedereen mogelijk te maken. Die 
dringende noodzaak ontbreekt naar de overtuiging van de regering.  
 
Het mogelijk maken van briefstemmen voor iedereen is bovendien niet haalbaar binnen de  
huidige termijnen van de Kieswet. Bepalend voor wat binnen de huidige termijnen mogelijk is, is 
de tijd die zit tussen de dag dat de kandidatenlijsten onherroepelijk worden en de dag van de 
stemming. In reactie op de vragen van D66 waar precies de knelpunten voor de uitvoering zitten, 
verwijs ik naar mijn uiteenzetting van de termijnen en processen (hierna). Er is geen afzonderlijke 
handeling als knelpunt aan te merken, het gaat om het totaal van de opeenvolgende 
processtappen, de aantallen documenten die moeten worden geproduceerd en de daarvoor 
beschikbare capaciteit, alsmede de capaciteit voor het verzenden van de stembescheiden.  
 
Het mogelijk maken van briefstemmen voor iedereen zou ook tot uitvoeringsproblemen bij de 
gemeenten leiden als niet in te schatten is hoeveel kiezers gebruik zullen maken van de 
mogelijkheid om per brief te stemmen. Van het inrichten van een aanvraagproces om te besluiten 
of een kiezer per brief mag stemmen hebben de gemeenten aangegeven dat dit voor de Tweede 
Kamerverkiezing onuitvoerbaar is.  
 
De in de Tijdelijke wet genomen maatregelen ter bescherming van de gezondheid (1,5 meter 
afstand, kuchschermen en andere hygiënemaatregelen) zijn zodanig dat in het stemlokaal gepaste 
maatregelen gelden om het stemmen zo veilig mogelijk te maken. Vanwege de generieke 
kwetsbaarheid voor het coronavirus van kiezers die ouder dan 70 zijn, ziet de regering voor deze, 
goed af te bakenen, groep kiezers voor de komende verkiezing wél een dringende noodzaak om 
briefstemmen mogelijk te maken. Dit zal er naar verwachting ook toe kunnen leiden dat er minder 
kiezers komen stemmen in het stemlokaal wat het risico op drukte kan verminderen.  
 
De afweging van de regering om briefstemmen niet voor iedereen mogelijk te maken is dus 
gebaseerd op zowel inhoudelijke overwegingen gelet op de waarborgen in het verkiezingsproces 
als op overwegingen die verband houden met de uitvoerbaarheid. Om die redenen heeft de 
regering ter uitvoering van de motie-Terpstra deze regeling van briefstemmen voor kiezers van 70 
jaar en ouder in het wetsvoorstel opgenomen en dit niet in bredere zin mogelijk gemaakt. 
 
                                                
1
 Kamerstukken II 2020/21, 35590, nr. 6, p. 20.  
3 
 

Termijnen  
Het gereed maken en verzenden van de stembescheiden moet plaatsvinden binnen de termijnen 
die daarvoor in de wet- en regelgeving zijn opgenomen. De tijdlijn daarvoor is samengevat als 
volgt: 
 
Stempassen 
1. Op de dag van kandidaatstelling, zijnde 1 februari 2021, wordt de kiesgerechtigdheid bepaald 
door de gemeenten. Dat gebeurt aan de hand van de Basisregistratie personen.  
2. Gemeenten stellen vervolgens het bestand met kiesgerechtigden ter beschikking aan hun 
leveranciers zodat de stempassen kunnen worden gepersonaliseerd. De Kieswet bepaalt dat de 
kiezers uiterlijk 14 dagen voor de dag van de stemming (17 maart), zijnde 3 maart 2021, hun 
stempas moeten ontvangen.  
Om ervoor te zorgen dat dit personalisatieproces voor de Tweede Kamerverkiezing 
onmiddellijk na 1 februari kan beginnen is in de wijziging van de Tijdelijke wet (in artikel 7a, 
tweede lid) geregeld dat de gemeenten daags na de kandidaatstelling het kiezersregister ter 
beschikking moeten stellen aan de drukkers van de stempassen. Dit is dus nieuw.  
Nieuw is ook dat de kiezers die 70 jaar of ouder zijn een andere stempas, namelijk een 
stempluspas, moeten ontvangen. Dat is nodig omdat op de stempas van de kiezers die 70 jaar 
en ouder zijn staat dat deze kiezers de optie hebben om per brief te stemmen. Verder kan op 
de stempluspas de kiezer die per brief stemt zijn handtekening zetten. Bij het personaliseren 
ontstaat dus een apart proces om te waarborgen dat kiezers van 70 jaar en ouder de 
stempluspas krijgen.  
3. Er moeten in totaal meer dan 13 miljoen stempassen (inclusief 2,4 miljoen stempluspassen) 
worden gepersonaliseerd. De leveranciers van de gemeenten doen daar ca. drie weken over. 
De eerste partij gepersonaliseerde stempassen kan vanaf 10/11 februari 2021 starten.  
 
Briefstembiljetten, overzichten van kandidaten en stembiljetten voor het stemmen in het 
stemlokaal 
4. Het centraal stembureau, de Kiesraad, houdt op vrijdag 5 februari 2021 om 10.00 uur zitting 
om te bepalen welke partijen en kandidaten mogen meedoen aan de Tweede Kamerverkiezing. 
Dit is het eerste moment waarop duidelijk is welke lijsten (en met welke nummering) en welke 
kandidaten vermeld moeten worden op het stembiljet. Het is dus voor de leveranciers van de 
gemeenten onmogelijk om eerder dan vrijdagmiddag 5 februari te beginnen aan het opmaken 
van het stembiljet. Opgemerkt zij dat de lijsten en kandidaten die meedoen aan de verkiezing 
kan verschillen per kieskring. Er kunnen dus in potentie 20 verschillende stembiljetten zijn die 
moeten worden gedrukt.  
5. Tegen de besluiten van de Kiesraad staat beroep open. Beroep kan worden ingesteld tot 9 
februari 2021. De laatste dag dat de Raad van State uitspaak kan doen over ingestelde 
beroepszaken is 15 februari 2021. Bij voorgaande Tweede Kamerverkiezingen is het bijna 
altijd voorgekomen dat er partijen zijn die in beroep gaan. Daar moet dus bij de komende 
Tweede Kamerverkiezing ook rekening mee worden gehouden. Dat betekent dat dat de kans 
bestaat dat de leveranciers van de gemeenten waarschijnlijk pas op 15 of 16 februari 2021 
kunnen beginnen met het drukken van de stembiljetten.  
 
Briefstembiljetten 
6. Het mogelijk maken dat kiezers ouder dan 70 jaar per brief kunnen stemmen, betekent dat 
deze kiezers het (brief)stembiljet toegestuurd moeten krijgen. Dat kan pas gebeuren als het 
stembiljet is gedrukt én gevouwen. Dat laatste (het vouwen) is ook een bepalende factor in 
het proces. De vouwcapaciteit is, omdat het Nederlandse stembiljet zo groot (bij de vorige 
Tweede Kamerverkiezing 100 cm x 50 cm) is, beperkt. In het geval van het briefstembiljet 
moet het stembiljet ook nog eens anders gevouwen worden dan de stembiljetten die in de 
stemlokalen gebruikt worden. De reden daarvoor is dat anders het briefstembiljet niet past in 
de enveloppe waarmee de kiezer zijn briefstem kan uitbrengen. Dit is dus voor de komende 
Tweede Kamerverkiezing een nieuw proces dat bovenop alle andere processen moet worden 
uitgevoerd.  
7. Als door een uitspraak van de Raad van State de stembiljetten pas na 15 februari moeten 
worden gedrukt ,dan zijn de leveranciers van de gemeenten daar tot 22 februari 2021 mee 
bezig. Vervolgens moeten de briefstembescheiden worden overgebracht naar de verzender die 
5 
 

waarom het bezwaarlijk zou zijn om ook voor burgers jonger dan zeventig jaar de mogelijkheid te 
openen om een aanvraag te doen voor briefstemmen. Ook de leden van de ChristenUnie-fractie 
vragen naar de uitvoerbaarheid van briefstemmen op aanvraag voor alle kiezers, zoals de Kiesraad 
adviseerde, op korte termijn. Kan de regering aangeven welke knelpunten er zouden zijn wanneer 
kiezers van 4 januari tot 15 februari zouden kunnen aangeven gebruik te willen maken van de 
briefstem? Zou dit bijvoorbeeld niet juist duidelijkheid kunnen geven over het verwachte aantal te 
verwerken briefstemmen? Of zou kunnen worden aangesloten bij de termijnen die nu gelden voor 
de briefstemmers vanuit het buitenland? 
 
De Vereniging van Nederlandse Gemeenten (VNG), de Nederlandse Vereniging voor Burgerzaken 
2
(NVVB) en het Nederlands Genootschap van Burgemeesters (NGB) hebben in hun schrijven van 7 
december jl. aan de Tweede Kamer duidelijk gemaakt waarom het inrichten van een 
aanvraagproces voor de Tweede Kamerverkiezing van 17 maart 2021 onuitvoerbaar is voor de 
gemeenten. In datzelfde schrijven is gemotiveerd waarom dat zo is. Om aanvragen van 
kiesgerechtigden voor briefstemmen te kunnen verwerken, moeten gemeenten onder andere een 
zogenoemd nieuw product toevoegen aan de burgerzaken-applicaties. De leveranciers van deze 
applicaties moeten dit product bouwen en daarna moet het worden ingebouwd in de gemeentelijke 
applicaties. Dit proces kan binnen de korte tijd die nog rest tot de Tweede Kamerverkiezing, naar 
verwachting niet meer (veilig) worden ingeregeld. Het handmatig verwerken van aanvragen is 
voor de gemeenten geen optie, mede vanwege het feit dat niet in te schatten is hoeveel 
aanvragen er verwerkt zullen moeten worden.  
Afgezien van het aanvraagproces dat voor de gemeenten niet uitvoerbaar is, zijn er nog andere 
factoren die het briefstemmen op aanvraag belemmeren. Dat komt door het feit dat, anders dan 
bij de kiezers ouder dan 70 jaar, niet vooraf te bepalen is voor hoeveel kiezers 
briefstembescheiden geproduceerd moeten worden en dus ook niet hoeveel briefstembescheiden 
er verstuurd zullen moeten worden en wanneer dat precies mogelijk is. De VNG, de NVVB en het 
NGB wijzen daar in hun schrijven ook terecht op. Zoals blijkt uit de hiervoor geschetste tijdlijn is 
het produceren en versturen van 2,4 miljoen briefstembescheiden al een zeer majeure operatie die 
net uitvoerbaar is binnen de beschikbare tijd. Dit is voor deze groep wel haalbaar omdat al bij het 
bepalen van de kiesgerechtigdheid, dus op 1 februari 2021, bekend is wie briefstembescheiden 
gaan krijgen. Het bestand met kiesgerechtigden die de leveranciers van de gemeenten ontvangen 
wordt dan gebruikt voor zowel het personaliseren van de stempassen als voor het adresseren van 
de (tweede) zending met het restant van de briefstembescheiden. Op die manier kan, zodra het 
stembiljet beschikbaar is, begonnen worden met het verzenden van de briefstembescheiden.  
Een andere reden waarom briefstemmen op aanvraag in de door de fractie van de leden van de 
ChristenUnie genoemde periode niet mogelijk is - is dat daarvoor nog geen wettelijke basis 
voorhanden is. Het op aanvraag mogelijk maken om per brief te stemmen vergt ook een wettelijke 
grondslag. Deze is niet per 4 januari 2021 voor handen. Het briefstemmen wordt mogelijk 
gemaakt in de voorliggende wijziging van de Tijdelijke wet verkiezingen covid-19. Dit wetsvoorstel 
zal naar verwachting niet voor 4 januari 2021 in werking kunnen treden omdat de Eerste Kamer 
het wetsvoorstel naar verwachting pas na het Kerstreces kan behandelen.  
 
Alternatieven 
De leden van de ChristenUnie-fractie vragen of de regering wil erkennen dat het uitbrengen van 
een stem bij volmacht niet voor iedereen een alternatief zal zijn, omdat niet iedereen iemand in 
zijn of haar directe omgeving heeft om een volmacht te verlenen, of iemand die afdoende wordt 
vertrouwd. Ook zijn er mensen die in beginsel het stemgeheim willen koesteren en hun stemkeuze 
niet willen prijsgeven. Deze leden vragen welke opties, anders dan de nu voorliggende, de 
regering heeft overwogen om mensen onder de zeventig, met een kwetsbare gezondheid in de 
gelegenheid te stellen hun stemrecht uit te oefenen. Is er gedacht aan drive-through-
stembureaus, of een bredere inzet van mobiele stembureaus, zodat de drempel voor kiezers met 
een kwetsbare gezondheid zo laag mogelijk komt te liggen, zo vragen deze leden. De leden van de 
fracties van de ChristenUnie en 50PLUS wijzen ook op het Verdrag inzake de rechten van personen 
met een handicap (VN-gehandicaptenverdrag). De leden van de ChristenUnie-fractie vragen of de 
regering met de getroffen maatregelen voldoet aan de internationaalrechtelijke verplichtingen voor 
                                                
2
 https://vng.nl/sites/default/files/2020-12/20201207-reactie-vng-ngb-nvvb-op-tijdelijke-wet-tweede-
kamerverkiezing-covid-19.pdf  
7 
 

vertegenwoordiger van de gemeente de briefstem(men) komt ophalen om af te geven bij het 
briefstembureau. Het wetsvoorstel voorziet dus in een regeling hoe de briefstem in dit geval bij het 
briefstembureau aankomt. Overigens adviseerde de Kiesraad (advies, p. 10) niet om het afgeven 
van briefstemmen in een stemlokaal onmogelijk te maken, maar om te verduidelijken wat moest 
gebeuren met in het stemlokaal afgegeven retourenveloppen. De Kiesraad merkte op dat door het 
gebruik van de term “terzijde leggen” in het conceptwetsvoorstel onduidelijk was wat met deze 
stemmen moest gebeuren en noemde het juist onwenselijk als deze stemmen verloren zouden 
gaan. In het wetsvoorstel is na de consultatie daarom verduidelijkt dat de stemmen niet terzijde 
worden gelegd, maar apart worden bewaard en aan het einde van de stemming in een pak worden 
overgedragen van het stembureau aan een briefstembureau. Door dit zo te regelen is er een 
duidelijke procedure die ook houvast geeft aan de stembureaus die zo precies weten hoe ze 
moeten handelen. Het alternatief is de stemmen ongeldig te verklaren. Omdat ze echter tijdig zijn 
uitgebracht, voert dat te ver.  
 
Over het moment waarop een briefstembureau de uitkomst van het tellen van de briefstemmen 
bekend maakt, is blijkbaar sprake van een misverstand. Het wetsvoorstel regelt dat een 
briefstembureau de uitkomst niet eerder dan 21.00 uur bekendmaakt. Het wetsvoorstel regelt niet 
dat een briefstembureau dat om 21.00 uur moet doen. Het briefstembureau kan immers pas de 
uitkomst van de telling bepalen als alle briefstemmen die voor 21.00 uur zijn uitgebracht, zijn 
geteld. Dat kan derhalve ook om 22.00 uur of zelfs nog later zijn.  
 
De leden van de GroenLinks-fractie hebben zorgen over de mogelijkheid van briefstemmen als 
zodanig. De Kiesraad wijst in zijn advies over het wetsvoorstel expliciet op de risico’s van fraude 
zoals het onderscheppen van stembescheiden en het mogelijk dubbel stemmen. Kan de regering 
nogmaals duidelijk uiteenzetten hoe groot deze risico’s zijn en hoe de regering deze risico’s 
tegengaat? En kan de regering ook aangeven of er voldoende capaciteit is bij de betrokken 
autoriteiten om bij mogelijke vermoedens van fraude hier direct en adequaat onderzoek naar te 
laten doen?  
Ook de leden van de PvdD-fractie vragen naar de mogelijke frauderisico’s voor het briefstemmen. 
Is, na het besluit om het stembescheiden met twee zendingen te verzenden, nog wel sprake van 
een wezenlijk risico op fraude? Zo ja, welk risico is dat dan? In welke mate neemt de 
fraudegevoeligheid toe door het stemmen via brief voor 70-plussers?? En in welke mate zou die 
toenemen wanneer iedereen in staat zou worden gesteld om per brief te stemmen? Wat 
veroorzaakt die gevoeligheid en het verschil bij de genoemde methodes? Ook vragen deze leden of 
er onderzoek bekend is over de mate waarin bij stemmingen via machtigingen gestemd wordt 
conform de wens van diegene die gemachtigd heeft. 
 
Bij het introduceren van nieuwe vormen van stemmen onder covid-19 omstandigheden moet 
steeds de weging worden gemaakt: hoe zorg je dat mensen kunnen stemmen, is dat uitvoerbaar 
en wat moeten we doen om te voorkomen dat er misbruik kan worden gemaakt. 
De regering heeft in de memorie van toelichting bij het wetsvoorstel de risico’s in beeld gebracht 
die het stemmen per brief (en het stemmen per volmacht) met zich meebrengt. Door het 
gescheiden en op verschillende momenten versturen van de stempluspas en de rest van de 
briefstembescheiden is het niet eenvoudig om (zonder dat de kiezer het merkt) van een kiezer de 
benodigde briefstembescheiden te onderscheppen en voor die kiezer een stem uit te brengen. De 
kiezer die per brief mag stemmen moet zijn stempluspas uiterlijk 3 maart 2021 ontvangen. De 
kiezer kan maar 1x stemmen want hij heeft maar één stempas. Heeft de kiezer de stempluspas 
onverhoopt niet (tijdig) gekregen, dan kan die kiezer tot vrijdag 12 maart 2021 (17.00 uur) een 
vervangende stempluspas aanvragen. De eerder verzonden pas wordt dan ongeldig verklaard. Als 
die was onderschept, kan de betreffende persoon daar dus niet meer succesvol mee stemmen.  
Het is belangrijk dat de kiezer melding maakt bij de gemeente als hij zijn stempas niet heeft 
ontvangen op uiterlijk 3 maart 2021.  
Als er vermoedens zijn van fraude, omdat iemand zich uitgeeft voor een ander, dan moet daar 
aangifte van worden gedaan en is het vervolgens aan het Openbaar Ministerie om daar 
(strafrechtelijk) onderzoek naar te doen. Naar aanleiding van de aanvullende maatregelen in de 
Tijdelijke wet zal ik in overleg treden met het Openbaar Ministerie over de voorbereiding van de 
Tweede Kamerverkiezing.  
 
9 
 

Om een volmacht te kunnen geven, moet een kiezer kunnen beschikken over iemand in zijn 
netwerk die hij vertrouwt om zijn stem uit te brengen. Het netwerk van ouderen kan beperkt zijn 
omdat familie niet in de buurt woont of omdat naaste vrienden er niet meer zijn. In dat geval kan 
het lastig zijn om iemand te vinden om een volmacht aan te kunnen verlenen, of een (digitale) 
aanvraag voor een schriftelijke volmacht te doen.  
 
De leden van de PvdA-fractie lezen dat de briefstembescheiden gescheiden in twee zendingen naar 
de kiesgerechtigde 70-plussers worden gestuurd. Daarbij wijst de regering zelf al op de 
complexiteit die dit voor kiezers die per brief willen stemmen met zich mee kan brengen. Kiezers 
moeten immers begrijpen dat de stempluspas, die eerder komt dan het stembiljet en de 
enveloppen, meegestuurd moet worden. Hoe gaat de regering in de uitleg over het stemmen per 
brief daar aandacht aanbesteden? Is het afdoende hier alleen in de eerste zending van de 
stempluspas aandacht aan te besteden en die uitleg te geven? Zo ja, waarom? Zo nee, hoe gaat u 
dit wel doen? 
De leden van de PvdA-fractie wijzen erop dat kiezers die per brief mogen stemmen niet verplicht 
zijn dat te doen. Nu deze kiezers twee zendingen met stembescheiden ontvangen, kan wellicht de 
indruk ontstaan dat briefstemmen de norm is. Hoe gaat de regering duidelijk maken dat 
briefstemmen niet verplicht is? Acht de regering briefstemmen voor 70-plussers de gewenste 
manier waarop deze groep gaat stemmen? Zo ja, waarom en hoe gaat de regering dit duidelijk 
maken? Zo nee, waarom niet?  
 
Op de stempluspas die kiezers van 70 jaar en ouder krijgen staat dat de kiezer de keuze heeft om 
te stemmen: 
• in het stemlokaal of 
• per brief of 
• door iemand anders te machtigen.  
 
Net als normaal bij de stempas moeten de kiezers deze stempluspas goed bewaren. De kiezers die 
per brief mogen stemmen krijgen bij hun briefstembescheiden (de tweede zending) aanvullende 
uitleg. Hierin wordt extra aandacht besteed aan het bijvoegen van de stempluspas. De uitleg wordt 
getest op begrijpelijkheid. 
 
Verder komt er voorlichting specifiek voor de kiezers van 70 jaar en ouder die per brief kunnen 
stemmen. Daarin zal ook duidelijk worden gemaakt dat de kiezers zelf mogen bepalen hoe ze 
stemmen. Onderdeel van de voorlichting is verder een instructiefilm waarin stap voor stap wordt 
uitgelegd hoe het stemmen per brief verloopt. Verkend wordt tevens of een telefonische hulplijn 
beschikbaar kan worden gesteld.  
 
3.3  Administreren briefstemmen en stemopneming briefstemmen 
 
De leden van de D66-fractie hebben in het verslag de regering in overweging gegeven om alsnog 
een minimum in de wet op te nemen voor het aantal leden van een briefstembureau. De 
veronderstelling dat het bij uw Kamer aanhangige voorstel van wet hieromtrent geen regels zou 
bevatten, berust echter op een misverstand. Omdat een briefstembureau een stembureau is dat is 
aangewezen als bestemd voor per brief uit te brengen stemmen, zijn de regels die van toepassing 
zijn op het aantal leden van een stembureau ook van toepassing op de briefstembureaus, tenzij 
anders bepaald. Op grond van het voorgestelde artikel 1c bestaat een stembureau, en dus ook een 
briefstembureau, uit ten minste vier leden.  
 
De leden van de D66-fractie hebben juist gezien dat het noemen van artikel E 4, eerste lid, van de 
Kieswet in het voorgestelde artikel 2b een verschrijving betreft. Bedoeld is artikel I 4 van de 
Kieswet. Deze omissie zal middels een nota van wijziging worden hersteld. 
 
In antwoord op de vraag van de leden van de D66-fractie of het juist is dat de sleuf in het deksel 
van de stembussen onvoldoende breed is om daar een enveloppe met een briefstembiljet in te 
steken, bevestigt de regering dat er in Nederland stembussen in omloop zijn die hiervoor niet 
geschikt zijn. Het Kiesbesluit bevat een enkele bepaling over de vervaardiging van stembussen: 
artikel J 2. Daarin is geen voorschrift opgenomen betreffende de maten van een stembus, noch 
11 
 

Bekend is dat het rond lunchtijd en tussen 17.00 en 20.00 uur druk is in veel stemlokalen. 
Gemeenten verkennen op welke wijze kiezers het beste kunnen worden geïnformeerd over de 
(mogelijke) drukte in stemlokalen. Daarnaast wordt als onderdeel van de publiekscampagne ook 
de website www.elkestemtelt.nl ingericht met praktische informatie over deze Tweede 
Kamerverkiezing, waarbij ook de oproep zal worden gedaan om op 17 maart de piekmomenten 
zoveel mogelijk te mijden. 
 
De leden van de D66-fractie vragen of de regering de mening deelt dat financiële overwegingen 
niet de beperkende factor mogen zijn bij het inrichten van extra stembureaus op de maandag en 
dinsdag. Heeft zij signalen van gemeenten dat dit wel het geval is en zo ja, is de regering bereid 
meer geld ter beschikking te stellen? 
 
Het kabinet heeft, in overleg met de VNG, € 22 miljoen extra ter beschikking gesteld aan de 
gemeenten om de maatregelen uit te voeren die in dit wetsontwerp worden voorgesteld, 
waaronder het mogelijk maken van vervroegd stemmen op basis van de minimum aantallen 
vroegstemlokalen zoals genoemd in dit wetsvoorstel. In september heeft het kabinet reeds een 
compensatie van € 30 miljoen ter beschikking gesteld aan de gemeenten, in aanvulling op de 
reguliere kosten van verkiezingen die worden betaald uit het Gemeentefonds. Er zijn mij geen 
signalen bekend dat de aanvullende compensatie niet voldoende zou zijn voor de gemeenten om 
de verkiezingen op een goede manier te organiseren. 
 
De leden van de SP-fractie vragen waarom niet wordt gekozen voor het vervroegd openstellen van 
alle stembureaus. Waarom is gekozen voor deze verhouding die geen recht doet aan grote 
landelijke gebieden? 
 
Het openstellen op maandag en dinsdag van de meer dan 9.000 stembureaus die op de 
verkiezingsdag beschikbaar zijn, is voor gemeenten onuitvoerbaar. Dat hebben de VNG, NVVB en 
NGB ook aangegeven in hun gezamenlijke brief aan uw Kamer van 7 december jl. De gemeenten 
kunnen onmogelijk drie volledige verkiezingsdagen organiseren, zowel niet qua aantallen lokalen 
als qua aantal stembureauleden. In het wetsvoorstel is het minimumaantal aan te wijzen locaties 
vastgelegd waar gemeenten vervroegd stemmen mogelijk moeten maken. Gemeenten mogen 
uiteraard meer locaties aanwijzen. Dat kunnen ook bijzondere of mobiele stembureaus zijn. Het is 
aan gemeenten om te zorgen voor een goede spreiding van de stemlocaties. 
 
De leden van de fractie van de SP vragen of de regering zich vooral wil inzetten om het aantal 
stemlokalen en een goede spreiding ervan te waarborgen. Zij lezen dat in 51 gemeenten dit 
vooralsnog niet de bedoeling is. Dat verhoudt zich slecht met de aangenomen motie-Van Raak dat 
er niet minder maar meer stembureaus moeten komen. Wat onderneemt de regering hiertegen? 
Ondersteunt het ministerie gemeenten die het aantal locaties niet rond kunnen krijgen, en zo ja 
hoe? Zij vragen of ik gemeenten er actief op heb gewezen dat ook stemmen in de buitenlucht, 
bijvoorbeeld in evenementententen of in drive-through-stemlocaties, mogelijk is, en zo nee, of ik 
daartoe bereid ben. 
 
De peiling die recent naar uw Kamer en de gemeenten is gestuurd is een momentopname maar 
geeft aan dat onze gezamenlijke ambitie om het aantal stemlokalen op peil te houden nog niet in 
alle gemeenten gehaald wordt. Het ministerie van BZK ondersteunt actief gemeenten die moeite 
hebben met het vinden van voldoende stemlokalen. De regering heeft een ‘Ondersteuningsteam 
stemlokalen’ gevormd, om gemeenten te helpen bij het vinden van geschikte stemlokalen voor de 
Tweede Kamerverkiezing. Het team gaat op zoek naar nieuw aanbod van stemlokalen in zowel de 
publieke sector als in de private sector, onderhoudt contact met individuele gemeenten en wijst 
gemeenten die daar behoefte aan hebben op dit extra aanbod. Zo zijn de Rijksoverheid, Unie van 
Waterschappen en het Interprovinciaal Overleg bereid om daarvoor geschikte gebouwen te laten 
inrichten als stemlokaal. Ook legt het ondersteuningsteam contacten met private partijen, 
waaronder de evenementenbranche, maar ook bijvoorbeeld rederijen om na te gaan of er 
mogelijkheden zijn voor het inrichten van stemlokalen. Werkgeversorganisaties VNO-NCW en 
MKB-Nederland hebben op mijn verzoek ook hun leden opgeroepen stemlokalen beschikbaar te 
stellen, dit heeft inmiddels vele tientallen extra mogelijke stemlokalen opgeleverd. Ook het 
13 
 

Als gevolg van het coronavirus vergt de postbezorging vanuit sommige landen naar Nederland nu  
meer tijd dan gebruikelijk. De regering vindt het belangrijk dat die omstandigheid er niet toe leidt 
dat de stemkeuze van veel Nederlanders in het buitenland niet betrokken kan worden bij de 
vaststelling van de verkiezingsuitslag. Daarom is het door de VVD-fractie aangehaalde voorstel 
gedaan. Zoals in het schriftelijk overleg met uw Kamer is aangegeven, zal de uit coulance tijdelijk 
6
verlengde termijn niet actief naar kiezers in het buitenland worden gecommuniceerd. Op de 
briefstembewijzen die zij ontvangen zal de in de Kieswet neergelegde termijn voor het uitbrengen 
van de briefstem, zijnde 17 maart 2021, 15.00 uur lokale tijd, staan. De regering merkt daarbij 
nog op dat Nederlanders vanuit het buitenland niet vanaf 23 december 2020 hun stem uit kunnen 
brengen, zoals deze leden lijken te veronderstellen, maar pas als zij ook het stembiljet hebben 
ontvangen. Het risico waar de leden van de VVD-fractie op wijzen, namelijk dat kiezers in de voor 
Nederland omringende landen al een voorlopige uitslag van de verkiezingen weten voordat zij hun 
stem op de post doen, bestaat ontegenzeggelijk, maar ik vrees dat het volledig uitsluiten van dit 
risico de toegankelijkheid van de verkiezing voor kiezers buiten Nederland al te zeer zou kunnen 
belemmeren en heb daarom een andere afweging gemaakt. 
 
 
6.  Maatregelen voor organen betrokken bij de uitslagvaststelling en digitale 
zittingen 
 
De leden van de PvdA-fractie informeren naar de bevoegdheden van het stembureaulid dat bij de 
ingang van het stemlokaal staat om onder andere te voorkomen dat er te veel personen tegelijk in 
het stemlokaal aanwezig zijn. 
 
De betrokkene kan beschouwd worden als een gastheer of gastvrouw. Het stembureaulid kan 
vragen van kiezers over de maatregelen met betrekking tot de hygiëne en de persoonlijke 
beschermingsmiddelen beantwoorden, maar kan op grond van de Tijdelijke wet zo nodig ook de 
aanwijzingen geven die nodig zijn om de naleving te verzekeren van de maatregelen die zijn 
genomen ter voorkoming van de verspreiding van het coronavirus. Zijn er op enig moment zoveel 
kiezers in het stemlokaal dat er, binnen de gestelde richtlijnen, niet meer kiesgerechtigden naar 
binnen mogen, dan kan het stembureaulid dat bij de deur staat van een kiezer verlangen dat deze 
het stemlokaal niet betreedt voordat een van de aldaar aanwezigen het stemlokaal heeft verlaten. 
Stembureauleden zijn echter geen buitengewoon opsporingsambtenaren of politieagent. Als 
iemand zich niet aan de aanwijzingen houdt en de orde van de zitting daardoor in gevaar wordt 
gebracht, dan kan de voorzitter van het stembureau op grond van artikel J 37 van de Kieswet de 
burgemeester om bijstand verzoeken. In dat geval kan een buitengewoon opsporingsambtenaar of 
een politieagent handhavend optreden. De verwachting is echter dat de meeste kiezers een 
eventuele aanwijzing zullen opvolgen, ook als het niet opvolgen van een aanwijzing niet direct tot 
een sanctie kan leiden. Dergelijke situaties komen in het maatschappelijk verkeer immers vaker 
voor. 
 
7.  Overige aanpassingen  
 
De leden van de SP-fractie vragen waarom de regering niet kiest voor op z’n minst 1 coronaproof 
stemlocatie per gemeente, waar mensen met coronaklachten kunnen stemmen. Dat kan 
bijvoorbeeld in een drive-through-stemlocatie. Zo wordt volgens genoemde leden ook voorkomen 
dat mensen met lichte klachten toch het risico nemen om naar een regulier stembureau te gaan. 
 
Het algemene coronabeleid is dat mensen met klachten thuis moeten blijven en niet naar buiten 
moeten gaan. Dat is nodig om verspreiding van het coronavirus te voorkomen. Gelet daarop vindt 
de regering niet dat er stemlokalen moeten worden ingericht voor kiezers die covid-klachten 
hebben. 
 
8.  Administratieve en financiële gevolgen, inwerkingtreding  
 
                                                
6
 Kamerstukken II 2020/21, 35590, nr. 24, p. 20. 
15 
 

die dan, bij voorspoedige parlementaire behandeling, mogelijk nog zou kunnen gelden voor de 
gemeenteraadsverkiezingen van maart 2022? Zo ja, bij welke uitkomst zou de regering dat willen 
overwegen? 
Verder merken deze leden op dat zij ruim een maand geleden akkoord zijn gegaan met uitbreiding 
van het maximum aantal volmachten van twee naar drie. De bezwaren die verbonden zijn aan het 
stemmen bij volmacht zijn groot en bekend en deze leden geven thans de voorkeur aan 
handhaving van de huidige praktijk. Op termijn zou een verdere beperking van het stemmen bij 
volmacht overigens voor de fractie bespreekbaar zijn, zeker wanneer positieve ervaring is 
opgedaan met stemmen per brief en vroegtijdig stemmen. Zij vragen om een reactie. 
 
Zoals elke verkiezing zal ook de komende Tweede Kamerverkiezing worden geëvalueerd, met als 
doel om daaruit lessen te trekken voor toekomstige verkiezingen. Vanzelfsprekend zal de regering 
in die evaluatie ook aandacht besteden aan de vraag hoe het vervroegd stemmen heeft gewerkt, 
aan de vraag of er aanleiding is om dit instrument ook bij toekomstige verkiezingen in te zetten, 
op welke termijn dat realiseerbaar is en zo ja, of dat ook reden is tot inperking van de 
volmachtregeling. 
 
 
 
  
17 
 

