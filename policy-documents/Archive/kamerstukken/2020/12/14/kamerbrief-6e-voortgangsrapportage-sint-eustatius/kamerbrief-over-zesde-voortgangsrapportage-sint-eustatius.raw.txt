www.rijksoverheid.nl
Aan de voorzitter van de Tweede Kamer der Staten 
www.facebook.com/minbzk
Generaal
www.twitter.com/minbzk
www.linkedin.com/company/
Postbus 20018 
ministerie-van-bzk
2500 EA Den Haag
Kenmerk
2020-0000724146
Uw kenmerk
Bijlage(n)
2
Datum 14 december 2020
Betreft Zesde voortgangsrapportage Sint Eustatius
Inleiding   
 
In deze brief informeer ik uw Kamer over de voortgang op alle terreinen die de 
ingreep op Sint Eustatius betreft. De laatste voortgangsrapportage ontving u op 
29 mei 2020, en op 5 oktober jl. stuurde ik uw Kamer een tussentijdse 
1
rapportage waarin ik ben ingegaan op de afronding van de criteria die ten 
grondslag lagen aan het ingaan van de eerste fase van herstel: de verkiezing van 
een Eilandsraad op 21 oktober 2020.  
 
2
In de tweede voortgangsrapportage van 14 november 2018 zijn twaalf criteria 
geformuleerd om tot goed bestuur te komen. Deze criteria zijn ook als 
voorwaarden verbonden aan de fases in de wet Herstel voorzieningen Sint 
Eustatius en worden stapsgewijs afgerond. De stand van zaken van de voortgang 
op de criteria is als bijlage I aan deze rapportage toegevoegd. In bijlage II is 
beeldmateriaal van de verschillende lopende en afgeronde projecten toegevoegd. 
Zoals gebruikelijk wordt in de rapportage de voortgang op het bestuurlijk, sociaal 
en fysiek domein beschreven. Daarnaast komt de impact van het COVID-19 virus 
in deze brief aan de orde, aangezien dit de voortgang op sommige projecten raakt 
en in het algemeen een grote impact heeft op het dagelijks bestuur van het 
eiland.  
 
Onlangs heb ik een werkbezoek afgelegd aan Sint Eustatius, onder andere om 
kennis te maken met de nieuw gekozen Eilandsraad. Voor het verslag daarover 
3 
verwijs ik naar mijn brief van 9 december jl. .
 
Algemeen beeld  
 
Statia Day: 16 november 2026 
Ieder jaar wordt The First Salute gevierd op 16 november. Dit jaar was het 244 
jaar geleden dat Sint Eustatius als eerste de onafhankelijkheid van de jonge 
Amerikaanse republiek erkende door het afvuren van dertien saluutschoten. Op 
 
1
Kamerstukken II (2020-2021), 35 422, nr. 11 
2
 Kamerstukken II (2018-2019), 35 000-IV, nr.29 
3
 Kamerstukken II (2020-2021), 35 570-IV, nr. 23 
Pagina 1 van 6

Kenmerk
2020-0000724146
stemlokalen ingericht. De opkomst was hoog, met bijna 78%. Ongeveer 38% van 
de kiezers heeft daarbij gebruik gemaakt van de volmacht. Dat zijn 668 stemmen, 
waarvan 30 door middel van de schriftelijke volmacht en de rest via de 
onderhandse volmacht. Op 29 oktober jl. is de Eilandsraad geïnstalleerd. Ter 
ondersteuning van het  proces om zo snel mogelijk te kunnen voldoen aan de 
criteria om naar de volgende fase van het herstel te gaan, wordt momenteel 
gewerkt aan een route-tijd tabel, waarmee tevens invulling gegeven zal worden 
4
aan de motie Ozütok . De verkiezingen op Sint Eustatius zijn bijgewoond door 
verkiezingswaarnemers, die in december over hun bevindingen zullen 
rapporteren. 
 
Burgerparticipatie en de Centrale Dialoog  
De centrale dialoog Sint Eustatius is ingesteld in februari 2020 en sinds de 
oprichting actief betrokken bij discussies op sociaaleconomische terrein op Sint 
Eustatius, maar ook eiland overstijgend. Belanghebbenden raken inmiddels steeds 
meer vertrouwd met het proces, de rol en de doelstellingen van de Centrale 
dialoog. 
 
De Maatschappelijke Raad van Advies is vele malen bijeen geweest om 
verschillende onderwerpen te bespreken, zoals het project loslopend vee, COVID-
19 en de afvalverwerking. Door de inwerkingtreding van de wet Herstel 
voorzieningen Sint Eustatius is de Maatschappelijke Raad van Advies opgeheven 
na de verkiezing van de Eilandsraad. De regeringscommissarissen en de 
Eilandsraad zullen samen bespreken hoe er invulling gegeven kan worden aan het 
idee van een burgerparticipatieraad.   
 
Bestuurlijk domein  
 
Organisatieontwikkeling 
Vacaturevervulling en personele vraagstukken zijn een uitdaging op een klein 
eiland waar zoveel projecten in uitvoering zijn. Hoewel het in 2020 gelukt is om 
veel sleutelposities in te vullen, blijft het vinden en behouden van de juiste kennis 
en expertise een uitdaging en daarmee een risico in de uitvoering. Met name de 
financiële afdeling kampt daarmee. Op 1 september is een directeur 
bedrijfsvoering aan de slag gegaan en momenteel wordt een nieuw afdelingshoofd 
geworven. Het nog in te lopen tekort aan expertise in combinatie met de veelheid 
aan op te leveren producten maakt dat de verbeterslag minder vlot verloopt dan 
gehoopt. Niettemin zijn in november de jaarrekeningen 2017 en 2018 opgeleverd, 
beide met een oordeelsonthouding van de externe accountant, en is de begroting 
2021 in concept gereed. 
 
In het algemeen geldt dat de faciliteiten en arbeidsomstandigheden van grote 
delen van het ambtenarenapparaat een goede doorontwikkeling daarvan in de 
weg staan. Zo zijn de onderdelen van het openbaar lichaam verdeeld over 13 
verschillende locaties. Dat komt de efficiency in dienstverlening, maar ook in 
onderhoud, niet ten goede. Onlangs hebben Sint Eustatius en de Rijksdienst 
Caribisch Nederland besloten tot de realisatie van een centraal overheidsgebouw. 
 
4
 Kamerstukken II (2019-2020), 35 422, nr. 8 
Pagina 2 van 6

Kenmerk
2020-0000724146
Het openbaar lichaam wil het bestuursakkoord aanpak huiselijk geweld en 
kindermishandeling BES 2021-2024 in december ondertekenen en het advies- en 
meldpunt vanaf het eerste kwartaal van 2021 gefaseerd uitrollen.  
Samen met het ministerie van Sociale Zaken en Werkgelegenheid (SZW) werkt 
het openbaar lichaam aan instrumenten voor mensen met een grote afstand tot 
de arbeidsmarkt en aan praktijkgerichte opleidingsprogramma’s. Ook overleggen 
het ministerie en het openbaar lichaam over de inzet op verdere versterking van 
de arbeidsbemiddeling. Hetzelfde geldt voor armoedebestrijding en 
schuldhulpverlening.  
Recent is een complex voor begeleid wonen tot stand gekomen. Ook publiek-
privaat is er een programma gestart waarbij een grote investeerder op het eiland 
kansen biedt aan Statianen om getraind te worden en werk te vinden in een 
nieuw resort. 
Vanwege de effecten van de COVID-19 crisis op de werkgelegenheid biedt het 
kabinet ondersteuning via de Tijdelijke subsidieregeling loonkosten- en 
inkomensverlies Caribisch Nederland. De regeling is onlangs met 9 maanden 
verlengd tot 12 juli 2021. Ook heeft SZW vanuit het noodpakket additionele 
middelen beschikbaar gesteld voor eilandelijk beleid. Deze middelen worden 
toegevoegd aan de vrije uitkering. Met de middelen kunnen de gevolgen van de 
coronacrisis voor kwetsbare inwoners verzacht worden. In de achterliggende 
periode heeft het openbaar lichaam deze middelen ingezet voor het ondersteunen 
van burgers die de energierekeningen niet konden betalen en het bieden van 
quarantainemogelijkheden aan mensen die thuis niet in quarantaine konden. 
Fysiek domein  
 
Op het fysieke domein worden, ondanks COVID-19, vele zichtbare vorderingen 
gemaakt. De nieuwe verkeerstoren en terminal op de luchthaven worden, met 
enkele maanden vertraging, in het tweede kwartaal van 2021 opgeleverd. Ook de 
veiligheidsmaatregelen op het vliegveld worden voortdurend verbeterd. De 
afgelopen twee jaar is op Sint Eustatius ongeveer 3,5 kilometer weg aangelegd en 
het komend jaar zullen nog meer wegen worden aangepakt. Nu het herstel van de 
weg naar de haven bijna is afgerond, zullen Rijkswaterstaat en het openbaar 
lichaam starten met het verstevigen van de zwakke plekken langs de kust bij 
lower town. Ook wordt, in samenspraak met het ministerie van Infrastructuur en 
Waterstaat (IenW) gewerkt aan de plannen voor herstel en ontwikkeling van de 
haven. 
 
De aanpak van erosie blijft een van de grootste infrastructurele uitdagingen waar 
Sint Eustatius voor staat. De stabilisatie van de klifwand is afgerond en de 
afgelopen weken zijn delen van de wand beplant met inheemse plantensoorten 
die extra bescherming vormen. Begin 2021 worden nog enkele afrondende 
werkzaamheden uitgevoerd, waaronder onderhoud aan de naastgelegen cascade. 
Naast ongecontroleerde hemelwaterafvoer is loslopend vee een belangrijke 
veroorzaker van erosie op Sint Eustatius. Eind oktober is het plan van aanpak, dat 
beoogt al het loslopend vee te verwijderen, in uitvoering genomen. In de eerste 
fase worden de loslopende geiten uit het Nationaal park Boven weggehaald. In de 
Pagina 2 van 6

