 
 
 
 
> Retouradres Postbus 20350 2500 EJ  Den Haag 
  
Bezoekadres:
De Voorzitter van de Eerste Kamer 
Parnassusplein 5
der Staten-Generaal 
2511 VX  Den Haag
T 070 340 79 11
Postbus 20017  
F 070 340 78 34
2500 EA  DEN HAAG 
www.rijksoverheid.nl
 
 
Ons kenmerk
 
1789955-214945-PDC19
 
Bijlage(n)
 
1
 
Datum 14 december 2020 Uw kenmerk
167290.141u
Betreft Commissiebrief Eerste Kamer inzake nahang ministeriële regelingen 
COVID-19 (min. VWS) 241120 
 Correspondentie uitsluitend 
richten aan het retouradres 
 
met vermelding van de datum 
 
en het kenmerk van deze 
Geachte voorzitter, brief.
 
In antwoord op uw brief van 24 november 2020, nr. 167290.141u, deel ik u, 
mede namens mijn ambtgenoten van Justitie en Veiligheid en Binnenlandse Zaken 
en Koninkrijksrelaties, mede dat uw vragen over de ministeriële regelingen 
worden beantwoord zoals aangegeven in de bijlage bij deze brief. 
 
Hoogachtend, 
 
de minister van Volksgezondheid, 
Welzijn en Sport, 
 
 
 
 
 
 
Hugo de Jonge 
 
 
Pagina 1 van 13

 
mondkapje voor publiek gebruik is de NEN gevraagd de NEN-spec te herzien. In 
deze specificatie staat uitgelegd waar mondkapjes voor publiek gebruik aan 
moeten voldoen en hoe consumenten ze goed en veilig gebruiken (zoals: na elk 
gebruik wassen of bij het restafval gooien). De toegevoegde waarde van een 
medisch mondneusmasker ten opzichte van een (geschikt) mondkapje is gering 
bij regulier gebruik door burgers. Het is niet verboden om een medisch 
mondneusmasker te gebruiken. Om de burger verder te helpen in de keuze voor 
een mondkapje loopt op dit moment – in navolging van de herziene versie van de 
nen-specificatie - een traject voor een certificatieschema. Dit moet leiden tot een 
keurmerk. 
 
Vragen en opmerkingen van de leden van de GroenLinks-fractie  
Tijdelijke regeling maatregelen covid-19 
 
De Tijdelijke regeling maatregelen covid-19 is een beleidsarme omzetting van de 
maatregelen die thans gelden op basis van de noodverordeningen. Dat dit zo is, 
betekent naar het oordeel van de leden van de GroenLinks-fractie niet dat de 
maatregelen niet alsnog onderbouwd dienen te worden, en dat noodzaak, 
proportionaliteit, subsidiariteit en (verwachte) effectiviteit in de toelichting 
vermeld zouden moeten worden. Deze leden vinden de toelichting op de regeling 
op dit punt op zijn zachtst gezegd mager. Er wordt gesteld dat de maatregelen 
noodzakelijk zijn, en er wordt verwezen naar een OMT-advies. De leden zouden 
graag zien dat er per maatregel in de toelichting zelf wordt aangegeven waarom 
deze noodzakelijk, proportioneel, subsidiair en effectief is. Daarbij zien zij ook 
graag vermeld wat de criteria zijn waarop beoordeeld zal worden of de maatregel 
weer kan komen te vervallen, dan wel verlicht kan worden. 
 
Antwoord 
Wij hebben begrip voor deze opmerking van de leden van de GroenLinks-fractie. 
We verwijzen naar het antwoord op de gestelde vragen door de leden van de 
PvdA-fractie op welke wijze we invulling geven aan de noodzakelijkheid, 
proportionaliteit, subsidiariteit en effectiviteit van de maatregelen. 
 
Ten aanzien van de veilige afstand is de regeling voor jongeren tot en met 17 jaar 
in het beroepsonderwijs en hoger onderwijs in verschillende artikelen geregeld, 
zoals artikel 2.1, eerste lid, onder b, artikel 2.1, tweede lid en (voor 
beroepsponderwijs) artikel 2.5 van de Tijdelijke regeling maatregelen covid-19. 
De regeling kent uitzondering op uitzondering. Is dit voor de betreffende jongeren 
voldoende duidelijk?  
 
Antwoord 
Om duidelijk te maken welke regels gelden, zijn de bepalingen over de veilige 
afstandsnorm zoveel mogelijk opgenomen in één hoofdstuk (hoofdstuk 2).  
Voor studenten en leerlingen zijn de bepalingen opgenomen in twee artikelen. Wij 
menen dat dit voldoende overzichtelijk is. De communicatie hierover wordt ook 
specifiek gericht op deze doelgroep.  
 
Wat wordt er gedaan om de kenbaarheid van de toepasselijke regelingen te 
waarborgen?  
 
Antwoord 
Op mbo-scholen, hogescholen en universiteiten geldt voor alle studenten hetzelfde 
Pagina 13 van 13
regime, waarover helder gecommuniceerd wordt met studenten. Juist doordat 

 
Antwoord 
Zoals ook door de leden van de GroenLinks-fractie aangegeven, bevat de Tijdelijke 
regeling maatregelen covid-19 een beleidsneutrale vertaling van de maatregelen 
in de noodverordeningen die met de inwerkingtreding van de wet zijn ingetrokken. 
Om die reden zijn de verschillende nieuwe mondkapjesverplichtingen inderdaad in 
een aparte wijzigingsregeling opgenomen. De mondkapjesverplichting in het 
openbaar vervoer is geen nieuwe maatregel. Deze verplichting was ook 
opgenomen in de noodverordening. Voorgaande heeft ertoe geleid dat de 
mondkapjesplicht in het openbaar vervoer in de Tijdelijke regeling maatregelen 
covid-19 is opgenomen. Wel willen wij erop wijzen dat ook de andere 
mondkapjesverplichtingen uit de Regeling aanvullende mondkapjesverplichtingen 
covid-19 onderdeel uit zullen gaan maken van de Tijdelijke regeling maatregelen 
covid-19. De Regeling aanvullende mondkapjesverplichtingen covid-19 is namelijk 
vormgegeven als wijzigingsregeling van de Tijdelijke regeling maatregelen covid-
19. Dit betekent dat de mondkapjesverplichtingen als nieuw hoofdstuk ingevoegd 
zullen worden in de Tijdelijke regeling maatregelen covid-19. Dit heeft tot gevolg 
dat de mondkapjesverplichting in het vervoer wel in een ander hoofdstuk is 
opgenomen dan de andere mondkapjesverplichtingen, maar niet in een andere 
ministeriële regeling. Deze systematiek sluit echter aan bij de keuze om de 
bepalingen over personenvervoer zoveel mogelijk in één paragraaf op te nemen, 
om verspreiding van de desbetreffende bepalingen door de regelingen te 
voorkomen. 
 
Regeling aanvullende mondkapjesverplichtingen covid-19 
U constateert – terecht – dat een mondkapjesplicht een inbreuk oplevert op de 
persoonlijke levenssfeer – een grondrecht. Een dergelijke inbreuk is alleen 
gerechtvaardigd wanneer er een wettelijke basis is (die is er met de Tijdelijke wet 
maatregelen covid-19), en wanneer de maatregel noodzakelijk, proportioneel en 
effectief is. De leden van de GroenLinks-fractie vinden de onderbouwing van 
noodzaak, proportionaliteit, subsidiariteit en effectiviteit zoals die in de toelichting 
wordt gegeven, mager. Zij lezen de toelichting aldus dat de noodzaak van het 
invoeren van een mondkapjesplicht erin is gelegen dat de al bestaande 
maatregelen niet voldoende zijn om de verspreiding van het virus in te dammen. 
Wordt hierin een subsidiariteitsoordeel gegeven? Betekent dit dat de 
mondkapjesplicht als een verdergaande maatregel wordt beschouwd dan de 
maatregelen die op grond van de algemene Tijdelijke regeling maatregelen covid-
19 worden getroffen?  
 
Antwoord 
Gelet op de huidige stand van de epidemie wordt een mondkapjesplicht als een 
noodzakelijke aanvulling gezien op het maatregelenpakket. Al die maatregelen 
samen zorgen ervoor dat de besmettingen dalen. De mondkapjesplicht wordt dan 
ook niet als een verdergaande maatregel beschouwd dan de maatregelen op 
grond van de Tijdelijke regeling maatregelen covid-19, maar als een van de 
maatregelen die ervoor zal zorgen dat het aantal besmettingen (sneller) zullen 
dalen. Elke maatregel wordt als een wezenlijk onderdeel gezien van het 
maatregelenpakket.  
 
Betekent dat ook dat bij een afschaling van de maatregelen, de mondkapjesplicht 
als eerste zal worden afgeschaald? Welke criteria worden gehanteerd voor de 
afschaling? Wanneer is een mondkapjesplicht niet langer noodzakelijk?  
Pagina 13 van 13
 

 
cliëntenorganisaties en is gerichte informatie opgenomen op Rijksoverheid.nl   en 
de website van Vilans . Daarop is te lezen wat de uitzondering inhoudt, welke 
verantwoordelijkheid mensen zelf hebben om aan te tonen dat zij onder de 
uitzondering vallen en hoe zij dat kunnen doen. We hebben daarbij een lijstje 
opgenomen met concrete voorbeelden over hoe mensen die uitzondering kunnen 
aantonen, namelijk: 
 
o Het dragen van een faceshield, als dat wel mogelijk is; 
o Een kaartje laten zien dat door een cliëntenorganisatie of zorgaanbieder is 
verspreid; 
o  Een bewijs van een behandelrelatie van een (huis)arts of instelling. Dit 
gaat niet om een officiële medische verklaring (die mag een arts niet over zijn 
eigen patiënt afgeven), maar bijvoorbeeld om een bewijs van een afspraak bij een 
arts. Het gaat met nadruk om een bestaand document. Het is niet de bedoeling 
dat u uw (huis)arts belt voor een nieuw op te stellen document.   
o Een verklaring van een begeleider of een naaste die gebeld kan worden; 
o Een hulpmiddel of relevante medicijnen laten zien. 
 
Sommige mensen die onder de uitzondering vallen kunnen wel een faceshield 
dragen. Dat geldt bijvoorbeeld voor mensen met een longaandoening. Als zij 
ervoor kiezen een faceshield te dragen, dan mag een handhaver of winkelier 
vragen nog op een andere manier aan te tonen dat iemand aan de 
uitzonderingsgrond voldoet. We hebben handhavers en winkeliers gevraagd dat 
met respect te doen, omdat we verwachten dat het overgrote deel van de mensen 
dat ervoor kiest een faceshield te dragen daadwerkelijk onder de uitzondering 
valt. 
 
Het hierboven genoemde kaartje is ontworpen zodat cliënten deze eenvoudig 
kunnen downloaden om te tonen dat ze tot de uitzondering behoren. Deze is te 
vinden op de website van Vilans, waar ook de belangrijkste punten rondom de 
uitzondering in begrijpelijke taal zijn opgenomen. Op deze website staat 
bovendien nog meer informatie gebundeld, specifiek voor mensen met een 
beperking in coronatijd. 
 
Ten aanzien van de partijen die de mondkapjesplicht controleren of daarop 
handhaven zijn ook verschillende acties in gang gezet. Er is gesproken met OV-
bedrijven, Politie, Openbaar Ministerie, Schiphol en de Koninklijke Marechaussee 
over de handhaving op de uitzondering. Ook is informatie over de uitzondering 
aan hen beschikbaar gesteld om te delen met hun achterbannen.  
Daarnaast is door MKB-Nederland en de Raad Nederlandse Detailhandel informatie 
verspreid onder ondernemers, zoals winkeliers. Bovendien zijn enkele grote 
landelijke winkelketens, waarover wij signalen kregen dat mensen die onder de 
uitzondering vallen de toegang werden geweigerd, rechtsreeks door het ministerie 
van VWS benaderd.  
Tevens is er breed ingestoken communicatie over de uitzondering gedeeld met: 
• Cliënten- en patiëntenorganisaties; 
• Koepels van zorgaanbieders; 
• Het algemene publiek. 
 
Hoe verhoudt zich de eis tot het aannemelijk maken van de ziekte of beperking tot 
de bescherming van bijzondere persoonsgegevens, zoals medische gegevens?  
Pagina 13 van 13
 

 
wensen van de eilanden tot wijzigingen in de regelingen snel bij VWS terecht 
komen zodat deze kunnen worden bezien. Dit borgt een goede samenwerking met 
de eilanden die specifiek is toegesneden op de stand van de virusbestrijding daar. 
Mocht het in geval van spoed toch nodig zijn om tijdelijk bij noodverordening 
maatregelen te treffen die nog niet zijn neergelegd in de ministeriële regelingen, 
dan biedt artikel 58ca Wpg daarvoor een grondslag.  
Op grond van artikel 58e, vijfde lid, Wpg, kan de gezaghebber de bevoegdheid 
krijgen om maatregelen aan en uit te zetten die reeds in de regeling zijn 
opgenomen. Artikel 58ca Wpg biedt daarentegen een grondslag om ingeval van 
spoed, tijdelijk bij noodverordening, maatregelen te treffen ter bestrijding van de 
epidemie die nog niet zijn neergelegd in de ministeriële regeling.  
 
Vragen en opmerkingen van de leden van de PvdA-fractie 
 
Kunt u nogmaals helder definiëren wat een publieke plaats is en wat een publieke 
binnenruimte is?  
 
Antwoord 
In deze regeling is een publieke binnenruimte gedefinieerd als een ‘publieke 
plaats, met uitzondering van erven behorend bij een voor het publiek openstaand 
gebouw’. Aan het begrip publieke plaats komt in de regeling dezelfde betekenis 
toe als in artikel 58a Wpg. Daar wordt wat betreft het begrip ‘voor het publiek 
openstaand gebouw” verwezen naar de definities daarvan die de wet reeds kent. 
Naar aanleiding van de consultatiereacties op de regelingen is in de toelichting op 
de regelingen verduidelijkt wat wordt verstaan onder ‘publieke plaats’ en ‘publieke 
binnenruimte’. Er is geen uitputtende lijst voorbeelden van gebouwen die voor het 
publiek toegankelijk zijn, omdat dit nu eenmaal afhangt van de omstandigheden 
1
van het geval. Zoals in de memorie van toelichting bij de Twm is opgenomen , 
komt het neer op de vraag of een gebouw voor eenieder zonder aanzien des 
persoons openstaat. Over de vraag of een gebouw voor het publiek openstaat of 
niet is veel jurisprudentie verschenen. Deze jurisprudentie zal overeenkomstig van 
toepassing zijn in het kader van hoofdstuk Va Wpg. Een gebouw kan verder zowel 
publieke als besloten onderdelen hebben. Hierbij valt te denken aan een kantoor 
dat alleen open staat voor medewerkers, maar waarin zich ook een verdieping 
bevindt met voor het publiek openstaande eet- en drinkgelegenheden. 
 
De mondkapjesplicht wordt uitgebreid naar een publieke binnenruimte. Welke 
vorm van constructie maakt een aan de weg gelegen bushalte een publieke 
binnenruimte?  
 
Antwoord 
Een aan de weg gelegen bushalte is geen publieke binnenruimte. Wel geldt daar 
de mondkapjesplicht op grond van artikel 2a.1 van de Regeling aanvullende 
mondkapjesverplichtingen covid-19. Dat artikel regelt namelijk dat personen van 
dertien jaar en ouder een mondkapje dragen in een halteplaats. 
 
De leden kunnen zich goed voorstellen dat er bij velen nog interpretatievragen 
leven. De realiteit is immers altijd complexer dan in regelingen kan worden 
voorzien en vervat. Waar kunnen burgers, organisaties en handhavers terecht met 
interpretatievragen?  
 Pagina 13 van 13
1
 Kamerstukken II 2019/20, 35526, nr. 3, p. 76. 

 
Antwoord 
Het Openbaar Ministerie heeft in het beleidskader bepaald dat de strafrechtelijke 
handhaving zich met name zal richten op plaatsen waar veel publiek aanwezig is 
alsmede op plaatsen waar personen niet willen voldoen aan het verzoek van 
exploitanten of ondernemers om te voldoen aan de plicht tot het dragen van een 
mondkapje. Een overtreding wordt bestraft met een boete van 95 euro; voor 
minderjarigen tot en met 15 jaar wordt de boete gehalveerd. Waarschuwingen 
worden genoteerd, zodat recidive kan worden herkend. 
Van de plicht worden uitgezonderd personen die wegens een beperking of ziekte 
geen mondkapje kunnen dragen. Handhavers zijn geïnstrueerd personen die geen 
mondkapje dragen te vragen naar de reden daarvan. In geval men een ziekte of 
beperking aanvoert, kan de burger of reiziger door de handhaver worden 
gevraagd dit aannemelijk te maken, bijvoorbeeld met een logisch relaas, het 
tonen van medicijnen of een medische verklaring, of anderszins. Zoals toegelicht 
op www.rijksoverheid.nl is in overleg met cliëntenorganisaties een kaartje 
ontwikkeld voor mensen die vanwege ziekte of beperking geen mondkapje dragen. 
De verbalisant heeft de professionele ruimte om te beoordelen of er al dan niet 
terecht aanspraak op deze uitzondering wordt gemaakt.    
 
Bestaat er een bepaalde termijn waarbinnen het mondkapje opgezet kan worden 
bij bijvoorbeeld een bushalte zonder het risico op verbaliseren?  
 
Antwoord 
Het is de bedoeling van de regelgeving om een mondkapje op te hebben op het 
moment waarop de plaats waar de plicht geldt wordt betreden. 
 
Wie wordt er verantwoordelijk voor de handhaving van de publieke binnenruimte? 
Is er een rol weggelegd voor de beheerders van gebouwen of instellingen en, zo 
ja, welke? Als dit laatste het geval is, vinden deze leden dit een punt van grote 
zorg. Zij verzoeken u dit goed te motiveren.  
 
Antwoord 
Het opstellen en naleven van protocollen door brancheorganisaties, besturen en 
andere betrokkenen kan een belangrijke bijdrage leveren aan de feitelijke 
naleving van de regels. Een beheerder van een publieke binnenruimte is niet 
verplicht om handhavend op te treden als de bezoeker geen mondkapje draagt, 
maar heeft wel de mogelijkheid mensen te wijzen op de verplichting om een 
mondkapje te dragen en mensen zonder mondkapje te weren. Ook hierbij geldt de 
uitzondering voor personen die wegens een beperking of ziekte geen mondkapje 
kunnen dragen. Handhavend optreden in de vorm van beboeting van overtreders 
is voorbehouden aan de overheidshandhavers. 
 
Overweegt u wijzigingen in de handhaving van de reeds bestaande maatregelen? 
 
Antwoord 
Met de Twm is de juridische grondslag voor vele maatregelen gewijzigd. Er wordt 
geen wijziging van de handhaving overwogen voor de maatregelen die gelijk zijn 
gebleven aan de maatregelen onder het regime van de regionale 
noodverordeningen. 
 
Ten aanzien van de mondkapjesplicht vragen de PvdA-fractieleden of de regeling 
Pagina 13 van 13
ook van toepassing is op het voortgezet speciaal onderwijs. Op welke wijze geldt 

 
Volksgezondheid, Welzijn en Sport en de gezaghebber van het betreffende eiland, 
waarin afspraken zijn gemaakt over de procedure voor het aan- en uitzetten van 
maatregelen en de wijze waarop de eilanden hun wensen kenbaar kunnen maken 
aan VWS zodat deze kunnen worden afgewogen bij het vaststellen van de 
toekomstige ministeriële regelingen. 
Pagina 13 van 13

