> Retouradres Postbus 20011 2500 EA Den Haag
Directoraat-Generaal 
Aan de Voorzitter van de Tweede Kamer der Staten-
Koninkrijksrelaties
Generaal 
Ministerie van Binnenlandse 
Zaken en Koninkrijksrelaties
Postbus 20018
2500 EA  DEN HAAG
Turfmarkt 147
Postbus 20011
2500 EA Den Haag
Kenmerk
2020-0000762732
Uw kenmerk
Bijlage(n)
4
Datum 22 december 2020
Betreft Akkoord derde tranche liquiditeitssteun Sint Maarten
Middels deze brief informeer ik uw Kamer over de overeenstemming die Sint 
Maarten en Nederland hebben bereikt over de derde tranche liquiditeitssteun 
2020, in combinatie met een pakket aan maatregelen dat gericht is op het 
realiseren van structurele hervormingen in Sint Maarten. Tevens beantwoord ik in 
deze brief de vragen gesteld door het lid Van Raak (SP) over de vergelijkingen die 
door Sint Maartense parlementariërs zijn gemaakt tussen mijzelf en Escobar, 
Napoleon en Hitler (ingezonden op 16 december jl., met kenmerk 2020Z25129). 
 
Liquiditeitssteun Sint Maarten 
Sint Maarten ontvangt sinds april 2020 liquiditeitssteun van Nederland om de 
gevolgen van de pandemie voor de bevolking, het bedrijfsleven en de 
werkgelegenheid op Sint Maarten te beperken. Deze liquiditeitssteun is sinds mei 
2020 (tweede tranche liquiditeitssteun 2020) niet meer vrijblijvend. Er worden 
voorwaarden aan gekoppeld, die tot doel hebben de financieel-economische 
weerbaarheid van Sint Maarten te vergroten. Over de strekking van deze 
1
voorwaarden heb ik uw Kamer regelmatig geïnformeerd .  
 
In de Rijksministerraad van 10 juli jl. lag de besluitvorming voor over de derde 
tranche liquiditeitssteun 2020. Hierover kon niet direct overeenstemming worden 
bereikt. Enerzijds omdat Sint Maarten nog niet voldaan had aan de voorwaarden 
die aan de tweede tranche liquiditeitssteun waren gesteld en anderzijds omdat 
Sint Maarten niet kon instemmen met de voorwaarden die door Nederland aan de 
2
derde tranche liquiditeitssteun werden gesteld .  
 
Politieke steun 
Nederland en Sint Maarten hebben de afgelopen weken gesprekken gevoerd over 
de voorwaarden voor de derde tranche liquiditeitssteun. Nadat op ambtelijk 
niveau overeenstemming was bereikt, heb ik minister-president Jacobs laten 
weten dat een akkoord alleen mogelijk zou zijn als er op Sint Maarten voldoende 
politieke steun is hiervoor, niet alleen in het kabinet maar ook in de Staten.  
Het samenwerkingstraject dat onze twee landen met elkaar aangaan, heeft alleen 
kans op succes wanneer alle partijen bereid zijn zich hiervoor in te zetten.  
 
1
 Kamerstuk 35 240 
2
 Kamerstuk 35 240, nr. 106 
Pagina 1 van 5

Directoraat-Generaal 
Koninkrijksrelaties
Ministerie van Binnenlandse 
Zaken en Koninkrijksrelaties
 Kenmerk
2020-0000762732
Tevens stemde Sint Maarten in de Rijksministerraad van 18 december jl. in met 
het aanpassen van de Rijkswet financieel toezicht en het definitief bekrachtigen 
en met terugwerkende kracht uitvoeren van de voorwaarden van de tweede 
tranche liquiditeitssteun in de Staten van Sint Maarten. Ten slotte stemde Sint 
Maarten ermee in om maximale transparantie te bieden en gehoor te geven aan 
alle verzoeken van het Cft omtrent informatieverstrekking met betrekking tot de 
overheidsentiteiten.  
 
Budgettaire gevolgen liquiditeitssteun 
De instemming van Sint Maarten met de genoemde set voorwaarden maakte voor 
de Rijksministerraad de weg vrij om mij te machtigen om over te gaan tot het 
verstrekken van een derde tranche liquiditeitssteun van ANG 61,2 mln. voor de 
periode van 1 juli tot en met 31 december 2020. Dit bedrag zal zo snel mogelijk 
na het ondertekenen van de onderlinge regeling op 22 december jl. worden 
overgeboekt. Tevens wordt begin 2021 een voorschot op de vierde tranche 
liquiditeitssteun verstrekt van ANG 8,7 mln. Dit naar aanleiding van advies van 
het Cft van 8 december jl., waarin wordt vastgesteld dat Sint Maarten voor de 
eerste zes weken van 2021 een liquiditeitstekort zal kennen  
van ANG 8,7 mln. Daarom adviseert het Cft Sint Maarten voor deze periode een 
voorschot te verlenen van ANG 8,7 mln., vooruitlopend op besluitvorming over 
verstrekking van de vierde tranche liquiditeitssteun, welke is voorzien tijdens de 
Rijksministerraad van 12 februari 2021. Ook aan Aruba wordt een dergelijk 
voorschot verleend, waarover ik u separaat heb geïnformeerd. 
 
Eveneens besloot de Rijksministerraad tot verlenging van de bulletlening 2010-
2020 van ANG 49,9 mln., waarbij de lening wordt omgezet in een onderhandse 
lineaire lening met een duur van 15 jaar (te beginnen op 15 oktober 2020), tegen 
nul rentepercentage, waarbij de eerste drie jaar vrij van aflossing zijn. 
 
De derde tranche liquiditeitssteun van € 30,6 mln. is reeds bij Najaarsnota 
begroot en wordt nog in 2020 verstrekt aan Sint Maarten. De budgettaire 
gevolgen van het voorschot op de vierde tranche en van het toegelichte 
investeringspakket worden in een incidentele suppletoire begrotingswet in januari 
aan u voorgelegd. Normaliter wordt nieuw beleid in uitvoering genomen nadat de 
Staten-Generaal de begrotingswet heeft geautoriseerd. Aangezien uitstel van 
uitvoering van het verstrekken van de vierde tranche liquiditeitssteun niet kan 
wachten tot formele autorisatie van beide Kamers der Staten-Generaal, zal het 
kabinet deze tranche begin 2021 uitkeren aan Sint Maarten. Hiermee wordt 
gehandeld conform artikel 2.27, tweede lid, van de Comptabiliteitswet 2016. Het 
investeringspakket wordt pas na autorisatie van beide Kamers der Staten-
Generaal in uitvoering genomen. 
 
De toetsingskaders risicoregelingen voor de derde en vierde tranche en voor de 
verlengede lening zijn als bijlagen bij deze brief gevoegd. 
 
Investeringen  
Met de instemming van Rijkswet Caribisch orgaan voor hervorming en 
ontwikkeling (COHO) en de ondertekening die de regeringen van Sint Maarten en 
Pagina 2 van 5

Directoraat-Generaal 
Koninkrijksrelaties
Ministerie van Binnenlandse 
Zaken en Koninkrijksrelaties
Het kabinet is tot slot van oordeel dat een functionerende rechtsstaat Kenmerk
2020-0000762732
voorwaardelijk is voor economische ontwikkeling, bijdraagt aan houdbare 
overheidsfinanciën en toeziet op de rechtmatigheid van bestedingen. Daarom stelt 
het structureel middelen beschikbaar voor de uitvoering van maatregelen 
opgenomen in het landspakket, gericht op de versterking van de rechtsstaat van 
Sint Maarten. Zo zal er structureel een bedrag oplopend tot € 2,7 mln. vrijkomen 
voor nadere ondersteuning door de Koninklijke Marechaussee en de Douane bij de 
versterking van het grenstoezicht. Er zal worden voortgebouwd op de basis die 
gelegd is met de onderlinge regeling versterking grenstoezicht Sint Maarten. De 
middelen voor de Kustwacht Caribisch Gebied zijn al vrijgekomen met het 
akkoord van Curaçao en dienen ook ter versterking van de maritieme grenzen van 
Sint Maarten. 
  
 
De staatssecretaris van Binnenlandse Zaken en Koninkrijksrelaties, 
 
 
 
 
 
 
 
drs. R.W. Knops
Pagina 2 van 5

