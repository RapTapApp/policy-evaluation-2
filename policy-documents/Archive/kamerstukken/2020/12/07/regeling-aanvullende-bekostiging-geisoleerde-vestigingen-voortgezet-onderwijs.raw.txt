Regeling van de Minister voor Basis- en Voortgezet Onderwijs en Media van  
nr. VO/xxxxxxxx, houdende regels voor de verstrekking van aanvullende bekostiging 
voor geïsoleerde vestigingen in het voortgezet onderwijs (Regeling aanvullende 
bekostiging geïsoleerde vestigingen vo) 
 
De Minister voor Basis- en Voortgezet Onderwijs en Media, 
 
Gelet op artikel 82 van de Wet op het voortgezet onderwijs en artikel 2.2.3 van de Wet educatie en 
beroepsonderwijs; 
 
Besluit: 
 
Artikel 1. Begripsbepalingen 
In deze regeling wordt verstaan onder: 
BAG: basisregistratie adressen en gebouwen als bedoeld in artikel 2 van de Wet basisregistratie 
adressen en gebouwen; 
bevoegd gezag: bevoegd gezag als bedoeld in artikel 1 van de wet; 
brede scholengemeenschap: scholengemeenschap voor voortgezet onderwijs waarop de 
schoolsoorten vwo, havo, mavo en vbo worden aangeboden, al dan niet in combinatie met pro; 
havo: hoger algemeen voortgezet onderwijs als bedoeld in artikel 8 van de wet; 
hemelsbreed gemeten afstand: geografische afstand tussen vestigingen op basis van de 
adresgegevens opgenomen in de Basisregistratie Instellingen en de bijbehorende coördinaten uit 
de BAG; 
leerling: leerling als bedoeld in artikel 8 van het Besluit bekostiging WVO 2021; 
mavo: middelbaar algemeen voortgezet onderwijs als bedoeld in artikel 9 van de wet; 
minister: Minister voor Basis- en Voortgezet Onderwijs en Media; 
pro: praktijkonderwijs als bedoeld in artikel 10f van de wet; 
scholengemeenschap: scholengemeenschap als bedoeld in artikel 1 van de wet; 
school: school voor voortgezet onderwijs als bedoeld in artikel 1 van de wet, waaronder begrepen 
het voorbereidend beroepsonderwijs in een agrarisch opleidingscentrum als bedoeld in artikel 1.3.3 
van de Wet educatie en beroepsonderwijs; 
teldatum: 1 oktober voorafgaand aan het jaar waarvoor de aanvullende bekostiging wordt 
verstrekt; 
vbo: voorbereidend beroepsonderwijs als bedoeld in artikel 10a van de wet of voorbereidend 
beroepsonderwijs in een agrarisch opleidingscentrum als bedoeld in artikel 1.3.3 van de Wet 
educatie en beroepsonderwijs; 
vestiging: hoofdvestiging als bedoeld in artikel 73a van de wet of nevenvestiging als bedoeld in 
artikel 73b van de wet; 
voortgezet onderwijs: voortgezet onderwijs als bedoeld in artikel 1 van de wet; 
vwo: voorbereidend wetenschappelijk onderwijs als bedoeld in artikel 7 van de wet; 
wet: Wet op het voortgezet onderwijs. 
 
Artikel 2. Reikwijdte 
1. De minister verstrekt aan een bevoegd gezag aanvullende bekostiging ten behoeve van 
geïsoleerde vestigingen in het voortgezet onderwijs. De aanvullende bekostiging bestaat uit: 
a. een toeslag voor geïsoleerde vestigingen; en 
b. eventueel een extra toeslag voor kleine geïsoleerde brede scholengemeenschappen of 
kleine brede geïsoleerde vestigingen van brede scholengemeenschappen. 
2. De aanvullende bekostiging kan slechts worden verstrekt voor vestigingen die voldoen aan de 
voorwaarden, bedoeld in artikel 2, eerste lid, van het Besluit bekostiging WVO 2021. 
3. Bovendien wordt geen aanvullende bekostiging verstrekt voor vestigingen die reeds op grond 
van artikel 2 van de Regeling aanvullende bekostiging vo-scholen in uitzonderlijke omstandigheden 
voor aanvullende bekostiging in aanmerking komen. 
 
Artikel 3. Afbakening geïsoleerde vestiging 
1. Een geïsoleerde vestiging voldoet aan ten minste één van de twee voorwaarden: 
a. op de teldatum wordt op de vestiging één of meer van de schoolsoorten vwo, havo, 
mavo, vbo of pro aangeboden en de vestiging ligt op minimaal 8 kilometer hemelsbreed 

b. op de vestiging wordt onderwijs in de schoolsoorten vwo, havo, mavo en vbo 
aangeboden, bedoeld in artikel 3, tweede lid, alsmede onderwijs in het eerste en tweede 
leerjaar van het voortgezet onderwijs, bedoeld in artikel 3, derde lid; 
c. de vestiging ligt op minimaal 8 kilometer hemelsbreed gemeten afstand af van een 
andere vestiging waarop één of meer van de schoolsoorten vwo, havo, mavo en vbo 
worden aangeboden; en 
d. de vestiging ligt op minimaal 8 kilometer hemelsbreed gemeten afstand af van een 
andere vestiging waarop het eerste en tweede leerjaar van het voortgezet onderwijs 
worden aangeboden. 
2. De hoogte van de extra toeslag, bedoeld in het eerste lid, wordt berekend overeenkomstig de 
formule Y = A * (1.200 - LLY), waarbij:  
Y = de extra toeslag voor kleine brede geïsoleerde vestigingen van brede scholengemeenschappen; 
A = xx procent van het bedrag per leerling, bedoeld in artikel 2, tweede lid, onderdeel a, van de 
Regeling bekostiging vo-scholen, waarbij de uitkomst wordt afgerond op twee decimalen; 
LLY = het aantal leerlingen dat als werkelijk schoolgaand op de vestiging op de teldatum staat 
ingeschreven. 
3. Indien het aantal leerlingen op de vestiging lager ligt dan 900, wordt in afwijking van het aantal 
dat volgt uit LLY gerekend met een aantal van 900 leerlingen. 
 
Artikel 7. Beschikking en betaling 
1. De aanvullende bekostiging, bedoeld in de artikelen 4, 5 en 6, wordt jaarlijks ambtshalve 
uiterlijk in de maand mei verstrekt. 
2. De aanvullende bekostiging wordt uiterlijk in de maand december van het jaar waarop de 
bekostiging betrekking heeft gewijzigd vastgesteld en wordt berekend op basis van: 
a. het definitieve aantal leerlingen dat op de teldatum stond ingeschreven bij de school; en 
b. de bijdrage voor loon- en prijsontwikkeling. 
3. De minister betaalt de aanvullende bekostiging ineens. 
 
Artikel 8. Besteding en verantwoording 
1. Het bevoegd gezag besteedt de aanvullende bekostiging, bedoeld in de artikelen 4, 5 en 6, 
overeenkomstig artikel 99 van de wet. 
2. De verantwoording van de aanvullende bekostiging geschiedt in de jaarverslaggeving 
overeenkomstig de Regeling jaarverslaggeving onderwijs. 
 
Artikel 9. Inwerkingtreding 
De regeling treedt in werking met ingang van 1 januari 2022. 
 
Artikel 10. Citeertitel 
Deze regeling wordt aangehaald als: Regeling aanvullende bekostiging geïsoleerde vestigingen vo. 
 
Deze regeling zal met de toelichting in de Staatscourant worden geplaatst. 
 
De Minister voor Basis- en Voortgezet Onderwijs en Media, 
 
 
 
 
 
Arie Slob 
  

Er wordt gesproken over het eerste en tweede leerjaar van het voortgezet onderwijs, omdat 
leerlingen in de eerste twee leerjaren vaak in heterogene klassen zitten. In dergelijke klassen zijn 
leerlingen niet altijd naar een specifieke schoolsoort te herleiden, omdat de selectie voor een 
bepaald niveau nog even wordt uitgesteld. Voor de uitvoering van deze regeling wordt gekeken 
naar de vraag of er op de vestiging leerlingen staan ingeschreven in het eerste en tweede leerjaar 
van het voortgezet onderwijs, ongeacht de schoolsoort. 
 
In de uitvoering van deze regeling wordt geen onderscheid gemaakt tussen de verschillende 
leerwegen en profielen in het vmbo. De basisberoepsgerichte en kaderberoepsgerichte leerweg 
worden samen tot het vbo gerekend. De theoretische leerweg wordt tot het mavo gerekend. De 
gemengde leerweg wordt niet als een aparte schoolsoort beschouwd. Een vestiging kan dus niet 
geïsoleerd liggen voor de gemengde leerweg in het vmbo. Verder wordt binnen het vwo geen 
onderscheid gemaakt tussen atheneum en gymnasium. Tot slot wordt bij het bepalen of een 
vestiging geïsoleerd is of niet geen rekening gehouden met denominatie. 
 
Bij de genoemde kilometerafstanden van 8 en 20 kilometer geldt een harde grens, waarbij wordt 
afgerond naar beneden. Er is pas sprake van een geïsoleerde ligging als er sprake is van een 
hemelsbreed gemeten afstand van minimaal 8 of 20 kilometer. De hemelsbreed te meten afstand 
2 2
wordt bepaald met de formule √((x1 – x2) + (y1 – y2) ). Hierin zijn x1 en y1 de BAG-coördinaten 
3
van het ene adres en x2 en y2 de BAG-coördinaten van het andere adres. Onderstaande figuur 
verduidelijkt deze formule met een voorbeeld van de hemelsbrede afstand tussen Utrecht en 
Groningen: 
 
 
                                                 
3
 Het adres van elk schoolgebouw in Nederland is in de BAG van geodetische coördinaten voorzien. De website 
van de BAG heeft het volgende adres: https://bagviewer.kadaster.nl. Daarin is zichtbaar dat elke BAG-locatie 
een x en een y-coördinaat heeft (waarde in daadwerkelijke meters vanaf een punt van oorsprong). 

van de scholengemeenschap minder dan 1.200 leerlingen. Deze kleine brede scholengemeenschap 
is geïsoleerd als deze kleine brede scholengemeenschap minimaal één geïsoleerde vestiging heeft. 
 
Binnen het voortgezet onderwijs is het een breed gedeelde ervaring dat dat brede 
scholengemeenschappen financieel kwetsbaar worden als zij onder de 1.200 leerlingen komen. De 
vaste kosten voor het in stand houden van een breed onderwijsaanbod kunnen dan niet meer door 
de inkomsten worden gedekt (de klassen zijn bijvoorbeeld een stuk kleiner dan gemiddeld). Als 
een brede scholengemeenschap onder de 1.200 leerlingen komt, is dat in beginsel een goede 
stimulans voor vergaande samenwerking dan wel fusie met andere scholen. Als er echter geen 
andere scholen in de regio zijn, zijn die mogelijkheden er niet. Dan komt deze brede 
scholengemeenschap in aanmerking voor een extra toeslag. 
 
De extra toeslag bestaat uit een bedrag per leerling. Daarbij geldt een omgekeerd evenredige 
systematiek, waarbij de totale extra toeslag toeneemt naarmate het leerlingenaantal op 
schoolniveau verder onder de 1.200 leerlingen zakt. Bij een leerlingenaantal van 1.199 wordt één 
keer het bedrag per leerling verstrekt, bij 1.198 leerlingen twee keer het bedrag per leerling, etc. 
Dit loopt door tot en met 900 leerlingen. Dan wordt 300 keer het bedrag per leerling verstrekt. Als 
het leerlingenaantal op de school onder de 900 leerlingen zakt, wordt voor deze extra toeslag het 
aantal van 900 leerlingen constant gehouden. De extra toeslag wordt dus voor maximaal 300 
leerlingen verstrekt. Voor budgettaire beheersbaarheid van de regeling is het wenselijk dat de 
extra toeslag een plafond per school kent.  
 
Het bedrag per leerling is gelijk aan een percentage van het bedrag per leerling zoals vastgelegd in 
artikel 2, tweede lid, onderdeel a, van de Regeling bekostiging vo-scholen. Dat is het reguliere 
bekostigingsbedrag voor leerlingen in het algemeen vormend onderwijs.  
 
Er is bewust gekozen voor een extra bedrag per leerling en niet voor vaste bedragen per school. Bij 
vaste bedragen per school is het onontkoombaar om met een gestaffeld systeem te werken. Eén 
leerling meer of minder kan dan het verschil betekenen tussen een extra vast bedrag of niet. Dat 
brengt ongewenste prikkels met zich mee. Door te kiezen voor een bedrag per leerling, loopt de 
extra toeslag geleidelijk mee met de daling van het aantal leerlingen. Als er sprake is van toename 
van het aantal leerlingen, neemt de extra toeslag juist geleidelijk af. 
 
Extra toeslag voor kleine brede geïsoleerde vestigingen van brede scholengemeenschappen 
Het kan voorkomen dat een kleine geïsoleerde vestiging met een breed onderwijsaanbod geen 
zelfstandige school met een eigen BRIN-nummer is, maar een onderdeel van een school met in 
totaal meer dan 1.200 leerlingen. Dergelijke kleine brede geïsoleerde vestigingen zijn van groot 
belang voor het behoud van het laatste brede onderwijsaanbod in de regio. Daarom komen ook 
deze vestigingen in aanmerking voor de extra toeslag voor kleine geïsoleerde brede 
scholengemeenschappen, als deze vestiging voldoet aan de volgende voorwaarden: 
 
 op het niveau van de scholengemeenschap is er op de teldatum sprake van minstens 1.200 
leerlingen ; 
 op de vestiging zijn op de teldatum minder dan 1.200 leerlingen ingeschreven; 
 op de vestiging wordt afsluitend onderwijs gegeven van vwo tot en met vbo (dus tot en 
met het eindexamen) en onderwijs in het eerste en tweede leerjaar van het voortgezet 
onderwijs; en 
 binnen een straal van 8 kilometer zijn er geen andere vestigingen waar deze vier 
schoolsoorten en het eerste en tweede leerjaar van het voortgezet onderwijs worden 
aangeboden. 
 
Bij het bepalen of er binnen een straal van 8 kilometer geen andere vestigingen zijn waarop er 
sprake is van vervangend aanbod, maakt het niet uit of dit vestigingen van dezelfde school dan wel 
van hetzelfde bevoegd gezag zijn of niet. 
 
De extra toeslag voor deze vestigingen is gelijk aan de systematiek voor de extra toeslag voor 
kleine scholengemeenschappen, met dien verstande dat voor het bepalen van de hoogte van de 
toeslag wordt gekeken naar het aantal leerlingen op deze specifieke vestigingen. Als het aantal 

Artikelen 5 en 6 
Deze artikelen zien op de tweede component van deze regeling, namelijk de extra toeslag voor 
kleine geïsoleerde brede scholengemeenschappen. In artikel 5 wordt het begrip ‘kleine geïsoleerde 
brede scholengemeenschap’ afgebakend en wordt de hoogte van de extra toeslag voor kleine 
geïsoleerde brede scholengemeenschappen vastgelegd. Artikel 6 ziet op de extra toeslag voor 
kleine brede geïsoleerde vestigingen van brede scholengemeenschappen. In dit artikel worden 
allereerst de voorwaarden geschetst waar kleine brede geïsoleerde vestigingen van brede 
scholengemeenschappen aan moeten voldoen om voor deze extra toeslag in aanmerking te komen. 
Vervolgens wordt in dat artikel de hoogte van deze extra toeslag vastgelegd. Voor een nadere 
toelichting op deze punten wordt verwezen naar de algemene toelichting bij deze regeling. 
 
Artikel 7 
Dit artikel bepaalt dat de aanvullende bekostiging ieder jaar in het voorjaar wordt beschikt en 
betaald, op basis van de voorlopige leerlingentelling van 1 oktober het jaar daarvoor. In het najaar 
vindt herrekening van deze bekostiging plaats. Aanleiding hiervoor kan zijn dat het definitieve 
leerlingenaantal na accountantscontrole anders is dan de voorlopige telling. Ook kunnen de 
bekostigingsbedragen in de Regeling bekostiging vo-scholen, die bepalend zijn voor de hoogte van 
de aanvullende bekostiging vanuit deze regeling, zijn aangepast als gevolg van de kabinetsbijdrage 
voor loon- en prijsontwikkeling. 
 
Artikel 8 
De aanvullende bekostiging, die op grond van deze regeling aan het bevoegd gezag wordt 
verstrekt, moet worden besteed overeenkomstig artikel 99 van de wet. Er hoeft over de besteding 
hiervan geen aparte verantwoording plaats te vinden. 
 
Artikel 9 
De regeling treedt in werking op 1 januari 2022. Dat is gelijktijdig met de inwerkingtreding van het 
vereenvoudigde bekostigingsmodel voor het voortgezet onderwijs.  
 
De Minister voor Basis- en Voortgezet Onderwijs en Media, 
 
 
 
 
 
Arie Slob 
 

