 
 
 
 
> Retouradres Postbus 20701 2500 ES Den Haag 
 
de Voorzitter van de Tweede Kamer Ministerie van Defensie 
 
der Staten-Generaal 
Plein 4 
MPC 58 B 
Plein 2 
Postbus 20701 
2511 CR Den Haag  
2500 ES Den Haag 
www.defensie.nl 
 
 
 
 
 
 
 
Onze referentie 
BS2020025112 
Datum 18 december 2020 Afschrift aan 
de Voorzitter van de Eerste  
Rapportage internationale militaire samenwerking 2020 
Betreft 
Kamer der Staten-Generaal 
Binnenhof 22 
2513 AA Den Haag 
 
 
 
Bij beantwoording datum, 
onze referentie en betreft 
vermelden. 
Inleiding  
Hierbij informeer ik u, mede namens de staatssecretaris van defensie, over de 
stand van zaken van de internationale militaire samenwerking. In deze 
rapportage ga ik in op de belangrijkste ontwikkelingen in 2020 bij de strategische 
partners van Defensie, te weten België, Luxemburg, Duitsland, Frankrijk, 
Noorwegen, het Verenigd Koninkrijk en de Verenigde Staten. Zoals al 
aangekondigd in de Defensienota 2018 (Kamerstuk 34919, nr. 32), is Nederland 
nog intensiever gaan samenwerken met deze strategische partners. Deze 
samenwerking sluit aan bij de Defensievisie 2035, waarin staat dat Defensie 
intensiever wil samenwerken met defensieorganisaties in Europa en een 
betrouwbare partner wil zijn. Tevens geef ik een toelichting op de samenwerking 
in EU-, NAVO- en VN-verband. In verband met de COVID-19 crisis waren fysieke 
ontmoetingen in 2020 nagenoeg onmogelijk en hebben zoveel mogelijk 
gesprekken en activiteiten op alternatieve wijze doorgang gevonden. De 
defensiesamenwerking met strategische partnerlanden is, ondanks de COVID-
pandemie, bestendigd.  
 
België en Luxemburg 
In 2020 bedroeg het Belgisch defensiebudget ongeveer €4,76 miljard. Dat komt 
neer op circa 1,1% van het BBP. Dat is ten opzichte van 2019 een ophoging van 
ongeveer €0,5 miljard. De regering streeft naar een groeipad tot 1,24% in 2025. 
De verwachting is dat het defensiebudget in 2021 ook zal stijgen, maar de 
omvang is nog onderwerp van politieke discussie.  
 
Op 1 oktober is in België een nieuwe Federale Regering gevormd. De Belgische 
regering pleit voor een ‘effectieve Europese defensie’ met een solide industriële 
basis ten behoeve van de Europese strategische autonomie, maar de NAVO blijft 
de hoeksteen van het veiligheidsbeleid. Er blijft behoefte aan meer capaciteit om 
aan militaire inzet te kunnen doen. De nucleaire taak van België krijgt meer 
aandacht van deze regering. Zonder afbreuk te doen aan de Belgische 
engagementen en verplichtingen binnen de NAVO, zal België zich actief blijven 
inzetten voor nucleaire ontwapening en non-proliferatie op mondiaal niveau. 
 
 
 Pagina 1 van 16 
 

 
budgetophoging voor de Luxemburgse Earth Observation Satellite capaciteit die 
 
de komende jaren opgezet zal worden. 
 
  
Luxemburg is voor Nederland een belangrijke partner en medestander op het 
 
gebied van climate & defence. Beide landen onderkennen het belang en de 
urgentie van de invloed van klimaatverandering op de veiligheid van de landen in  
Europa. De nauwe samenwerking met België en Luxemburg verliep ook in 2020 
voorspoedig. De drie landen vormen al lang een zeer hecht 
samenwerkingsverband. Op het gebied van defensie is de BENELUX Steering 
Group het voornaamste instrument voor de verkenning en opzet van verdere 
samenwerking.   
 
Duitsland 
De Duitse defensie-uitgaven zijn de afgelopen jaren aanzienlijk verhoogd. De 
uitgaven zijn gestegen van €34,75 miljard in 2014 tot (naar verwachting) €51,5 
miljard in 2020. In 2020 komen de defensie-uitgaven neer op 1,57% van het BBP 
(mede vanwege de door COVID-19 veroorzaakte daling van het BBP) en daarvan 
wordt 16,83% besteed aan grote investeringen.  
   
De verhoging van het defensiebudget is noodzakelijk om de geplande 
modernisering van de krijgsmacht voort te zetten, de Trendwende der 
Bundeswehr. Doel is meer personeel, meer en moderner materieel en voldoende 
financiële middelen, zoals aangekondigd in de Duitse defensienota van 2016, het 
Weissbuch. Daarnaast is sinds 2018 de prioriteit van Duitsland gewisseld van 
expeditionaire operaties naar de verdediging van het bondgenootschappelijke 
grondgebied, zoals opgenomen in het beleidsdocument Konzeption der 
Bundeswehr. Hierin wordt onder andere het accent op afschrikking, veerkracht, 
operationele inzetbaarheid en verdere modernisering van de Bundeswehr gelegd.    
 
De basis voor de Duits-Nederlandse bilaterale samenwerking is opnieuw 
verankerd in de Declaration of Intent (DOI) van 2019. De DOI bevat als annex 
een Roadmap met een inventarisatie van zowel lopende als toekomstige 
samenwerkingsprojecten. De Roadmap is een levend document en wordt 
regelmatig aangepast. 
 
Voorts zijn in 2020 diverse belangrijke stappen gezet binnen deze samenwerking. 
Voorbeelden zijn samenwerking bij het verwerven van middelen voor 
elektronische oorlogvoering, samenwerking op het gebied van anti-tank 
systemen, samenwerking bij de vervanging van de Luchtverdedigings- en 
Commando fregatten en gezamenlijke verwerving van rupsvoertuigen voor de 
Mariniers met Zweden, Duitsland en het VK. Daarnaast wordt steeds gewerkt aan 
manieren om de strategische materieelsamenwerking te verbeteren. 
 
De Koninklijke Landmacht werkt zeer intensief samen met de Duitse landmacht. 
Dit is onder andere zichtbaar in vele gezamenlijke materieelprojecten. Met het 
oog op de toekomst heb ik mijn Duitse en Franse collega’s gevraagd om als 
waarnemer toe te mogen treden tot het programma Main Ground Combat System 
(MGCS). Het MGCS is een Duits-Frans programma dat een high-tech Europees 
hoofdwapensysteem ontwikkelt voor op het land. Dit vormt ook de eerste stap in 
de uitvoering van de motie Stoffer (Kamerstuk 35 570 X nr. 53). Op het verzoek 
heb ik een positieve reactie ontvangen. De details en voorwaarden worden 
komend jaar verder uitgewerkt. Daarnaast zijn er nog vele andere projecten 
waarvan Tactical Edge Networking (TEN) zeker noemenswaardig is. Het 
 
 Pagina 16 van 16 
 

 
Frankrijk speelt een leidende internationale rol in de Sahel. Dit komt onder meer 
 
tot uiting in een grote regionale militaire presentie en een sturende diplomatieke 
 
rol. In 2020 bracht de Franse minister van Defensie een aantal maal de  
Internationale Coalitie voor de Sahel bij elkaar voor overleg. De Sahel is voor 
 
Nederland een prioritaire regio. Defensie nam deel aan de bijeenkomsten van de 
Coalitie voor de Sahel en zal in 2021 een bijdrage leveren met twee stafofficieren  
aan de door Frankrijk geleide multinationale Taakgroep, genaamd Takuba, in 
Mali. Daarnaast draagt Nederland op verzoek van Frankrijk vanaf begin 2021 voor 
initieel een jaar deel met twee militairen aan het Partnership for Actions in West 
Afrika (PAWA), een samenwerkingsverband onder leiding van Frankrijk en 
gevestigd in Dakar (Senegal) met als doel om de coördinatie tussen alle militaire 
operaties en initiatieven te verbeteren en om het inlichtingenbeeld te verbeteren.  
 
In september en oktober 2020 vond de NAVO NRF-certificeringsoefening 
DYNAMIC MARINER 20 plaats voor de zuidkust van Frankrijk. Nederland nam deel 
aan deze oefening met een Amfibische Task Group (ATG) en een schip van de 
mijnendienst in het kader van de samenwerking tussen de Franse marine en de 
Admiraliteit Benelux. 
 
Franse, Britse en Nederlandse strijdkrachten hebben gedurende de eerste golf 
van COVID-19 besmettingen hun nationale inspanningen in het Caribisch gebied 
gecoördineerd. Op het Franse eiland Martinique was daartoe een militair 
coördinatiepunt ingericht, waar Defensie onderdeel van uitmaakte. Het 
coördinatiepunt is sinds eind mei 2020 niet meer operationeel. Ook binnen het 
European Intervention Initiative is veel aandacht besteed aan de COVID-19 
pandemie en zijn er bijeenkomsten georganiseerd om van gedachten te wisselen 
en informatie te delen. 
 
Noorwegen  
De Noorse regering blijft de strijdkrachten versterken en heeft een verhoging van 
het defensiebudget van ongeveer 3,5 miljard NOK (€0,5 miljard) tot 64,5 miljard 
NOK (€6,1 miljard) in 2021 voorgesteld. Dit is een reële stijging van 4,1% ten 
opzichte van de begroting van dit jaar en een reële stijging van 30% sinds 2013. 
 
Noorwegen heeft in oktober 2020 het NAVO-doel bereikt om 2% van het BBP 
(mede vanwege de door COVID-19 veroorzaakte daling van het BBP) aan 
Defensie te besteden. 
 
De Noorse regering heeft eind oktober 2020 een nieuw lange termijnplan voor 
Defensie aangeboden aan het parlement. Het plan omvat een budgetverhoging 
voor de komende acht jaar. In 2024 zullen de defensie-uitgaven stijgen tot 8,3 
miljard NOK (€0,8 miljard) boven het budget voor 2020. Het plan zet in op een 
aantal speerpunten. Zo begint de verdediging van Noorwegen buiten de 
territoriale grenzen en is de Noorse deelname aan NAVO-operaties en readiness 
forces een integraal onderdeel van de Noorse defensie inspanning. Daarnaast 
speelt Noorwegen een belangrijke rol in de NAVO door te opereren in en toezicht 
te houden op het Noordpoolgebied en op die manier bij te dragen aan ‘situational 
awareness’ van de NAVO. Daarnaast zijn aanwezigheid, trainingen en oefeningen 
van de bondgenoten in en nabij Noorwegen van fundamenteel belang. De 
hoofdfocus van de Noorse regering binnen dit plan is daarom om het 
reactievermogen en het voortzettingsvermogen van de Noorse krijgsmacht de 
komende jaren te vergroten.  
 
 
 Pagina 16 van 16 
 

 
Ondanks het vertrek van het Verenigd Koninkrijk uit de Europese Unie, blijven het 
 
Verenigd Koninkrijk en Nederland op defensiegebied nauw samenwerken. Dit 
 
gebeurt onder andere in NAVO-verband, in kleinere multilaterale fora zoals de  
Joint Expeditionary Force (JEF) en op bilaterale basis. De JEF biedt een raamwerk 
 
voor snelle, multinationale inzet en is opgebouwd rond Britse eenheden, 
concepten en voorzieningen.   
 
Informatie-uitwisseling en samenwerking wordt geborgd door de stationering van 
Nederlandse militairen bij diverse elementen van de Britse strijdkrachten en 
multinationale eenheden in het Verenigd Koninkrijk. In totaal gaat het om 
ongeveer 80 militairen, aangevuld met een tiental werkstudenten.  
 
Verenigde Staten  
De defensiebegroting van de Verenigde Staten, de National Defense Authorization 
Act, bedroeg $738 miljard in het begrotingsjaar 2020, dat loopt van oktober 2019 
t/m oktober 2020. Dit komt neer op 3,7% van het BBP. Voor het begrotingsjaar 
2021 is de begroting waarschijnlijk nagenoeg gelijk. De VS hebben in 2020 
wederom uitvoering gegeven aan de National Defense Strategy uit 2018. Daarin 
gaat aandacht uit naar China, Rusland, Iran, Noord-Korea en het bestrijden van 
terrorisme. In 2020 is de focus nog meer verschoven naar de machtsstrijd met 
China en is de relatie met Rusland verder verslechterd. De VS hebben het Open 
Skies-verdrag opgezegd en ook het New Start-verdrag staat onder druk. Een 
belangrijk bezwaar voor de VS is dat China niet is aangesloten bij deze verdragen 
over wapenbeheersing. 
De goede defensiematerieelsamenwerking tussen de VS en Nederland is in 2020, 
ondanks de COVID-pandemie, bestendigd. Na de acht Nederlandse F-35’s die 
eerder in Fort Worth (TX) van de band rolden, zijn er in 2019 twee en in 2020 
vier F-35’s afgeleverd vanuit Cameri (Italië), bestemd voor vliegbasis 
Leeuwarden. De vliegeropleidingen in de VS hebben in 2020 doorgang kunnen 
vinden, soms met wat vertraging. De opleidingen voor de F-35 vliegers op Luke 
Air Force Base (AZ) loopt goed. Verder zijn in 2020 alle veertien nieuwe Chinook 
helikopters door de fabrikant geleverd. De eerste drie AH-64D helikopters zijn 
naar de VS verscheept voor de herfabricage van de AH-64D-vloot. De levering 
van de onbemande MQ-9 Reaper met het oog op full operational capability, de 
upgrade van het Patriot-luchtverdedigingssysteem, de vervanging van torpedo’s 
en de aanschaf van luchtverdedigingsraketten voor de Koninklijke Marine zijn 
grotendeels conform planning.                        
Het Raamverdrag tussen het Koninkrijk der Nederlanden en de Verenigde Staten 
van Amerika op het gebied van defensieaangelegenheden dat in juli 2018 werd 
getekend, is (na ratificatie in het afgelopen jaar) op 1 november 2020 in werking 
getreden. Het Raamverdrag bevat standaardbepalingen op het gebied van onder 
meer aansprakelijkheid, uitwisseling en bescherming van informatie, bruikleen 
van materieel, logistieke ondersteuning en uitwisseling van personeel.  
Tevens is het delen van inlichtingen tussen de beide landen verbeterd en wordt 
intensievere samenwerking gezocht op het terrein van ruimtevaart, nu de VS in 
december 2019 de US Space Force hebben opgericht. Nederland staat in de VS 
bekend om zijn hoogwaardige technologische ruimtevaartindustrie, met name op 
het gebied van kleine satellieten en lasercommunicatie. Ook op het gebied van 
Artifical Intelligence is de samenwerking versterkt. Dit jaar heeft Nederland een 
 
 Pagina 16 van 16 
 

 
discussies hierover. Dit sluit aan op de Nederlandse inzet op een versterking van 
 
de coherentie tussen de verschillende EU-initiatieven en de wens tot een 
 
operationalisering van het EU-ambitieniveau.  
 
 
 
Strategisch Kompas 
De Raad heeft in zijn conclusies inzake veiligheid en defensie van 16 juni 2020 
 
het startschot gegeven voor de vormgeving van het Strategisch Kompas. Het doel 
van het Strategisch Kompas is om de drie algemeen geformuleerde prioriteiten 
2
van de EU Global Strategy van 2016 te vertalen naar concrete, gedeelde 
ambities en prioriteiten. Als eerste stap in dit proces heeft de Single Intelligence 
Analysis Capacity (SIAC) van de EU in november 2020 een gemeenschappelijke 
dreigingsanalyse gepresenteerd. De inlichtingendiensten van de EU-lidstaten, 
waaronder die van Nederland, hebben daartoe input geleverd. De 
dreigingsanalyse is een voltooid inlichtingenproduct van de SIAC en is daarmee 
geen onderwerp van onderhandelingen of aanpassingen door de Raad geweest. 
De dreigingsanalyse vormt een belangrijk hulpmiddel om op politiek niveau in het 
Strategisch Kompas tot de juiste prioriteiten te komen. Tijdens de VTC RBZ 
Defensie van 20 november 2020 heeft een eerste strategische bespreking 
plaatsgevonden over de richting van het Strategisch Kompas.  
 
Permanent gestructureerde samenwerking (PESCO) 
In 2020 is veel gebeurd op PESCO-terrein. In het najaar van 2020 is, tijdens 
het Duitse voorzitterschap van de EU, eindelijk een compromis bereikt ten 
aanzien van het Raadsbesluit over de deelname van derde landen aan PESCO-
projecten. Daarnaast stond 2020 in het teken van het strategische herziening 
van PESCO. Met de strategische herziening werd bezien hoe PESCO sinds 
2017 heeft gefunctioneerd en had als doel te bepalen hoe PESCO ook in de 
toekomst zo effectief mogelijk kan bijdragen aan de Europese 
defensiesamenwerking. Ook zijn de lidstaten verder gegaan met het werk in 
de 46 PESCO-projecten. Het Nationaal Implementatieplan van de PESCO-
commitments wordt in maart 2021 afgerond. Uw Kamer wordt geregeld 
geïnformeerd over de voortgang inzake PESCO in de geannoteerde agenda’s 
en verslagen van de Raad Buitenlandse Zaken Defensie.  
 
Militaire mobiliteit  
Nederland heeft in 2020 als lead nation van het PESCO-project Militaire 
Mobiliteit verder gestuurd op het bereiken van concrete voortgang door alle 
25 PESCO-landen op de afspraken die door de Raad Buitenlandse Zaken van 
25 juni 2018 en de Europese Raad van 28-29 juni 2018 zijn gemaakt. 
Nederland stuurt hierop door het delen van best practices van concrete 
voortgang bij de nationale implementatie van deze afspraken door de 25 
lidstaten die aan het project deelnemen. Voorts zoekt Nederland waar 
mogelijk harmonisatie en synchronisatie met het EU Action Plan on Military 
Mobility en relevante NATO-initiatieven. De Nederlandse positie op dit dossier 
is onverminderd invloedrijk. Gelet op de COVID-19 pandemie heeft in 2020 
slechts één vergadering van het PESCO-project plaatsgevonden. 
 
Voorts is met het Raadsbesluit voor het Meerjarig Financieel Kader besloten 
1,5 miljard euro te alloceren voor de infrastructurele kant van militaire 
mobiliteit. Samen met het ministerie van Infrastructuur en Waterstaat (I&W) 
 
2
 Reageren op externe conflicten en crises, capaciteitsopbouw van partners en het 
beschermen van de EU en haar burgers. 
 
 Pagina 16 van 16 
 

 
In 2020 zijn verdere stappen gezet ter verbetering van EU-NAVO samenwerking. 
 
De COVID-19 pandemie heeft het belang hiervan benadrukt en zorgde ervoor dat 
 
beide organisaties onderling op praktische wijze vaker informatie uitwisselden. 
 
Nederland pleit in de samenwerking nog altijd voor tastbare resultaten en ziet de 
 
bestaande 74 samenwerkingsvoorstellen in dat kader graag nader geprioriteerd. 
Nederland legt daarbij de nadruk op militaire mobiliteit, capaciteitsopbouw in 
 
derde landen, oefeningen, cyber en hybride dreigingen. Van belang is dat de 
resultaten van de samenwerking voldoende zichtbaar en concreet zijn, dat 
maximaal wordt ingezet op de sterke punten van beide organisaties, en er 
synergie en coördinatie is waar mogelijk. In 2020 zijn hiertoe stappen gezet. Zo 
is de politieke dialoog geïntensiveerd tussen de organisaties, in zowel in formele 
en informele setting, en zijn briefings over en weer toegenomen. De Europese 
Commissie zet daarbij nadrukkelijker in op praktische samenwerking op de 
hiervoor genoemde concrete thema’s. De Europese Unie heeft daarnaast in de 
eerste toewijzingen van het Europees Defensie Fonds ook derde landen 
meegenomen. De politieke tegenstellingen bemoeilijken echter ook verdere 
voortgang. Nederland ziet kansen op praktische verbeteringen onder meer inzake 
militaire mobiliteit. Middels kleinschalige initiatieven van individuele lidstaten kan 
worden gewerkt aan tastbare resultaten. Zowel de voorzitter van de Europese 
Commissie als de Hoge Vertegenwoordiger hebben meermaals aangegeven dat, 
gezien de geopolitieke veranderingen, nauwere samenwerking tussen de EU en de 
NAVO essentieel is. Dit is volledig in lijn met de Nederlandse inzet en het politieke 
belang dat Nederland hecht aan een goede relatie tussen beide organisaties. De 
veiligheidscontext vraagt nadrukkelijk om een bundeling van de krachten.  
 
Meerjarig Financieel Kader (MFK) 
Op 10 november 2020 jl. werd een voorlopig akkoord bereikt over het MFK voor 
de periode 2021-2027 in de triloog. Uw Kamer is via de gebruikelijk weg 
geïnformeerd over het bereikte resultaat (Kamerstuk 2020Z22028).  
 
Noord-Atlantische Verdragsorganisatie  
Het dreigingsbeeld wordt diverser, complexer en verontrustender. Een politiek en 
militair sterke NAVO is onze belangrijkste veiligheidsgarantie om de op ons 
afkomende uitdagingen het hoofd te bieden. Het bewaren van de eenheid en 
onderlinge solidariteit binnen het bondgenootschap is hiervoor van groot belang. 
Nederland en de andere Europese bondgenoten dragen hieraan bij door meer 
verantwoordelijkheid te nemen voor hun eigen veiligheid op het gebied van 
lastenverdeling, capaciteitsdoelstellingen en inzet.   
 
Lastenverdeling  
De NAVO Defence Investment Pledge (om de defensie-uitgaven naar 2% van het 
BBP in 2024 te laten groeien, met een investeringsquote van 20%) heeft, sinds 
deze door de bondgenoten werd vastgesteld tijdens de Wales-Top van 2014, aan 
urgentie gewonnen, zoals ook bevestigd door de staatshoofden en 
regeringsleiders op de NAVO-top in Brussel in 2018. Nederland erkent het belang 
van naleving van de Wales-afspraken over een eerlijke lastenverdeling. Met het 
regeerakkoord en het Nationaal Plan uit 2018 zijn de afgelopen jaren belangrijke 
stappen gezet. In de onlangs gepubliceerde Defensievisie 2035 wordt aangegeven 
wat er nodig is om de Defensieorganisatie zo goed mogelijk in te richten om de 
huidige en toekomstige dreigingen goed tegen te kunnen gaan. De Defensievisie 
beschrijft een nieuw profiel voor de defensieorganisatie. Volgende kabinetten 
zullen zich moeten buigen over volgende stappen en keuzes, over wat veiligheid 
 
 Pagina 16 van 16 
 

 
gevechtsvliegtuigen, een fregat en een onderzeeboot voor het snelst inzetbare 
 
deel van de NRF, de Very high readiness Joint Task Force (VJTF). Ook stonden 
 
Nederlandse eenheden gereed voor het naastgelegen gereedheidsniveau van de 
 
NRF en het NRI. Dit betrof onder andere diverse maritieme capaciteiten inclusief 
 
helikoptercapaciteit en een Land Battle Group. Het Nederlandse Special 
Operations Command (NLD SOCOM) heeft in 2020 met Deense en Belgische 
 
tegenhangers intensief gewerkt aan certificering voor de gezamenlijke NRF stand-
by in 2021 als NATO Composite Special Operations Component Command. 
 
Nederland heeft de bijdrage aan de Resolute Support missie (RSM) in Afghanistan 
in 2020 gecontinueerd. Het betrof maximaal 140 militairen, bestaande uit onder 
meer stafofficieren, adviseurs (waaronder Special Forces), een Force Protection-
detachement en medische ondersteuning. In 2020 heeft Nederland ook 
bijgedragen met enkele stafofficieren aan de NATO Mission Iraq (NMI). De 
Nederlandse militairen verrichten hun werkzaamheden normaliter vanuit Bagdad, 
maar zijn in de eerste helft van 2020, vanwege de verslechterde 
veiligheidssituatie, in Koeweit gestationeerd geweest.  
 
Nieuwe ontwikkelingen en uitdagingen 
Het afgelopen jaar werd ook voor de NAVO gekenmerkt door de wereldwijde 
uitbraak van de COVID-19 pandemie. De NAVO en de krijgsmachten van de 
bondgenoten hebben de civiele autoriteiten ondersteund bij de bestrijding van de 
uitbraak. Tegelijkertijd is de eigen gereedheid en inzetbaarheid in stand 
gehouden, aangezien de pandemie een mogelijk versterkend effect heeft op de 
reeds genoemde instabiliteit en onrust rondom het NAVO-verdragsgebied. De 
COVID-19 crisis onderstreepte voor veel bondgenoten, waaronder Nederland, het 
belang van (civiele) weerbaarheid. Dit onderwerp krijgt nu al extra aandacht en 
dit zal in de toekomst naar verwachting nog toenemen. 
 
De in toenemende mate assertieve houding van China op het wereldtoneel brengt 
uitdagingen met zich mee voor de NAVO, maar biedt tegelijkertijd ook kansen. 
Binnen het bondgenootschap wordt gesproken over wat dit betekent voor de 
veiligheid en het eventuele handelingsperspectief van de NAVO. Inzake Rusland 
blijft de NAVO inzetten op het handhaven van het tweesporenbeleid van druk en 
dialoog. De bondgenootschappelijke reactie op de Russische raketdreiging dient 
volgens Nederland gebalanceerd, proportioneel en defensief van aard te zijn, met 
ook aandacht voor politieke aspecten, inclusief wapenbeheersing.  
 
In 2020 is in NAVO-verband ook gesproken over cyber en de ruimte. De 
bondgenoten hebben besloten tot de ontwikkeling van een nieuwe NAVO Cyber 
Defence Policy. Cyber Defence wordt beschouwd in samenwerking met de EU en 
de relevante industrie. Door de bondgenoten is, na het benoemen van Space als 
een operationeel domein in 2019, eveneens het besluit genomen om een NATO 
Space Centre op te zetten, gelet op het toenemende belang van de ruimte. Dit 
centrum zal een coördinerende rol spelen.  
 
In het kader van de dreigingen en uitdagingen waarmee de NAVO wordt 
geconfronteerd, heeft het bondgenootschap ook het afgelopen jaar gesproken 
over versterking van de coherentie van de Deterrence and Defence Posture van 
de NAVO. Hiertoe is in 2020 het concept for the Deterrence & Defence of the 
Euro-Atlantic Area (DDA) ontwikkeld. De DDA helpt de bondgenoten om 
afschrikking en verdediging vorm te geven. Implementatie van het DDA ligt nu 
voor binnen het bondgenootschap. Binnen de NAVO wordt ook gewerkt aan het 
 
 Pagina 16 van 16 
 

 
Expert on Mission cursus. Daarnaast leverde Defensie met een instructeur een 
 
bijdrage aan de UN WOMEN Female Military Officers Course, die vrouwelijke 
 
militairen uit diverse landen voorbereidt op VN-uitzendingen. Ook is Defensie in 
 
samenwerking met het ministerie van Buitenlandse Zaken actief betrokken bij het 
 
Canadese Elsie initiatief dat als doel heeft om meer vrouwen in te zetten in 
vredesmissies.  
 
 
Dit jaar hebben meerdere militairen vanuit hun expertise bijgedragen aan het 
werk op het VN Hoofdkwartier in New York, onder andere via detachering. Zij 
werkten hier onder meer aan de ontwikkeling van effectieve maatregelen tegen 
geïmproviseerde explosieven (counter-IED), het verbeteren van de medische 
keten en de professionalisering van peacekeeping-intelligence.   
 
Daarnaast heeft Defensie dit jaar getracht zich in te zetten voor de 
professionalisering van de veiligheidssector in fragiele staten, door actieve 
deelname in het VS-geleide trainingsprogramma Global Peace Operations 
Initiative. Deze trainingen zijn door zorgen over de ontwikkelingen op het gebied 
van COVID-19 en veiligheidsoverwegingen voortijdig afgebroken. 
 
Missies en operaties  
In 2020 heeft Nederland bijgedragen aan de VN-missies UNDOF, UNTSO, UNIFIL 
en MINUSMA. De Nederlandse bijdrage aan UNDOF bestond in 2020 uit twee 
liaisonofficieren voor ondersteuning bij de uitvoering van het mandaat van de 
missie. Deze liaisonofficieren waren binnen de missie verantwoordelijk voor 
informatie-uitwisseling met de Israelian Defence Forces (IDF), respectievelijk de 
Senior Syrian Arab Delegate (SSAD). De Nederlandse bijdrage aan UNTSO 
bestond in 2020 uit 11 United Nations Military Observers (UNMO), die verdeeld 
over de mandaatgebieden van de missie opereerden (Zuid-Libanon en Golan), en 
een Senior Stafofficier die werkzaam was als Chief Observer Group Lebanon in 
NAQOURA. In 2020 waren Nederlandse officieren ook weer aanwezig aan de 
Syrische kant van het operatiegebied op de Golan. Nederland draagt bij aan deze 
missie sinds 1956. In 2020 zijn UNTSO-waarnemers opnieuw ingezet in de 
grensgebieden tussen Israël en de buurlanden (Libanon, Golan/Syrië en Egypte). 
De Nederlandse bijdrage aan UNIFIL bestond in 2020 uit 1 militair: Military Child 
Protection and Gender Advisor (MILGENADV) binnen het UNIFIL HQ in NAQOURA, 
verantwoordelijk voor advisering omtrent de implementatie van VNVR 1325 
betreffende vrouwen, vrede en veiligheid. De Nederlandse defensiebijdrage aan 
MINUSMA (Mali) in 2020 bestond uit drie stafofficieren op het 
missiehoofdkwartier, drie Individual Police Officers IPO) van de Koninklijke 
Marechaussee en twee raketafweerspecialisten die op het verzoek van Duitsland 
de Duitse Intelligence, Surveillance & Reconnaissance (ISR) Task Force in Gao 
versterkten. Nederland draagt nog altijd bij aan MINUSMA om behaalde 
resultaten uit het verleden te bestendigen en de link met de overige Nederlandse 
inzet in Mali en de Sahel te waarborgen. Daarnaast is de Sahel een prioritaire 
regio.    
 
Conferentie ter voorbereiding van de UN Peacekeeping Ministerial 
Ter voorbereiding van de UN Peacekeeping Ministerial in 2021, organiseert het 
Koninkrijk samen met Pakistan een hoogambtelijke conferentie waarbij de nadruk 
ligt op het verbeteren van de veiligheid van peacekeepers en de rol van VN-
missies bij het beschermen van de burgerbevolking. Het merendeel van de 
voorbereidingen voor deze conferentie zijn dit jaar uitgevoerd. De conferentie zal 
 
 Pagina 16 van 16 
 

