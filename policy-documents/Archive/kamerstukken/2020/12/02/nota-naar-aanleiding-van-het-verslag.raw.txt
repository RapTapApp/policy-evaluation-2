35 547  Wijziging van de Wet op de beroepen in de individuele gezondheidszorg in 
verband met de organisatie van de regionale tuchtcolleges en tot het aanbrengen van 
enkele andere wijzigingen  
 
 
NOTA NAAR AANLEIDING VAN HET VERSLAG 
 
 
Inhoudsopgave 
 
 Introductie 
 Leeswijzer 
 Wetsvoorstel 
 1. Algemeen 
2. Inleiding 
3. Hoofdlijnen van het voorstel 
4. Overige wijzigingen 
5. Uitvoeringsaspecten 
6. Financiële gevolgen 
7. Overig 
Artikelsgewijs 
 
Introductie 
De regering heeft met belangstelling kennisgenomen van de vragen die de leden van de hierna 
genoemde fracties hebben gesteld over dit wetsvoorstel. In deze nota naar aanleiding van het 
verslag gaat de regering in op de vragen en opmerkingen van de leden van die fracties. 
 
Leeswijzer 
Bij de beantwoording van de vragen is de volgorde van het verslag aangehouden. De 
oorspronkelijke tekst van het verslag is integraal opgenomen in deze nota en cursief weergegeven. 
De beantwoording van de vragen heeft plaatsgevonden in gewone typografie. De vragen zijn ten 
behoeve van de toegankelijkheid in de oorspronkelijke tekst van een tussen haakjes geplaatst 
nummer voorzien. Bij de beantwoording van de vragen wordt naar die nummers verwezen. 
 
 
Wetsvoorstel 
 
1. ALGEMEEN 
 
De leden van de VVD-fractie hebben met belangstelling kennisgenomen van het wetsvoorstel 
Wijziging van de Wet op de beroepen in de individuele gezondheidszorg (BIG) in verband met de 
organisatie van de regionale tuchtcolleges en tot het aanbrengen van enkele andere wijzigingen.  
 
De leden van de CDA-fractie hebben kennisgenomen van het voorstel tot wijziging van de Wet op 
de beroepen in de individuele gezondheidszorg. Deze leden hebben hier enkele vragen bij. 
 
De leden van de D66-fractie hebben kennisgenomen van het wetsvoorstel Wijziging van de Wet 
op de beroepen in de individuele gezondheidszorg in verband met de organisatie van de regionale 
tuchtcolleges en tot het aanbrengen van enkele andere wijzigingen. Zij hebben in dit verband nog 
enkele vragen. 
 
De leden van de fractie van GroenLinks hebben kennisgenomen van de voorgenomen wijziging 
op de Wet BIG. Genoemde leden hebben hier nog wel een aantal vragen over. 
 
De leden van de SP-fractie hebben kennisgenomen van de Wijziging van de Wet op de beroepen 
in de individuele gezondheidszorg in verband met de organisatie van de regionale tuchtcolleges en 
tot het aanbrengen van enkele andere wijzigingen. 
1 
 

passen aan de beperkingen die met een beperktere schaalomvang te maken hebben. 
De schaalvergroting als gevolg van de reorganisatie heeft echter als voordeel dat het aantal 
klachten per college zal toenemen. Bij een groter zaaksvolume kunnen meer gelijksoortige 
klachten op één zitting worden behandeld, wat bijdraagt aan een efficiëntere inzet van alle leden. 
Dit brengt met zich mee dat het, bij specialistische klachten, met name tegen artsen, 
gemakkelijker wordt om zittingscombinaties samen te stellen met leden-artsen met datzelfde 
specialisme, in plaats van een combinatie van verschillende artsen-specialisten. Dit komt de 
kwaliteit, het draagvlak bij de zorgverleners en daarmee het gezag van het tuchtrecht ten goede. 
Ook zullen bv. meer klachten tegen verpleegkundigen of fysiotherapeuten op één zitting kunnen 
worden behandeld, wat efficiënt is voor de betreffende leden-beroepsgenoten. Het is voor de 
kwaliteit van het tuchtrecht ook van belang dat de leden met enige regelmaat zitting hebben en 
daar meer dan één zaak beoordelen, zodat hun kennis en ervaring op peil blijft. Tenslotte zal de 
uitwisseling van kennis en ervaring ertoe leiden dat de secretariaten meer continuïteit kunnen 
garanderen in hun werkproces. De algehele ondersteuning zal nog meer verbeteren en bij uitval 
van een medewerker zal de organisatorische en inhoudelijke ondersteuning aan de leden minder 
kwetsbaar zijn. 
 
(3) Tot nu toe hebben de regionale tuchtcolleges op veel terreinen een deels verschillende 
werkwijze gehanteerd. Dat betreft zowel de administratieve afhandeling van de klachten als de 
inzet van de verschillende processtappen, zoals de mogelijkheid een mondeling vooronderzoek te 
houden met de partijen. Ook is de communicatie met partijen in de tuchtcolleges niet uniform en 
blijven mogelijkheden onbenut om meer efficiëntie te bereiken bij de planning van de verschillende 
zittingen, raadkamers en vooronderzoeken. Deze verschillen in werkwijze leiden tot verlies van 
efficiëntie en beperken de mogelijkheden om elkaars werk over te nemen of bij elkaar in te vallen. 
De geplande concentratie van het aantal colleges zal leiden tot kortere lijnen en betere 
voorwaarden tot samenwerking. 
 
(4) Thans is de in artikel 54, eerste lid van de Wet BIG opgenomen hoofdregel dat een regionaal 
tuchtcollege bevoegd is wanneer de beklaagde zijn woonplaats heeft binnen het rechtsgebied van 
dat college. Wanneer een beklaagde geen bekende woon- of verblijfplaats in het Europese deel van 
Nederland heeft of wanneer de klacht tegen meerdere personen is gericht, stelt het 
Tuchtrechtbesluit BIG aanvullende regels. Voor de gebruiker is niet praktisch dat samenhangende 
regels over de relatieve bevoegdheid, zijn verspreid over meerdere wettelijke regelingen. Door 
deze wetswijziging zijn zowel de hoofdregel van de bevoegdheid (de woonplaats van de beklaagde 
is bepalend) als de afwijkingen van die hoofdregel in één overzichtelijk artikel opgenomen.  
 
(5) In de huidige opzet van de Wet BIG kent ieder regionaal tuchtcollege naast de voorzitter één 
rechtsgeleerd lid en per beroepsgroep drie leden en een niet wettelijk gelimiteerd aantal 
plaatsvervangende leden. Het centrale tuchtcollege heeft naast de voorzitter twee rechtsgeleerde 
leden en per beroepsgroep twee leden-beroepsgenoten en daarnaast eveneens een niet wettelijk 
gelimiteerd aantal plaatsvervangende leden.  Door de samenvoeging van Den Haag met 
Amsterdam en Groningen met Zwolle zou, zonder dat de wet daartoe wordt gewijzigd, dat 
maximum worden overschreden. Indien onverkort vastgehouden zou worden aan het maximum 
zouden bij die samenvoegingen de benoemingen van één rechtsgeleerd lid en van drie leden-
beroepsgenoten moeten worden gewijzigd in benoemingen tot plaatsvervangende leden. Omdat in 
de praktijk plaatsvervangers op basis van deskundigheid met de behandeling van zaken worden 
belast, speelt het onderscheid tussen leden en plaatsvervangende leden hoegenaamd geen rol 
meer. Om die reden is ervoor gekozen het aantal leden niet langer te beperken tot drie per 
beroepsgroep of één lid-jurist. Omdat zich bij het centrale tuchtcollege een vergelijkbare situatie 
voordoet, is ervoor gekozen ook bij dat college het aantal leden niet langer te maximeren. Omwille 
van de transparantie over de wijze waarop de zittingscombinaties worden samengesteld, is in het 
voorstel (art. 55ter) opgenomen dat de tuchtcolleges zelf een reglement van orde vaststellen 
waarin wordt geregeld op basis van welke criteria de toedeling van zaken plaatsvindt. 
3 
 

De leden van de SP-fractie vinden het onverstandig dat de secretariaten al tijdens de behandeling 
van het voorliggende wetsvoorstel kunnen worden verhuisd, waardoor de uitvoering van dit 
wetsvoorstel al in gang wordt gezet voordat deze is behandeld in de Staten-Generaal. (14) De 
leden van de SP-fractie willen weten wie kan besluiten dat secretariaten kunnen worden verplaatst 
als dat niet kan onder de Wet BIG en het Tuchtrechtbesluit BIG. Kan de minister van 
Volksgezondheid, Welzijn en Sport dit bepalen, of niet? (15) Genoemde leden wensen hier een 
reactie op. (16) Voorts verzoeken deze leden om de verhuizing van de secretariaten uit te (laten) 
stellen zolang het wetsvoorstel nog niet volledig is behandeld door de Staten-Generaal. 
 
(8, 9) De omvang van de huidige vijf secretariaten is afgestemd op de taak die zij ten behoeve van 
het betreffende tuchtcollege vervullen. Daarbij geldt in het algemeen dat kleinere organisatorische 
verbanden nu eenmaal beperktere mogelijkheden hebben om extra capaciteit te creëren die kan 
inspringen, nog afgezien van de omstandigheid dat de inspringende medewerkers gelet op de 
geografische spreiding soms op stel en sprong van een ander tuchtcollege moeten komen en 
wellicht minder bekend zijn met de ter plaatse geldende werkwijze. Naarmate de secretariaten in 
aantal minder en in omvang groter zijn, ontstaat meer ruimte om onderlinge vervanging te 
realiseren. Ook draagt de als gevolg van de concentratie optredende harmonisatie van werkwijze 
bij aan de vervangbaarheid. 
 
(10) Uitbreiding van de secretariaten bij een gelijkblijvend aantal zittingsplaatsen zou leiden tot 
een onnodige toename van de kosten, in vergelijking met de situatie waarin het aantal 
zittingsplaatsen wordt teruggebracht tot drie. Het stimuleren van eenduidig beleid en 
samenwerking tussen (vijf) locaties leidt daarnaast tot een grotere coördinatielast. In dit verband 
zij er nog op gewezen dat de concentratie van de secretariaten niet op zichzelf staat, maar verband 
houdt met de vermindering van het aantal tuchtcolleges, zoals hiervoor in deze paragraaf is 
aangegeven naar aanleiding van een vraag van de leden van de CDA-fractie. 
 
(11, 12, 13) Bij de reorganisatie en het in dat kader gevolgde medezeggenschapstraject is 
uiteraard veel aandacht besteed aan de gevolgen voor de medewerkers van de secretariaten. Voor 
alle medewerkers is plaats op de nieuwe locaties. In deze reorganisatie is voornamelijk sprake van 
standplaatswijzigingen. Er vinden geen gedwongen ontslagen plaats. De medewerkers die ervoor 
kiezen om niet mee te gaan met hun functie, worden conform het Van Werk Naar Werk beleid van 
het Rijk, intensief begeleid naar een nieuwe baan. Omdat vijf regionale colleges concentreren naar 
drie colleges zijn er nog drie plaatsen voor een (coördinerende) secretaris beschikbaar en vindt in 
die functie krimp plaats. Het vervallen van de twee overige functies is zowel voor de organisatie als 
voor de betreffende medewerkers op adequate wijze ondervangen. 
 
(14,15, 16) De Minister voor Medische Zorg is verantwoordelijk voor een zodanige ondersteuning 
van de tuchtcolleges, dat die hun taak naar behoren kunnen vervullen. De minister draagt er in dat 
kader zorg voor dat de organisatie van de secretariaten die taakvervulling optimaal faciliteert. Deze 
aangelegenheid wordt niet beheerst door de Wet BIG of het Tuchtrechtbesluit BIG. De feitelijke 
verhuizing van zowel de tuchtcolleges als de secretariaten is mede afhankelijk van het tijdstip 
waarop de beoogde kantoorruimtes beschikbaar zijn en bezet kunnen worden. Om te 
bewerkstelligen dat het wetsvoorstel na parlementaire aanvaarding zo spoedig mogelijk in werking 
zal treden, worden de voorbereidingen daartoe intussen getroffen. Indien uit de parlementaire 
behandeling zou blijken dat het wetsvoorstel mogelijk niet zal worden aanvaard, is wellicht een 
nadere oriëntatie aan de orde op de wijze waarop het beoogde doel kan worden gerealiseerd. 
Daarop kan thans niet vooruit worden gelopen. Het uitgangspunt is dat tuchtcollege en secretariaat 
in dezelfde plaats gevestigd zijn. 
 
1.2 Overige wijzigingen die samenhangen met de herindeling 
 
Door de voorgestelde wetswijziging zal het aantal leden van een tuchtcollege niet langer gefixeerd 
zijn. De regering geeft aan dat dit goed is om het benodigde specialisme in te brengen. (17) De 
leden van de CDA-fractie vragen of dit betekent dat het aantal leden bij een bepaalde tuchtzaak 
onbeperkt kan zijn. (18) Wat betekent dit voor de structurele kosten? 
 
5 
 

(21, 22, 23, 24) De mogelijkheid voor patiënten om een tuchtklacht in te dienen wordt niet beperkt 
door de reductie van het aantal tuchtcolleges. Onder omstandigheden kan het wel voorkomen dat 
de klager iets verder moet reizen voor het vooronderzoek of de terechtzitting. Het gaat daarbij 
echter geenszins om reisafstanden die feitelijk de uitoefening van het klachtrecht in de weg zouden 
staan. Daarnaast is de indiening van een tuchtklacht veelal een incidentele gebeurtenis, die niet zal 
leiden tot frequente reisbewegingen. Een klager zal naar aanleiding van een tuchtklacht in het 
algemeen niet frequent bij een tuchtcollege verschijnen. De klager wordt in de gelegenheid gesteld 
te worden gehoord. Van een algemeen geldende verschijningsplicht is geen sprake. In artikel 67b 
Wet BIG is die niet geïntroduceerd. Verschijning is slechts verplicht wanneer de voorzitter dat op 
grond van artikel 67b, eerste lid, bepaalt. Onder druk van de huidige gezondheidssituatie worden 
de mogelijkheden tot digitale terechtzittingen uitgebreid en wordt daar de komende tijd ervaring 
mee opgedaan. Die ervaringen leveren wellicht aanknopingspunten op om zorgvuldig te bezien of 
het wenselijk is deze mogelijkheid op termijn een structureler karakter te geven. En, zoals ik ook al 
in mijn antwoord op vraag 7 aangaf, introduceert dit wetsvoorstel (art. 53a, tweede lid) de 
mogelijkheid om de behandeling van een zaak in voorkomende gevallen ook buiten de plaats van 
vestiging te laten plaatsvinden.  
 
2. OVERIGE WIJZIGINGEN 
 
2.1 Inleiding 
 
De leden van de VVD-fractie lezen dat de overige wijzigingen van dit voorstel drie wijzigingen 
betreffen die gedeeltelijk voortkomen uit de tweede evaluatie van de Wet BIG. (25) Genoemde 
leden vragen in hoeverre er nog andere wijzigingen voortvloeien uit de tweede evaluatie van de 
Wet BIG met betrekking tot de deskundigheidsgebieden. (26) Indien er andere wijzigingen 
voorzien zijn, welke zijn dit dan? 
 
(25, 26) In het tweede evaluatierapport van de Wet BIG wordt geadviseerd om de omschrijving 
van de deskundigheidsgebieden van alle beroepen, in overleg met de betrokken 
beroepsorganisaties, te actualiseren. Met de representatieve beroepsorganisaties is gesproken over 
de behoefte aan actualisatie van het deskundigheidsgebied in de Wet BIG. Op basis daarvan wordt 
voorgesteld het deskundigheidsgebied van de apotheker te wijzigen. Bij de overige beroepsgroepen 
bestond geen behoefte aan aanpassing van het betreffende deskundigheidsgebied. 
 
(27) De leden van de CDA-fractie vragen waarmee het deskundigheidsgebied van de apotheker 
geactualiseerd wordt. (28) Zij vragen daarbij of dit deskundigheidsgebied wordt uitgebreid. (29) Zo 
ja, welke deskundigheden komen erbij? 
De regering schrijft dat is gebleken dat er beroepsbeoefenaren zijn die zichzelf, juist voor het 
opleggen van de maatregel van doorhaling van de inschrijving, laten doorhalen uit het register. 
Strikt genomen kan daardoor momenteel de sanctie van doorhaling van de inschrijving (die in dat 
geval in beginsel voor het leven is) niet worden opgelegd. (30) De leden van de CDA-fractie vragen 
hoe vaak dit voorgekomen is. (31) Hebben deze beroepsbeoefenaren zich op deze wijze later weer 
kunnen inschrijven in het register? (32) Zijn deze beroepsbeoefenaren daarna weer aan het werk 
gegaan? (33) Zijn hier concrete voorbeelden van te geven? 
 
(27, 28, 29) In lijn met het evaluatierapport en in goed overleg met de betrokken 
beroepsvereniging (Koninklijke Nederlandse Maatschappij ter bevordering der Pharmacie) wordt 
een actualisatie van het deskundigheidsgebied van de apotheker voorgesteld, alsmede de 
mogelijkheid dit bij algemene maatregel van bestuur nader uit te werken. In de algemene 
maatregel van bestuur zullen in ieder geval de aspecten van de deskundigheid van de apotheker, 
die in de huidige omschrijving van het deskundigheidsgebied zijn opgenomen, terugkomen. Het 
betreft het bereiden van geneesmiddelen, het bewaren van geneesmiddelen onder de daarvoor 
volgens de stand van de wetenschap geschikte omstandigheden, het ter hand stellen, bedoeld in 
artikel 1, eerste lid, onder ll, van de Geneesmiddelenwet, het geven van advies aan patiënten over 
het gebruik van geneesmiddelen en het bewaken van dat gebruik. Tevens dient het 
deskundigheidsgebied, zoals uit te werken in de algemene maatregel van bestuur, aan te sluiten bij 
het meeste recente raamplan Farmacie 2016. Dit raamplan beschrijft de landelijke eindtermen van 
de universitaire opleiding tot basisapotheker. 
 
7 
 

De standaardtermijn voor voorhang die de Aanwijzingen voor de regelgeving (aanwijzing 2.36) 
geeft, bedraagt vier weken. Na het verstrijken van die termijn wordt niet tot vaststelling van de 
voorgehangen regelgeving overgegaan voordat de behandeling in de beide Kamers der Staten-
Generaal is afgerond. Daardoor zijn de beide Kamers altijd in de gelegenheid een standpunt te 
bepalen over het voorgenomen ontwerp voordat een definitief besluit wordt genomen. 
 
Een bijkomend voordeel van de voorgestelde herziening van artikel 91 is ook dat de voorhang pas 
plaatsvindt nadat het overleg met de veldpartijen en de consultatie van het brede publiek is 
afgerond, waardoor een zo voldragen mogelijk ontwerp aan de Kamers kan worden voorgelegd.  
 
(38) Het is sinds jaar en dag staand kabinetsbeleid dat over voorgenomen regelgeving 
internetconsultatie plaatsvindt. Standaard wordt daarvoor een termijn van zes weken genomen. 
Die termijn kan afhankelijk van de omstandigheden (bijvoorbeeld complexiteit, urgentie) worden 
verlengd of bekort.  
 
De leden van de fractie van GroenLinks hebben met betrekking tot de wijziging in artikel 91 van 
de Wet BIG ook nog een enkele vraag. (39) Klopt het dat de regering na deze wijziging niet meer 
met de relevante beroepsorganisaties hoeft te overleggen bij het maken van een AMvB? (40) Is de 
regering bereid om wel altijd met de relevante beroepsgroepen in overleg te treden en niet alleen 
af te gaan op een internetconsultatie? 
 
(39, 40) Voor de beantwoording van deze vragen verwijs ik naar de antwoorden op de vragen 35 
tot en met 38.           
           
De leden van de SP-fractie lezen dat in het voorliggende wetsvoorstel wordt voorgesteld de 
rechtspositie en het klachtrecht zo veel mogelijk gelijk te trekken met de rechtspositie en het 
klachtrecht die gelden voor de leden van de regionale tuchtcolleges en het centrale 
tuchtrechtcollege. (41) Genoemde leden vragen wat nu de verschillen precies zijn en wat precies 
verandert als rechtspositie en klachtrecht gelijk worden getrokken. 
 
(41) Met de wijziging van artikel 10a van de Wet medisch tuchtrecht BES wordt artikel 60 van de 
Wet BIG integraal opgenomen. Dat artikel heeft betrekking op twee onderwerpen. In de eerste zin 
wordt het disciplinaire ontslag van een tuchtrechter door de Hoge Raad geregeld. Daardoor kan 
disciplinair ontslag van een lid van het tuchtcollege van Caribisch Nederland niet meer door de 
minister voor Medische Zorg plaatsvinden, maar slechts - net als in Europees Nederland - door de 
Hoge Raad. 
In de tweede zin van het gewijzigde artikel 10a Wet medisch tuchtrecht BES, overeenkomend met 
de tweede zin van artikel 60 van de Wet BIG, is de procedure geregeld die geldt wanneer iemand 
een klacht heeft over de wijze waarop een tuchtrechter zich jegens hem in de uitoefening van zijn 
functie heeft gedragen. Tot nu toe ontbrak de mogelijkheid om een dergelijke klacht in te dienen. 
De verandering bestaat er derhalve in dat het mogelijk wordt een klacht over de tuchtrechter in te 
dienen, dat voor het onderzoek dezelfde procedure gaat gelden als in Europees Nederland en dat 
de tuchtrechter over wie geklaagd wordt in de procedure die betrekking heeft op de behandeling 
van de klacht, dezelfde rechtspositie heeft als een in Europees Nederland werkzame tuchtrechter. 
 
4.2. Wijziging van de Wet medisch tuchtrecht BES  
 
(42) De leden van de CDA-fractie vragen of er door de wijzigingen van de Wet medisch tuchtrecht 
BES extra kosten gemaakt worden. 
 
(42) Met de wijziging van de Wet medisch tuchtrecht BES zijn een aantal kleine wijzigingen 
aangebracht in dat tuchtrecht, zoals de wijze van benoeming en ontslag van de leden van het 
tuchtrecht. Dit gaat niet gepaard met extra kosten.  
9 
 

zijn overgenomen in het onderhavige voorstel: Invoering orthopedagoog-generalist, uitbreiden 
eisen periodieke registratie en de adviestaak Zorginstituut Nederland. (47) In hoeverre is de 
regering voornemens deze voorstellen nog voor te leggen aan de Kamer?  
 
(46, 47) Bij de Wet van 10 juli 2019 tot wijziging van de Wet zorg en dwang psychogeriatrische en 
verstandelijk gehandicapte cliënten en de Wet op de beroepen in de individuele gezondheidszorg in 
verband met de invoering van de Wzd-functionaris (Stb. 2019, 288) is het beroep van 
orthopedagoog-generalist opgenomen in artikel 3 van de Wet op de beroepen in de individuele 
gezondheidszorg. 
 
3
In mijn brief van 19 december 2019 heb ik aangegeven dat in het oorspronkelijke wetsvoorstel 
BIG II, waar de regieverpleegkundige onderdeel van was, onderdelen zaten zoals het beleggen van 
de adviestaak inzake de beroepenregulering bij het Zorginstituut en het invoeren van 
deskundigheidsbevordering als eis voor de herregistratie. Tijdens een bestuurlijk overleg op 2 
december 2020 is met vertegenwoordigers van de artikel 3 Wet BIG beroepsverenigingen en de 
werkgevers besproken dat deze onderdelen meegenomen gaan worden in de verkenning 
toekomstbestendigheid Wet BIG, alvorens een wettelijke regulering hiervan eventueel voortgezet 
gaat worden. Dit om te voorkomen dat er onnodige regeldruk ontstaat voor een relatief korte 
periode tot er nieuwe en bredere plannen zijn in het kader van het traject Toekomstbestendigheid 
BIG. 
 
ARTIKELSGEWIJS 
 
Artikel I 
 
De leden van de CDA-fractie lezen dat de termijn voor de voorhangprocedure voor algemene 
maatregelen van bestuur waarbij toepassing wordt gegeven aan artikelen 8, 34 of 40 Wet BIG met 
dit wetsvoorstel wordt verkort naar vier weken. Daarnaast wordt de verplichte plaatsing in de 
Staatscourant en het overleg met de representatieve beroepsorganisaties geschrapt (artikel 91 Wet 
BIG). Deze artikelen raken de kwaliteit van zorg en de beroepsuitoefening van de betrokken 
beroepsgroepen in grote mate. (48) De leden van de CDA-fractie vragen waarom de regering het 
houden van een internetconsultatie bij het eventueel wijzigen van deze AMvB’s voldoende vindt. 
(49) Is de regering bereid om in de wet op te nemen dat voorafgaand aan deze internetconsultatie, 
tijdig overlegd wordt met de representatieve beroepsorganisaties van het beroep waarop de 
maatregel betrekking heeft? 
 
(48, 49) Zoals uit de beantwoording van de vragen 35 tot en met 38 blijkt, is het een misverstand 
dat de regering van oordeel zou zijn dat bij de vaststelling van regelgeving de betrokkenheid van 
representatieve organisaties beperkt zou kunnen worden tot hun inbreng bij een 
internetconsultatie. De bestaande praktijk is anders. Niet alleen bij de regelgeving bedoeld in 
artikel 91 van de Wet BIG, maar meer in het algemeen bij alle regelgeving wordt overleg gepleegd 
met representatieve beroepsorganisatie wanneer hun belangen aan de orde zijn. Ook bij de 
totstandkoming van regelgeving die niet wordt genoemd in artikel 91 is de bestaande praktijk dat 
met representatieve beroepsorganisaties overleg wordt gevoerd, zodra hun belangen daarbij in het 
geding zijn. Overleg met belangenorganisaties is een aspect van adequate beleidsvorming en van 
een ordentelijk wetgevingsproces. Daarvoor is geen wettelijke bepaling vereist. Het gebeurt ook 
(nu al) in de gevallen waarin dat niet in de wet is opgenomen. 
 
de minister voor Medische Zorg 
en Sport, 
 
 
 
 
 
 
T. van Ark 
                                                 
3
 Kamerstukken II 2019/20, 29282, nr. 392 
11 
 

