 
 
 
Aa n de Voorzitter van de
Rijnstraat 8
Tw eede Kamer der Staten-Generaal
2515 XP Den Haag 
Binne nhof 4
Postbus 20061
De n Haag
Nederland
 
www.rijksoverheid.nl
 
 
 
Onze Referentie
 
BZDOC-1708183576-83
 
 
 Bijlage(n)
 
1
Datum 28 december 2020
 
Betreft Kabinetsreactie op het AIV advies ‘Duurzame Ontwikkelingsdoelen en 
 
Mensenrechten. Een Noodzakelijk Verbond’
 
 
 
 
Geachte voorzitter, 
 
Hierbij biedt het kabinet zijn reactie aan op het advies nr. 110 van 2 juli 2019 
“Duurzame ontwikkelingsdoelen en mensenrechten - een noodzakelijk verbond” 
van de Adviesraad Internationale Vraagstukken (AIV).  
 
Naar aanleiding van het rapport is geïnventariseerd waar mogelijk aanvullende 
inspanningen vereist zijn om synergie tussen het buitenlandse handel en 
ontwikkelingsbeleid en het mensenrechtenbeleid te versterken. Dit heeft door 
ziekte en overplaatsing van betrokken personen alsmede de Covid 19-crisis, meer 
tijd gekost dan voorzien. Hierdoor heeft deze reactie forse vertraging opgelopen. 
Het kabinet biedt hiervoor zijn excuses aan. 
 
Het kabinet wil graag zijn waardering uiten voor de grondige analyse en 
uitgebreide aanbevelingen die in het advies zijn opgenomen. In onderstaande 
reactie wordt ingegaan op het algemene advies en op de negen aanbevelingen. 
 
Het kabinet baseert zich hierbij op het regeerakkoord 2017-2021 ‘Vertrouwen in 
de toekomst’ waarin een actief buitenlands beleid ten behoeve van universele 
mensenrechten werd aangekondigd. Daarnaast is deze kabinetsreactie gebaseerd 
op de beleidsnota ‘Investeren in perspectief – Goed voor de wereld, goed voor 
Nederland’ (18 mei 2018) waarin de duurzame ontwikkelingsdoelen (sustainable 
development goals- SDG’s) uit de VN agenda 2030 voor duurzame ontwikkeling, 
worden aangemerkt als internationale leidraad voor het BHOS-beleid, alsmede de 
Mensenrechtenrapportage 2017 (28 mei 2018) die een actualisering van het 
Nederlandse mensenrechtenbeleid bevat.  
 
De adviesraad formuleert in zijn rapport een antwoord op de vraag van het 
kabinet hoe de Nederlandse inzet op de duurzame ontwikkelingsdoelen en de inzet 
van het Nederlandse buitenlands beleid op het terrein van de mensenrechten, 
zoals vastgelegd in de beleidsbrief ‘Respect en recht voor ieder mens’, elkaar 
wederzijds kunnen versterken. 
 

  
Wereldbank Fragiliteitsstrategie en bij het versterken van de positie van 
Onze Referentie
mensenrechtenverdedigers in de verantwoordingsmechanismen van de Bank.  
BZDOC-1708183576-83
 
Sinds de publicatie van dit advies wordt ook verder gewerkt aan het integreren 
van het mensenrechtenperspectief in het Nederlandse klimaatbeleid. Al in 2015  
tekende Nederland tekende de zgn. Geneva Pledge waarin de wisselwerking 
tussen mensenrechten en klimaatverandering wordt erkend. In de geest van die 
pledge zet Nederland in op de bescherming, zichtbaarheid en legitimiteit van 
landrechtenverdedigers en milieuactivisten wier leefomgeving mede door 
klimaatverandering onder druk staat. Daarbij wordt gepleit voor het versterken en 
toekennen van landrechten voor met name gemarginaliseerde mensen en 
duurzaam landgebruik. Ook wordt door middel van politieke dialoog aandacht 
gevraagd voor de situatie van (individuele) milieu- en landrechtenverdedigers en 
het belang van zinvolle participatie van burgers in klimaatinitiatieven, met 
specifieke aandacht voor jongeren.  
 
In de mensenrechtenrapportage zal voortaan worden ingegaan op hoe de inzet op 
de 6 prioritaire thema’s van het mensenrechtenbeleid bijdraagt aan het behalen 
van de SDG’s.  
 
 
2. Grijp Agenda 2030 aan om het multilaterale mensenrechtensysteem te 
versterken.  
 
De adviescommissie doet de aanbeveling dat Nederland in onder meer de VN-
Mensenrechtenraad, de internationale financiële instellingen, de Europese Unie en 
de Raad van Europa structureel aandacht moet vragen voor de onverbrekelijke 
relatie tussen respect voor mensenrechten en het realiseren van de duurzame 
ontwikkelingsdoelen van Agenda 2030.  
 
Nederland zet in multilaterale ontwikkelings- en mensenrechtengremia in op 
geïntegreerd beleid inzake ontwikkeling en mensenrechten. Nederland is in de 
Mensenrechtenraad en de Derde Commissie van de Algemene Vergadering van de 
Verenigde Naties een uitgesproken pleitbezorger van verdere integratie en 
samenwerking tussen de mensenrechten-, ontwikkelings- en veiligheidspijlers van 
de VN. Zo steunt Nederland, waar mogelijk met gelijkgezinde landen en in EU-
verband, resoluties die pleiten voor een grotere rol van mensenrechten in de 
veiligheids- en ontwikkelingspijlers van de VN. In de universele periodieke 
beoordeling (Universal Periodic Review, UPR) van de Mensenrechtenraad legt 
Nederland in toenemende mate verbanden tussen mensenrechten en de SDG’s. 
Ook zoekt Nederland in samenwerking met gelijkgezinde landen naar 
mogelijkheden het Kantoor van de Hoge Commissaris van de mensenrechten 
(OHCHR) te ondersteunen bij het integreren van mensenrechten in alle 
procedures en instrumenten binnen het VN-systeem. Nederland steunde hiertoe 
bijvoorbeeld zichtbaar de preventie resolutie in september 2020.  
 
3. Werk aan de verbetering van het toezicht en de verantwoording van de 
uitvoering van agenda 2030. Leg daarbij de verbinding met de internationaal 
erkende mensenrechteninstrumenten.  
 
Het kabinet deelt de mening van de adviesraad dat om van agenda 2030 een 
succes te maken een transparant en eenduidig systeem van verifieerbaar toezicht 
en verantwoording nodig is. Om dit te bereiken zet Nederland in op de versterking 

  
ongelijkheid, waarbij een mensenrechtenperspectief in de planningcyclus en in de 
Onze Referentie
uitvoering centraal moet staan. Ook middels het lidmaatschap van de 
BZDOC-1708183576-83
Mensenrechtenraad vraagt NL structureel aandacht voor het bestrijden van 
ongelijkheid en het bevorderen van de naleving van mensenrechten.  
 
5. Bevorder de hervorming van het multilateraal bestuur (global governance) 
 
Net als de adviescommissie is het kabinet van mening dat een mondiaal 
partnerschap om de SDG’s te behalen alleen kan functioneren op basis van 
gelijkheid. Het kabinet onderschrijft de aanbeveling van de AIV om ruimte te 
maken voor grotere inspraak van ontwikkelingslanden en opkomende economieën 
in multilaterale organisaties en samenwerkingsverbanden. Zo werkt Nederland 
onder andere aan aanpassing van de aandeelhoudersverhoudingen binnen de 
internationale financiële instellingen. Dit proces dient echter wel in beheersbare 
stappen plaats te vinden waarbij een groter stemrecht van opkomende 
economieën ook samen gaat met het nemen van meer verantwoordelijkheden 
(zoals het leveren van donorbijdragen aan de armste landen) en waarbij een 
betekenisvolle Nederlandse stem voldoende geborgd blijft. Bij de 
kapitaalverhoging van de Wereldbank (IBRD en IFC) in 2018, waarbij Nederland 
een constructieve rol speelde, is dat ook gebeurd. Nederland speelt verder een 
aanjagende rol in VN-hervormingsdiscussies zoals bijvoorbeeld de versterking van 
de Mensenrechtenraad. 
 
6. Behoud de Nederlandse voortrekkersrol op het thema ‘mensenrechten en 
bedrijfsleven’ 
 
Het kabinet streeft onverminderd naar een sterke verbinding tussen bedrijfsleven, 
mensenrechten en de SDG-agenda. Het beleidsterrein ‘mensenrechten en 
bedrijfsleven’ is opgenomen in de thema’s internationaal maatschappelijk  
verantwoord ondernemen (IMVO) en ketenverduurzaming.  
 
Het kabinet is van mening dat Nederland op het gebied van bedrijfsleven en 
mensenrechten nog steeds een stevig profiel heeft. Nederland is een actieve 
speler in de relevante multilaterale fora, zoals de UN Conference on Business and 
Human Rights, de OESO Working Party on Responsible Business Conduct, de 
OHCHR Accountability and Remedy Project, de Raad van Europa Steering 
Committee for Human Rights (CDDH) en in EU peer learning. 
 
Wat betreft het mogelijke VN-verdrag inzake mensenrechten en bedrijfsleven 
bekijkt het kabinet met andere koplopers hoe er verder inhoud kan worden 
gegeven aan de onderhandelingen over dit verdrag. Het kabinet heeft, in lijn met 
de motie Alkaya-Diks (35300-XVII-35, 28 november 2019) de posten 
ingeschakeld om het gesprek met een bredere groep landen aan te gaan over hun 
bereidheid zich aan te sluiten bij het VN-verdrag, en concludeert dat deze 
bereidheid nog steeds ontbreekt. Ook binnen de Europese Unie is het draagvlak 
beperkt en zijn lidstaten verdeeld. Conform mijn toezegging tijdens het 
notaoverleg IMVO d.d. 7 december, zal het kabinet de vraag naar de positie van 
de Europese Commissie op het verdrag en het aanvragen van een 
onderhandelingsmandaat in Brussel voorleggen. 
  
Om het nationaal beleid op mensenrechten en bedrijfsleven verder te versterken 
is het kabinet in het najaar van 2019 de herziening van het Nationaal Actieplan 
mensenrechten en bedrijfsleven (NAP) gestart. Als onderdeel hiervan is een 

  
 
Onze Referentie
7. Maak het tegengaan van de shrinking civic space een integraal onderdeel van 
BZDOC-1708183576-83
het mensenrechten- en ontwikkelingsbeleid 
 
Het kabinet onderschrijft de conclusie van de AIV dat maatschappelijke 
organisaties een onmisbare rol vervullen in het SDG-partnerschap en deelt de 
zorgen omtrent de wereldwijd krimpende maatschappelijke ruimte. Op 
verschillende manieren wordt ingezet op het ondersteunen van een onafhankelijk 
en krachtig maatschappelijk middenveld en het beschermen en bevorderen van 
hun ruimte (civic space). Het Ministerie heeft hierbij, naast een financierende, ook 
een faciliterende, verbindende en diplomatieke rol. 
Een krachtig maatschappelijke middenveld vergt sterke nationale en 
internationale samenwerking en partnerschappen. Zo kunnen maatschappelijke 
organisaties, regionale netwerken en mondiale bewegingen elkaar steun en 
rugdekking bieden onder moeilijke omstandigheden en pleiten voor verbetering 
daarvan. Via partnerschappen met maatschappelijke organisaties worden op basis 
van aanwezige expertise, netwerk en capaciteit gezamenlijke doelen nagestreefd. 
Het kabinet ziet daarbij ruimte voor tegenspraak als inherent onderdeel van goed 
partnerschap en een gezonde democratie, ook in eigen land. Het ondersteunen 
van een onafhankelijk maatschappelijk middenveld in Nederland en over de grens 
zorgt ervoor dat het maatschappelijk middenveld haar waakhondfunctie kan 
uitvoeren en kan opkomen voor de stem en rechten van burgers.  
Het kabinet ondersteunt via het Mensenrechtenfonds en het hierboven genoemde 
BHOS-beleidskader ‘Samenspraak en Tegenspraak’ (2016-2020) wereldwijd 
maatschappelijke organisaties in hun onafhankelijke politieke rol. De ruimte die 
het maatschappelijk middenveld heeft, verschilt per land, per thema en 
organisatie en is aan verandering onderhevig. Zoals gezegd, deze ruimte staat in 
toenemende mate onder druk. Het is daarom belangrijk dat maatschappelijke 
organisaties met hun strategieën kunnen inspelen op de veranderende context, 
obstakels en mogelijkheden. Het kabinet heeft er om die reden voor gekozen 
lokaal eigenaarschap, flexibiliteit en maatschappelijke ruimte nog sterkere 
focuspunten te maken in het vervolgbeleidskader ‘Versterking Maatschappelijk 
Middenveld’ (2021-2025).  
  
Om de weerbaarheid van het maatschappelijke middenveld te vergroten en 
inperkingen van maatschappelijke ruimte preventief en proactief te adresseren, 
heeft het kabinet het voornemen ook internationale partners op dit vlak te blijven 
ondersteunen. Civicus, Digital Defenders Partnership en International Center for 
Not-for-Profit Law zijn momenteel samenwerkingspartners die maatschappelijke 
organisaties en mensenrechtenverdedigers ondersteunen in het omgaan met 
bedreigingen ten aanzien van hun veiligheid en werk, en de veranderende civic 
space monitoren. 
 
Verder blijven Nederlandse ambassades zich actief inzetten wanneer de ruimte 
voor het maatschappelijk middenveld onder druk staat. Zij wonen rechtszaken 
van mensenrechtenverdedigers bij, onderstrepen in gesprekken met overheden en 
het bedrijfsleven het belang van maatschappelijke ruimte, brengen individuele 
zaken onder de aandacht en bieden mensenrechtenverdedigers een platform. 
Diversiteit in kennis, netwerk en ervaringen biedt de mogelijkheid van elkaar te 
leren, elkaar aan te vullen en zodoende krachten te bundelen. De implementatie 
van de EU Guidelines on Human Rights Defenders en het EU Action Plan on 
Human Rights and Democracy bieden hiervoor belangrijke handvatten en 
bevorderen de samenwerking tussen EU-ambassades. Daarnaast dragen de 

  
youth at heart-conferentie waarin jongeren van over de hele wereld van gedachte 
Onze Referentie
wisselden over onderwijs, werkgelegenheid en jongerenparticipatie.   
BZDOC-1708183576-83
Daarnaast maakt de Nederlandse overheid gebruik van de mogelijkheden die tot 
haar beschikking staan om jongeren te betrekken bij het realiseren van de SDG’s. 
Zo geeft Nederland spreektijd aan de Nederlandse VN 
Jongerenvertegenwoordigers voor Duurzame Ontwikkeling en voor Mensenrechten 
& Veiligheid bij internationale VN-conferenties als het High Level Political Forum 
voor Agenda 2030 en de Algemene Vergadering voor de VN. Zij krijgen hier de 
kans om belangrijke thema’s vanuit een jongerenperspectief te benaderen en 
laten de stem van Nederlandse jongeren horen bij de VN. De Nederlandse 
Jongerenvertegenwoordigers werken nauw samen met hun counterparts uit 
andere landen en met de UN Envoy on Youth, die als taak heeft de rechten en 
behoeften van jongeren te vertegenwoordigen. 
Jongeren zijn ook betrokken bij de (Nederlandse) implementatie van SDG’s; de 
NJR schrijft niet alleen jaarlijks mee aan de SDG-rapportage maar maakt ook deel 
uit van de Stuurgroep van SDG-Nederland. Ook is de NJR betrokken bij de SDG 
Allianties die de Nationale SDG-Coördinator heeft opgezet in samenwerking met 
SDG-Nederland en waarin ook de Jonge Klimaatbeweging actief is als recent 
aangetreden Alliantie Coördinator voor SDG 13.  
Het kabinet onderschrijft het belang van het betrekken van jongeren bij de 
uitvoering van de agenda 2030 en ontwikkelt op dit moment een generatietoets 
waarmee in de procedures voor beleid en regelgeving meer aandacht kan worden 
besteed aan mogelijke generatie-effecten. Op dit moment wordt in een tweetal 
beleidstrajecten geëxperimenteerd met een generatietoets om de belangen van 
jongeren nadrukkelijker mee te kunnen nemen in de beleidsvoorbereiding. Het 
doel is om de betrokkenheid van jongeren in het beleidsproces te intensiveren en 
te verankeren. 
 
9. Versterk de coördinatie en de samenhang van de binnenlandse en 
buitenlandse SDG-inzet 
 
Het kabinet is zich ervan bewust dat Agenda 2030 ook een nationale agenda is. 
Bij de aanname van de doelen in 2015 is ervoor gekozen om de primaire 
verantwoordelijkheid voor de voortgang op de doelen te beleggen bij de 
ministeries die werken op het beleidsterrein van specifieke SDG’s. Het ministerie 
van BZ heeft een coördinerende functie voor deze agenda als geheel en fungeert 
als schakel tussen nationale en multilaterale netwerken. In de jaarlijkse SDG-
rapportage wordt beschreven hoe er door verschillende geledingen in de 
maatschappij het afgelopen jaar (extra) is gewerkt aan bewerkstelligen van de 
doelen in 2030. Sinds 2019 bevat de SDG-rapportage een apart en onafhankelijk 
hoofdstuk over mensenrechten, opgesteld door het College voor de Rechten van 
de Mens. De SDG-rapportage komt gelijktijdig uit met de jaarlijkse SDG-meting 
van het CBS (in 2019 voor het eerst geïntegreerd met de Monitor Brede Welvaart) 
en, sinds dit jaar, de jaarrapportage beleidscoherentie voor ontwikkeling. Deze 
jaarrapportage bevat de voortgang op de vijf thema’s van het actieplan 
beleidscoherentie voor ontwikkeling (Kamerstuk 33 625, nr. 265) waar het 
kabinet aan werkt en die ontwikkelingslanden helpen de SDG’s te bereiken. 
 
Het kabinet neemt de aanbeveling over om in de SDG-rapportage structureel 
aandacht te besteden aan de SDG-inspanningen in Caribisch Nederland (Bonaire, 
Sint Eustatius, Saba), met daarin ook aandacht voor mensenrechten.  
 

