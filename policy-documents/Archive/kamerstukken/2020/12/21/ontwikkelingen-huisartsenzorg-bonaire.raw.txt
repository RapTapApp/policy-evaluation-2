Bezoekadres:
De Voorzitter van de Tweede Kamer
Parnassusplein 5
der Staten-Generaal
2511 VX  Den Haag
Postbus 20018
www.rijksoverheid.nl
2500 EA DEN HAAG
Kenmerk
1800859-216110-ZJCN
Uw brief
Bijlage(n)
Correspondentie uitsluitend 
richten aan het retouradres 
met vermelding van de datum 
en het kenmerk van deze 
Datum 21 december 2020 brief.
Betreft Ontwikkelingen huisartsenzorg Bonaire
 
Geachte voorzitter, 
Met deze brief wil ik u op de hoogte brengen van de enkele ontwikkelingen 
rondom de huisartsenzorg op Bonaire. 
Op dit moment zijn er 6 zelfstandig gevestigde praktijkhouders werkzaam op 
Bonaire. In 2018 zijn er met de praktijkhoudende huisartsen afspraken gemaakt 
om een nieuwe koers in gang te zetten om de kwaliteit, continuïteit en 
doelmatigheid van de huisartsgeneeskunde te versterken. Als onderdeel hiervan 
start per 1 januari 2021 een onafhankelijk huisartsenorganisatie, Primary Care 
Caribbean (PCC). Deze organisatie heeft, mede met de input van de huisartsen op 
Bonaire, verkend hoe een dergelijke huisartsenorganisatie de ontwikkelingen in de 
huisartsenzorg kan ondersteunen. PCC zal inhoudelijke, organisatorische en 
faciliterende ondersteuning bieden aan de huisartsenzorg op Bonaire. PCC is op 
Bonaire opgericht en zal grotendeels uit lokale medewerkers bestaan. Onderdeel 
van de beweging is ook dat activiteiten, zoals die van de huisartsenpost en 
chronische zorg, zoveel als mogelijk opgaan in deze organisatie.   
Verder spijt het mij om te moeten melden dat op 14 oktober jl. huisarts Michael 
Hermelijn onverwacht is overleden. Hij was zeer geliefd en gewaardeerd door zijn 
patiënten. Als toegewijde huisarts had hij een belangrijke plaats binnen de 
huisartsenzorg op Bonaire. Met het overlijden van dokter Hermelijn is de praktijk 
ontredderd achtergebleven. Er is geen praktijkhouder meer aanwezig.   
Vanwege COVID-19 staat de zorg op Bonaire al extra onder druk. De andere 
praktijk houdende huisartsen hebben aangegeven de zorg voor de patiënten van 
dokter Hermelijn niet langdurig over te kunnen nemen. Daarom heeft het 
ministerie van VWS de achtergebleven praktijk zoveel mogelijk proberen bij te 
staan met praktische ondersteuning. Hierdoor kon de zorg voor de patiënten 
worden voortgezet op de vertrouwde locatie. Hiertoe heeft het ministerie van VWS 
o.a. waarnemend huisarts, de heer Eijsenga, aangetrokken en de bijkomende 
kosten gedragen.  
  
Pagina 1 van 2

