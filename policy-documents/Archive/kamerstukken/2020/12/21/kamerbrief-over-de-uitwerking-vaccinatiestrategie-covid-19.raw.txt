> Retouradres Postbus 20350 2500 EJ Den Haag
De Voorzitter van de Tweede Kamer
Bezoekadres
der Staten-Generaal Parnassusplein 5
2511 VX Den Haag
Postbus 20018
www.rijksoverheid.nl
2500 EA DEN HAAG
Kenmerk
1804436-216487-PDC19
 
Bijlage(n)
 
3
 
 
Uw brief
 
 
Datum 21 december 2020 
Betreft Kamerbrief over de uitwerking vaccinatiestrategie COVID-19 
Correspondentie uitsluitend 
richten aan het retouradres 
 
met vermelding van de 
datum en het kenmerk van 
 
deze brief.
Geachte voorzitter, 
Op 17 december jl. heb ik u geïnformeerd over de planning van de eerste COVID-
1
19 vaccinaties. Daarbij heb ik uw Kamer toegezegd u nog voor de Kerst te 
informeren over de verdere uitwerking van de vaccinatiestrategie. Zoals ik ook in 
het debat van 17 december jl. heb aangegeven, gaan we op 4 januari van start 
met het vaccinatieproces. Op 8 januari vindt dan de eerste vaccinatie plaats. Ik 
heb u ook toegezegd dat ik nader in ga op de voorbereiding, planning en verdere 
uitwerking van de vaccinatie van de eerste groepen die in aanmerking komen voor 
een vaccin. Begin januari informeer ik u over de nadere invulling van de 
prioritering. 
 
In deze brief ga ik achtereenvolgens in op de beschikbaarheid van COVID-19 
vaccins en de geactualiseerde leveringstermijnen (paragraaf 1), de prioritering 
binnen de doelgroepen (paragraaf 2), de planning van het BioNTech/Pfizer vaccin 
(paragraaf 3), de uitvoering van de eerste vaccinaties (paragraaf 4), ICT en 
registratie (paragraaf 5), opslag en distributie (paragraaf 6), communicatie 
(paragraaf 7), vaccinatie in de Caribische delen van het Koninkrijk (paragraaf 8), 
en de internationale context (paragraaf 9). 
 
1. Goedkeuring vaccins en leveringsschema 
Vandaag heeft het Europees Geneesmiddelenagentschap (EMA) een positief advies 
gegeven over de toelating van het BioNTech/Pfizer vaccin in de Europese Unie. 
Namens Nederland was het College ter Beoordeling van Geneesmiddelen (CBG) bij 
de beoordeling betrokken. Het is geweldig goed nieuws dat we al zo snel over een 
veilig en effectief vaccin tegen het coronavirus kunnen beschikken. Dat verdient 
ook een groot compliment aan de wetenschap. De verwachting is dat de Europese 
Commissie morgen, op 22 december, de markttoelating zal afgeven.  
 
  
 
1
 Tweede Kamer 2020-2021, Kamerstuk 25295, nr. 827. 
Pagina 14 van 15

 
Tabel 1. Indicatief leveringsoverzicht (x 1mln) 
Kenmerk
 1804436-216487-PDC19
 
Dec 1Q 2Q 3Q 4Q 1Q Totaal 
2020 2021 2021 2021 2021 2022 
BioNTech/ 
0,175 2,3 2,8 3,1 - - 8,4 
Pfizer 
Moderna 0 
0,4 1,36 1,36 3,1 - 6,2 
AstraZeneca 0 
4,5 5,2 2 - - 11,7 
CureVac 0 
0,6 1,6 2 2,2 2,2 8,6 
Janssen 0 
0 3 6 2,3 - 11,3 
Sanofi* 0 
- - 5,85 5,85 - 11,7 
Totaal 0,175 
7,8 14 20,3 13,5 2,2 58 
* Vanwege berichtgeving over vertraging is op dit moment nog niet duidelijk of Sanofi 
in Q3 kan leveren, of dat alle leveringen naar Q42021 en Q12022 worden 
verplaatst. 
 
Vooralsnog is het leveringsschema van BioNTech/Pfizer het meest concreet. De 
afgelopen weken is echter ook dat schema aan verandering onderhevig geweest. 
Aanvankelijk zou BioNTech/Pfizer in januari 1 miljoen vaccins leveren aan 
Nederland; later werden dat 500.000 vaccins. Op 19 december jl. heeft het bedrijf 
een nieuw leveringsschema aan de Europese lidstaten overlegd. Dit nieuwe 
schema had vergelijkbare gevolgen voor de leveringen in alle EU-lidstaten. In de 
weken vanaf 28 december krijgt Nederland wekelijks 164.775 vaccins geleverd. 
Het plannen van de vaccinaties door de GGD'en is afhankelijk van de exacte 
leverdata en de exacte volumes van het BioNTech/Pfizer-vaccin. De GGD 
actualiseert haar rekenmodellen voor de vaccinatie wanneer zich daarin 
wijzigingen voordoen. 
 
De hoofdroute van de vaccinatiestrategie en het advies van de Gezondheidsraad 
blijven het uitgangspunt voor de volgorde van de vaccinaties. Daarbij dient 
rekening gehouden te worden met de drie afhankelijkheden, die ik ook in mijn 
eerdere brieven aan uw Kamer heb genoemd: 
  De geschiktheid van vaccins voor specifieke groepen; 
  Het moment van beschikbaarheid van vaccins, en de aantallen waarin ze 
worden geleverd; en, 
  De logistieke kenmerken. Dit kan bijvoorbeeld gaan over de 
bewaartemperatuur, maar ook over het aantal vaccins dat per eenheid 
verpakt zit.  
 
2. Doelgroepen eerste vaccinatieronde 
Zoals ik in mijn eerdere brieven van 8 en 17 december jl. heb aangegeven, 
ontvangen de zorgmedewerkers van verpleeghuizen, kleinschalige woonvormen, 
gehandicaptenzorg, wijkverpleging en Wmo-ondersteuning als eerste een 
uitnodiging voor de COVID-19 vaccinatie. Vanwege de specificaties van het 
BioNTech/Pfizer vaccin vinden de vaccinaties plaats op 25 centrale locaties. De 
werkgevers nodigen hun zorgmedewerkers vanaf 4 januari aanstaande uit. Het 
BioNTech/Pfizer vaccin bestaat uit twee doses, die met een interval van drie 
weken worden toegediend. Zeven dagen na de tweede prik zijn mensen maximaal 
beschermd tegen het coronavirus.  
PaginaPagina 14  14 vavan 15n 15

  60-plussers:  
o Met een medische indicatie, bijv. diabetes, luchtwegziekten,  
Kenmerk
1804436-216487-PDC19
chronische nierziekten, afweerstoornis. 
o Zonder medische indicatie. 
Bij deze groep starten we met de oudste leeftijd cohorten, omdat deze 
mensen het meest kwetsbaar zijn. Hierbij geldt dat een nadere 
onderverdeling mogelijk noodzakelijk zal zijn, in verband met de omvang 
van de leveringen van vaccins.  
  Mensen onder de 60 jaar met een medische indicatie;  
  Zorgmedewerkers van bovengenoemde groepen;  
  Zorgmedewerkers die in direct contact staan met patiënten met COVID-19  
  Overige zorgmedewerkers; 
  Mensen tussen de 18 en 60 jaar. Het gaat daarbij om iedereen zonder  
onderliggend lijden. 
 
Deze volgorde van doelgroepen, op basis van de eerder voorgestelde hoofdroute, 
is weergegeven in de infographic in bijlage I. Afhankelijk van bijvoorbeeld de 
geschiktheid van deze vaccins voor specifieke groepen, de beschikbaarheid en 
leveringstermijnen, zal mogelijk binnen deze groepen nog een nadere prioritering 
moeten worden aangebracht. In mijn volgende voortgangsbrieven informeer ik u 
over deze nadere prioritering. Daarbij zal ik tevens ingaan op specifieke groepen, 
zoals andere groepen zorgmedewerkers, mantelzorgers en kwetsbare groepen 
zoals intramurale GGZ-patiënten en mensen met een PGB. Ook bijzondere 
groepen als militairen, arbeidsmigranten, grenswerkers, en vitale beroepen komen 
daarbij aan bod.  
 
3. Planning BioNTech/Pfizer vaccin 
De voorbereidingen van de vaccinatie zijn in volle gang. In mijn brief van 17 
december jl. heb ik u geïnformeerd over de voorbereidingen tot aan 4 januari 
2021. In deze brief werk ik die stappen verder uit en licht ik toe welke acties 
daarna zijn voorzien. Steeds meer stukjes van de puzzel vallen op hun plaats. Ik 
voer doorlopend overleg met alle relevante partijen om scenario's uit te werken 
om de COVID-19 vaccinatie goed te organiseren.  
 
Op 8 december jl. heb ik u gemeld dat we starten met het vaccineren van 
zorgmedewerkers in verpleeghuizen en kleinschalige woonvormen, de 
medewerkers uit de gehandicaptenzorg, wijkverpleging en Wmo-ondersteuning. 
De eisen die het BioNTech/Pfizer vaccin op dit moment stelt aan opslag en 
distributie maken het noodzakelijk dat de vaccinatie op centrale locaties 
plaatsvindt. Dat maakt het voor de werkgevers en bedrijfsartsen/arbodiensten in 
de zorg lastig om de hen toebedachte rol in de vaccinatie van deze groepen te 
vervullen. Ik heb daarom de GGD’en gevraagd en bereid gevonden om hun rol als 
‘vangnet’ al vanaf begin januari te vervullen. De aanpassing van de uitvoering 
voor deze eerste groep heeft geen gevolgen voor de rol die de GGD'en hebben bij 
het vaccineren van de doelgroep 18-60-jarigen zonder medische indicatie. Die rol 
zullen zij conform mijn brief van 20 november jl. in de loop van 2021 gaan 
vervullen. Het moment waarop hangt af van het tempo waarin vaccins 
beschikbaar komen. 
 
  
PaginaPagina 14  14 vavan 15n 15

locaties 'COVID-19-proof' zijn. Andere eisen zijn bijvoorbeeld dat er voldoende 
privacy moet zijn voor degene die gevaccineerd wordt en er moeten 
Kenmerk
1804436-216487-PDC19
mogelijkheden zijn voor personen die liggend gevaccineerd moeten worden. Op 
elke locatie moeten ook ‘COVID-19 proof' wachtruimtes, zijn waar personen na 
het vaccineren een kwartier kunnen verblijven en waar EHBO beschikbaar is voor 
het uitzonderlijke geval dat zich een anafylactische reactie voordoet. Dit kan 
uitzonderlijke situaties kort na een vaccinatie voorkomen. Daarom wordt in de 
richtlijn van het RIVM ‘Uitvoering COVID-19 vaccinatie’ een 15 minuten observatie 
na toediening opgenomen. Dit gebeurt ook in de Verenigde Staten en het Verenigd 
Koninkrijk. Daarnaast zijn er ook technische eisen voor bijvoorbeeld medische 
koelkasten, af te sluiten ruimtes voor alle benodigde materialen (spuiten, 
oplosvloeistof, persoonlijke beschermingsmiddelen etc.) en af te sluiten ruimtes 
voor medisch afval (met name vaccincapsules). Er zijn ook eisen ten aanzien van 
praktische zaken als goede bereikbaarheid, zowel met de auto als met het 
openbaar vervoer en voldoende parkeerplaatsen. Ook de beveiliging tijdens en 
buiten de openingsuren moet geregeld zijn. 
 
Inzet en opleiding personeel 
4
In mijn brief van 8 december jl. ben ik ingegaan op de motie Klaver c.s. over de 
selectie en het opleiden van (extra) personeel. Ik heb aangegeven dat GGD’en 
deels al beschikken over geschikt medisch personeel dat vaccins kan toedienen en 
dat het essentieel is dat voldoende, goed opgeleid personeel beschikbaar is. Zo 
nodig kunnen mensen met een niet medische achtergrond opgeleid worden, die 
via de verlengde armconstructie onder het toezicht van medisch personeel 
vaccinaties kunnen uitvoeren.  
 
De GGD'en hebben berekeningen gemaakt over de aantallen benodigde 'prikkers'. 
Landelijk zijn er voor de eerste tranche BioNTech/Pfizer-vaccins circa 350 - 400 
nodig. Afhankelijk van de regio gaat het om 10 tot 30 prikkers. De GGD'en kunnen 
daarvoor een beroep doen op eigen medewerkers en bestaande poules van 
mensen in de regio die zij in kunnen zetten voor het vaccineren. Het betreft 
mensen die de GGD ook betrekt bij andere grootschalige vaccinatiecampagnes 
waar zij veel ervaring mee heeft zoals de meningokokkenvaccinatie. Daarnaast 
zijn er in totaal circa 1.500 ondersteunende medewerkers nodig. Het gaat daarbij 
om medewerkers die de vaccins gereed maken om toegediend te worden, om 
medewerkers met administratieve taken, EHBO’ers, schoonmakers en beveiligers. 
Ook deze ondersteunende medewerkers zullen voor de start van de eerste 
vaccinaties op de centrale locaties beschikbaar zijn. Daarvoor wordt gebruik 
gemaakt van dienstverleners die ook bij andere grootschalige campagnes zijn 
gecontracteerd. 
 
De GGD ontwikkelt een interne e-learning voor de opleiding van medewerkers met 
specifieke taken in de vaccinatiestraten. Aan deze e-learning wordt de laatste 
hand gelegd wanneer alle informatie over de werkwijze rondom het vaccin bekend 
en gevalideerd is. Gebaseerd op de huidige planning van de besluitvorming door 
het EMA, Europese Commissie en de Gezondheidsraad zal de e-learning van de 
GGD tussen Kerst en Oud en Nieuw online zijn. Het opleiden van personeel dat 
gaat vaccineren gebeurt niet via een e-learning. Alle medewerkers zijn opgeleid 
vóór de opening van de locaties. 
 
4
 Tweede Kamer 2020-2021, kamerstuk 25 295, nr. 725. 
PaginaPagina 14  14 vavan 15n 15

 
Een centraal register geeft mensen de mogelijkheid hun eigen vaccinatiestatus in 
Kenmerk
1804436-216487-PDC19
te zien. Ook maakt een centraal vaccinatieregister het mogelijk om zo snel 
mogelijk mensen op individuele basis te informeren mocht zich een veiligheids- of 
effectiviteitsprobleem met een bepaald vaccin of een bepaalde batch voordoen. 
Gegevens in de centrale registratie moeten daarom zo compleet mogelijk zijn, 
waarbij ook rekening gehouden dient te worden met de bestaande juridische 
kaders. Hierover is met verschillende uitvoerende partijen en ook de Autoriteit 
Persoonsgegevens overlegd.  
 
Uit deze gesprekken volgt de lijn dat aan mensen die worden opgeroepen voor 
vaccinatie, vooraf zal worden gevraagd of zij toestemming geven hun gegevens 
met het centrale register te delen. Zij zullen actief worden voorgelicht over het 
belang van registratie voor de bestrijding van de pandemie en voor henzelf, en 
wat er met hun gegevens gebeurt. Met uitvoerende partijen worden afspraken 
gemaakt over de wijze van registratie en aanlevering aan het RIVM. Ook in de 
communicatie zal ik hier aandacht aan besteden.  
 
Zoals ik ook in mijn brief van 8 december jl. heb aangegeven werkt het RIVM 
momenteel aan de afronding van het centrale register. Hierover is ook uitgebreid 
gesproken tijdens het plenaire debat met uw Kamer van 17 december jl. Over dit 
onderwerp zijn twee moties aangenomen van het lid Azarkan (DENK), waarin 
wordt gevraagd mensen te informeren over opname van hun vaccinatiegegevens 
5
in een database en om vooraf toestemming te vragen over opname van 
6
vaccinatiegegevens in een database . Ik zal aan beide moties uitvoering geven. Er 
is de afgelopen weken constructief overleg gevoerd met de LHV over de wijze 
waarop het vooraf toestemming geven door mensen die zich laten vaccineren kan 
worden ingevuld. Het gaat hierbij om het toestemming verlenen ten behoeve van 
het delen van data uit de huisartsinformatiesystemen met het RIVM. Ik verwacht 
op korte termijn tot afronding van deze besprekingen te komen. 
 
Het centrale register is eind december gereed om vaccinatiedata te registreren. 
Vanaf eind maart is het mogelijk voor mensen hun eigen gegevens omtrent 
vaccinatie in te zien. Het RIVM werkt in dit kader aan een cliëntportaal (gereed in 
maart 2021) voor het tonen van vaccinatiegegevens waarvoor toegang wordt 
verleend met een DigiD. De website zal in het vaccinatieoverzicht tonen welk 
vaccin iemand gekregen heeft en wanneer. Deze informatie is opgenomen en 
zichtbaar indien er door de betreffende persoon bij de vaccinatie toestemming is 
verleend om deze gegevens met het RIVM te delen. 
 
Ik zal uw Kamer in een separate brief informeren over de wijze waarop ik samen 
met de uitvoerende partijen uitwerking geef aan centrale registratie in het 
vaccinatieprogramma. Ook zal ik, zoals toegezegd tijdens het plenaire debat van 
17 december jl., daarin uitgebreid ingaan op de stand van zaken van de 
benodigde en beschikbare ICT-voorzieningen en de planning daarvan. 
  
 
5
 Tweede Kamer 2020-2021, Kamerstuk 25295, nr. 830. 
6
 Tweede Kamer 2020-2021, Kamerstuk 25 295, nr. 831. 
PaginaPagina 14  14 vavan 15n 15

 
Vanaf eind december is het Logistiek Coördinatiecentrum operationeel. Dit 
Kenmerk
1804436-216487-PDC19
coördinatiecentrum van het RIVM organiseert en regisseert het logistieke en 
operationele proces van de COVID-19 vaccinatie, en wordt daarbij ondersteund 
door het ministerie van Defensie. Het Logistiek Coördinatiecentrum richt zich op:  
  Planning, opvolging en waar mogelijk bijsturing van de beschikbare vaccins en 
materialen en capaciteit. 
  Coördinatie van de logistieke uitvoering in de verschillende fasen van het 
vaccinatieprogramma en aan de verschillende uitvoeringspartijen.  
  Afstemming over de verdeling van de beschikbare vaccins over (en met) de 
vaccinatielocaties.  
  Loket voor bestellen van vaccins door uitvoerende partijen. 
  Voorraadbeheer via bestaande voorraadsystemen van vaccins. 
  Beschikbaar maken van dashboard en managementinformatie op basis van 
logistieke proces. 
  Vraagbaak waar uitvoerende organisaties terecht kunnen met logistieke 
vragen en meldingen (over levering, opslag, cold chain en productkwaliteit).  
 
Voor het monitoren van de centrale voorraad en de registratie van de uitgeleverde 
vaccins maakt het RIVM gebruik van de bestaande systemen. Voor het bestellen 
van vaccins voor latere vaccinaties komt medio januari een bestelmodule 
beschikbaar. Voor de huisartsen en de artsen in langdurige zorginstellingen wordt 
deze gebaseerd op de bestelmodule die ook voor de griepvaccinatie wordt 
gebruikt.  
 
Er zijn signalen vanuit de Verenigde Staten dat uit de multivials van het 
BioNTech/Pfizer vaccin in principe 6 of 7 doses in plaats van 5 gehaald kunnen 
worden. Op dit moment is nog niet te zeggen of wij ook de werkwijze zullen 
aanpassen. We wachten het oordeel van de WHO en het EMA hierover af en zullen 
dat volgen bij de start van de vaccinatie. In alle gevallen moet voorkomen worden 
dat er fouten gemaakt worden in de bereiding van het vaccin ter plaatse. 
 
Aanschaf toedieningsmaterialen 
In aanvulling op mijn brief van 8 december jl., kan ik u melden dat het RIVM 
vorige week een aanvullende hoeveelheid spuiten en naalden (bovenop de reeds 
aangekochte 25 miljoen) heeft aangeschaft, geschikt voor 10 miljoen 
toedieningen. Samenvattend is er daarmee beschikking over materiaal voor 35 
miljoen toedieningen. De eerste bestelling van spuiten en naalden ter grootte van 
3 miljoen toedieningen is inmiddels geleverd en is gereed voor uitlevering. Voor 
Persoonlijke Beschermingsmiddelen (PBM) kunnen de vaccinerende partijen een 
beroep doen op het Landelijk Coördinatiecentrum Hulpmiddelen. Hier is een 
ijzeren voorraad beschikbaar. 
 
De eerste leveringen van het oplosmiddel (ofwel diluent), nodig voor toediening 
van het BioNTech/Pfizer vaccin hebben in de eerste helft van december 2020 
plaatsgevonden. Het oplosmiddel is gereed voor uitlevering naar de 
toedieningslocaties.  
  
PaginaPagina 14  14 vavan 15n 15

 
Onderzoek 
Kenmerk
1804436-216487-PDC19
Onderzoek onder algemeen publiek en specifieke doelgroepen, zoals flitspeilingen, 
panelonderzoek, concept en pretesten moeten ervoor zorgen dat de communicatie 
voortdurend goed aansluit op wat er leeft in de samenleving. 
 
Doelgroepen 
De zorgprofessionals vormen een groep die extra communicatie-inzet verdient, 
omdat zij zowel uitvoerder van de vaccinaties zijn, als een te vaccineren 
doelgroep. Bovendien zijn zij belangrijke rolmodellen en een bron van informatie 
voor cliënten en patiënten. In de lopende publiekscampagne, met uitingen zoals 
advertenties en televisiespot, krijgen zorgmedewerkers extra aandacht. Bij de 
uitnodiging voor de vaccinatie ontvangen zij een heldere bijsluiter, gemaakt door 
het College ter Beoordeling van Geneesmiddelen, met daarin informatie over 
eventuele bijwerkingen en het (gunstige) effect van het vaccin. Ook krijgen online 
onderdelen uit de publiekscampagne een extra uitwerking richting deze groep en 
kiezen we voor de kanalen waar zorgmedewerkers vaak te vinden zijn. We werken 
hiervoor nauw samen met diverse koepelorganisaties. Ook wordt op sociale 
mediacampagne gevoerd gericht op deze groep.  
 
In deze eerste fase houden we daarnaast rekening met de te vaccineren 
doelgroepen ouderen in verpleeghuizen en mensen met een verstandelijke 
beperking die in een instelling wonen. Samen met de koepelorganisaties van 
zorgaanbieders, verenigingen van zorgprofessionals en cliëntenorganisaties kijken 
we naar wat er nodig is om hen goed te informeren. Er wordt een aantal speciale 
middelen ontwikkeld waaronder een ‘Steffie-module’ voor mensen die behoefte 
hebben aan informatie in eenvoudige taal. Hierin wordt uitleg gegeven over 
vaccins en de vaccinatie. Ook een praatplaat die het gesprek tussen zorgverlener 
en cliënt kan faciliteren wordt voorbereid. Deze zal onderdeel zijn van een grotere 
toolkit met allerhande communicatiemiddelen die zorginstellingen kunnen inzetten 
in de communicatie met cliënten, hun wettelijk vertegenwoordigers, en 
zorgmedewerkers. 
 
Deskundigheidsbevordering en communicatie met zorgprofessionals 
8
Begin december is het RIVM gestart met een nieuwsbrief COVID-19-vaccinatie . 
Via deze nieuwsbrief worden de bij de uitvoering betrokken zorgprofessionals en 
andere geïnteresseerde professionals regelmatig over de laatste stand van zaken 
rond COVID-19-vaccinatie geïnformeerd.  
 
Het RIVM maakt samen met de betrokken (uitvoerende) partijen (Verenso, V&VN, 
NHG, NVIB, NVAB, NVAVG, Lareb, NIV en LCR) een richtlijn ‘Uitvoering COVID-19 
vaccinatie’. De conceptrichtlijn komt 24 december online. De brancheverenigingen 
worden daarna gevraagd voor randvoorwaardelijke toetsing. Als het EMA klaar is 
met de beoordeling, er een Europese bijsluitertekst is en de Gezondheidsraad een 
aanvullend advies heeft gegeven zal de richtlijn zo nodig worden aangepast en is 
daarna (uiterlijk 31 december as.) definitief. Vervolgens zal de richtlijn bij het 
beschikbaar komen van een nieuw COVID-19-vaccin of op basis van nieuwe 
wetenschappelijke inzichten worden uitgebreid. 
 
8
 Aanmelden voor de nieuwsbrief kan via https://www.rivm.nl/abonneren/nieuwsbrief-covid-
19-vaccinatie 
PaginaPagina 14  14 vavan 15n 15

 
In de Europese Unie is de verwachting dat het vaccin op 22 december op de markt 
Kenmerk
1804436-216487-PDC19
wordt toegelaten. De Europese Commissie heeft hierbij voorgesteld dat de 
lidstaten van de EU zoveel mogelijk gezamenlijk dit moment van beschikbaarheid 
van het vaccin benadrukken. Naar verwachting geeft een groot deel van de EU-
lidstaten hier met een symbolisch startmoment invulling aan. De meeste landen 
zullen - afgezien van een symbolische start - net als Nederland in januari met 
vaccinatie aanvangen. 
 
Tot slot 
Samen met de betrokken (uitvoerende) partijen doe ik er alles aan om zo snel 
mogelijk te kunnen starten met de COVID-19 vaccinatie. Zoals ik eerder heb 
gezegd is de uitwerking en uitvoering van de vaccinatiestrategie een complexe 
puzzel. Dat vraagt om wendbaarheid, omdat we telkens op basis van nieuwe 
beschikbare informatie en afhankelijkheden onze aanpak moeten kunnen 
aanpassen. We gaan zo snel als mogelijk, maar dat moet zorgvuldig, veilig en 
verantwoord. Dit is noodzakelijk voor kwaliteit van de uitvoering, vertrouwen in de 
vaccinatie, én de vaccinatiebereidheid. Want wat er uiteindelijk het meest toe doet 
is dat we zo snel mogelijk komen tot een vaccinatiegraad waarmee we de 
samenleving beschermen.  
Hoogachtend, 
 
de minister van Volksgezondheid, 
Welzijn en Sport, 
 
 
 
 
 
 
Hugo de Jonge 
PaginaPagina 14  14 vavan 15n 15

