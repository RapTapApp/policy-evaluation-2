> Retouradres Postbus 20011 2500 EA  Den Haag
Directoraat-generaal 
Aan de voorzitter van de 
Overheidsorganisatie
Tweede Kamer der Staten-Generaal
Directie Digitale Overheid | 
Identiteit
Postbus 20018
2500 EA  Den Haag
Turfmarkt 147
Den Haag
Postbus 20011
2500 EA  Den Haag
http://www.rijksoverheid.nl
www.linkedin.com/company/
ministerie-van-bzk
Kenmerk
2020-0000724558
Uw kenmerk
Datum 21 december 2020
Betreft Beleidsontwikkelingen burgerservicenummer
 
1. Inleiding 
Met deze brief informeer ik uw Kamer over ontwikkelingen in het beleid rondom 
het burgerservicenummer (BSN), zoals aangekondigd in de Kamerbrief over de 
1
voorgenomen wijziging Uitvoeringswet AVG. 
 
Niemand wil behandeld worden als een nummer en de overheid mag haar burgers 
niet als nummers behandelen. Toch is er in Nederland voor gekozen, in 2007, om 
iedere burger (en alle anderen met een relatie met de Nederlandse overheid) een 
uniek identificerend nummer toe te kennen – het burgerservicenummer. Een 
nummer dat bedoeld is voor efficiënte, foutloze en privacybeschermende 
uitwisseling van gegevens tussen overheden en voor communicatie tussen 
overheid en burger. 
 
Dat het gebruik van zo’n nummer grote voordelen biedt, blijkt alleen al uit de vele 
vragen vanuit organisaties binnen en buiten de overheid voor uitbreiding van de 
mogelijkheden tot gebruik van het nummer. Bijvoorbeeld door banken bij 
monitoring van transacties in het kader van de aanpak van witwassen. Maar ook 
door overheidsinstellingen in Caribisch Nederland voor dienstverlening aldaar, 
2
waarnaar in 2019 onderzoek is gedaan. 
 
Het burgerservicenummer wordt uitgegeven bij registratie van een persoon in de 
Basisregistratie Personen (BRP) en is opgenomen als een gegeven op de 
persoonslijst in de BRP, waarop ook identificerende gegevens en adresgegevens 
staan. Bij vragen rond breder gebruik speelt daarom vaak ook de vraag of 
toegang tot de Basisregistratie Personen verleend kan worden. Bijvoorbeeld om 
verzekeraars te ondersteunen bij het opsporen van mensen die aanspraak kunnen 
maken op een uitkering uit een levensverzekering (‘de onvindbare begunstigden’). 
 
 
1
 Kamerstuk 32761, nr. 164. 
2
 BSN in Caribisch Nederland: 
https://www.rijksoverheid.nl/documenten/rapporten/2019/09/27/bsn-in-caribisch-
nederland 
Pagina 1 van 5

Directoraat-generaal 
Overheidsorganisatie
Directie Digitale Overheid | 
Identiteit
registratie van niet-ingezetenen in de BRP, opdracht gegeven deze scanopstelling 
Kenmerk
in 2021 uit te breiden met gelaatsscanners. Op iedere balie, als vast onderdeel 
2020-0000724558
van het proces. Daarmee wordt lookalike-fraude bestreden en wordt kennis 
verzameld over de kwaliteit van de gezichtsherkenning (bij mens en machine). Dit 
kan wellicht later ook toegepast worden in andere processen. 
 
3.2. Verhogen kennis- en vaardighedenniveau ID-controle en herkennen 
mensenhandel 
De trainingen van medewerkers van de RNI-loketten op het gebied van 
identiteitscontrole worden geïntensiveerd door samen met de Koninklijke 
Marechaussee een train-de-trainer-concept uit te werken. Hierdoor wordt het 
makkelijker om (met name) de flexibele schil van baliepersoneel op het juiste 
niveau van kennis en vaardigheden te krijgen. Ook krijgen de medewerkers van 
alle RNI-loketten training in het herkennen van signalen van mensenhandel en 
hoe daarmee om te gaan. 
 
3.3. Registreren en verstrekken van contactgegevens van niet-ingezetenen aan 
de RNI-balie 
In het kader van het verbeteren van de registratie van met name 
arbeidsmigranten heb ik in 2020 een project opgestart voor het gaan registreren 
van contactgegevens van niet-ingezetenen die zich aan de RNI-balie melden voor 
inschrijving of voor wijziging van hun gegevens. Hierover heb ik uw Kamer al 
5
bericht in de brief over de stand van zaken BRP van 21 september 2020 en dit 
6
wordt ook vermeld in de kabinetsreactie naar aanleiding van het eerste advies 
van het aanjaagteam arbeidsmigranten. 
 
4. Introductie van het BSN in Caribisch Nederland 
In Caribisch Nederland, in de openbare lichamen Bonaire, Sint Eustatius en Saba, 
is een eigen identificatienummer in gebruik, het ID-nummer. De bevindingen uit 
het onderzoek naar de mogelijke invoering van het BSN in Caribisch Nederland 
worden op dit moment door mijn ministerie, in overleg met de openbare lichamen 
en de Rijksdienst Caribisch Nederland, nader uitgewerkt, met de bedoeling om op 
termijn het BSN in Caribisch Nederland in te voeren. 
 
Doordat het de gegevensuitwisseling met Europees Nederland vereenvoudigt en 
de kwaliteit ervan verhoogt biedt de introductie van het BSN, naast efficiëntie aan 
de kant van de rijksdiensten die in Caribisch Nederland taken uitvoeren, ook 
perspectief op de verdere uitrol van DigiD op de eilanden en daarmee op digitale 
dienstverlening aan alle burgers. Ook vereenvoudigt het de administratieve 
handelingen die nodig zijn wanneer studenten uit Caribisch Nederland in Europees 
Nederland komen studeren. 
 
Om tot invoering over te gaan zijn diverse wetswijzigingen nodig, waarnaar nu 
aanvullend onderzoek wordt gedaan. 
 
 
5
 Kamerstuk 27859, nr. 146. 
6
 Kamerstuk 29861, nr. 52. 
Pagina 2 van 5

Directoraat-generaal 
Overheidsorganisatie
Directie Digitale Overheid | 
Identiteit
voldoen en deze vast te leggen in de Wabb. Hierbij moet bedacht worden dat het 
Kenmerk
BSN een identifier (betekenisloze sleutel voor gegevensuitwisseling) is en moet 
2020-0000724558
blijven en dat de inhoudelijke toets op aanspraken en verplichtingen moet liggen 
bij het beleidsverantwoordelijke departement. 
 
Aandachtspunten daarbij zijn dat er niet-overheidsorganisaties zijn die diverse 
taken hebben waarbij ze bijvoorbeeld voor de ene taak het BSN mogen of zelfs 
moeten gebruiken, terwijl het gebruik van het BSN voor andere taken niet is 
toegestaan. In een aantal van dergelijke zaken hebben in het verleden de 
9
toezichthouder AP en de rechter richtinggevende uitspraken gedaan, die 
betrokken zullen worden in het proces om te komen tot criteria voor het toelaten 
van BSN-gebruik buiten de overheid. Behalve algemene kwaliteitseisen voor 
wetgeving, zijn dat ook specifieke criteria die volgen uit de AVG, zoals 
noodzakelijkheid, evenredigheid, proportionaliteit en subsidiariteit. 
 
Vooruitlopend op het vaststellen van bovengenoemde criteria loopt er een aantal 
trajecten om binnen de huidige mogelijkheden die de wet- en regelgeving bieden 
het gebruik van BSN en BRP buiten de overheid uit te breiden. Begin 2021 zal er 
een besluit worden genomen of en hoe het binnen de huidige regels mogelijk 
gemaakt kan worden verzekeraars de BRP te laten gebruiken voor het opsporen 
van de ‘onvindbare begunstigden’. Voor de banken wordt overwogen om goed 
omschreven gebruik van het BSN mogelijk te maken door wijzigingen in de 
wetgeving ten behoeve van de aanpak witwassen. Daarover is mijn ministerie met 
het ministerie van Financiën in overleg. Ik zal uw Kamer begin 2021 informeren 
over mijn besluiten ten aanzien van genoemde trajecten. 
 
6. Slot 
Bijna vijftien jaar na de invoering van het BSN kunnen we constateren dat het 
BSN-stelsel voor een groot deel voldoet aan de doelstellingen. Maar we zien ook 
dat waar het gaat om veiligheid en gebruik nieuw beleid nodig is. Waarbij een 
goede balans moet worden gevonden tussen efficiënte dienstverlening en 
bestrijding van misbruik enerzijds en bescherming van privacy anderzijds. De 
eerste stappen zijn gezet, er ligt een basis voor verdere beleidsontwikkeling in de 
komende jaren. 
  
  
De staatssecretaris van Binnenlandse Zaken en Koninkrijksrelaties, 
 
 
 
 
 
 
drs. R.W. Knops
 
9
 Zie bijvoorbeeld het advies van AP inzake toegang tot gegevens voor poortwachters t.b.v. 
de aanpak van witwassen (bijlage 4 bij Kamerstuk 31477, nr. 50). 
Pagina 2 van 5

