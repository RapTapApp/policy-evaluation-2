 
 
  
> Retouradres Postbus 20901 2500 EX  Den Haag 
Ministerie van 
De voorzitter van de Tweede Kamer 
Infrastructuur en 
der Staten-Generaal 
Waterstaat 
 
Binnenhof 4 
Rijnstraat 8 
2513 AA  DEN HAAG 
2515 XP  Den Haag 
Postbus 20901 
2500 EX Den Haag 
 
T   070-456 0000 
F   070-456 1111 
 
Ons kenmerk 
IENW/BSK-2020/259810 
 
 
  
Datum 31 december 2020 
Betreft Hypothecaire lening aan Winair 
  
 
Geachte voorzitter, 
In deze brief informeer ik u mede namens de staatssecretaris van Binnenlandse 
Zaken en Koninkrijksrelaties over de stappen die wij nemen om de connectiviteit 
van de Caribische delen van het Koninkrijk te waarborgen. 
 
De COVID-19-crisis laat diepe sporen achter op de Caribische delen van het 
Koninkrijk. Door de inreisbeperkingen en de teruggevallen vraag dreigen de 
luchtverbindingen met de Caribisch-Nederlandse gemeenten stil te vallen. Winair, 
de enige luchtvaartmaatschappij die verbindingen onderhoudt met alle zes de 
Caribische delen van het Koninkrijk, en de enige die een reguliere verbinding 
onderhoudt met Sint Eustatius en Saba, is in financiële problemen geraakt, omdat 
er geen inkomsten binnenkomen terwijl de kosten grotendeels doorlopen. 
 
Er doet zich nu een situatie voor waarbij de interinsulaire connectiviteit van Saba, 
Sint Eustatius met Sint Maarten en Bonaire, in direct gevaar komt. De minister-
president van Sint Maarten heeft de staatssecretaris van Binnenlandse Zaken en 
Koninkrijksrelaties daarom om financiële steun gevraagd om een regelmatige 
luchtverbinding tussen Sint Maarten, Sint Eustatius en Saba in stand te houden.  
 
Het vitale belang van interinsulaire connectiviteit op Sint Maarten, Saba en Sint 
Eustatius spreekt voor zich. Inwoners van de Caribische delen van het Koninkrijk 
moeten in staat zijn om van- en naar hun eiland te reizen. Hoewel de pandemie 
op dit moment van mensen vraagt om reisbewegingen te beperken, zijn er tal van 
situaties waarbij personenvervoer noodzakelijk is. Denk aan ziekenvervoer, 
vervoer van studenten, of andere noodzakelijke reizen. Bovendien is 
verbondenheid van de eilanden essentieel voor het vervoer van goederen, post en 
de toekomstige verspreiding van vaccins die tegen COVID-19 beschermen. Ook 
met het oog op het leven na Corona, wanneer er weer vrijelijk door inwoners en 
toeristen kan worden gereisd, is het noodzakelijk om de interinsulaire 
connectiviteit in stand te houden. Goed bereikbare eilanden dragen bij aan een 
spoedig herstel van de toerismesector, en daarmee aan de economie op de 
eilanden.  
 
 
 
Pagina 1 van 2 
 
 

