35526  Tijdelijke bepalingen in verband met maatregelen ter bestrijding van de 
epidemie van covid-19 voor de langere termijn (Tijdelijke wet maatregelen 
covid-19) 
 
 
NOTA NAAR AANLEIDING VAN HET VERSLAG 
 
Met belangstelling hebben wij kennisgenomen van het verslag van de vaste commissies voor 
Justitie en Veiligheid, Volksgezondheid, Welzijn en Sport, Binnenlandse Zaken en de Hoge Colleges 
van de Staat/Algemene Zaken en Huis van de Koning over het wetsvoorstel Tijdelijke bepalingen in 
verband met maatregelen ter bestrijding van de epidemie van covid-19 voor de langere termijn 
(Tijdelijke wet maatregelen covid-19). Wij danken de leden voor hun inbreng en gaan graag in op 
de in het verslag gestelde vragen.  
 
In deze nota zijn de vragen en opmerkingen uit het verslag integraal opgenomen in cursieve tekst 
en de beantwoording daarvan in gewone typografie. De vragen en antwoorden zijn per fractie van 
een nummer voorzien. Waar in de beantwoording wetsartikelen zijn genoemd zonder nadere 
aanduiding, wordt gedoeld op (in dit wetsvoorstel voorgestelde) artikelen uit de Wet publieke 
gezondheid (Wpg).  
 
Inleiding 
De leden van de VVD-fractie hebben met veel belangstelling kennisgenomen van dit wetsvoorstel. 
Ze staan in beginsel positief ten opzichte van dit voorstel en achten spoedige behandeling 
noodzakelijk. Hoewel de antwoorden op de ruim 500 schriftelijke vragen die de Tweede Kamer 
heeft gesteld en het debat daar veel informatie heeft opgeleverd, hebben zij - mede om een vlotte 
mondelinge behandeling te bevorderen - nog wel een beperkt aantal vragen.  
 
De leden van de fractie van FVD hebben in verband met de inhoudelijke behandeling van de 
Tijdelijke wet maatregelen Covid-19 een aantal vragen geformuleerd. De antwoorden op deze 
vragen helpen hen te onderzoeken of er een noodzaak is voor de wet in deze vorm. 
 
De CDA-fractieleden hebben met belangstelling kennisgenomen van de Tijdelijke wet maatregelen 
covid-19. Zij onderkennen de noodzaak van deze tijdelijk wet; het is immers van het allergrootste 
belang de besmettingen met het covid-19-virus in te dammen. Wel hebben deze leden nog enkele 
vragen. 
 
De leden van de fractie van GroenLinks hebben met belangstelling kennisgenomen van het 
wetsvoorstel Tijdelijke wet maatregelen covid-19, ook wel genoemd de noodwet of spoedwet covid-
19. Zij verwelkomen het feit dat met deze wet de grondrechtenbeperkende maatregelen ter 
bestrijding van covid-19 een wettelijke basis krijgen, zoals de grondwet vereist en dat de 
democratische controle op deze maatregelen zowel op landelijk als op lokaal niveau beter wordt 
gewaarborgd. Zij hebben nog wel enkele vragen over het wetsvoorstel, de aankomende 
ministeriële regelingen en de huidige en toekomstige maatregelen. 
 
Met belangstelling hebben de leden van de fractie van D66 kennisgenomen van het wetsvoorstel. 
Zij onderschrijven het belang van een zorgvuldige, maar wel snelle behandeling, opdat 
maatregelen ter bestrijding van het coronavirus een adequate wettelijke grondslag zullen hebben 
en niet meer alleen op de aanwijzingsbevoegdheid uit de Wpg en noodverordeningen uit de Wet 
veiligheidsregio’s gestoeld zullen zijn. Het wetsvoorstel geeft deze leden aanleiding tot het stellen 
van de volgende vragen. 
 
De leden van de fractie van de PvdA hebben met interesse kennisgenomen van deze kaderwet. Zij 
hebben nog wel vragen over de wet, de invulling van deze wet in lagere regelgeving en de 
mogelijke effecten van de wet, die zij voorafgaand aan het debat aan de regering willen stellen. Zij 
zien uit naar de beantwoording van hun vragen. 
 
1 
 

Waarom heeft de regering dit niet gedaan?  
 
4
Het wetsvoorstel is aangekondigd in de brief die de minister van Justitie en Veiligheid (JenV) op 1 
mei 2020 mede namens de minister van Binnenlandse Zaken en Koninkrijksrelaties (BZK), de 
minister van Volksgezondheid, Welzijn en Sport (VWS) en de minister voor Medische Zorg en Sport 
(MZS) aan de Tweede en Eerste Kamer heeft gezonden. De regering heeft, tegen de achtergrond 
van de discussie over de juridische houdbaarheid van maatregelen die via noodverordeningen 
worden genomen, voortvarendheid betracht bij de totstandbrenging van dit wetsvoorstel, evenwel 
zonder daarbij de zorgvuldigheid uit het oog te verliezen. Wij hebben in dat licht gekozen voor een 
korte en gerichte consultatie, in plaats van een openbare internetconsultatie. De uitkomsten van de 
consultatie zijn eveneens op korte termijn verwerkt, waarbij waar nodig nader overleg is gevoerd 
met partijen die inbreng hebben geleverd. Dit resulteerde erin dat op 28 mei jl. een 
consultatieversie kon worden uitgebracht en dat er op 17 juni jl. een wetsvoorstel voor advisering 
aan de Raad van State kon worden aangeboden.  
 
Bij de behandeling van het wetsvoorstel in de Tweede Kamer is, zoals de leden van de VVD-fractie 
opmerken, op dit proces gereflecteerd. Van de zijde van de regering is daarbij aangegeven dat wij 
achteraf bezien meer tijd hadden moeten nemen voor de consultatiefase. Daarbij hadden wij 
bovendien beter kunnen kiezen voor een openbare internetconsultatie en meer tijd moeten nemen 
voor het maatschappelijk debat rondom dit wetsvoorstel. De regering erkent dat door dat niet te 
doen, veel discussie is ontstaan.  
 
Zoals de leden van de VVD-fractie opmerken zou een keuze ook geweest kunnen zijn om na de 
consultatie een aangepast ontwerp opnieuw in procedure te brengen. Daarvoor hebben wij destijds 
niet gekozen omdat het voor advies doen voorleggen aan de Afdeling advisering van de Raad van 
State, na verwerking van de uitkomsten van de consultatie, een geëigende stap is in het 
wetgevingsproces.   
 
VVD – 2 
En wat doet de regering om de ontstane ruis rond dit wetsvoorstel weg te nemen? 
 
In de Tweede Kamer heeft de minister van VWS al beaamd dat het kabinet onvoldoende heeft 
geïnvesteerd in de communicatie met de samenleving over de totstandkoming van de coronawet. 
Dat betekent een extra communicatie-uitdaging voor het kabinet in deze fase waarin wij met het 
parlement debatteren over de wettelijke vormgeving van de coronamaatregelen. Die uitdaging 
gaan wijgraag aan. 
Voor de informatievoorziening aan en communicatie met de Nederlandse bevolking over de 
dreiging van covid-19, de maatregelen die mensen zelf kunnen treffen en de maatregelen die de 
overheid treft is de afgelopen maanden een uitgebreide communicatie-aanpak gebruikt, met onder 
andere persconferenties en allerlei informatieproducten voor verschillende doelgroepen die via een 
veelheid aan communicatiekanalen zijn verspreid. Het doel van het kabinet is om de juiste 
informatie vindbaar te maken op de plekken waar mensen die informatie zoeken. Dat is een 
continue uitdaging om tegemoet te komen aan de vragen en onduidelijkheden van de Nederlandse 
samenleving. 
De komende periode zal ook informatie over de tijdelijke wet en de maatregelen die daaruit volgen 
worden opgenomen in deze aanpak. De VNG draagt daar ook aan bij. De komende periode zullen 
we uitleggen waarvoor de wet is gemaakt, wat de wet regelt en wat mensen daarvan gaan merken. 
De onderwerpen die in de debatten van de regering met de Tweede en Eerste Kamer aan de orde 
zijn gekomen, zullen daar een belangrijk onderdeel van vormen. 
 
Na de verschillende aanpassingen in het voorstel na de internetconsultatie en het advies van de 
5
Afdeling advisering van de Raad van State heeft ook de behandeling in de Tweede Kamer nog voor 
acht wijzigingen gezorgd. Dat zijn over het algemeen verbeteringen. De leden van de VVD-fractie 
waarderen onder meer de versteviging van de parlementaire betrokkenheid door het 
                                                           
4
 Kamerstukken I 2019/20, 35300-VI, AC. 
5
 Kamerstukken II 2019/20, 35 526, nr.4. 
3 
 

Veiligheid (OVV) op verzoek van het kabinet een beleidsevaluatie uit naar de aanpak van de 
13
crisis. Naar verwachting zal in december de onafhankelijke evaluatie van de Wet op de 
veiligheidsregio’s zijn afgerond, en zoals bekend wordt er gewerkt aan de modernisering van het 
14
staatsnoodrecht in algemene zin. Bij elkaar zal dat onder meer een doorlichting van de bestaande 
wetgeving opleveren, en daarmee een basis om bijvoorbeeld te bezien wat er aangepast moet 
worden om een nieuwe langdurige crisis met een adequate wettelijke constructie tegemoet te 
15
treden. De regering voelt zich hierbij gesteund door zowel de motie-Van Dam als de motie-Hijink. 
De vraag van deze leden is hiermee dus bevestigend beantwoord. 
 
In het wetsvoorstel is de positie van de (voorzitters van de) veiligheidsregio’s (en daarmee het 
Veiligheidsberaad) beperkter dan in de huidige praktijk. Nu zijn veiligheidsregio’s bij uitstek 
ingericht ten behoeve van crisisbeheersing en rampenbestrijding en daar hebben ze ook veel 
ervaring mee. De leden van de VVD-fractie vinden dat daar in deze crisis maximaal gebruik van 
moet worden gemaakt. De schaal van de veiligheidsregio’s is ingegeven om enerzijds voldoende 
professionaliteit en slagkracht te kunnen garanderen, maar om anderzijds niet te ver verwijderd te 
zijn van de inliggende gemeenten, die nauw betrokken zijn bij de uitvoering.  
 
VVD – 5 
De leden van de VVD-fractie hebben met instemming kennisgenomen van de wettelijke 
verankering van de - in de praktijk al vaak bestaande - betrokkenheid en de democratische 
controle van gemeenteraden en colleges van B&W, maar horen graag van de regering of dit ook 
gevolgen heeft voor de uitvoeringskracht en coördinerende rol van de veiligheidsregio’s. 
 
Het wetsvoorstel maakt de burgemeester van een gemeente bevoegd om toepassing te geven aan 
een aantal bevoegdheden ter bestrijding van de epidemie. Daarmee wordt de kracht van lokale 
besluitvorming benut. Dat betekent dat de rol van de veiligheidsregio minder prominent is – maar 
niet verdwenen. De voorzitter van de veiligheidsregio behoudt zijn coördinerende en signalerende 
rol. Hij ontvangt informatie over de lokale uitvoeringspraktijk en geleidt die door naar de minister 
van VWS. De voorzitter van de veiligheidsregio is en blijft voorzitter van het regionaal beleidsteam, 
en vervult daarmee ook een belangrijke rol bij de afstemming tussen de gemeenten. Verder blijven 
de voorzitters van de veiligheidsregio's (op grond van het ongewijzigde artikel 6 Wpg) in algemene 
zin belast met de bestrijding van de epidemie onder leiding van de minister van VWS; ook kunnen 
zij (op grond van de artikelen 34, vierde lid, 47, 51, 54, 55 en 56 Wpg) specifieke bevoegdheden 
uitoefenen, zoals het in isolatie of quarantaine plaatsen van personen en het treffen van 
maatregelen gericht op gebouwen, goederen en vervoermiddelen. 
De organisatie van de veiligheidsregio blijft ook na inwerkingtreding van de Twm covid-19 ter 
beschikking van het bevoegd gezag (burgemeester en voorzitter veiligheidsregio) bij de bestrijding 
van de epidemie. 
 
Bij het hierboven genoemde amendement-Van der Graaf c.s. is in de wet gekomen dat 
maatregelen of onderdelen daarvan moeten worden afgeschaald wanneer dat kan. Nu leert de 
praktijk van de huidige crisis dat naast afschalen ook daarna weer opschalen noodzakelijk kan zijn. 
 
VVD – 6  
Betekent deze wijziging dat voor het weer opschalen dezelfde procedure gevolgd moet worden als 
bij het in eerste instantie invoeren van de maatregelen?  
 
In artikel 58c, zesde lid, is bepaald dat indien een krachtens dit hoofdstuk vastgestelde ministeriële 
regeling of een onderdeel daarvan niet langer noodzakelijk is voor de bestrijding van de epidemie 
of een directe dreiging daarvan, die regeling zo spoedig mogelijk wordt gewijzigd of ingetrokken. 
Met deze bepaling wordt beoogd in hoofdstuk Va te expliciteren dat maatregelen worden 
afgeschaald wanneer deze niet meer noodzakelijk zijn. Dit vloeit ook voort uit artikel 58b, tweede 
lid, waarin is bepaald dat de krachtens hoofdstuk Va toegekende bevoegdheden slechts worden 
toegepast voor zover die toepassing gelet op de ernst van de bedreiging van de volksgezondheid 
                                                           
13
  Brief van 15 juni 2020; Kamerstukken II 2019/20, 25295, nr. 422, p. 3.  
14
  Brief van 4 juli 2018; Kamerstukken II 2017/18, 29668, nr. 48 
15
  Kamerstukken II 2020/21, 35526, nr. 42 respectievelijk nr. 45. 
5 
 

    Welke onderbouwing gebruikt de regering om te definiëren dat sprake is van een zogenaamde 
‘tweede golf’? 
 
Gezien het toenemende aantal besmettingen, het tempo van die toename, en het aantal 
ziekenhuisopnames spreekt dit kabinet van een tweede golf. De R is al geruime tijd boven de 1 en 
daarmee blijft het aantal besmettingen sterk toenemen. Dat moet echt naar beneden. Alleen op die 
manier kunnen we de kwetsbare mensen in de samenleving beschermen en voorkomen dat de zorg 
weer overbelast raakt. Het is daarom van belang dat mensen zich aan de maatregelen blijven 
houden. 
 
FVD – 2  
 Kan de regering deze leden op basis van de gehanteerde getallen een nauwkeurige vergelijking 
geven van de ‘eerste golf’ en de ‘tweede golf’? In hoeverre komen deze overeen, en welke 
conclusies worden hieruit getrokken? 
 
De tweede golf is gaande. Een nauwkeurige vergelijking met de eerste golf is dus nog niet te 
maken. Het aantal IC-opnames en ziekenhuisopnames kennen nu een minder steil verloop dan in 
het voorjaar. Omdat de cijfers nog steeds stijgen, is niet bekend waar de top zal liggen.  Door de 
‘lessons learned’ zijn zorgaanbieders nu beter voorbereid op wat er gaat komen dan tijdens de 
eerste golf en wordt er zo goed als mogelijk op geanticipeerd. In de stand van zaken brief covid-19 
19
van 1 september jl. zijn deze samengevat. Bovendien neemt ook de medische kennis toe, 
waardoor bijvoorbeeld de ligduur in ziekenhuis minder lang is dan tijdens de eerste golf.  
 
FVD – 3  
Heeft de regering zicht op de diverse patiëntgroepen? Wat voor doelgroepgerichte acties neemt zij 
daarbij? Kan dit een overweging zijn om meer op kwetsbare groepen in te zetten dan willekeurig 
op de hele bevolking? Zo nee, waarom niet? Zo ja, wanneer wordt dat duidelijk? 
 
De strategie van het kabinet kent drie "ankerpunten": een acceptabele belastbaarheid van de zorg, 
het beschermen van kwetsbare mensen in de samenleving en het zicht houden op en het inzicht 
hebben in de ontwikkeling van de verspreiding van het virus. Iedereen die besmet raakt, kan 
behoorlijk ziek worden – of erger. Mensen zijn soms na maanden nog niet de oude. Dat geldt niet 
alleen voor mensen met een kwetsbare gezondheid, we zien ook twintigers, dertigers en veertigers 
terug in de ziekenhuizen. 
 
FVD – 4 
Hoe verhoudt het aantal opnames en sterfgevallen zich tot het aantal positieve testen? En hoe pakt 
dit uit in vergelijking met de eerste golf? 
 
Het testbeleid tijdens de eerste golf is niet te vergelijken met dat tijdens de twee golf. De piek in 
het aantal overleden personen tijdens de eerste golf lag op 177 op één dag. De piek tijdens de 
tweede golf ligt tot nu toe met 25 op één dag gelukkig een stuk lager [bron RIVM]. Bij de 
ziekenhuisopnames lag de piek tijdens de eerste golf op 474 op één dag; tijdens de tweede golf ligt 
20
deze tot nu toe op 208 . 
 
FVD – 5  
Bij de uitbraak van de pandemie begin dit jaar is besloten om SARS-CoV-2 als een A-status virus te 
classificeren. Destijds was er meer onzekerheid dan nu over het virus. Wat waren destijds de 
overwegingen hiervoor, welke kengetallen (zoals mortaliteit) lagen daaraan ten grondslag en hoe 
hebben die kengetallen zich tot op heden ontwikkeld? En in hoeverre rechtvaardigt die ontwikkeling 
de nog altijd van kracht zijnde A-status van dit virus? 
 
Bij het beoordelen welke ziekten A-ziekten zijn, kijkt het kabinet niet alleen naar het sterftecijfer, 
maar naar de algehele dreiging voor de bevolking. Zo lang als er nog weinig weerstand in de 
samenleving is tegen covid-19 blijft de dreiging van een grote piek van besmettingen aanwezig. 
                                                           
19
 Kamerstukken II, 2019/20, 25295, nr. 508. 
20
 NICE/Coronadashboard. 
7 
 

In onderstaande tabel wordt het gemiddeld aantal IC-bedden voor de jaren 2016-2019 
weergegeven. 
 
                                Jaartal Gemiddeld aantal IC-bedden 
 
2016 Ca. 1.150 
 
2017 Ca. 1.070 
 
2018 Ca. 1.040 
 
2019 Ca. 1.040 
 
 
Deze gegevens zijn afkomstig van Stichting NICE. Bovenstaande cijfers betreffen een neerslag van 
het aantal operationele bedden dat in die jaren is ingezet. Het gemiddelde aantal IC-bedden per 
jaar zoals in de tabel is weergegeven is tot stand gekomen op basis van op ziekenhuisniveau 
aangeleverde brongegevens. Deze gegevens worden, in tegenstelling tot de patiëntgegevens die in 
de NICE-registratie opgenomen zijn, niet apart gevalideerd. Daar waar een ziekenhuis in een 
bepaald jaar geen gegevens heeft aangeleverd, heeft NICE de aantallen van het jaar voorafgaand 
of daarna geïmputeerd om het totaal aantal bedden te berekenen. Een overzicht van het gemiddeld 
aantal IC-bedden in de jaren 2010-2015 hebben wij niet tot mijn beschikking. 
 
FVD – 9  
Kan de regering inzicht verschaffen in de stappen die er zijn genomen om de ic-capaciteit uit te 
breiden in voorbereiding op de tweede golf? 
 
Om goed voorbereid te zijn op een tweede golf heeft het Landelijk Netwerk Acute Zorg (LNAZ) op 
verzoek van toenmalig minister Van Rijn, samen met de betrokken veldpartijen een plan gemaakt 
voor de opschaling van de IC-capaciteit en de klinische bedden in de ziekenhuizen. Dit plan is op 
30 juni gepresenteerd. Het gaat om een stapsgewijze opschaling. Per 1 oktober 2020 gaat het om 
een uitbreiding van 1150 naar 1350 IC-bedden en aanvullend ook 400 extra klinische covid-
bedden. Aansluitend gaat het per 1 januari 2021 om opschaling met nog eens 350 flexibele IC-
bedden (tot een totaal van 1700 bedden) en 700 extra flexibele klinische bedden. Ziekenhuizen 
zetten volop in op realisatie van deze extra IC- en klinische capaciteit.  
Naast de praktische uitvoering is er gewerkt aan een passende uitwerking van de bekostiging. Naar 
aanleiding hiervan is een subsidieregeling opgesteld. De ziekenhuizen ontvangen via deze regeling 
een vergoeding voor kosten die direct gekoppeld zijn aan de opschaling van de IC-capaciteit en 
klinische capaciteit in ziekenhuizen ten behoeve van de behandeling van covid-19 patiënten. Over 
deze subsidieregeling is de afgelopen periode in overleggen met diverse veldpartijen, waaronder de 
Nederlandse Federatie van Universitair Medische Centra (NFU), de Nederlandse Vereniging van 
Ziekenhuizen (NVZ), Zorgverzekeraars Nederland (ZN) en in LNAZ verband meermaals gesproken. 
De ziekenhuizen zijn inmiddels over het model en bijbehorende details van de subsidieregeling 
geïnformeerd via twee webinars. Nadat de subsidieregeling in de Staatscourant is gepubliceerd zal 
het subsidieportaal op 2 november 2020 worden opengesteld.  
Over de voortgang van de opschaling heeft de minister van VWS regelmatig overleg met onder 
andere de ROAZ-voorzitters en de veldpartijen. 
 
FVD – 10 en 11 
Tijdens de eerste golf is er veel onrust ontstaan onder de bevolking door berichten dat er een 
triage op leeftijd of zelfs een loting zou ontstaan door gebrek aan middelen in de zorg. Wat is er 
gedaan om dit nu beter te regelen?  
En wat doet de regering om onrust hierover te voorkomen? 
 
In juni 2020 is een versie van het draaiboek openbaar gemaakt. De FMS en KNMG houden een 
brede consultatie over dit draaiboek, waarbij gesprekken worden gevoerd met groepen 
ziekenhuizen en zorgverleners, maar ook breder met organisaties van ouderen. Na verwerking van 
deze input zal het draaiboek naar verwachting begin november aan de IGJ worden aangeboden. De 
IGJ houdt de vinger aan de pols bij de ontwikkeling van de beschikbare IC-capaciteit en zal, als de 
situatie daar aanleiding voor geeft, bevorderen dat het consultatietraject eerder wordt afgerond en 
het draaiboek definitief wordt gemaakt. Dit om te borgen dat er tijdig zekerheid is over de status 
van het draaiboek als veldnorm. Op die manier wordt geborgd dat er een veldnorm is als triage in 
fase 3, stap C noodzakelijk is. Zo weten zorgverleners tijdig waarnaar ze moeten handelen en is 
9 
 

voorkomen, wordt alles op alles gezet om de zorg zo goed mogelijk door te laten gaan. Daarbij is 
het belangrijk dat mensen de weg naar hun zorgverlener blijven vinden. Ook nu tijdens een tweede 
golf roept het kabinet op om bij klachten contact op te nemen met de huisarts, zodat mensen met 
een zorgvraag in beeld komen.   
 
FVD – 16  
Zijn er al acties ondernomen om leegstaande ziekenhuizen om te bouwen tot specifieke covid-19-
ziekenhuizen? Zo nee, waarom niet? 
 
Elke regio kijkt in ROAZ-verband wat nodig is om de beschikbare zorgcapaciteit zo optimaal 
mogelijk te benutten. Het is mogelijk dat regio’s daarbij verkennen welke rol leegstaande 
ziekenhuizen kunnen spelen. Wij vinden het goed dat naar dergelijke initiatieven gekeken wordt. 
Omdat de situatie per regio verschilt, heeft het ROAZ het beste zicht op hoe de zorg in de eigen 
regio het beste georganiseerd kan worden.   
 
FVD – 17 
Is het juist dat er nog steeds te weinig gezichtsmaskers zijn voor de zorg in verpleeghuizen en zorg 
daarbuiten? 
 
Nee, er zijn inmiddels voldoende persoonlijke beschermingsmiddelen voor zowel de zorg in 
verpleeghuizen als daarbuiten. Dit blijkt uit onderzoek van Accenture, waarover de minister van 
VWS de Tweede Kamer in de brief van 12 oktober jl. heeft geïnformeerd. Uit het onderzoek blijkt 
dat aan de hand van de beschikbare gegevens en verwachtingen de beschikbaarheid van de 
persoonlijke beschermingsmiddelen voldoende is om een tweede covid-19 golf goed af te dekken, 
ook als er meer preventief gebruik plaatsvindt dan wel het aantal besmettingen hoger ligt dan 
tijdens de eerste golf. Met uitzondering van handschoenen hebben we momenteel zelfs al 
voldoende voor een onverhoopte derde golf. 
 
FVD – 18  
Klopt het dat de regering meent dat de daadwerkelijke bescherming door gezichtsmaskers in de 
openbare ruimte tegen covid-19 zeer beperkt is? Zo ja, waarom is ertoe besloten om hierop in te 
zetten? 
 
Wij hebben een dringend advies gegeven om niet-medische mondkapjes te dragen in publieke 
binnenruimten. Het gaat daarbij niet om de openbare ruimte. Het kabinet onderzoekt nog hoe een 
verplichting op het gebruik van niet-medische mondkapjes in de publieke binnenruimte kan worden 
vormgegeven. 
 
 Vrijwaring  
 De leden van de fractie van FVD krijgen verder graag een antwoord op de volgende vragen over 
vrijwaring ondanks en tijdens de werking van de wet. 
  
 FVD – 19 
 In hoeverre kunnen kerkdiensten met inachtneming van de maatregelen, inclusief de 
ventilatieregels, in aangepaste vorm voortgang blijven vinden? 
 
Op grond van het wetsvoorstel geldt voor kerkdiensten (en andere samenkomsten voor het 
belijden van godsdienst of levensovertuiging) de veiligeafstandsnorm (artikel 58f). Om verspreiding 
van het virus tegen te gaan vindt de regering het namelijk noodzakelijk dat de veilige afstand bij 
de belijdenis van godsdienst en levensovertuiging in acht wordt genomen. Daarbij speelt een rol 
dat het gebruik dat bijvoorbeeld van kerkgebouwen wordt gemaakt (grote) risico’s voor de 
volksgezondheid met zich mee kan brengen, zowel qua activiteiten als qua aantallen bezoekers. 
Voor de veiligeafstandsnorm is overigens bepaald dat deze niet geldt voor geestelijke bedienaren 
voor zover deze hun taak niet op gepaste wijze kunnen uitoefenen met inachtneming van de veilige 
afstand alsmede voor de personen jegens wie zij hun taak uitoefenen (artikel 58f, derde lid, aanhef 
en onder b en c). Voorts kunnen op grond van artikel 58j, eerste lid, aanhef en onder a, zo nodig 
regels worden gesteld over hygiënemaatregelen en het gebruik van persoonlijke 
beschermingsmiddelen, voor zover deze niet van dien aard zijn dat zij de uitoefening van het recht 
11 
 

Hoe zorgt de regering ervoor dat (individueel) sporten en lichaamsbeweging op niveau blijft 
gedurende de komende periode, zodat mensen, ondanks de getroffen maatregelen, gezond van 
lichaam en geest blijven? 
 
De regering onderkent dat de impact van de beperkingen in sporten en bewegen zeer groot zijn, 
zowel op sociaal–maatschappelijk gebied als voor de volksgezondheid. Juist om die reden heeft het 
kabinet besloten om mensen de mogelijkheid te geven zo lang mogelijk actief te blijven. Ondanks 
de beperkingen die zijn doorgevoerd heeft de sportsector deze wijzigingen goed opgepakt en 
doorvertaald in haar protocollen per tak van sport. Zo heeft elke bond creatieve trainingsvormen 
bedacht zodat sport en bewegen toch doorgang kunnen vinden. Daarnaast worden veel online 
lessen aangeboden, bijvoorbeeld bij sportscholen. Voor de jeugd zijn er nagenoeg geen 
aanpassingen; zij kunnen gewoon trainen zonder beperkingen. Als alternatief voor het wegvallen 
van de competitie organiseren veel sportverenigingen onderlinge wedstrijden op de eigen club. 
Daarnaast zetten sportverenigingen hun deuren ook open voor niet-leden.  
Vanuit de departementen SZW, VWS en OCW is in het voorjaar gestart met de flits-actie Vitaal 
Thuiswerken. Dit programma is gericht op het informeren en inspireren van thuiswerkers en er 
voornamelijk op gericht om te ondersteunen bij een gezonde manier van werken. Goede 
voorbeelden over voldoende en gevarieerd bewegen en ontspanning staan centraal en worden 
actief gedeeld via social media.   
 
FVD – 24  
In hoeverre is de regering voornemens om juridisch/bestuurlijk te verplichten tot het dragen van 
mondkapjes?  
 
Zoals aangekondigd in de persconferentie van 13 oktober jl. overwegen wij het dragen van een 
mondkapje op bepaalde plekken juridisch te verplichten. Wij werken op grond van artikel 58j, 
eerste lid, onderdeel a, aan een mondkapjesplicht in een ministeriële regeling, die aan de beide 
Kamers zal worden overgelegd. 
 
FVD – 25  
Hoe wordt die eventuele verplichting verankerd in wet- en regelgeving, zodat erop zou kunnen 
worden gehandhaafd?  
 
Een eventuele mondkapjesplicht zal neergelegd worden in een ministeriële regeling. De juridische 
grondslag daarvan is in zijn algemeenheid gelegen in artikel 58j, eerste lid, onder a. Daarnaast 
voorziet het wetsvoorstel voor specifieke situaties in specifieke grondslagen (artikelen 58f, vierde 
lid (onderdeel van een uitzondering op de veiligeafstandsnorm) en 58r, vierde lid (kinderopvang, 
ook thuis)). Ook kunnen voorwaarden worden gesteld waaronder activiteiten kunnen plaatsvinden 
of bijvoorbeeld publieke plaatsen mogen worden opengesteld voor het publiek. 
 
FVD – 26  
Kan de regering bevestigen dat er voor de Nederlandse bevolking sprake zal zijn van keuzevrijheid 
om een toekomstig vaccin tegen SARS-CoV-2 te laten toedienen?  
 
Ja. De Tijdelijke wet maatregelen covid-19 biedt geen mogelijkheid om vaccins te verplichten. 
 
FVD – 27  
Is het volgens de regering mogelijk c.q. wenselijk dat wanneer er een vaccin beschikbaar komt, 
bepaalde activiteiten (zoals reizen) of evenementen alleen toegankelijk zijn voor mensen met een 
vaccinatiebewijs? 
 
De voorbeelden die deze leden noemen, lijken de regering niet wenselijk. Zoals de minister van 
VWS eerder in de Tweede Kamer heeft toegelicht zou het wel wenselijk kunnen zijn om 
zorgverleners en werknemers die zich niet willen laten vaccineren en die bij hun werkzaamheden 
veel in contact komen met kwetsbare mensen, tijdelijk op andere werkzaamheden in te zetten 
 
FVD – 28  
In hoeverre zal het kabinet optreden tegen een indirecte vaccinatieverplichting? 
13 
 

bevoegdheid het regionaal beleidsteam betrekken, dat bestaat uit de burgemeesters van de in die 
regio gelegen gemeenten, om de lokale betrokkenheid bij de besluitvorming te borgen. 
Verantwoording aan de gemeenteraden over het acuut ingrijpen bij een ramp of crisis legt de 
voorzitter van de veiligheidsregio normaliter achteraf af (artikel 40 Wvr). In de praktijk gebeurde 
dit reeds ook tussentijds, gelet op de duur en het onbestemde verloop van de crisis. Met het 
23
amendement-Van Dam c.s. is deze verantwoordingsrelatie uitgebreid, door expliciet te bepalen 
dat wanneer de voorzitter de burgemeesterbevoegdheden uitoefent, hij daarover verantwoording 
aflegt aan de betrokken gemeenteraden. Dit geschiedt door het uitbrengen van een verslag en het 
beantwoorden van de vragen van die raden. In de toelichting daarbij is opgemerkt dat de 
voorzitters van de veiligheidsregio’s en de gemeenteraden onderling invulling geven aan de 
praktische uitvoering van deze verantwoordingsrelatie. Als denkbare vormen zijn daarbij genoemd 
een verslag aan alle raden gezamenlijk, en tevens een gezamenlijk debat met alle of een aantal 
raden tegelijk. De mondelinge toelichting kan in een fysieke of digitale vergadering worden 
gegeven. Zo is geen sprake van een democratisch deficit.  
 
FVD – 33 
En als dat zo is, hoe stelt de regering voor dit op te lossen?  
 
In aanvulling op het antwoord op vraag FVD-32 geldt dat bij een gemeenschappelijke regeling, en 
dus ook de veiligheidsregio, altijd de reguliere bevoegdheden van de betreffende gemeenteraden 
op grond van de Wet gemeenschappelijke regelingen van toepassing zijn, waardoor zij bijvoorbeeld 
informatierechten hebben. In dat kader zij gewezen op het wetsvoorstel dat aanhangig is bij de 
Tweede Kamer dat de positie van gemeenteraden bij alle gemeenschappelijke regelingen versterkt 
(Kamerstukken 35513). Deze versterking heeft ook betrekking op de relatie tussen gemeenteraden 
en veiligheidsregio’s.  
 
Rol Eerste Kamer 
De voorgestelde wet maakt (tijdelijk) een inbreuk op de grondrechten van burgers. Bij een 
wijziging van de Grondwet is de Eerste Kamer uitdrukkelijk betrokken. Bij mogelijke verlenging van 
de maatregelen op basis van deze noodwet is alleen de Tweede Kamer betrokken.  
 
FVD – 34 
De Eerste Kamer krijgt geen verdere rol bij de mogelijke verlenging van de zeer ingrijpende 
wetgeving en de maatregelen die het kabinet voornemens is te nemen. De rol die de Tweede 
Kamer toebedeeld heeft gekregen, zou ook voor de Eerste Kamer moeten gelden. Graag vernemen 
de leden van de FVD-fractie de mening van de regering hierover. 
 
Anders dan deze leden lijken te veronderstellen, voorziet het wetsvoorstel ten aanzien van de 
mogelijke verlenging van (onderdelen van) de wet in een gelijke mate van betrokkenheid van 
beide Kamers van de Staten-Generaal. Zowel voor de Eerste als de Tweede Kamer voorziet het 
wetsvoorstel in een lichte voorhangprocedure in de vorm van zogeheten gecontroleerde delegatie 
(zie artikel VIII, vierde lid). Wij merken nog op dat in de Tweede Kamer een amendement-Hijink 
dat ertoe strekte om de gecontroleerde delegatie door beide Kamers te vervangen door een 
24
instemmingsrecht van beide Kamers (zware voorhangprocedure), is verworpen. Hetzelfde geldt 
voor een amendement-Van Haga/Baudet, waarin werd voorgesteld om dat instemmingsrecht alleen 
25
aan de Tweede Kamer toe te kennen. 
Voor zover de leden van de FvD-fractie met hun vraag doelen op het recht van de Tweede Kamer 
met de op grond van het wetsvoorstel vast te stellen ministeriële regelingen al of niet in te 
stemmen, zoals dat ingevolge het door de Tweede Kamer aanvaarde amendement-Buitenweg c.s. 
in artikel 58c is opgenomen, verwijzen wij deze leden naar de antwoorden op de vragen D66-4 en 
D66-5. 
 
FVD – 35 
                                                           
23
 Kamerstukken II 2020/21, 35526, nr. 32. 
24
 Kamerstukken II 2020/21, 35526, nr. 36. 
25
 Kamerstukken II 2020/21, 35526, nr. 35. 
15 
 

Zij vragen welke impact dit kan hebben op de naleving en de handhaafbaarheid van de diverse 
maatregelen gedurende de week dat de regeling wel van kracht was.  
 
Wij stellen graag voorop te streven naar voorspelbaarheid van maatregelen, waardoor niet vaker 
dan nodig een beroep hoeft te worden gedaan op de spoedbepaling. Zoals deze leden terecht 
opmerken gaat het bij de spoedbepaling om zeer dringende omstandigheden, die aan het 
parlement uiteen worden gezet. Naar wij aannemen wordt met een en ander de kans beperkt dat 
een ministeriële regeling die via de spoedbepaling tot stand komt, wordt afgewezen. Indien een 
ministeriële regeling vervalt met toepassing van artikel 58c, derde lid, laatste zin, heeft dit op 
zichzelf geen betekenis voor de naleving van de maatregelen gedurende de week dat de regeling 
van kracht was. Die periode is dan immers verleden tijd. Gedurende de tijd dat de regeling gold, 
was zij ook handhaafbaar. Zolang een ministeriële regeling een geldend wettelijk voorschrift is 
waarvan de overtreding bijvoorbeeld met een boete kan worden bestraft, blijft oplegging van die 
boete rechtmatig. Vervalt de regeling met toepassing van de genoemde bepaling, dan geldt in 
beginsel dat in procedures gericht tegen boetes die zijn opgelegd voor overtreding van de 
desbetreffende regeling artikel 1, tweede lid, van het Wetboek van Strafrecht toepassing moet 
vinden. Het betreft immers verandering van wetgeving voor de verdachte in een gunstige zin, 
nadat het feit heeft plaatsgevonden. Het ligt op de weg van de overtreder dit voorschrift in te 
roepen. Het is aan de rechter om dat te beoordelen. Onherroepelijk geworden strafbeschikkingen 
zullen echter ten uitvoer moeten worden gelegd. 
 
CDA – 4 
Zij vragen ook, als het verwerpen van een ministeriële regeling enkele malen is voorgekomen, wat 
de impact is op de naleving en handhaafbaarheid van de andere maatregelen in het kader van 
covid-19. Temeer daar het reëel lijkt te veronderstellen dat spoedeisende maatregelen vaak extra 
beperkingen behelzen en dus ook op weerstand kunnen stuiten bij (delen van) de samenleving. 
 
Onder verwijzing naar het antwoord op de vorige vraag is ons uitgangspunt niet dat een 
ministeriële regeling met regelmaat via de spoedbepaling tot stand komt en verwachten wij te 
vermijden dat zo’n regeling meermalen wordt verworpen. Met de leden van de CDA-fractie menen 
wij dat dit geen goede uiting zou zijn van consistent en consequent beleid. In juridische zin laat 
verwerping van een ministeriële regeling die via de spoedbepaling tot stand is gekomen, de andere 
maatregelen, de noodzaak van naleving daarvan en de handhaving daarop onverlet. 
 
In de artikelen 58d en 58s van het wetsvoorstel wordt stilgestaan bij de taken, bevoegdheden en 
verantwoordelijkheden van de voorzitters van de veiligheidsregio’s en de burgemeesters, en de 
verantwoording van het beleid door de burgemeesters en de voorzitters van de veiligheidsregio’s. 
In de voorliggende wetgeving wordt geregeld dat de besluiten van de minister(s) en van de 
burgemeester onderworpen worden aan democratische controles. De voorzitter van de 
veiligheidsregio is weliswaar verantwoording schuldig aan de betrokken gemeenteraden, maar is 
geen onderdeel van het democratisch controlesysteem. 
 
CDA – 5 
Wat gebeurt er als bijvoorbeeld enkele gemeenteraden binnen een veiligheidsregio niet akkoord 
gaan met de besluiten van de voorzitter van de veiligheidsregio? 
 
Artikel 40, vierde lid, Wvr, bepaalt dat een raad zijn standpunt over besluiten van de voorzitter van 
de veiligheidsregio ter kennis kan brengen van de minister van Justitie en Veiligheid, door 
tussenkomst van de commissaris van de Koning. Op deze wijze kan een raad of kunnen enkele 
raden gezamenlijk kenbaar maken niet akkoord te gaan met een of meer besluiten van de 
voorzitter van de veiligheidsregio. Een direct gevolg op door de voorzitter genomen besluiten zal 
dit niet hebben. Het wettelijk systeem is erop gericht dat de voorzitter van de veiligheidsregio als 
enige besluit, en daarover na afloop van de ramp of crisis verantwoording aflegt aan de betreffende 
gemeenteraden. Niettemin bepaalt artikel 39, vierde lid, dat de voorzitter het regionaal 
beleidsteam – waarin de burgemeesters van de in de regio gelegen gemeenten zitting hebben – 
raadpleegt alvorens hij een beslissing neemt (tenzij de vereiste spoed zich daartegen verzet). 
Langs die weg kunnen lokale opvattingen doorklinken. 
 
17 
 

en 58r, vierde lid (kinderopvang, ook thuis)). Ook kunnen voorwaarden worden gesteld waaronder 
activiteiten kunnen plaatsvinden of bijvoorbeeld publieke plaatsen mogen worden opengesteld voor 
het publiek. 
 
CDA – 10  
Gaat deze mondkapjesplicht dan gelden in publieke en private gelegenheden?  
 
Wij overwegen om een verplichting in te voeren tot het dragen van een mondkapje in onder andere 
voor het publiek toegankelijke binnenruimten. Daarbij gaat het uitsluitend om publieke (voor het 
publiek toegankelijke) aangelegenheden. Er zal geen mondkapjesplicht gelden in woningen, omdat 
woningen zijn uitgezonderd van de reikwijdte van artikel 58j, eerste lid, onder a.  
 
Tot slot, de ontwikkeling van dit wetsvoorstel heeft geleid tot veel emoties en onrust bij diverse 
groepen burgers. En dat is nog steeds het geval. Intussen is het wetsvoorstel ingrijpend gewijzigd 
naar aanleiding van de adviezen van de Raad van State, de aangenomen amendementen en de 
adviezen tijdens de consultatie van diverse betrokken instanties. Ten behoeve van de acceptatie en 
daarmee de uitvoerbaarheid en handhaafbaarheid van deze wet, achten de CDA-fractieleden het 
van belang dat de regering bij de inwerkingtreding van de wet actief communicatie ter hand neemt 
om de samenleving te informeren over het waarom, het wat en het hoe van deze wetgeving. Dit 
geldt ook bij de start en bij de beëindiging van de diverse ministeriële regelingen. Daarbij verdient 
het naar de mening van de CDA-fractieleden de voorkeur niet alleen te vermelden wat er niet 
(meer) mag, maar ook wat wel kan en hoe dan wel. 
 
CDA – 11  
Heeft de regering ook uitgebreide communicatie voorzien rondom deze wetgeving? Graag een 
toelichting op de overwegingen in deze.  
 
In de Tweede Kamer heeft de minister van VWS beaamd dat het kabinet onvoldoende heeft 
geïnvesteerd in de communicatie met de samenleving over de totstandkoming van de coronawet. 
Dat betekent een extra communicatie-uitdaging voor het kabinet in deze fase waarin wij met het 
parlement debatteren over de wettelijke vormgeving van de coronamaatregelen. Die uitdaging 
gaan wij graag aan. 
Voor de informatievoorziening aan en communicatie met de Nederlandse bevolking over de 
dreiging van covid-19, de maatregelen die mensen zelf kunnen treffen en de maatregelen die de 
overheid treft is de afgelopen maanden een uitgebreide communicatie-aanpak gebruikt, met onder 
andere persconferenties en allerlei informatieproducten voor verschillende doelgroepen die via een 
veelheid aan communicatiekanalen zijn verspreid. Het doel van het kabinet is om de juiste 
informatie vindbaar te maken op de plekken waar mensen die informatie zoeken. Dat is een 
continue uitdaging om tegemoet te komen aan de vragen en onduidelijkheden van de Nederlandse 
samenleving. De komende periode zal ook informatie over de tijdelijke wet en de maatregelen die 
daaruit volgen worden opgenomen in deze aanpak. De VNG draagt daar ook aan bij. De komende 
periode zullen we uitleggen waarvoor de wet is gemaakt, wat de wet regelt en wat mensen 
daarvan gaan merken. De onderwerpen die in de debatten van de regering met de Tweede en 
Eerste Kamer aan de orde zijn gekomen, zullen daar een belangrijk onderdeel van vormen. 
 
Vragen en opmerkingen van de GroenLinks-fractie 
 
De leden van de fractie van GroenLinks constateren dat hoewel de wet wordt aangeduid als 
spoedwet, het wetgevingsproces van het aanbieden ter consultatie van het eerste voorstel tot de 
stemming in de Eerste Kamer naar verwachting vijf maanden zal duren. De behandeling in de 
Tweede Kamer heeft drie maanden geduurd. De leden kunnen dit moeilijk zien als een 
spoedbehandeling. Het gevolg is dat het wetgevingstraject niet is afgerond voordat de tweede golf 
besmettingen ons land trof en er nu weer zeer ingrijpende maatregelen genomen zijn op basis van 
noodverordeningen zonder wettelijke basis. En dat de druk nu bij de Eerste Kamer ligt om alsnog 
de spoed te betrachten die eerder niet is betracht. 
 
GroenLinks – 1  
19 
 

27
rechtsstaat en de proportionaliteit en subsidiariteit gewaarborgd zijn. In zijn advies wees de Raad 
van State er op dat de proportionaliteit van maatregelen voortdurend gewogen moet worden; en 
28
niet alleen bij het ingaan van de maatregelen. 
 
GroenLinks – 6 
Hoe zorgt de regering dat deze voortdurende weging plaatsvindt? 
 
De maatregelen die worden genomen zijn opgenomen in de routekaart. De routekaart is niet 
uitputtend en zal zich blijven ontwikkelen. Er blijft dus nadrukkelijk ruimte voor nieuwe lessen. Het 
kabinet blijft zoeken naar slimmere maatregelen, met een groter effect op het terugdringen van de 
virusverspreiding, met minder maatschappelijke en economische nevenschade, of die beter kunnen 
worden nageleefd of gehandhaafd. Op deze wijze wordt ook voortdurend de proportionaliteit 
meegewogen in de te nemen maatregelen. Dit doet het kabinet niet alleen, maar hierover vindt 
ook overleg plaats met de GGD’en, het RIVM, de veiligheidsregio’s en dergelijke. 
 
GroenLinks – 7  
In artikel 58c, zesde lid, wordt alleen genoemd dat een regeling wordt gewijzigd of ingetrokken als 
deze niet langer noodzakelijk is. Geldt dit ook als de regeling niet langer proportioneel is?  
 
In artikel 58c, zesde lid, is geëxpliciteerd dat maatregelen zo spoedig mogelijk worden gewijzigd of 
ingetrokken als deze niet langer noodzakelijk zijn. Hoewel dit in artikel 58c, zesde lid, niet expliciet 
is bepaald, zullen maatregelen niet alleen noodzakelijk moeten zijn, maar ook evenredig aan het 
beoogde doel. Dit vloeit reeds voort artikel 58b, tweede lid. De toepassing van de krachtens 
hoofdstuk Va toegekende bevoegdheden - waaronder het treffen of in stand houden van 
maatregelen - is ingevolge dat artikellid immers alleen mogelijk als dit ‘gelet op de ernst van de 
bedreiging van de volksgezondheid noodzakelijk is (sub a) en evenredig is aan het beoogde doel 
(sub c)’. Dit betekent derhalve inderdaad dat een maatregel ook wijziging of intrekking behoeft als 
deze niet meer evenredig is aan de bestrijding van de epidemie of een directe dreiging daarvan. 
Ook gelet op de eisen die worden gesteld aan beperkingen van grondrechten, kan een regeling, 
indien deze voorziet in een dergelijke beperking en deze niet langer proportioneel is, niet als 
zodanig gehandhaafd worden. 
 
GroenLinks – 8  
Wordt een wijziging of intrekking van een ministeriele regeling ook binnen twee dagen gemeld aan 
de beide kamers van de Staten Generaal, en dient een wijziging of intrekking van een regeling ook 
bekrachtigd te worden door de Tweede Kamer?  
 
Ook een ministeriële regeling tot wijziging of intrekking van een ministeriële regeling is een 
“krachtens dit hoofdstuk vastgestelde ministeriële regeling” in de zin van artikel 58c, tweede lid, 
dus de daarin geregelde procedure is ook dan van toepassing. Dit vindt ook bevestiging in de 
voorlichting die de Afdeling advisering van de Raad van State op 22 oktober 2020 aan de Eerste 
29
Kamer heeft uitgebracht. 
 
Ingevolge artikel 58c, tweede lid, worden ministeriele regelingen binnen twee dagen naar beide 
kamers van de Staten Generaal gestuurd en moet de regeling binnen een week bekrachtigd worden 
door de Tweede Kamer.  
 
GroenLinks – 9 en 10  
Ziet de regering in deze bijzondere constructie nog een rol voor de Eerste Kamer weggelegd en zo 
ja, hoe zou deze door de Eerste Kamer kunnen worden ingevuld? 
Kan de Eerste Kamer op enigerlei wijze invloed uitoefenen op de ministeriele regelingen? 
 
Artikel 58c, tweede lid, eerste zin, verplicht ertoe de ministeriële regeling ook aan de Eerste Kamer 
over te leggen. Gedurende de week waarin de regeling nog niet in werking kan treden (maar 
                                                           
27
 Kamerstukken I 2020/21, 35 526, B, p. 3. 
28
 Kamerstukken II 2019/20, 35 526, nr. 4, p. 4, 8.  
29
 Kamerstukken I 2020/21, 35526, F (punt 5.b.ii, tweede alinea). 
21 
 

maatregelen in Caribisch Nederland verschillen van die in Europees Nederland, vanwege de in 
antwoord op vraag GroenLinks-12 genoemde factoren. 
 
GroenLinks – 15  
Hoe is de lokale democratische controle op de BES-eilanden gewaarborgd? 
 
De gezaghebber legt verantwoording af aan de eilandsraad over het door hem gevoerde bestuur 
(artikel 182 van de Wet openbare lichamen Bonaire, Sint Eustatius en Saba). Dat geldt ook voor de 
uitoefening van de bevoegdheden die met dit wetsvoorstel worden geregeld in hoofdstuk Va en de 
gezaghebber moet waarborgen dat de eilandsraad wordt betrokken bij dat bestuur (artikel 58s, 
vierde lid, in samenhang met artikel 68a, aanhef, onder b en d, Wpg). Op 21 oktober jongstleden 
werden verkiezingen gehouden op Sint Eustatius. De (nieuwe) eilandsraadleden worden op 29 
oktober 2020 beëdigd en zullen dan een aanvang maken met de vervulling van hun functie. Na de 
benoeming van de leden van de eilandsraad van Sint Eustatius is de regeringscommissaris 
eveneens verantwoording schuldig aan de eilandsraad over het door hem gevoerde bestuur.   
 
In artikel 58d is bepaald dat de minister kan besluiten dat de voorzitter van de veiligheidsregio’s bij 
uitsluiting bevoegd is toepassing te geven aan bevoegdheden die in de wet (en enkele andere 
wetten) aan de burgemeester zijn toegekend. Een dergelijk besluit heeft een behoorlijke impact op 
de lokale bevoegdheidsverdeling en de democratische controle op lokaal niveau. Een burgemeester 
is door een gemeenteraad vele malen eenvoudiger ter verantwoording te roepen dan een voorzitter 
van een veiligheidsrisico.  
 
GroenLinks – 16 
Het besluit van de regering om bevoegdheden van de burgemeester over te hevelen naar de 
voorzitter van de veiligheidsregio lijkt niet aan parlementaire controle onderhevig. Is dat juist?  
 
Het wetsvoorstel voorziet niet in een specifieke regeling voor de parlementaire controle op een 
besluit van de minister van VWS als bedoeld in artikel 58d, eerste lid. Vanzelfsprekend betekent dit 
niet dat geen parlementaire controle mogelijk is (zie het antwoord op de volgende vraag). Het gaat 
hier om een besluit van de minister in de bijzondere situatie dat toepassing van bepaalde 
bevoegdheden die aan de burgemeester worden toegekend, een bovenlokaal effect (dreigen te) 
hebben op de bestrijding van de epidemie. Indien de minister zich genoopt voelt op te treden, zal 
dit om snelle actie vragen.  
 
GroenLinks – 17 
Acht de regering dit in overeenstemming met de maatstaven van de democratische rechtstaat? 
 
Een minister zal te allen tijde verantwoording moeten en willen afleggen over zijn optreden. 
Verantwoording achteraf is een figuur die prima past binnen een democratische rechtsstaat.  
 
GroenLinks – 18 
Is de regering bereid in ieder geval de beide Kamers binnen twee dagen te informeren wanneer zij 
een dergelijk besluit neemt? 
 
Wij zijn bereid beide Kamers te informeren over genomen besluiten als bedoeld in artikel 58d, 
eerste lid. Wij zullen nader bezien hoe daaraan op een praktische wijze invulling kan worden 
gegeven, bijvoorbeeld door dit mee te nemen in reguliere rapportages. 
 
Artikel 58e, eerste lid, onderdeel b, maakt het mogelijk dat in ministeriële regelingen onderscheid 
wordt gemaakt naar leeftijd. In de wet zelf wordt bij artikel 58f, derde lid, onderdeel d, een 
onderscheid gemaakt tussen personen tot en met de leeftijd van 12 jaar en die daarboven. 
 
GroenLinks – 19  
Is de regering voornemens in ministeriele regelingen andere leeftijdsgrenzen te hanteren?  
 
Ja, de regering is voornemens in de ministeriele regeling(en) andere leeftijdsgrenzen te hanteren. 
 
23 
 

Algemene wet bestuursrecht (Awb)). Als het belang van de bestrijding van de epidemie zich verzet 
tegen de verlening van een ontheffing, is een ontheffing niet aan de orde (zie artikel 58e, vierde 
lid). Voorts expliciteert het wetsvoorstel de criteria die in de afweging moeten worden betrokken, 
bijvoorbeeld de aard van de plaats, de aard van de activiteit en het aantal personen waarop de 
ontheffing betrekking heeft (artikel 58e, vierde lid, onderdeel a en b). Dit kan er dus toe leiden dat 
een onderscheid wordt gemaakt tussen verschillende contactberoepen. De burgemeester motiveert 
zijn besluit om al dan niet een ontheffing te verlenen (artikel 3:46 Awb). Onverminderd deze reeds 
geldende motiveringsplicht bepaalt het wetsvoorstel expliciet dat de burgemeester zich laat 
adviseren door de GGD, die immers over de benodigde medische en epidemiologische 
deskundigheid beschikt. 
 
GroenLinks – 24 
Kan de regering toezeggen dat voor de beroepen waarvoor geen vrijstelling of ontheffing wordt 
gegeven inkomensondersteunende maatregelen in gelijke mate zullen openstaan en dat de 
regering zal bewerkstelligen dat betrokkenen ook effectief gebruik kunnen maken van deze 
inkomensondersteuning?  
 
Het kabinet heeft met het steun- en herstelpakket, zoals beschreven in de brief van 28 augustus 
31
2020 aan de Tweede Kamer , de maatregelen ter ondersteuning van werkgevers, werknemers en 
zelfstandigen verlengd. Er is gekozen voor brede, mee-ademende regelingen om flexibel in te 
spelen op de grillen van het virus. Mocht een werkgever zijn werknemers bijvoorbeeld niet meer 
kunnen laten werken omdat zijn bedrijf gedwongen dicht is, dan kan hij aanspraak maken op de 
Tijdelijke Noodmaatregel Overbrugging voor Werkgelegenheid (NOW) en de Tegemoetkoming 
Vaste Lasten (TVL). Zelfstandigen die gedwongen hun activiteiten tijdelijk stop moeten zetten 
kunnen gebruik maken van de Tijdelijke Overbruggingsregeling Zelfstandig Ondernemers (TOZO).  
 
Artikel 58g maakt het mogelijk groepsvorming of het verblijven in groepsverband te reguleren. In 
artikel 58a wordt groepsverband gedefinieerd als een aantal min of meer bijeen horende personen, 
waarbij kennelijk sprake is van een zekere samenhang of omstandigheid waardoor die personen bij 
32
elkaar zijn. 
 
GroenLinks – 25 en 26 
Is deze definiëring naar het oordeel van de regering voldoende duidelijk?  
Weten burgers waar zij zich aan moeten houden en handhavers waarop zij kunnen handhaven?  
 
Ja. De term ‘groep’ is ontleend aan bestaande wetgeving, namelijk de artikelen 172a en 172b van 
de Gemeentewet. Bij de totstandbrenging daarvan heeft de regering op vragen vanuit de Eerste 
Kamer geantwoord: “Van Dale groot woordenboek hedendaags Nederlands geeft als definitie van 
groep: een aantal min of meer bijeenhorende personen. Dit geeft al aan dat niet gewerkt kan 
worden met een arbitrair vastgesteld minimumaantal personen. Naar onze mening kan over de 
toepassing van het criterium ‘groepsgewijs’ in de praktijk geen onduidelijkheid bestaan. Het 
33
spraakgebruik is hier doorslaggevend.” Dit zal er, naar wij menen, toe leiden dat ook nu veelal 
duidelijk zal zijn wat de regering in het wetsvoorstel met ‘groep’ bedoelt. Bij de totstandbrenging 
van die wetgeving is daarnaast nog verhandeld dat bij een groep sprake moet zijn van een zekere 
samenhang of omstandigheid waardoor die personen bij elkaar zijn. Ook dat aspect is hier 
overgenomen. Verder geldt dat het legaliteitsbeginsel, meer in het bijzonder het daarvan deel 
uitmakende lex-certabeginsel, zo duidelijk mogelijke normstellingen verlangt. Niet uit het oog mag 
echter worden verloren dat soms moet – en ook volgens de rechtspraak van de Hoge Raad en het 
Europees Hof voor de Rechten van de Mens: mag – worden gewerkt met een norm die in enig 
opzicht wordt geconcretiseerd en die onvermijdelijk wordt vormgegeven in bewoordingen die vaag 
34
zijn en waarvan de uitleg en toepassing in de praktijk plaatsvinden. Die concretisering vindt hier 
plaats doordat het gaat om gedrag dat plaatsvindt op plaatsen, niet zijnde woningen, die worden 
                                                           
31
 Kamerstukken II 2020/21, 35240 nr. 105 
32
 Kamerstukken I 2020/21, 35526, B, p. 2. 
33
 Kamerstukken I 2009/10, 31467, C, p. 12. 
34
 Hoge Raad 2 april 1985, NJ 1985, 796. 
25 
 

besmettingen tot gevolg hebben. In dat soort situaties kan het ter bestrijding van de epidemie 
noodzakelijk zijn om beperkingen te stellen aan groepsvorming. Het maximeren van de toegestane 
groepsgrootte kan voorkomen dat mensen onverhoopt geen anderhalve meter afstand kunnen 
houden en beperkt bovendien de hoeveelheid potentiële besmettingen die daaruit voort kunnen 
vloeien. 
 
GroenLinks – 30 
Is er inmiddels jurisprudentie op dit punt? 
 
Nee, het wetsvoorstel is immers nog geen geldend recht. In deze vorm hebben de voorzitters van 
de veiligheidsregio’s de definitie al wel opgenomen in hun nu geldende noodverordeningen. Dit is 
echter pas sinds 14 oktober 2020 het geval en daarover bestaat nog geen rechtspraak. 
 
In relatie tot de groepsvorming: In het kader van de thans geldende maatregelen is de maximale 
groepsgrootte buiten gesteld op 4 en binnen op 30, waarbij steeds de veilige afstand moet worden 
gehouden.  
 
GroenLinks – 31 
Kan de regering dit verschil uitleggen, mede gezien de inzichten in verspreiding van het virus 
binnen en buiten?  
 
Anders dan de vraag van de leden van de GroenLinks-fractie lijkt te veronderstellen, geldt voor 
zowel buiten- en binnensporten dat niet met meer dan vier volwassen personen in een groep mag 
worden gesport. Buiten en binnen mogen meerdere groepen van vier personen tegelijk sporten. 
Individuele sporten zoals bijvoorbeeld zumba of bootcamp mogen in groepen van maximaal vier. Er 
mogen buiten meerdere groepen van vier zijn. Binnen mogen individuele sporten met meerdere 
groepen van maximaal 4 personen tot in totaal 30 personen per ruimte. Uiteraard geldt voor alle 
volwassenen de plicht om 1,5 meter afstand te houden. Voor personen tot 18 gelden aparte regels. 
 
De consequentie van deze regelgeving is dat bijvoorbeeld klasjes van sportscholen die tot voor kort 
buiten trainden, nu weer in een zaaltje gaan trainen omdat het buiten niet meer mag en binnen 
wel.  
 
GroenLinks – 32 
Dit lijkt de leden van de GroenLinks fractie een ongewenste consequentie van de maatregelen. Hoe 
ziet de regering dit?  
 
Zoals uit het antwoord op vraag GL-31 blijkt, zou een juiste interpretatie van de maatregelen er 
niet toe hoeven leiden dat sportklasjes zich nu van buiten naar binnen begeven. Zowel binnen als 
buiten mag gesport worden in groepjes van maximaal 4 volwassen personen, waarbij voor het 
sporten binnen aanvullend geldt dat mag worden gesport met maximaal 30 personen in één 
ruimte.  
 
GroenLinks – 33 
Ziet zij mogelijkheden om de groepsgrootte binnen en buiten beter af te stemmen op het 
daadwerkelijke besmettingsgevaar? 
 
Daartoe zien wij gelet op de beantwoording van vragen GL-31 en GL-32 geen noodzaak. Ter 
reducering van het aantal besmettingen zijn de maatregelen met betrekking tot de beoefening van 
sport erop gericht groepsvorming en sociale contacten te verminderen en het aantal 
reisbewegingen te reduceren. Daarnaast bevordert eenduidigheid in de maatregelen de 
handhaafbaarheid van de coronamaatregelen. 
 
Artikel 58o, vierde lid, bepaalt dat indien de maatregelen die een zorgaanbieder neemt 
onvoldoende of onevenredig zijn om verspreiding van het virus naar of vanaf een zorglocatie te 
27 
 

week na die overlegging in werking treden. Artikel 58c, derde lid bevat een spoedvoorziening, op 
grond waarvan een vastgestelde ministeriële in afwijking van de hiervoor beschreven hoofdregel, 
onverwijld na overlegging daarvan aan beide Kamers van de Staten-Generaal, in werking kan 
treden. In beide gevallen geldt dat de ministeriële regeling van rechtswege vervalt als de Tweede 
Kamer binnen die week besluit niet in te stemmen met de regeling. De spoedvoorziening heeft 
betrekking op ‘een zeer dringende omstandigheid waarin ter beperking van gevaar direct moet 
worden gehandeld’.  
 
Artikel 58c is ook van toepassing in de openbare lichamen Bonaire, Sint Eustatius en Saba. 
Aanvullend geldt dat indien zich in deze openbare lichamen een omstandigheid voordoet waarin 
een ministeriële regeling niet zodanig tijdig tot stand kan komen als ter bestrijding van de 
epidemie noodzakelijk is, de minister van VWS de gezaghebber kan opdragen een tijdelijke 
noodverordening vast te stellen. De noodverordening moet binnen twee weken na de 
opdrachtverlening worden opgevolgd door een ministeriële regeling. Deze op de openbare lichamen 
toegesneden spoedvoorziening is neergelegd in artikel 58ca. 
 
GroenLinks – 38  
Is het mogelijk dat maatregelen die door de regering noodzakelijk worden geacht maar die niet in 
deze wet zijn voorzien alsnog via een aanwijzing aan de voorzitters van de veiligheidsregio’s tot het 
treffen van een noodverordening worden opgelegd, of is die route met deze wet uitgesloten?  
 
De route van een opdracht (aanwijzing) op grond van artikel 7, eerste lid Wpg aan de voorzitters 
van de veiligheidsregio’s tot het vaststellen van een noodverordening is met deze wet uitgesloten, 
tenzij het gaat om maatregelen ter bestrijding van de epidemie of een directe dreiging daarvan in 
de openbare lichamen Bonaire, Sint Eustatius en Saba en er sprake is van spoedeisendheid (artikel 
58ca). Zoals in het antwoord op de vorige vraag is aangegeven kan de minister de gezaghebber 
opdragen tijdelijk een noodverordening vast te stellen indien zich in de openbare lichamen een 
omstandigheid voordoet waarin een ministeriële regeling niet zodanig tijdig tot stand kan komen 
als ter bestrijding van de epidemie noodzakelijk is.  
Het wetsvoorstel voorzag aanvankelijk in een vergelijkbare bepaling die ook in Europees Nederland 
van toepassing was. Die bepaling is bij amendement geschrapt. Het is dan ook duidelijk de 
bedoeling van de wetgever dat dergelijke opdrachten niet meer kunnen worden gegeven, tenzij het 
- zoals hiervoor is aangegeven - gaat om maatregelen in de openbare lichamen.  
 
GroenLinks – 39 
Is het bijvoorbeeld denkbaar dat – net als in andere landen – een avondklok wordt ingevoerd, en 
zo ja, wat is daarvoor dan de wettelijke grondslag?  
 
In het voorstel zit geen basis voor het instellen van een avondklok. Dat is als denkbare optie 
opgenomen in het OMT-advies van 28 september 2020. De minister-president heeft daarover op 
30 september in de Tweede Kamer gezegd dat daaraan haken en ogen zitten, ook juridisch en 
maatschappelijk, maar dat we nu niet de luxe hebben een avondklok als mogelijkheid af te 
37
voeren. Zou een avondklok concreter aan de orde komen, dan moet daarvoor hetzij een 
afzonderlijke basis in een wet in formele zin worden voorgesteld, hetzij toepassing worden 
overwogen van het staatsnoodrecht, in casu artikel 8 van de Wet buitengewone bevoegdheden 
burgerlijk gezag (Wbbbg). Dat artikel maakt het mogelijk dat de minister van Justitie en Veiligheid 
en de commissaris van de Koning het vertoeven in de open lucht beperken. Dat kan overigens via 
de zogenoemde separate toepassing, dus zonder dat er een noodtoestand wordt afgekondigd.  
 
GroenLinks – 40 
Is het denkbaar dat voor niet in deze wet voorziene maatregelen gebruik gemaakt gaat worden van 
de Coördinatiewet uitzonderingstoestanden? Zo ja, wanneer is dat aan de orde? 
 
De Coördinatiewet uitzonderingstoestanden (Cwu) ziet op het afkondigen van een beperkte dan wel 
een algemene noodtoestand. Juridisch sluit het wetsvoorstel aanwending van de Cwu niet uit, en 
de inzet is dan ook niet geheel ondenkbaar voor niet in de wet voorziene maatregelen. Het inzetten 
                                                           
37
 Handelingen II 2020/21, nr. 8, p. 5 en 19 
29 
 

buiten woningen geldt, voor personen die op hetzelfde adres woonachtig zijn. Als deze uitzondering 
zo was ingevuld dat de basisregistratie personen doorslaggevend was om dat te beoordelen, had 
dat de eenvoud zeker bevorderd. Dit zou echter geen recht doen aan studenten (bijvoorbeeld voor 
studenten die deels uit- en deels thuiswonend zijn), pleegkinderen, co-ouderschap, samengestelde, 
meerouder- en regenbooggezinnen en senioren die door een van de volwassen kinderen tijdelijk in 
huis zijn genomen. Daarom is die uitzondering anders ingevuld. Dit gaat ten koste van de eenvoud, 
maar sluit beter aan bij de maatschappelijke realiteit waarin mensen hun feitelijk woonverblijf op 
verschillende manieren vormgeven. Wij denken dat het wetsvoorstel al met al op veel punten een 
heldere catalogus geeft die weliswaar het volksgezondheidsperspectief als groot belang goed 
neerzet, maar toch ook in een aantal moeilijke en soms schrijnende situaties dingen mogelijk 
maakt. Het Veiligheidsberaad, de VNG en het Nederlands Genootschap van Burgemeesters hebben, 
samen met de Wethoudersvereniging, nog op 2 oktober 2020 gezamenlijk inbreng geleverd bij de 
39
Tweede Kamer. Hierin wordt het belang benadrukt vooraf af te stemmen over de handhaving en 
uitvoering van maatregelen die worden vastgelegd in een ministeriële regeling. Dat belang 
onderschrijven wij en bij de voorbereiding van de eerste ministeriële regeling vindt die afstemming 
nu ook plaats. Recent contact met Caribisch Nederland betreft met name de waarde die de 
overheid daar hecht aan een vangnetmogelijkheid van de noodverordening van de gezaghebber, 
gegeven de specifieke omstandigheden in die openbare lichamen. Hieraan is via de tweede nota 
van wijziging gevolg gegeven in artikel 58ca. 
 
GroenLinks – 44  
Kan de regering een aangepaste versie verschaffen van het overzicht van algemene 
gedragsnormen, overige regels en differentiatie, zoals dat was opgenomen in de Memorie van 
40
Toelichting? 
 
Het geactualiseerde overzicht is hieronder opgenomen. 
 Gedragsnormen en mogelijkheden voor differentiatie en lokaal 
maatwerk 
Veilige afstand  Veilige afstand 
Artikel 58f  Veiligeafstandsnorm in de wet: degene die zich buiten de woning 
 ophoudt, houdt een veilige afstand tot anderen aan. 
  Een aantal categorieën personen waarvan nu al wordt voorzien dat zij 
 zich niet op veilige afstand van een ander kunnen of hoeven op te 
houden, wordt in het wetsvoorstel van deze verplichting uitgezonderd. 
 De veilige afstand geldt ingevolge de wet niet: 
 
a. tussen personen die op hetzelfde adres woonachtig zijn; 
b. voor een opsporingsambtenaar, toezichthouder, beveiligingsmede-
werker, zorgverlener, mantelzorger of geestelijke bedienaar of persoon die 
werkzaam is bij een justitiële inrichting, bij de politie, de brandweer, de 
krijgsmacht of in de kinderopvang of die eerste hulp biedt bij een het 
leven of de gezondheid bedreigende situatie, voor zover deze zijn taak niet 
op gepaste wijze kan uitoefenen met inachtneming van de veilige afstand; 
c. voor degene jegens wie een onder b genoemde persoon zijn taak 
uitoefent; 
d. tussen een persoon met een handicap of persoon tot en met de leeftijd 
van twaalf jaar en diens begeleider, voor zover die persoon zich niet met 
inachtneming van de veilige afstand jegens zijn begeleider buiten een 
woning kan ophouden. 
 
 In aanvulling daarop kunnen bij ministeriële regeling uitzonderingen 
worden bepaald (vierde en vijfde lid).  
                                                           
39
 https://vng.nl/sites/default/files/2020-10/20201002_brief 
parlement_inbreng_tk_covid_wet_versie_vng_vb_wv_ngb.pdf. 
40
 Kamerstukken II 2019/20, 35 526, nr. 3, p. 19. 
31 
 

plaats of de organisatie van een evenement, waaronder ook de 
voorwaarde dat het verstrekken of nuttigen van alcoholhoudende drank 
beperkt of verboden wordt. 
Differentiatie en Differentiatie en lokaal maatwerk 
lokaal maatwerk   De wet regelt expliciet dat in ministeriële regelingen in ieder geval 
Artikel 58e onderscheid kan worden gemaakt tussen openbare, publieke en 
besloten plaatsen, tussen en binnen gemeenten, tussen de openbare 
lichamen Bonaire, Sint Eustatius en Saba, tussen activiteiten, of op 
basis van leeftijd (zoals kinderen tot en met 12 jaar die buiten mogen 
sporten of bewegen en andere leeftijdscategorieën). 
 De wet regelt dat de burgemeester in bijzondere gevallen ontheffing 
kan verlenen van bepaalde normen, zoals van de regels over 
groepsbeheersing, indien het belang van de bestrijding zich daartegen 
niet verzet. Hij moet zich laten adviseren door de GGD. 
 In de ministeriële regeling kan worden bepaald dat de burgemeester 
de plaatsen kan aanwijzen waar de gestelde regels van toepassing 
zijn. Daaraan kunnen voorwaarden worden verbonden (zoals een 
beperking de tijd). 
 
 
GroenLinks – 45 
Wat gaat de regering doen om de kenbaarheid te vergroten, meer in het bijzonder onder mensen 
die minder toegang hebben tot het nieuws, zoals laaggeletterden, anderstaligen, maar ook mensen 
die niet naar de persconferenties of het journaal kijken en geen kranten of nieuwswebsites lezen?  
 
De regering gaat de uitleg over de wet onderdeel maken van de brede communicatie-aanpak van 
covid-19. Dat betekent dat informatie over het doel en de vormgeving van de wet en wat mensen 
daarvan zullen merken opgenomen wordt in de huidige aanpak. De huidige aanpak voorziet in 
doelgroepgerichte producten, waaronder voor laaggeletterden en anderstaligen, die ook via door 
die doelgroepen veel gebruikte kanalen worden verspreid. 
 
In de Nota naar aanleiding van het verslag in de Tweede Kamer schrijft de regering op 30 
41
september 2020 dat er een communicatie-aanpak wordt ontwikkeld.   
 
GroenLinks – 46 
De leden van de GroenLinksfractie vinden dit rijkelijk laat. Is deze communicatie-strategie 
inmiddels ontwikkeld? Hoe ziet deze er uit? 
 
Voor de informatievoorziening aan en communicatie met de Nederlandse bevolking over de 
dreiging van covid-19, de maatregelen die mensen zelf kunnen treffen en de maatregelen die de 
overheid treft is de afgelopen maanden een uitgebreide communicatie-aanpak gebruikt, met onder 
andere persconferenties en allerlei informatieproducten voor verschillende doelgroepen die via een 
veelheid aan communicatiekanalen zijn verspreid. Het doel van het kabinet is om de juiste 
informatie vindbaar te maken op de plekken waar mensen die informatie zoeken. Dat is een 
continue uitdaging om tegemoet te komen aan de vragen en onduidelijkheden van de Nederlandse 
samenleving. 
De komende periode zal ook informatie over de tijdelijke wet en de maatregelen die daaruit volgen 
worden opgenomen in deze aanpak. De VNG draagt daar ook aan bij. De komende periode zullen 
we uitleggen waarvoor de wet is gemaakt, wat de wet regelt en wat mensen daarvan gaan merken. 
De onderwerpen die in de debatten van de regering met de Tweede en Eerste Kamer aan de orde 
zijn gekomen, zullen daar een belangrijk onderdeel van vormen. 
 
De leden van de GroenLinksfractie hebben ook nog een aantal vragen die zien op de appreciatie 
van het wetsvoorstel vanuit de samenleving. De leden hebben inmiddels honderden e-mails 
                                                           
41
 Kamerstukken II 2020/21, 35 526, nr. 23. 
33 
 

voorop. Daarnaast heeft ook het kabinet een rol in de aanpak van desinformatie. Deze aanpak 
loopt langs de actielijnen preventie, informatiepositie verstevigen en reactie zoals ook geschetst in 
43
de Kamerbrief van 18 oktober 2019 en de Kamerbrief van 20 mei 2020 over dit onderwerp. De 
maatschappelijke stabiliteit en bescherming van de volksgezondheid vragen ten aanzien van het 
virus om actieve overheidsinformatie waarin burgers betrouwbare informatie tot zich kunnen 
nemen over de context en maatregelen rond de bestrijding van covid-19. Dat vraagt in sommige 
gevallen ook om het actief tegenspreken van misleidende informatie. In het antwoord op vraag 
CU-9 wordt ook ingegaan op de rol van het kabinet bij het tegen gaan van desinformatie.  
 
GroenLinks – 53 
Waarom is er op de overheidswebsites nauwelijks informatie te vinden over de wetenschappelijke 
consensus over het virus en de bestrijding ervan en waarom zijn de antwoorden op de vragen die 
de verontruste burgers aan ons stellen niet op een eenvoudig toegankelijke manier op 
overheidswebsites te vinden?  
 
De wetenschappelijke consensus is helaas niet een eenvoudig statement of document dat 
gecommuniceerd kan worden, maar een genuanceerde en zich continu ontwikkelende interpretatie 
van allerlei wetenschappelijke ontwikkelingen en inzichten die vervolgens moeten worden vertaald 
naar praktische adviezen en handreikingen. Het RIVM houdt de informatie op de RIVM-website zo 
actueel mogelijk. De website van de Rijksoverheid verwijst ook naar die informatie. 
 
GroenLinks – 54 
Is of wordt dit alles ook meegenomen in de communicatiestrategie?  
 
Een goede communicatie over wetenschappelijke inzichten en de interpretatie daarvan voor de 
Nederlandse situatie is inderdaad onderdeel van de communicatie-strategie. 
 
Tot slot een vraag over de evaluatie. De wet zelf voorziet hier niet in en in de Memorie van 
Toelichting wordt alleen in reactie op opmerkingen van de NVvR en de VNG/NGB het belang van 
44
een evaluatie onderschreven. De vragen die in de Tweede Kamer zijn gesteld over evaluatie van 
de wet zijn zeer beknopt en vrij ontwijkend beantwoordt; het enige dat is gemeld is dat niet te 
45
verwachten is dat de evaluatie nog dit jaar zal plaatsvinden. 
 
GroenLinks – 55 en 56  
De leden van de GroenLinks-fractie vernemen graag wanneer de regering voornemens is de wet te 
evalueren, hoe en door wie zij deze evaluatie zal laten uitvoeren en welke onderwerpen hierin 
zullen worden betrokken. 
Naar het oordeel van de leden van de GroenLinks-fractie is het van belang niet alleen de huidige 
wet te evalueren, maar breder te kijken naar het bestaande staatsnoodrecht. De regering schrijft in 
de Memorie van Toelichting immers “een gedifferentieerd stelsel van op- en afschaling waarbij 
regels snel en flexibel kunnen worden toegesneden op hetgeen de situatie op dat moment vereist, 
46
zoals in dit wetsvoorstel wordt voorzien, is niet mogelijk op het bestaande staatsnoodrecht”. In 
antwoord op vragen van het CDA heeft de regering in de Nota naar aanleiding van het verslag in de 
Tweede Kamer gemeld dat er een nadere beoordeling zal plaatsvinden van een (mogelijk 
permanenter) wettelijk kader waarbij ook de uitkomsten van een beleidsevaluatie naar de aanpak 
van de crisis door de Onderzoeksraad voor Veiligheid zullen worden betrokken. 
Wanneer en op welke wijze gaat de regering die nadere beoordeling uitvoeren?  
 
Het onderhavige wetsvoorstel zal worden geëvalueerd. De herziening van het staatsnoodrecht zal 
bij die beoordeling worden betrokken. De regering is daartoe inmiddels ook opgeroepen door de op 
47
13 oktober jl. door de Tweede Kamer aangenomen motie-Van Dam cs. . De Onderzoeksraad voor 
de Veiligheid (OVV) voert, zoals aangegeven in de brief van 15 juni 2020 van de minister van VWS 
                                                           
43
 Kamerstukken II 2018/2019, 30821, nr. 91; Kamerstukken II 2019/2020, 30821, nr. 112.  
44
 Kamerstukken II 2020/21, 35526, nr. 3, p. 54, 59. 
45
 Kamerstukken II 2020/21, 35526, nr. 23. 
46
 Kamerstukken II 2020/21, 35526, nr. 3, p. 66. 
47
 Kamerstukken II  2020/21, 35526, nr. 42. 
35 
 

veelheid aan communicatiekanalen zijn verspreid. Het doel van het kabinet is om de juiste 
informatie vindbaar te maken op de plekken waar mensen die informatie zoeken. Dat is een 
continue uitdaging om tegemoet te komen aan de vragen en onduidelijkheden van de Nederlandse 
samenleving. 
 
De komende periode zal ook informatie over de tijdelijke wet en de maatregelen die daaruit volgen 
worden opgenomen in deze aanpak. De VNG draagt daar ook aan bij. De komende periode zullen 
we uitleggen waarvoor de wet is gemaakt, wat de wet regelt en wat mensen daarvan gaan merken. 
De onderwerpen die in de debatten van de regering met de Tweede en Eerste Kamer aan de orde 
zijn gekomen, zullen daar een belangrijk onderdeel van vormen. 
 
D66 – 3  
De meeste artikelen die in het wetsvoorstel zijn opgenomen, worden via een nieuw hoofdstuk VA 
geïncorporeerd in de Wpg. Wat waren de overwegingen, zo vragen de leden van de D66-fractie, 
om niet een zelfstandige tijdelijke wet maatregelen covid-19 te maken, maar de bulk van de 
bepalingen in de Wpg in te voegen? 
 
De regering acht het wenselijk het tijdelijke hoofdstuk Va onder te brengen in de Wpg, vanwege 
het primaire doel van het tijdelijke hoofdstuk en de samenhang met de overige bepalingen van de 
Wpg. Hoofdstuk Va dient ter bestrijding van de epidemie van een infectieziekte (covid-19) 
behorend tot groep A als bedoeld in de Wpg. Met het aanmerken van het virus als behorend tot 
groep A zijn reeds andere bepalingen van de Wpg van toepassing op de bestrijding ervan, 
bijvoorbeeld bepalingen over de verantwoordelijkheden van het RIVM bij de bestrijding van 
infectieziekten (artikel 6c, eerste lid) en de verantwoordelijkheid van de minister van VWS voor de 
leiding van de bestrijding (artikel 7, eerste lid). Door onderbrenging van de tijdelijke bepalingen in 
de Wpg blijft de samenhang tussen de maatregelen voor de infectieziektebestrijding en de 
daarmee gepaard gaande verplichtingen en bevoegdheden gewaarborgd.   
 
49
Het amendement-Buitenweg c.s. versterkt de parlementaire controle van vastgestelde 
ministeriële regelingen in artikel 58c, tweede en derde lid, van het wetsvoorstel, constateren de 
leden van de D66-fractie. Krachtens dit amendement moet de regering de ministeriële regeling 
binnen twee dagen na vaststelling aan de Tweede en Eerste Kamer overleggen. De regeling treedt 
niet in werking dan een week na die overlegging: “Indien binnen die termijn de Tweede Kamer 
besluit niet in te stemmen met de regeling, vervalt deze van rechtswege.” Eenzelfde constructie is 
in het derde lid van artikel 58c opgenomen voor een vastgestelde ministeriële regeling die vanwege 
een zeer dringende omstandigheid waarin ter beperking van gevaar direct moet worden gehandeld, 
onverwijld in werking is getreden. Ook hier heeft de Tweede Kamer het recht de regeling af te 
wijzen binnen een week na toezending, waardoor het van rechtswege vervalt. De leden van de 
D66-fractie constateren dat de Eerste Kamer niet dezelfde beslissingsbevoegdheid binnen de 
gestelde termijn van een week heeft gekregen, terwijl het hier gaat om inperking van 
grondrechten. Bij de behandeling van het amendement heeft de regering bij monde van de 
minister van Volksgezondheid, Welzijn en Sport (VWS), zich niet tegen het amendement verzet. 
50
Daarnaast heeft hij een amendement van de SP-fractieleden ter zake ontraden, dat hetzelfde 
recht eveneens aan de Eerste Kamer toekende. 
 
D66 – 4  
De D66-fractieleden vragen de regering waarom zij zich niet sterk heeft gemaakt om de leden van 
de Eerste Kamer in de wettekst van art 58c gelijk te trekken met die van de Tweede Kamer. 
 
In de Tweede Kamer heeft de minister van VWS in reactie op het door deze leden aan het slot van 
hun vraag genoemde subamendement-Hijink uiteengezet dat het politiek primaat bij de Tweede 
Kamer ligt. Om die reden is aanvaarding van dit subamendement, dat beoogde ook aan de Eerste 
Kamer deze bevoegdheid toe te kennen, ontraden. Wij constateren dat het subamendement met 
een ruime meerderheid (101 stemmen tegen, 49 voor) door de Tweede Kamer is verworpen.  
 
                                                           
49
 Kamerstukken II 2020/21, 35526, nr. 48. 
50
 Kamerstukken II 2020/21, 35526, nr. 49. 
37 
 

zorgen voor een zorgsysteem waar iedereen gelijke kansen heeft op het hoogst bereikbare niveau 
van gezondheid. Dit strekt zich uit tot een publieke gezondheidszorg die in voldoende mate 
beschikbaar moet zijn bijvoorbeeld qua zorgfaciliteiten, medicijnen en zorgverlening. De leden van 
de D66-fractie hebben kennisgenomen van de alarmerende berichten uit de ziekenhuizen dat door 
de toename van de coronapatiënten, de reguliere gezondheidszorg ernstig moet worden 
afgeschaald. Operaties en behandelingen worden afgezegd en uitgesteld. 
 
D66 – 6  
Welke maatregelen gaat de regering treffen om de boven beschreven verdringing tegen te gaan? 
 
Hierover heeft de minister van VWS de Tweede Kamer recent geïnformeerd.  
 
De leden van de fractie van D66 constateren dat in de zomer de roep om maatwerk bij het 
bestrijden van coronabesmettingen groot was, maar dat in tijden dat de besmettingen oplopen, er 
op harder en uniformer ingrijpen wordt aangedrongen. In dit verband wordt vaak gesproken over 
voorspelbaarheid van maatregelen bij een bepaald niveau van besmetting. In Ierland geldt dat 
bijvoorbeeld bij het aantal mensen dat je thuis mag ontvangen. Dit aantal varieert naar gelang de 
besmettingsgraad in het gebied. 
 
D66 – 7 en 8  
Hoe ziet de regering in dit verband de verhouding tussen landelijk geldende maatregelen en 
regionale? Wanneer kiest de regering in ministeriele regelingen voor het een of het ander? 
 
Voor het beoordelen van de aangewezen maatregelen wordt gewerkt met een routekaart. Dit houdt 
in dat veiligheidsregio’s worden ingedeeld in één van de risiconiveaus waakzaam, zorgelijk, ernstig 
en zeer ernstig, waarbij verschillende landelijke en regionale maatregelen passen. Bij het 
beoordelen van het risiconiveau en de aangewezen maatregelen (regionaal of landelijk) zijn onder 
andere de GGD, het RIVM, veiligheidsregio’s, gemeenten en de ministers van VWS, JenV en BZK 
betrokken. Voor een nadere toelichting op de systematiek en de werking van de routekaart 
55
verwijzen wij naar de Stand van zaken brief COVID-19 van 14 oktober 2020. 
 
Maatschappelijk draagvlak voor de wet en de maatregelen is van essentieel belang voor het 
welslagen van aangekondigde maatregelen. De leden van de fractie van D66 constateren dat 
verschillende Europese landen verschillende maatregelen nemen op basis van grosso modo 
dezelfde gegevens, hetgeen vragen oproept bij de bevolking.  
 
D66 – 9 
Waarom adviseert het Rijksinstituut voor Volksgezondheid en Milieu (RIVM) bijvoorbeeld in 
Nederland een veilige afstandsnorm van 1,5 meter, terwijl een land als Frankrijk en de WHO als 
minimumnorm 1 meter hanteren? 
 
Helaas is er geen onderzoek dat bepaalt wat in elke situatie exact de beste afstand is. Het doel van 
de veilige afstand is het verkleinen van het risico op overdracht van druppels met virusdeeltjes die 
vrij kunnen komen bij hoesten, niezen, spreken en zingen. De WHO adviseert minimaal 1 meter, 
maar een grotere afstand verkleint het risico beter. Landen over de hele wereld kiezen voor een 
veilige afstand tussen de 1 en 2 meter. Nederland heeft gekozen voor 1,5 meter. 
 
D66 – 10 
Op sommige punten neemt het RIVM en de regering de adviezen van de WHO meteen over, 
waarom dit advies dan niet?  
 
Het OMT en het RIVM houden bij al hun adviezen rekening met de adviezen van de WHO en het 
European Center for Disease prevention and Control (ECDC). De adviezen van de WHO zijn 
belangrijke richtlijnen voor alle lidstaten, maar moeten toegepast worden in de nationale situatie. 
Adviezen van de WHO worden daarom altijd gewogen en nooit ‘meteen’ overgenomen. 
 
                                                           
55
 Kamerstukken 2020/201, 25295 nr. 656. 
39 
 

Daarbij moet wel altijd voldoende ruimte blijven bestaan voor maatwerk voor de Nederlandse 
situatie, bijvoorbeeld als veel Nederlanders die terugkeren vanuit een bepaalde bestemming 
besmet blijken te zijn, waardoor dit voor Nederland een groter risico oplevert dan voor andere 
landen. 
 
56
Het amendement van Van Brenk in de Tweede Kamer maakt het mogelijk dat in verpleeghuizen 
en woonzorgcentra de toegang van ten minste een naaste altijd mogelijk moet blijven. De leden 
van de D66-fractie herinneren zich de zorgelijke situatie in maart en april 2020 waarbij veel 
besmettingen en sterfgevallen in die locaties over het hele land plaatsvonden. Toen werd er hard 
ingegrepen en werd er een bezoekverbod uitgevaardigd. Dit heeft voor veel verdriet, eenzaamheid 
en frustratie gezorgd, zowel bij bewoners, personeel als naasten. Tegelijkertijd moet worden 
onderkend dat mede door die rigoureuze maatregel, de eerste golf coronabesmettingen werd 
teruggedrongen. 
 
D66 – 15 
Hoe ziet de regering de tekst van artikel 58o, vijfde lid, van het wetsvoorstel in relatie tot 
plotseling toenemende besmettingshaarden? 
 
Tijdens de maanden maart en april was er, zoals de leden van de D66-fractie opmerken, sprake 
van een zorgelijk situatie met veel besmettingen en helaas ook veel sterfgevallen. De 
bezoekbeperking die toen gold, was nodig om kwetsbare bewoners en personeel te beschermen 
tegen het virus. Hoe nodig ook, de beperking van bezoek had grote consequenties voor de kwaliteit 
van leven. Menselijk contact is essentieel voor het welbevinden van bewoners van zorginstellingen. 
Dit uitgangspunt staat centraal in artikel 58o. Bezoek in zorginstellingen is de afgelopen maanden, 
met in achtneming van de algemene hygiënemaatregelen en eventuele door de zorgaanbieder 
gestelde voorwaarden, weer mogelijk. Zorginstellingen maken in hun specifieke situatie continu de 
afweging tussen wat nodig is om besmetting en verspreiding van het virus tegen te gaan en de 
kwaliteit van leven. In de verpleeghuissector hebben betrokken partijen gezamenlijk een 
handreiking voor bezoek gemaakt. Op basis van deze handreiking maakt ieder verpleeghuis een 
plan voor maatregelen. In dit plan wordt voor elk inschalingsniveau (zorgelijk-waakzaam-ernstig 
en voor uitbraak op de locatie) omschreven wat de maatregelen kunnen zijn. Dit plan is maatwerk: 
iedere locatie maakt een plan dat het beste bij haar lokale situatie past. Op het moment dat het 
inschalingsniveau van een regio verandert of als er sprake is van een uitbraak op een locatie, 
neemt de directeur Publieke gezondheid contact op met de instelling en bespreekt welke 
maatregelen genomen kunnen worden. Artikel 58o, vijfde lid, geeft daarbij een minimum aan 
waarmee de bestuurder in zijn plan rekening moet houden. Zo wordt gegarandeerd dat er 
voldoende gewicht wordt toegekend aan de kwaliteit van leven. 
 
D66 – 16  
De coronapandemie is op zichzelf al een uitzonderlijke situatie.  
Kan de regering een aantal voorbeelden geven van ‘uitzonderlijke situaties’ in de zin van art 58o, 
vijfde lid, onder a?   
 
Op voorhand kan niet worden aangegeven of een situatie een uitzonderlijke situatie is die altijd 
onder artikel 58o, vijfde lid, onderdeel a, valt. Dat is afhankelijk van de omstandigheden van het 
geval. Deze situaties zullen doorgaans te maken hebben met een grote uitbraak in een 
zorginstelling of regio, gecombineerd met beperkte mogelijkheden voor zorginstellingen om andere 
maatregelen te nemen. Zo zal een besmetting op een kleinere locatie vaak inhouden dat de gehele 
locatie is besmet, waardoor dan meestal geen bezoek mogelijk is. Binnen grotere locaties is het 
mogelijk om de besmette bewoners in cohort te verplegen, waardoor het mogelijk is om voor de 
overige bewoners het bezoek door te laten gaan. Ook bij artikel 58o, vijfde lid, onderdeel a, gaat 
het erom dat maatwerk het uitgangspunt is. 
 
D66 – 17  
                                                           
56
 Kamerstukken II 2020/21, 35526, nr. 38. 
41 
 

psychogeriatrische en verstandelijk gehandicapte cliënten (Wzd) en de Wet verplichte geestelijke 
gezondheidszorg (Wvggz) maken het mogelijk om in bepaalde gevallen individuele maatregelen te 
nemen. Concreet gaat het dan om personen die in een zorginstelling verblijven op grond van de 
Wvggz of Wzd. Beide wetten stellen voorwaarden aan het nemen van maatregelen zoals insluiten 
in een kamer of het beperken van bewegingsvrijheid. Het nemen van generieke maatregelen is op 
grond van deze wetten niet toegestaan. Een maatregel zoals insluiten of het beperken van de 
bewegingsvrijheid mag uitsluitend worden toegepast indien dit voor een individu noodzakelijk en 
geschikt is ter voorkoming van ernstig nadeel. Tevens geldt als voorwaarde dat dit ernstig nadeel 
veroorzaakt wordt door het gedrag van die persoon als gevolg van zijn aandoening of handicap.  
Dit kan zich bijvoorbeeld voordoen indien iemand zich met een psychische aandoening, 
psychogeriatrische of verstandelijke handicap als gevolg van zijn aandoening of handicap niet 
houdt of kan houden aan de instructies van zorgpersoneel. Hij of anderen kunnen daardoor ernstig 
nadeel oplopen als gevolg van een mogelijke besmetting met het virus. In zulk geval kan besloten 
worden dat die persoon tijdelijk op zijn kamer moet blijven. Die maatregel moet dan noodzakelijk 
en geschikt zijn om dat ernstig nadeel te voorkomen. In het geval van de Wzd moet hiervoor een 
stappenplan worden doorlopen. In het geval van de Wvggz moet de rechterlijke machtiging die 
voor die persoon is afgegeven de mogelijkheid bieden om de maatregel van insluiting toe te 
passen. Ook deze wetten maken het dus niet mogelijk om voor alle bewoners van een 
zorginstelling dezelfde maatregelen te nemen.  
 
D66 – 22 
Aansluitend hierop is het de leden van de D66-fractie niet geheel duidelijk of in het geval een 
isolatiemaatregel zoals in de Wpg beschreven (artikel 31 en verder) dan wel 
een quarantainemaatregel (artikel 35 en verder) vanwege corona, aan een persoon in een 
zorginstelling wordt opgelegd, deze dan onder de regelgeving van de Wet zorg en 
dwang psychogeriatrische en verstandelijk gehandicapte cliënten en de Wet verplichte geestelijke 
gezondheidszorg valt met de daarbij horende procedures of uitsluitend onder de Wpg-procedures. 
Kan de regering dit toelichten?  
 
De Wpg geeft de voorzitter van de veiligheidsregio de bevoegdheid om een persoon te isoleren dan 
wel een maatregel van quarantaine te nemen. De voorzitter van de veiligheidsregio dient zich aan 
de voorwaarden uit de Wpg te houden. Als op grond van de Wpg iemand in isolatie of quarantaine 
wordt geplaatst dan valt diegene onder de procedures van de Wpg.  
Voor een voorzitter van de veiligheidsregio zal het doorgaans niet nodig zijn om van zijn 
bevoegdheid gebruik te maken in een zorginstelling waar mensen zorg als bedoeld in de Wzd en 
Wvggz ontvangen. Zorginstellingen zullen in die gevallen zelf voldoende in staat zijn om zorg te 
dragen voor het beperken van besmettingen, met behulp van eventuele maatregelen op grond van 
de Wzd of Wvggz. Maatregelen die genomen worden door een zorgaanbieder op grond van de Wzd 
of Wvggz dienen te voldoen aan de voorwaarden uit die wetten. Zo kan een zorgaanbieder 
bijvoorbeeld de maatregelen toepassen dat iemand in zijn kamer moet blijven als dat noodzakelijk 
en geschikt is ter voorkoming van ernstig nadeel. Zie het antwoord op vraag D66-21. 
 
D66 – 23 
In artikel 58d van het wetsvoorstel regelt de regering de bevoegdheid van de voorzitter van de 
veiligheidsregio. Het eerste lid begint met de zinsnede: “Indien de uitoefening van die bevoegdheid 
leidt tot […]”. De leden van de D66-fractie vragen naar welke bevoegdheid ‘die’ verwijst? 
 
De woorden ‘die bevoegdheid’ aan het begin van artikel 58d, eerste lid, zijn primair een 
vooruitwijzing naar de aan het slot van het lid, onder a en b, bedoelde bevoegdheden. Omdat het 
eerste lid, aanhef en onder b, in het derde lid van overeenkomstige toepassing wordt verklaard, 
wordt met de woorden ‘die bevoegdheid’ tevens vooruit gewezen naar de in het derde lid bedoelde 
artikelen. 
 
D66 – 24  
Artikel 58l van het wetsvoorstel regelt de zorgplicht in besloten plaatsen. In het tweede lid wordt 
een onderscheid gemaakt tussen een besloten ruimte waar een beroep of bedrijf wordt uitgeoefend 
en waar dat niet het geval is. In de eerste situatie kan de Minister een schriftelijke aanwijzing 
geven tot het nemen van maatregelen, als bijvoorbeeld de veilige afstand niet in acht kan worden 
43 
 

De ambtenaren van de onderwijsinspectie kwalificeren reeds als toezichthouder in de zin van 
artikel 5:11 van de Awb. Het enkele gevolg van het voorgestelde artikel 58q, tweede lid, is dat de 
onderwijsinspectie, in aanvulling op de bestaande toezichthoudende taak, feitelijk toezicht houdt op 
de naleving van een bij ministeriële regeling opgelegd (gedeeltelijk) verbod van dan wel gestelde 
beperkingen en voorwaarden aan het verrichten van onderwijsactiviteiten in onderwijsinstellingen. 
Volledigheidshalve zij vermeld dat het toezicht op de naleving in dit geval niet de bevoegdheid tot 
het opleggen van sancties omvat. 
 
Vragen en opmerkingen van de PvdA-fractie 
 
PvdA – 1  
De leden van de fractie van de PvdA vragen de regering concreet uiteen te zetten welke 
beperkingen kunnen worden gesteld aan bijeenkomsten in gebouwen en plaatsen genoemd in 
artikel 6, tweede lid, van de Grondwet, zoals in artikel 58a van het wetsvoorstel onder ‘besloten 
plaats’ is verwoord.  
 
Artikel 6, tweede lid, van de Grondwet heeft betrekking op de uitoefening van het recht tot het vrij 
belijden van godsdienst of levensovertuiging buiten gebouwen en besloten plaatsen. Dit betekent 
dat voor de uitoefening van dit recht binnen gebouwen en besloten plaatsen artikel 6, eerste lid, 
van de Grondwet van belang is. Op grond van die bepaling kunnen aan de uitoefening van dit recht 
alleen beperkingen worden gesteld bij wet in formele zin (zgn. delegatieverbod). Het onderhavige 
wetsvoorstel brengt zo’n beperking aan waar het betreft de in artikel 58f, eerste lid, neergelegde 
verplichting om een veilige afstand te houden tot andere personen. Het delegatieverbod van artikel 
6, eerste lid, Grondwet staat er overigens niet aan in de weg dat eventuele bij ministeriële regeling 
gestelde regels over hygiënemaatregelen en persoonlijke beschermingsmiddelen (artikel 58j, 
eerste lid, aanhef en onder a) ook gelden voor religieuze en levensbeschouwelijke bijenkomsten 
binnen een gebouw of besloten plaats. Voor deze regels geldt als randvoorwaarde dat zij ingevolge 
het delegatieverbod in artikel 6, eerste lid, Grondwet niet het recht tot het vrij belijden van 
godsdienst of levensovertuiging als zodanig kunnen beperken. 
 
PvdA – 2  
Kunnen er na inwerkingtreding van deze wet bijvoorbeeld beperkingen worden gesteld aan het 
aantal mensen dat in een kerkgebouw een kerkdienst bijwoont?  
 
Nee, artikel 58g, tweede lid, aanhef en onder c, verzet zich daartegen. Hiervoor geldt dus hetzelfde 
regime als bijvoorbeeld voor vergaderingen of betogingen als bedoeld in de Wet openbare 
manifestaties en voor vergaderingen van de Staten-Generaal, gemeenteraden, provinciale staten 
e.d., die op dezelfde wijze in artikel 58, tweede lid, zijn uitgezonderd van eventuele regels over 
groepsvorming. 
  
In artikel 58b van het wetsvoorstel worden de beginselen van proportionaliteit en subsidiariteit 
wettelijk verankerd. Een groot aantal mensen heeft zorgen over proportionaliteit van de op grond 
van deze wet te nemen feitelijke maatregelen. Het groot aantal geïndividualiseerde e-mails die aan 
de leden van deze Kamer zijn gezonden, zijn hier illustratief voor.  
 
PvdA – 3  
De fractieleden van de PvdA verzoeken de regering om toe te lichten op welke wijze de toetsing 
aan en de borging van de proportionaliteit en subsidiariteit bij concrete maatregelen vorm wordt 
gegeven. 
 
De maatregelen die worden genomen zijn opgenomen in de routekaart. Een groot deel van deze 
maatregelen worden in de ministeriële regeling opgenomen. Bij het opstellen van de ministeriële 
regeling worden de eisen van proportionaliteit en subsidiariteit meegenomen in de afweging en 
gemotiveerd in de toelichting (artikel 58b, tweede lid). Voor de beoordeling van de vraag of en 
welke maatregelen proportioneel en geschikt zijn, baseren wij ons onder meer op adviezen van het 
OMT. Vervolgens worden de ministeriële regelingen aan beide Kamers overgelegd, waarbij 
desgewenst mondeling of schriftelijk vragen gesteld kunnen stellen over de noodzakelijkheid, 
proportionaliteit en subsidiariteit van de maatregelen. In de laatste plaats kan de rechter 
45 
 

In de Tweede Kamer heeft de minister van VWS al beaamd dat het kabinet onvoldoende heeft 
geïnvesteerd in de communicatie met de samenleving over de totstandkoming van de coronawet. 
Dat betekent een extra communicatie-uitdaging voor het kabinet in deze fase waarin wijmet het 
parlement debatteren over de wettelijke vormgeving van de coronamaatregelen. Die uitdaging 
gaan wij graag aan. Voor de informatievoorziening aan en communicatie met de Nederlandse 
bevolking over de dreiging van covid-19, de maatregelen die mensen zelf kunnen treffen en de 
maatregelen die de overheid treft is de afgelopen maanden een uitgebreide communicatie-aanpak 
gebruikt, met onder andere persconferenties en allerlei informatieproducten voor verschillende 
doelgroepen die via een veelheid aan communicatiekanalen zijn verspreid. Het doel van het kabinet 
is om de juiste informatie vindbaar te maken op de plekken waar mensen die informatie zoeken. 
Dat is een continue uitdaging om tegemoet te komen aan de vragen en onduidelijkheden van de 
Nederlandse samenleving. 
 
De komende periode zal ook informatie over de tijdelijke wet en de maatregelen die daaruit volgen 
worden opgenomen in deze aanpak. De VNG draagt daar ook aan bij. De komende periode zullen 
we uitleggen waarvoor de wet is gemaakt, wat de wet regelt en wat mensen daarvan gaan merken. 
De onderwerpen ie in de debatten van de regering met de Tweede en Eerste Kamer aan de orde 
zijn gekomen, zullen daar een belangrijk onderdeel van vormen. 
 
PvdA – 10 
Artikel 58c, tweede lid, van het wetsvoorstel bevat na amendering een instemmingsregeling voor 
de Tweede Kamer als voorwaarde voor inwerkingtreding. De kennisgeving van de ministeriële 
regeling is blijkens hetzelfde lid aan beide Kamers. Welke rol ziet de regering voor de Eerste Kamer 
na kennisneming van de ministeriële regeling?   
 
Artikel 58c, tweede lid, eerste zin, verplicht er inderdaad toe de ministeriële regeling ook aan de 
Eerste Kamer over te leggen. Gedurende de week waarin de regeling nog niet in werking kan 
treden (maar desgewenst uiteraard ook altijd daarna) is de Eerste Kamer in staat om via de 
gebruikelijke parlementaire kanalen (bijvoorbeeld het voeren van een schriftelijk of mondeling 
overleg of een debat waarin moties kunnen worden ingediend) met de regering van gedachten te 
wisselen over de inhoud van de regeling. Zoals ook is opgemerkt in de voorlichting die de Afdeling 
advisering van de Raad van State op 22 oktober 2020 aan de Eerste Kamer heeft uitgebracht, 
beschikt de Eerste Kamer daarbij over al haar grondwettelijke bevoegdheden. Afhankelijk van de 
uitkomst daarvan kan dit leiden tot wijziging van of in het ultieme geval het niet in werking laten 
treden en de intrekking van de betreffende ministeriële regeling. Daarbij geldt dat ook een regeling 
tot intrekking of wijziging van een eerdere regeling weer dezelfde procedure moet doorlopen (zie 
het antwoord op vraag GL-8). 
 
PvdA – 11  
De PvdA-fractieleden vragen de regering op welke wijze in de praktijk geborgd wordt dat 
maatregelen die niet langer noodzakelijk zijn, ook daadwerkelijk ingevolge artikel 58c, zesde lid 
van het wetsvoorstel, zo spoedig mogelijk worden gewijzigd of ingetrokken. 
 
De ontwikkeling van het virus wordt nauwlettend in de gaten gehouden, onder andere met het oog 
op de noodzakelijkheid van de maatregelen. De risiconiveaus, zoals opgenomen in de recent 
58
gepubliceerde routekaart, spelen een belangrijke rol in de beoordeling van de noodzakelijkheid 
van de maatregelen. Zodra de omstandigheden aanleiding geven tot het intrekken van 
maatregelen, zullen wij zo spoedig mogelijk een wijzigingsregeling vaststellen en aan de beide 
Kamers overleggen.  
 
Artikel 58s van het wetsvoorstel verplicht de regering tot een maandelijks overzicht toe te zenden 
aan beide Kamers van de getroffen maatregelen.  
 
PvdA – 12  
                                                           
58
 https://www.rijksoverheid.nl/documenten/publicaties/2020/10/13/risiconiveaus-en-maatregelen-covid-19 
47 
 

 
Mocht een gemeenteraad onder omstandigheden afkeuring willen doen blijken over het handelen 
van de voorzitter, dan kan hij dit kenbaar maken aan de minister van Justitie en Veiligheid door 
tussenkomst van de commissaris van de Koning van de provincie waarin de veiligheidsregio is 
gelegen (artikel 40, vierde lid, Wvr). Dit houdt verband met het feit dat, op voordracht van de 
minister van Justitie en Veiligheid, bij koninklijk besluit wordt besloten tot benoeming en ontslag 
van de betreffende burgemeester als voorzitter van de veiligheidsregio (artikel 11, tweede lid, 
Wvr).  
 
PvdA – 17 
Als deze consequentie er niet is, is de regering dan bereid te zoeken naar maatregelen die zorgen 
dat de gemeenteraad niet met lege handen staat?  
 
In het verlengde van de antwoorden op de vragen PvdA-15 en PvdA-16 wordt opgemerkt dat 
wat betreft de relatie tussen de gemeenteraad en de voorzitter van de veiligheidsregio in algemene 
zin, op dit moment een evaluatie plaatsvindt van de Wet veiligheidsregio’s. In de opdracht voor de 
evaluatiecommissie is opgenomen dat de aspecten “democratische legitimiteit” en “rol 
gemeenteraden” in het kader van de evaluatie aandacht behoeven. 
 
PvdA – 18 
Is de regering bereid bij dit onderzoek mee te nemen of instemming achteraf in enige vorm door 
de gemeenteraad, analoog aan de in dit wetsvoorstel gecreëerde bevoegdheid van de Tweede 
Kamer, geregeld kan worden?  
 
Na inwerkingtreding van dit wetsvoorstel, indien dan door de Eerste Kamer wordt aanvaard, zullen 
geen noodverordeningen (algemeen verbindende voorschriften) in het kader van de bestrijding van 
de epidemie van covid-19 worden vastgesteld (behoudens de situatie bedoeld in artikel 58ca). In 
deze wet wordt aan de Tweede Kamer de bevoegdheid toegekend om al of niet in te stemmen met 
ministeriële regelingen die op grond van de wet kunnen worden vastgesteld. Dit betreft algemeen 
verbindende voorschriften voor heel Nederland, dan wel regio’s of bepaalde gemeenten. De 
Gemeentewet kent geen bekrachtigingsrecht voor andere besluiten dan algemeen verbindende 
voorschriften (noodverordeningen). In lijn hiermee is ook in het onderhavige wetsvoorstel geen 
soortgelijk recht opgenomen voor gemeenteraden ten aanzien van de uitoefening van 
bevoegdheden door de burgemeester dan wel in bijzondere gevallen door de voorzitter van de 
veiligheidsregio (artikel 58d). 
 
PvdA – 19  
Op welke wijze is geborgd dat de betrokkenheid van de lokale volksvertegenwoordiging ook op de 
60
BES -eilanden feitelijk wordt ingevuld, bijvoorbeeld in het geval de gezaghebber gebruikmaakt van 
de bevoegdheid die hem ingevolge artikel 58ca van het wetsvoorstel gaat toekomen? 
 
Een noodverordening dient in Caribisch Nederland na vaststelling te worden bekrachtigd door de 
eilandsraad. De democratische inbedding is daarmee op de eilanden geborgd. Ook is de 
gezaghebber op grond van artikel 58s, vierde lid, aan de eilandsraad verantwoording schuldig over 
het door hem krachtens hoofdstuk Va gevoerde bestuur en moet de gezaghebber waarborgen dat 
de eilandsraad wordt betrokken bij dat bestuur. Verder verwijzen wij naar het antwoord op vraag 
GroenLinks-15.  
 
PvdA – 20  
Is artikel 58s van het wetsvoorstel onverkort van kracht op de BES-eilanden? Op welke wijze heeft 
de Staten-Generaal invloed op een door de gezaghebber genomen besluit? 
 
Artikel 58s is onverkort van kracht in Caribisch Nederland. De beide kamers van de Staten-
Generaal hebben elk op hun eigen wijze betrokkenheid bij de inhoud van de wet en de ministeriële 
regelingen (artikel 58c) en kunnen op die wijze beïnvloeden welke kaders en overwegingen de 
gezaghebber moet betrekken bij het nemen van een besluit. Over een concreet besluit is de 
                                                           
60
 Bonaire, Sint Eustatius en Saba. 
49 
 

Het houden van 1,5 meter afstand bijvoorbeeld bij het onderwijs aan leerlingen met een visuele 
beperking, gedragsmoeilijke en/of rolstoelafhankelijke leerlingen is redelijkerwijs onmogelijk.  
 
Artikel 58f, derde lid, van het wetsvoorstel bevat een aantal generieke vrijstellingen op de 
veiligeafstandsnorm. In het wetsvoorstel is reeds onderkend dat buiten deze gevallen 
omstandigheden zijn waarin de veiligeafstandsnorm feitelijk niet kan worden nageleefd. In de 
memorie van toelichting is als voorbeeld genoemd de situatie van kassa’s in winkels. Daarom is in 
het vierde en vijfde lid geregeld dat bij ministeriële regelingen aanvullende vrijstellingen van de 
afstandsnorm kunnen worden vastgesteld, waaraan ook voorschriften en beperkingen kunnen 
worden verbonden. Nu het voor bepaald onderwijzend personeel niet altijd mogelijk zal zijn om de 
veiligeafstandsnorm na te leveren, overweegt het kabinet om in de ministeriële regeling hiervoor 
een voorziening te treffen. 
 
PvdA – 25 en 26  
Deze leden vragen de regering om nader te specificeren wie als begeleider als bedoeld in het derde 
lid, onder d, van dit artikel kan worden aangemerkt en wat als handicap?  
Valt hier bijvoorbeeld onder de taxichauffeur van het speciaal vervoer van op een rolstoel 
aangewezen ouderen? Kan dit artikel zo worden verstaan dat iedereen die objectiveerbare hulp 
behoeft binnen 1,5 meter afstand, deze hulp ook kan krijgen?   
 
Voor personen met een beperking en hun begeleider(s) wordt op wetsniveau voorzien in een 
uitzondering op de veiligeafstandsnorm (artikel 58f, derde lid, onder d) en ook kunnen mensen met 
een beperking en hun begeleider(s) geen eventueel te verbieden groep vormen (artikel 58g, 
tweede lid, onder a). Deze uitzondering is ingevolge artikel 58f, derde lid, onder d van toepassing 
voorzover een persoon met een handicap en diens begeleider(s) ten opzichte van elkaar geen 
veilige afstand kunnen bewaren. Dit laat onverlet het belang om ook in situaties waarin geen 
wettelijke verplichting van toepassing is, een veilige afstand te houden.  
 
Voor het begrip ‘personen met een handicap’ is aangesloten bij het VN-verdrag. Het verdrag 
hanteert de volgende omschrijving: “personen met langdurige fysieke, mentale, intellectuele of 
zintuiglijke beperkingen die hen in wisselwerking met diverse drempels kunnen beletten volledig, 
effectief en op voet van gelijkheid met anderen te participeren in de samenleving.” Onder meer kan 
gedacht worden aan een persoon met een fysieke beperking die begeleiding nodig heeft bij 
verplaatsing met een rolstoel, een persoon met een visuele of auditieve beperking die begeleiding 
nodig heeft bij sport of fysieke ondersteuning nodig heeft bij communicatie, of een persoon die 
vanwege een verstandelijke beperking of psychische aandoening fysiek contact of nabijheid behoeft 
tijdens begeleiding, zoals iemand met een angststoornis of personen met het geestesvermogen van 
een zeer jong kind. Ook hier geldt overigens dat kortstondige handelingen, zoals chauffeurs in het 
zorgvervoer die helpen in- en uitstappen of die een gordel vastmaken, niet kwalificeren als 
‘ophouden’ als bedoeld in artikel 58f, eerste lid. Die handelingen blijven dus zonder meer 
toegestaan. 
 
Het begrip ‘begeleider’ is in het wetsvoorstel niet nader gedefinieerd. Naar normaal spraakgebruik 
betreft het een persoon die - in dit geval buiten de woning - een ander vergezelt. Deze 
uitzondering op de veilige afstandsnorm geldt dus voor iedere persoon met een handicap voor wie 
het noodzakelijk is zich buiten de woning te laten vergezellen, en zijn begeleider, voorzover zij de 
veilige afstand ten opzichte van elkaar niet in acht kunnen nemen. Dit kan ook de chauffeur zijn, 
zoals in het door de leden van de PvdA-fractie aangehaalde voorbeeld. Het wetsvoorstel bevat 
overigens ook een uitzondering voor mantelzorgers. De mantelzorger en degene jegens wie deze 
taken worden uitgevoerd hoeven zich ingevolge artikel 58f, derde lid, onder b en c, niet aan de 
veiligeafstandsnorm te houden voor zover de mantelzorg niet op gepaste wijze met inachtneming 
van de veiligeafstandsnorm kan worden uitgevoerd. Artikel 58f geldt buiten woningen en is 
derhalve niet van toepassing op het verlenen van mantelzorg in een woning. 
 
PvdA – 27 
Ten aanzien van de zorgplicht besloten plaatsen (artikel 58l van het wetsvoorstel) vragen deze 
leden hoe het toezicht en de handhaving is geregeld op de in het eerste lid gestelde norm.  
 
51 
 

jegens hem of een ander heeft gedragen, een klacht in te dienen bij dat bestuursorgaan (artikel 
9:1 Awb). 
 
Over artikel 58o van het wetsvoorstel (zorgaanbieders en zorglocaties) hebben de PvdA-
fractieleden de volgende vragen. 
 
PvdA – 30 en 31   
Hoe ver reikt de in het eerste lid geformuleerde zorgplicht van de zorgaanbieder?  
Moet de zorgaanbieder bijvoorbeeld mondkapjes aanbieden of andere beschermingsmiddelen? Voor 
wie komen de kosten die hieraan verbonden zijn?  
 
Artikel 58o, eerste lid, regelt, met het oog op de huidige uitbraak van het virus, specifiek dat een 
zorgaanbieder moet zorgen voor openstelling, en daarbij dat aanwezige personen de regels uit 
voorliggend wetsvoorstel in acht kunnen nemen. Artikel 58o, eerste lid, ligt in het verlengde van 
het verlenen van goede zorg op grond van artikel 2 van de Wet kwaliteit klachten en geschillen 
zorg (Wkkgz). Naast de vereisten van het verlengen van goede zorg op grond van de Wkkgz 
betekent dit dat de zorgaanbieder nog de plicht heeft er voor te zorgen dat aanwezige personen de 
regels uit dit wetsvoorstel kunnen naleven. Onder goede zorg in de zin van de Wkkgz wordt 
verstaan zorg van goede kwaliteit en van goed niveau die in ieder geval veilig, doeltreffend, 
doelmatig en cliëntgericht is, tijdig wordt verleend, en is afgestemd op de reële behoefte van de 
cliënt. Ook wordt hieronder verstaan dat zorgverleners handelen in overeenstemming met de op 
hen rustende verantwoordelijkheid, voortvloeiende uit de professionele- en kwaliteitsstandaard. De 
rechten van de cliënt dienen hierbij in acht te worden genomen en de cliënt dient met respect te 
worden behandeld. Op grond van artikel 3 van de Wkkgz dient de zorgaanbieder de zorgverlening 
op zodanige wijze te organiseren, dat dit redelijkerwijs leidt tot het verlenen van goede zorg. Het 
wetsvoorstel verplicht niet dat persoonlijke beschermingsmiddelen aan bezoekers moeten worden 
aangeboden. Uiteraard mag een zorgaanbieder deze middelen (op eigen kosten) wel beschikbaar 
stellen.  
 
Het tweede lid maakt beperkingen aan de toegang van de instelling mogelijk. Hiervan zijn 
mantelzorgers uitgezonderd, zo lezen de PvdA-fractieleden. 
 
PvdA – 32  
Wie bepaalt op basis van wat wie er een mantelzorger van een cliënt is?  
 
De wet geeft een definitie van wat een mantelzorger is. Het is iemand die zorg of hulp verleent aan 
een persoon omdat hij met diegene een sociale relatie heeft. De mantelzorger verleent de zorg of 
hulp niet beroeps- of bedrijfsmatig. Onderscheid tussen een mantelzorger en “gewone” familie, 
vrienden of kennissen van de cliënt is dat de mantelzorger de cliënt in zijn dagelijkse leven bijstaat 
en daadwerkelijk zorg verleent. De zorgaanbieder weet wie mantelzorger van een bepaalde cliënt is 
of zijn. Mantelzorgers zullen immers doorgaans regelmatig bij de cliënt langsgaan en daarmee een 
“bekend gezicht” in de instelling zijn. Hun betrokkenheid bij de zorg is vaak ook vastgelegd in het 
zorgplan. 
 
PvdA – 33 
Wat is de rol van de wettelijk vertegenwoordiger?  
 
Een wettelijk vertegenwoordiger is een persoon die wettelijk bevoegd is om beslissingen te nemen 
voor iemand die dat zelf niet kan. Een zorgverlener die zorg of een behandeling wil geven aan een 
terzake wilsonbekwame cliënt, moet toestemming vragen aan de vertegenwoordiger. De 
vertegenwoordiger en de zorgverlener moeten de cliënt zo veel mogelijk betrekken bij de 
beslissing. 
 
PvdA – 34 
Is deze ook altijd mantelzorger?  
 
Een wettelijk vertegenwoordiger kan tevens een mantelzorger zijn, maar doet hoeft niet. Een 
wettelijk vertegenwoordiger is iemand die beslissingen namens een cliënt mag nemen. Dat wil niet 
53 
 

doorgaan. In dergelijke situaties zullen voldoende maatregelen moeten worden getroffen, zoals 
gebruik van persoonlijke beschermingsmiddelen, goede instructies en begeleiding, houden van 
afstand etcetera. 
 
PvdA – 41 
Wie maakt deze (moeilijke) afweging en kan hier tegen worden opgekomen door de cliënt?  
 
Op grond van artikel 58o zijn in eerste instantie zorgaanbieders zelf aan zet om maatregelen te 
nemen om verspreiding van het virus tegen te gaan. Bij het nemen van maatregelen door de 
zorgaanbieder worden cliënten, hun naasten en personeel zoveel mogelijk vooraf betrokken. Indien 
er sprake is van algemeen beleid van de instelling inzake veiligheid, kwaliteit, hygiëne, 
ontspanningsmogelijkheden en recreatie dient op grond van de Wmcz 2018 ook de cliëntenraad te 
worden betrokken. Voor zaken die het dagelijks leven van de cliënten direct raken, hebben 
instellingen die erop zijn ingericht mensen daar langdurig te laten verblijven bovendien de 
verplichting de cliënten en hun vertegenwoordigers de gelegenheid te bieden inspraak te leveren. 
Zorgmedewerkers zullen worden betrokken omdat zij vanuit hun professionaliteit het beste kunnen 
inschatten hoe zorg kan worden afgestemd op de behoefte van de cliënt. Iedere zorgaanbieder 
dient een regeling te treffen voor een effectieve en laagdrempelige opvang en afhandeling van hem 
betreffende klachten. Indien iemand het niet eens met een gedraging van een zorgaanbieder 
jegens een cliënt, kan gebruikt gemaakt worden van die klachtenregeling. Indien de cliënt en de 
zorgaanbieder er op basis van een interne klachtenafhandeling niet uitkomen, kan de cliënt zijn 
klacht aan een geschilleninstantie voorleggen. Ingevolge de Wkkgz is iedere zorgaanbieder 
verplicht aangesloten bij een geschilleninstantie. Bij het opstellen van een eventuele ministeriële 
regeling zullen uiteraard alle belangen worden afgewogen, waarbij vooral veel oog zal zijn voor de 
belangen van bewoners zodat zij zoveel mogelijk kwaliteit van leven behouden. Het veld zal hierbij 
zoveel mogelijk worden geconsulteerd. 
 
PvdA – 42 
Kan de regering voorbeelden geven waaruit de praktische invulling van deze afweging blijkt?  
 
De afwegingen die instellingen maken hangen af van een aantal factoren zoals bijvoorbeeld de 
inrichting van het gebouw, de mogelijkheid om diverse looproutes te maken of de beschikbaarheid 
van personeel. Een voorbeeld betreft gecohorteerd verplegen van besmette bewoners. Dit 
voorkomt niet alleen de verspreiding van de besmetting, maar maakt het ook mogelijk dat andere 
bewoners wel bezoek kunnen ontvangen. Ook zijn er instellingen die bezoek toelaten op een 
gecohorteerde afdeling waarbij verschillende maatregelen zijn getroffen, zoals het verstrekken van 
de benodigde beschermingsmiddelen aan bezoekers. Ook wordt in veel gevallen besloten tot een 
korte sluiting om inzicht te krijgen in de situatie en zo snel als mogelijk weer bezoek toe te laten. 
 
PvdA – 43 en 44 
Kan de regering tot slot aangeven of de Algemene verordening gegevensbescherming (AVG) en 
Uitvoeringswet AVG voldoende ruimte bieden voor het verzamelen van (persoons)gegevens die 
nodig zijn om de verspreiding van het virus in kaart te brengen door bijvoorbeeld een grote 
zorginstelling? 
Uit de omstandigheid dat geen regelgeving op dit punt in de wet is opgenomen, lijkt te kunnen 
worden afgeleid dat de huidige regelgeving volstaat bij voorkomende spanning tussen 
privacybescherming en bestrijding van het virus.  
Zien de PvdA-fractieleden dit juist? 
 
Om goede zorg te verlenen, mogen zorginstellingen persoonsgegevens verwerken. Instellingen 
bewaren kortdurend gegevens van bezoekers, zodat de GGD eventueel bron- en contactonderzoek 
kan doen. Zorginstellingen doen zelf geen onderzoek naar de verspreiding van het virus. Wel 
beschikken zij uiteraard over de gegevens van hun bewoners en personeel en kunnen zij dat 
desgevraagd ter beschikking aan de GGD stellen. Er bestaat voor zorginstellingen geen spanning 
tussen privacybescherming en bestrijding van het virus.  
 
Vragen en opmerkingen van de PVV-fractie 
 
55 
 

65
zoals in het openbaar vervoer of in supermarkten. Dit geldt in het bijzonder voor verspreiding 
door personen die nog geen symptomen vertonen.  
 
Volgens een artikel in medisch wetenschappelijk tijdschrift The Lancet zouden (zelfgemaakte) 
stoffen mondkapjes, die ook door de overheid worden aanbevolen, niet beschermen tegen 
66
overdracht van het virus. The Lancet schrijft dat de meeste zelfgemaakte stoffen mondmaskers 
bestaan uit twee, in het beste geval vier, lagen met eventueel nog ruimte voor een bijkomende 
filter. Hoe dan ook is dat veel te weinig om even efficiënt te zijn als een chirurgische masker tegen 
67
een virusbesmetting. Puur technisch gezien biedt een stoffen mondmasker geen bescherming 
tegen het coronavirus omdat de mazen van de katoenen vezels veel te wijd zijn. Het coronavirus is 
ongeveer 0,1 micrometer groot. Dat is tienduizend keer kleiner dan een millimeter. In het beste 
geval houdt een stoffen masker – met filter dan nog – partikels tegen van minstens 2,5 
micrometer. 
 
PVV – 5  
Kan de regering, gelet op deze constatering, aangeven of zulke niet-medische mondmaskers onder 
de definitie van ‘persoonlijke beschermingsmiddelen’ vallen nu blijkt dat deze geen bescherming 
bieden tegen overdracht van het virus?  
 
Anders dan deze leden stellen, is niet gebleken dat niet-medische mondmaskers of mondkapjes 
geen bescherming bieden tegen overdracht van het virus. Uit de aangehaalde publicatie van het 
ECDC in antwoord op vraag PVV-4 blijkt dat de meeste materialen in mondkapjes druppels die 
geproduceerd worden door de drager van het mondkapje in enige mate tegenhouden. Veel 
mondkapjes zorgen op deze manier voor bescherming van de omgeving als een patiënt met het 
virus een mondkapje draagt.  
 
PVV – 6 
Kan de regering derhalve uitsluiten dat op grond van deze definitie en daaraan in de wet 
verbonden bepaling het gebruik van dergelijke niet-effectieve mondmaskers verplicht zal worden 
gesteld? 
 
Het kabinet zal de noodzakelijkheid en evenredigheid van een verplichting goed moeten toelichten. 
 
PVV – 7  
Kan de regering aangeven of, nu de overheid het (verplicht) dragen van mondmaskers vooral inzet 
om redenen van beeldvorming en bewustwording, aan het aspect “zoveel mogelijk te beschermen 
tegen overdracht van het virus” uit definitie van ‘persoonlijke beschermingsmiddelen’ voldaan 
wordt? 
 
Anders dan deze leden veronderstellen, zijn ‘redenen van beeldvorming en bewustwording’ voor 
het kabinet niet de dragende overweging om over te willen gaan tot de invoering van 
verplichtingen om in bepaalde situaties een mondkapje te dragen. Voor het overige verwijzen wij 
naar antwoord 5 op de vraag van deze leden. 
 
PVV – 8  
Kan de regering aangeven of de bij de persconferentie van het kabinet van 13 oktober 2020 
aangekondigde mondkapjesplicht in publieke ruimten en de daarvoor benodigde juridische basis 
gezocht wordt in artikel 58f, vierde lid of artikel 58a, eerste lid, van voorliggend wetsvoorstel?  
 
                                                           
65
 European Centre for Disease Prevention and Control. Using face masks in the community: Reducing COVID-
19 transmission from potentially asymptomatic or pre-symptomatic people through the use of face masks, 8 
April 2020. Stockholm: ECDC; 2020. https://www.ecdc.europa.eu/en/publications-data/using-face-masks-
community-reducing-covid-19-transmission 
66
 https://www.rijksoverheid.nl/onderwerpen/coronavirus-covid-19/openbaar-en-dagelijks-
leven/mondkapjes/instructies 
67
 Frank Posen, ‘Stoffen mondmaskers beschermen niet tegen coronavirus, maar waarom worden ze dan niet 
afgeraden?’ Het Nieuwsblad, 19 oktober 2020.  
57 
 

mondmaskers zich beperkt tot publieke binnenruimten en de ‘veilige afstand’ in de buitenlucht wél 
verplicht wordt gesteld? 
 
De regering acht het houden van de veilige afstand een van de belangrijkste maatregelen voor de 
bestrijding van covid-19. Door een veilige afstand te houden van andere mensen kan het risico op 
overdracht van druppels met virusdeeltjes die vrij komen bij hoesten, niezen, spreken en zingen 
sterk verkleind worden. Dat geldt zowel binnen als buiten. De inschatting is dat de kans op een 
besmetting buiten geringer is dan binnen. Daarom beperkt het voornemen om het dragen van een 
mondneuskapje te verplichten zich alleen tot de publieke binnenruimte. 
 
PVV – 16  
Met de versoepeling van de maatregelen per 1 juli 2020 is gesteld dat weer meer dan 2 personen 
71
in één auto mogen zitten, ook als zij niet behoren tot één huishouden. Kan de regering aangeven 
hoe dat uitgangspunt zich verhoudt tot voorliggend wetsvoorstel? 
 
Het uitgangspunt van de veiligeafstandsnorm in dit wetsvoorstel is dat deze overal geldt, behalve 
in de woning. In artikel 58f, derde lid, zijn uitzonderingen geformuleerd van deze norm, waaronder 
voor personen die woonachtig zijn op hetzelfde adres, en verder kunnen uitzonderingen bij 
ministeriële regeling worden geregeld (artikel 58f, derde en vierde lid). Voor zover een auto of een 
ander vervoermiddel geen woning is, dan geldt in beginsel op grond van dit wetsvoorstel dat de 
bestuurder en de passagier(s) onderling een veilige afstand in acht nemen, tenzij zij op hetzelfde 
adres wonen. Net als nu het geval is, zou hierop bij ministeriële regeling een uitzondering gemaakt 
kunnen worden zodat ook personen die niet op hetzelfde adres wonen alsnog bij elkaar in de auto 
kunnen zitten. 
 
PVV – 17  
Het tweede lid van dit artikel stelt: “De veilige afstand wordt vastgesteld bij algemene maatregel 
van bestuur, gehoord het RIVM.” Kan de regering aangeven in hoeverre bij het vaststellen van het 
AMvB kan worden afgeweken van het advies van het RIVM en op basis van welke criteria? 
 
Wij hechten grote waarde aan de advisering van het RIVM. Het ontwerpbesluit tot vaststelling van 
de veilige afstand (Tijdelijk besluit veilige afstand), dat bij brief van 16 oktober jl. door de minsiter 
72
van VWS bij de Tweede en Eerste Kamer is voorgehangen , is dan ook volledig in 
overeenstemming met het advies van het RIVM. 
 
Het derde lid van dit artikel geeft mogelijkheden voor uitzonderingen op deze regel. In de Memorie 
van Toelichting is hierover op pagina 81 het volgende gesteld: “In het derde lid zijn uitzonderingen 
vastgesteld op de veiligeafstandsnorm. In de eerste plaats geldt een uitzondering voor personen 
die op hetzelfde adres woonachtig zijn (onderdeel a). Het gaat om een brede uitzondering; niet 
vereist is dat die personen een gezin of huishouding vormen. Onder de uitzondering vallen 
bijvoorbeeld personen die op één woonadres in de basisregistratie personen staan ingeschreven, 
zoals ook bij studentenhuizen het geval is, maar ook andere situaties waarin sprake is van het 
feitelijk woonverblijf van de betrokken personen op hetzelfde adres. Te denken valt aan 
pleegkinderen die tijdelijk in een gezin worden opgenomen en in gevallen van co-ouderschap, 
samengestelde gezinnen en meerouder- en regenbooggezinnen waarbij een kind voor een deel van 
de tijd bij een of meer ouders woont, studenten die een deel van de tijd bij hun ouders wonen en 
senioren die door een van de volwassen kinderen tijdelijk in huis zijn genomen. In het geval van 
73
minderjarige kinderen geldt overigens ook de uitzondering in onderdeel d van het vierde lid.” 
 
In deze uitzonderingen wordt het ingeschreven staan op hetzelfde adres als uitgangspunt 
genomen, maar tegelijkertijd is sprake van een brede uitzondering. In de Memorie van Toelichting 
wordt gesteld: “Het gaat onder meer om personen die op hetzelfde adres woonachtig zijn, 
                                                           
71
 https://www.rijksoverheid.nl/actueel/nieuws/2020/06/24/per-1-juli-15-meter-blijft-norm  
72
 Briefkenmerk 1764921-212706-WJZ. 
 
73
 Kamerstukken II 2019/20, 35526, nr. 3, p. 81. 
59 
 

PVV – 22  
Kan de regering aangeven wat de criteria zijn voor het vaststellen van het verloop van de epidemie 
en een andere veilige afstand, door wie en op welke wijze deze criteria worden bepaald en getoetst 
en op basis van welke indicatoren, factoren en drempelwaarden? 
 
Het gaat om een beoordeling van de omvang en snelheid van de verspreiding van een ziekte in 
Nederland, waarover het OMT ons adviseert. Wij verwijzen hiervoor naar het antwoord op vraag 
PVV-1. 
 
PVV – 23 
Kan de regering aangeven of dit ook kan betekenen dat de ‘veilige-afstandmaatregel’ ook onder 
vigeur van deze wet als zodanig kan vervallen? 
 
De veilige afstand is een vast onderdeel van de tijdelijke wet en kan zo lang de tijdelijk wet van 
toepassing is niet vervallen. Wel kan de veilige afstand via de algemene maatregel van bestuur op 
een andere afstand worden vastgesteld. 
 
PVV – 24  
Voorts stelt pagina 15 van de Memorie van toelichting: “Mede omdat wetenschappelijke inzichten 
snel kunnen wijzigen, is ervoor gekozen om nadere uitzonderingen mogelijk te maken bij 
76
ministeriële regeling.” Kan de regering aangeven hoe en op grond van welke criteria deze 
wetenschappelijke inzichten worden afgewogen?  
 
De regering zal in voorkomende gevallen advies vragen van het RIVM of het OMT over het 
beschermingsniveau van alternatieve maatregelen dan de veilige afstand. Vervolgens zal het 
kabinet besluiten of voor specifieke situaties een uitzondering gemaakt kan worden. 
 
PVV – 25 
Kan de regering tevens aangeven of deze wetenschappelijke inzichten prevaleren boven 
‘beeldvorming’ en/of ‘bewustwording’? 
 
Zo in zijn algemeenheid kan de regering daar geen uitspraak over doen. De regering beroept zich 
in haar voorstellen op wetenschappelijke inzichten omdat de regering van mening is dat beleid 
zoveel mogelijk gebaseerd moet zijn op wetenschappelijke inzichten. Daarnaast kunnen echter ook 
breed gedragen opvattingen in de samenleving, zoals naar voren gebracht in het parlement van 
belang zijn. Maar ‘redenen van beeldvorming en bewustwording’ zijn voor het kabinet niet de 
dragende overweging om over te willen gaan tot de invoering van maatregelen. 
 
Artikel 58g, eerste lid van dit wetsvoorstel stelt: “Bij ministeriële regeling kunnen plaatsen, niet 
zijnde woningen, worden aangewezen, waar het niet is toegestaan zich in groepsverband op te 
77
houden met meer dan een bij die regeling vast te stellen aantal personen.” 
 
PVV – 26  
Kan de regering aangeven wat de criteria zijn voor het vaststellen van het aantal personen, door 
wie en op welke wijze deze criteria worden bepaald en getoetst en op basis van welke indicatoren, 
factoren en drempelwaarden? 
 
Ter reducering van het aantal besmettingen kunnen maatregelen worden getroffen om 
groepsvorming en sociale contacten te verminderen en het aantal reisbewegingen te reduceren. 
Over de juiste groepsgrootte om dat doel te bereiken laat de regering zich adviseren door het OMT, 
maar daarnaast zijn bijvoorbeeld ook overwegingen van praktische uitvoerbaarheid, eenduidigheid 
en handhaafbaarheid van belang. 
 
PVV – 27  
                                                           
76
 Kamerstukken II 2019/20, 35526, nr. 3, p. 15. 
77
 Kamerstukken I 2020/21, 35526, B, p. 6. 
61 
 

79
Daarbij gaat het om een concrete en actuele dreiging van een situatie waarbij de aanwezige 
personen de geldende regels op grond van artikel 58f tot en met 58j niet in acht kunnen nemen. 
Het gaat ook hier om een feitelijke beoordeling van de situatie ter plaatse door degene aan wie 
deze bevoegdheid toekomt.  
  
Gedacht kan worden aan zodanige toenemende drukte op straat dat de situatie zodanig dreigt te 
worden dat de veilige afstand niet meer kan worden gehouden. In dat geval kan de burgemeester 
de bevelen geven die nodig zijn om de naleving van de regels te verzekeren. Het kan daarbij 
bijvoorbeeld gaan om het gedeeltelijk afsluiten van een straat of het aanwijzen van 
looproutes. Ook voor de uitoefening van deze bevoegdheid geldt dat deze alleen kan worden 
toegepast als dit (onder meer) noodzakelijk is gelet op de ernst van de dreiging en als dat 
evenredig is aan de bestrijding van de epidemie (artikel 58b, tweede lid).  
 
Op pagina 29 van de memorie van toelichting stelt de regering: “Deze wet biedt de grondslag en 
het kader om bij amvb en bij ministeriële regelingen de noodzakelijke maatregelen te treffen. Deze 
maatregelen kunnen getroffen worden ter bescherming van de (volks)gezondheid als legitiem doel, 
80
nu er sprake is van een epidemie van een groep A-infectieziekte.” 
 
PVV – 31  
Kan de regering aangeven op basis van welke criteria Covid-19 is aangemerkt als een groep A-
infectieziekte? 
 
Bij het beoordelen welke ziekten A-ziekten zijn, kijkt het kabinet niet alleen naar het sterftecijfer, 
maar naar de algehele dreiging voor de bevolking. Zo lang als er nog weinig weerstand in de 
samenleving is tegen covid-19 blijft de dreiging van een grote piek van besmettingen aanwezig. 
Hoewel de behandelmogelijkheden al verbeterd zijn, is er nog geen geneesmiddel tegen de ziekte. 
Bij een grote piek zullen veel kwetsbare mensen ernstig ziek worden en overlijden. In tegenstelling 
tot wat sommige mensen zeggen, zijn dat niet alleen mensen die anders ook al op korte termijn 
zouden overlijden. Mensen kunnen immers vele, mooie jaren leven met een chronische ziekte of 
aandoening. Het RIVM en het OMT adviseren het kabinet over welke ziekten op de lijst van A-
ziekten zouden moeten staan. 
 
PVV – 32  
Kan de regering aangeven hoe deze passage zich verhoudt tot het feit dat het wetsvoorstel 
Wijziging van de Wet publieke gezondheid tot incorporatie van de Regeling 2019-nCoV nog niet is 
81
aangenomen? 
 
Op grond van artikel 20, eerste lid, van de Wpg, kan de minister van VWS, indien een gegrond 
vermoeden bestaat van besmettelijkheid en ernstig gevaar voor de volksgezondheid, een 
infectieziekte aanmerken als behorend tot groep A. Voor het virus is dat gebeurd met ingang van 
28 januari 2020 in de Regeling 2019-nCOV (Stcrt. 2020, 6800). Op grond van artikel 20, vierde lid, 
van de Wpg, dient binnen acht weken na totstandkoming van een dergelijke regeling een voorstel 
van wet tot incorporatie van die regeling aan de Tweede Kamer te worden gezonden. Het 
82
desbetreffende wetsvoorstel is ingediend op 20 februari 2020 . Het wetsvoorstel is in behandeling 
bij de Tweede Kamer, zodat de regeling nog geldt. Mocht het wetsvoorstel worden ingetrokken of 
verworpen, dan wordt de regeling onverwijld ingetrokken (artikel 20, vierde lid, van de Wpg). 
 
PVV – 33  
Kan de regering aangeven onder welke criteria en op basis van welke indicatoren de status van 
Covid-19 als groep A-infectieziekte eventueel afgeschaald kan worden? 
 
                                                           
79
  Vgl. Rb. Noord-Holland 15 juni 2015, ECLI:NL:RBNHO:2015:4711. 
 
80
 Kamerstukken II 2019/20, 35526, nr. 3, p. 29. 
81
 Kamerstukken 35401. 
82
 Kamerstukken II 2019/20, 35401.  
63 
 

 
Het testbeleid is van groot belang om een goede inschatting te krijgen hoeveel mensen besmet zijn 
met het virus in Nederland. Het testbeleid biedt overigens geen volledig uitsluitsel omdat niet 
iedereen zich laat testen. Het is de regering ook bekend dat bij het testen een klein deel van de 
uitslagen gerekend moet worden tot vals positieve en vals negatieve uitslagen. Bij het inschatten 
van de daadwerkelijke verspreiding van het virus in Nederland en het adviseren over maatregelen 
houdt het OMT daar rekening mee. 
 
PVV – 39 
Kan de regering aangeven hoe in deze afwegingen ten aanzien van de ‘actuele stand’ rekening 
wordt gehouden met reguliere griepgevallen? 
 
Bij de actuele stand van de verspreiding van covid-19 speelt de verspreiding van de reguliere griep 
geen directe rol. Wel kan een stijging van besmettingen met griepvirussen een extra belasting 
betekenen voor de zorgsector, waardoor er minder capaciteit beschikbaar is voor de behandeling 
van covid-19-patiënten. 
 
PVV – 40 
Kan de regering aangeven of in deze afwegingen over de ‘actuele stand’ wordt uitgegaan van een 
aantal (mogelijke) besmettingsgevallen, of het concrete aantal ziekenhuis/IC-opnames en/of 
sterftegevallen? 
 
Alle drie de aspecten worden meegewogen. 
 
PVV – 41 en 42  
Kan de regering uitsluiten dat deze inzichten worden gebaseerd op de intrinsiek onbetrouwbare 
coronamelder app?  
Zo nee, kan de regering aangeven wat de criteria zijn voor het vaststellen van inzichten uit de 
corona melderapp, door wie en op welke wijze deze criteria worden bepaald en getoetst en op 
basis van welke indicatoren, factoren en drempelwaarden? 
 
CoronaMelder is aanvullend op het reguliere bron- en contactonderzoek en wordt gebruikt om 
sneller meer mensen te waarschuwen dat zij langere tijd in nauw contact zijn geweest met iemand 
die later besmet blijkt te zijn. Daarmee kunnen zij maatregelen nemen om een eigen mogelijke 
besmetting niet over te brengen op andere mensen en daarmee ketens van besmetting te 
doorbreken. CoronaMelder weet niet wie de gebruiker is en waar deze persoon is en houdt hier dus 
ook geen data van bij die gebruikt kan worden voor de stand van de verspreiding van het virus.  
 
Op pagina 30 en 31 van de memorie van toelichting stelt de regering: “Ten slotte is reeds gebleken 
dat de voorgestelde maatregelen geschikt en effectief zijn, omdat dezelfde maatregelen eerder van 
kracht zijn geweest om de epidemie te bestrijden; het aantal nieuwe infecties, ziekenhuisopnames 
en het aantal nieuwe opnames op de IC-afdelingen is momenteel afgenomen en ook het aantal aan 
84
deze epidemie gerelateerde sterfgevallen per week neemt geleidelijk af.” 
 
PVV – 43 
Kan de regering de hier veronderstelde causaliteit tussen maatregelen en effectiviteit 
wetenschappelijk verantwoord en cijfermatig onderbouwd boekstaven?  
 
Het is inderdaad lastig om de effectiviteit van maatregelen te kunnen vaststellen omdat we niet de 
mogelijkheid hebben om de verschillende maatregelen in een experimentele laboratoriumsetting uit 
te proberen. Op basis van wetenschappelijke consensus over de voornaamste route van overdracht 
van het virus (via druppels bij hoesten, niezen, spreken en zingen) en het nut van het houden van 
een veilige afstand en de ontwikkeling van de verspreiding van het virus sinds de introductie van 
de maatregelen, komen nationale deskundigen op het terrein van infectieziektenbestrijding tot de 
conclusie dat de maatregelen die Nederland getroffen heeft effectief zijn geweest in het 
terugdringen van het aantal besmettingen en het afvlakken van de curve. We kunnen echter niet 
                                                           
84
 Kamerstukken II 2019/20, 35526, nr. 3, p. 30, 31. 
65 
 

is voorzien, ongebruikelijk is. Om bovengenoemde redenen is dit echter onontkoombaar. Ook de 
Afdeling advisering van de Raad van State noemt het in haar advies over dit wetsvoorstel gelet op 
de bijzondere omstandigheden die op dit moment aan de orde zijn gerechtvaardigd dat nadere 
uitwerking plaatsvindt bij ministeriële regeling. Dit is door de Afdeling advisering nog eens herhaald 
87
in de voorlichting die zij op 22 oktober 2020 heeft uitgebracht aan de Eerste Kamer. Daarbij 
hecht de regering eveneens betekenis aan het oordeel van de Afdeling dat het wetsvoorstel in het 
licht van de beperkingensystematiek van de grondrechtsartikelen in de Grondwet voldoende 
specifieke grondslagen bevat voor de ministeriële regelingen en dat er naar het oordeel van de 
Afdeling voldoende in de wet zélf wordt geregeld. Verder geldt als waarborg dat ten aanzien van de 
uitvoeringsregelgeving  is voorzien in parlementaire betrokkenheid van beide Kamers (artikel 58c, 
tweede tot en met vijfde lid en artikel 58f, tweede lid). 
 
Artikel 58s van voorliggend wetsvoorstel regelt de ‘Verantwoording en informatievoorziening’ naar 
de volksvertegenwoordigingen.  
 
PVV – 47 en 48  
Kan de regering aangeven of maximale transparantie van te voeren beleid wordt betracht, zonder 
bijvoorbeeld voor de democratische controle belangrijke documenten niet te openbaren en/of 
grotendeels zwart te lakken?  
Is de regering bereid om de Kamer inzage te geven in alle onderliggende stukken (zonder daarin 
de cruciale informatie weg te lakken) waarop de besluiten in het kader van deze wet worden 
genomen? 
 
Het kabinet is voorstander van het zo veel mogelijk verstrekken van informatie aan de Kamer. 
Zowel bij actieve informatieverstrekking als bij informatieverstrekking op verzoek, zijn wat het 
kabinet betreft openheid en transparantie de norm. De Kamers dienen te allen tijde te worden 
voorzien van de benodigde inlichtingen. Zonder de mogelijkheid om informatie te verkrijgen van de 
regering kan het parlement zijn controlerende taak immers niet goed vervullen. De 
inlichtingenplicht wordt slechts begrensd door het belang van de staat. Belangen als de nationale 
veiligheid, de eenheid van de Kroon of privacy kunnen beperkingen met zich brengen bij het 
verstrekken van informatie. Dan zal informatie bijvoorbeeld zo veel als mogelijk op geobjectiveerde 
of geanonimiseerde wijze worden verstrekt. Tegelijkertijd moet de Kamer niet worden overladen 
met informatie. De kwaliteit van de informatie moet voorop staan. Van geval tot geval zal worden 
bezien op welke wijze bij het verstrekken van inlichtingen optimaal aan de hiervoor genoemde 
uitgangspunten tegemoet kan worden gekomen. Hoe dan ook zal het kabinet, zoals in het nader 
rapport naar aanleiding van het advies van de Afdeling advisering van de Raad van State over 
88
ministeriële verantwoordelijkheid is opgemerkt , gerichte verzoeken om specifieke documenten 
honoreren op eenzelfde wijze als wanneer de verzochte stukken via de Wob zouden zijn verstrekt. 
Indien nodig kan de bewindspersoon bij het verstrekken van de stukken deze ook voorzien van een 
duiding van de inhoud. In voorkomende gevallen vindt hierover uiteraard overleg plaats tussen het 
kabinet en de Kamer. 
 
PVV – 49  
Is de regering bereid om de Kamer een volledig overzicht te verstrekken van alle laboratoria waar 
Nederlandse coronatests worden verwerkt? 
 
Een overzicht van alle testlaboratoria wordt bijgehouden op de website van het RIVM, bij punt 
89
7.2 . Het overzicht wordt regelmatig bijgewerkt. 
 
Vragen en opmerkingen van de SP-fractie 
 
SP – 1 
                                                           
87
 Kamerstukken I 2020/21, 35526, F (punt 2.b). 
88
 bijlage bij Kamerstukken II 2020/21, 35570, nr. 47 
89
 https://lci.rivm.nl/covid-19/bijlage/aanvullend. 
67 
 

 
SP – 7 
Kan conform artikel 58j, eerste lid, onder d, van het wetsvoorstel de bezettingsgraad ook op nul 
worden vastgesteld, waarmee een feitelijk sluiting wordt bewerkt, zo vragen de SP-fractieleden. 
 
Artikel 58j, eerste lid, onderdeel d, maakt het mogelijk om onder meer voor hotels of bijvoorbeeld 
campings een bezettingsgraad vast te stellen. Met dit artikel wordt beoogd risico’s voor de 
volksgezondheid door drukte of bewegingen als gevolg van het aanbod van toeristische 
overnachtingsplaatsen, te beperken. Het op nihil stellen van een bezettingsgraad zou materieel tot 
een sluiting kunnen leiden. Dit zal slechts in uiterst geval aan orde kunnen zijn, bijvoorbeeld 
wanneer sprake is van een ernstige (lokale) opleving van het virus of de lokale gezondheidszorg 
door grootschalig toerisme in geval van besmetting ernstig onder druk kan komen te staan. Daar 
waar het gaat om sluiting van plaatsen biedt artikel 58h een algemene grondslag om publieke 
plaatsen te sluiten of voorwaarden te verbinden aan de openstelling.  
 
SP – 8  
Moet artikel 58o, vijfde lid, onder a, van het wetsvoorstel zo worden uitgelegd dat te allen tijde één 
familielid toegang verleend moet worden? 
 
Ja, artikel 58o, vijfde lid, onderdeel a, moet zo worden uitgelegd dat één persoon per bewoner 
toegang moet krijgen tot zijn naaste, behalve in uitzonderlijke omstandigheden. Dit hoeft niet per 
sé een familielid te zijn, maar kan ook een andere naaste zijn van de bewoner. Uiteraard wordt 
gezamenlijk met de bewoner gekeken welke persoon op bezoek moet kunnen bij een bewoner.  
Er zijn wel uitzonderlijke situaties waarin het niet mogelijk is deze persoon toegang te verlenen. Als 
er een besmetting op de locatie is, zal op de niet besmette gedeelten van een locatie doorgaans 
nog bezoek worden toegelaten. Daar waar de besmette bewoners in cohort worden verpleegd, is 
dat niet altijd mogelijk. Het komt voor dat zorginstellingen ook voor besmette bewoners op 
cohortafdelingen bezoek mogelijk maken, maar niet op alle locaties laten de omstandigheden dit 
toe. Een dergelijke situatie is uitgezonderd van de verplichting van dit artikel.  
 
Ten overvloede kan nog worden opgemerkt dat het niet nodig is artikel 58o, vijfde lid, onderdeel a, 
te gebruiken voor de toegang door mantelzorgers. Personen die écht de rol van mantelzorger 
hebben en op die manier bij de zorg betrokken zijn, krijgen reeds op grond van het eerste lid 
toegang tot een bewoner van een zorginstelling. Er kunnen alleen beperkingen of voorwaarden 
gesteld worden aan de toegang van personen, die geen mantelzorger zijn. 
 
SP – 9 en 10 
Hoe verhoudt zich dit de situatie wanneer zich een verdenking van corona voordoet en de afdeling 
gedurende de periode tot de uitslag bekend is, wordt gesloten? Valt dit onder uitzonderlijke 
omstandigheden? 
 
Op voorhand is het niet mogelijk om exact aan te geven wat onder uitzonderlijke omstandigheden 
valt. Het uitgangspunt is dat zorginstellingen maatwerk toepassen bij beslissingen over het 
beperken van bezoek. Het is aan de zorginstellingen zelf om te besluiten of het nodig is in hun 
specifieke situatie een afdeling tijdelijk te sluiten voor bezoek. De handreiking die gemaakt is door 
veldpartijen in de verpleeghuiszorg, kan daarbij behulpzaam zijn. 
 
Vragen en opmerkingen van de ChristenUnie-fractie 
 
In het geheel van de wetgeving wordt een grote rol toegekend aan de wetenschap. Zo lezen de 
ChristenUnie-fractieleden op pagina 13 van de memorie van toelichting: “De te treffen maatregelen 
zullen afhankelijk zijn van de specifieke omstandigheden en wetenschappelijke inzichten op dat 
moment. Het te voeren beleid zal daarom net als nu het geval is, moeten kunnen meebewegen 
met de ontwikkeling van de epidemie. Daarbij zal steeds een nadere afweging plaatsvinden tussen 
het belang van de volksgezondheid en andere relevante belangen, waaronder maatschappelijke en 
90
economische belangen.”  
                                                           
90
 Kamerstukken II 2019/20, 35526, nr. 3, p. 13. 
69 
 

92
stratified-ifr#comparing-covid-19-to-seasonal-influenza. In deze publicaties wordt de IFR van 
covid-19 een factor twee (20 jaar) tot dertien (ouder dan 60 jaar) hoger gezien dan die van 
influenza. Ook denken zij aan het John Snow Memorandum, waarin de ernst van covid-19 wordt 
benadrukt en de idee van ‘groepsimmuniteit’ als een gevaarlijke gedachte wordt gezien. Het artikel 
93
stelt dat er binnen de wetenschap ‘academische consensus’ is. Tot hun verbazing is er een WHO-
94
publicatie waaruit sommige burgers concluderen dat de IFR wereldwijd voor alle leeftijden 0,23 is 
en 0,05 voor onder de 70 jaar. 
 
De leden van de fractie van de ChristenUnie zijn er bekend mee dat de IFR door veel factoren 
wordt bepaald, onder andere door de leeftijdsopbouw van de populatie. Ook zijn zij er bekend mee 
dat de IFR aan het dalen is door onder andere betere zorg. 
 
ChristenUnie – 5 
Kan de regering aangeven hoe ze de stand van zaken van de wetenschap duidt?  
 
Omdat het om een nieuw virus gaat, zijn de gegevens over de zogenoemde Infection Fatality Rate 
nog in ontwikkeling. Bij nieuwe infectieziekten is het niet ongebruikelijk dat het sterftecijfer bij de 
start van de uitbraak hoger wordt ingeschat dan later in het verloop van de uitbraak. Dat heeft 
ermee te maken dat bij de start van een epidemie in eerste instantie vooral de geïnfecteerde 
mensen in beeld komen die zorg nodig hebben. Tegelijkertijd kunnen er ook mensen overlijden 
waarvan niet bekend is dat er sprake was van een besmetting met covid-19. Het totaalbeeld van 
besmettingen en overlijdens in een populatie is lastig betrouwbaar vast te stellen, in het bijzonder 
als een besmetting met een ziekte ook zonder of met alleen milde symptomen kan verlopen. 
Daarnaast speelt inderdaad een rol dat verbeterde behandelmethoden het sterftecijfer naar 
beneden kunnen brengen. Onderzoek over meerdere jaren zal een betrouwbaarder beeld opleveren 
van het sterftecijfer dat past bij covid-19. 
 
ChristenUnie – 6 
Hoe zij in dit verband de publicatie van de WHO van uit wetenschappelijk oogpunt duidt?  
 
De regering is niet de aangewezen organisatie om een duiding te geven vanuit wetenschappelijk 
oogpunt. De WHO informeert alle lidstaten over relevante ontwikkelingen en onderzoek. Het RIVM 
en het OMT maken gebruik van de WHO-publicaties bij het formuleren van adviezen voor 
Nederland. 
 
ChristenUnie – 7 
Wat is de politieke en wetenschappelijke status van dit document?  
 
De WHO is een belangrijke internationale organisatie op het terrein van de volksgezondheid. De 
regering vindt de adviezen van de WHO zeer belangrijk, met name omdat de bestrijding van een 
pandemie een wereldwijde aangelegenheid is en een volledig geïsoleerde aanpak op de langere 
termijn niet succesvol zal zijn. De WHO is geen wetenschappelijke organisatie, maar maakt wel 
gebruik van wetenschappelijke onderzoeken en inzichten om lidstaten te adviseren. Het document 
van de WHO kunnen deze leden in dat licht beschouwen. 
 
ChristenUnie – 8 
Op welke basis bouwt de regering haar beleid?  
 
De regering maakt gebruik van een brede basis aan inzichten en adviezen. De belangrijkste 
adviseur op het terrein van de infectieziektebestrijding is het OMT. Het OMT maakt voor zijn 
adviezen onder andere gebruik van adviezen van de WHO, het European Center for Disease 
prevention and Control (ECDC), wetenschappelijke onderzoeken en ervaring en expertise op het 
terrein van infectieziektebestrijding. 
                                                           
92
 Infection fatality ratio. 
93
 The Lancet, Published Online October 14, 2020, https://doi.org/10.1016/S0140-6736(20)32153-X. 
94
 https://www.who.int/bulletin/online_first/BLT.20.265892.pdf. 
71 
 

Nederland laag is, maar de verspreiding in andere landen nog aanzienlijk is en de weerstand van 
de Nederlandse bevolking relatief laag, acht het kabinet maatregelen ter voorkoming van een 
epidemie in Nederland ook noodzakelijk. Het gaat om een beoordeling van de risico’s op de 
verspreiding van de ziekte in Nederland, waarover het OMT ons adviseert. 
 
In dit licht is het ook van belang om scherp inzicht te krijgen in de relatie tussen het verlengen van 
de wet en het al dan niet uitvaardigen van ministeriële regelingen. 
 
ChristenUnie – 12 
Hoe ziet de regering die relatie? Wordt de wet niet meer verlengd als alle maatregelen opgeheven 
zijn? Wordt de wet verlengd tot Nederland virusvrij is? Of totdat er geen ‘directe dreiging’ meer is 
(zie de vorige vragen)?  
 
De regering verwacht dat de wet nodig is zolang er een directe dreiging blijft bestaan voor de 
Nederlandse bevolking. Voorstellen tot verlenging van de wet zullen op grond van artikel VIII, 
vierde lid, steeds worden voorgelegd aan het parlement. Tevens vindt advisering door de Afdeling 
advisering van de Raad van State plaats op grond van artikel 58t. 
 
Vragen en opmerkingen van de Partij voor de Dieren-fractie 
 
De fractie van de Partij voor de Dieren heeft de volgende vragen. Indien vragen zijn onderverdeeld 
in subvragen verzoeken de leden het antwoord per subvraag te geven en niet een antwoord te 
geven waarin meerdere vragen tegelijk worden behandeld. 
 
Vaststaat dat er dieren zijn die aantoonbaar bevattelijk zijn voor covid-19, die een reservoir 
kunnen vormen voor dit virus en die het virus op mensen kunnen overdragen. 
 
Partij voor de Dieren – 1  
Van welke dieren is aangetoond dat zij, indien besmet met covid-19, het virus op mensen kunnen 
overdragen? 
 
Het is aannemelijk gemaakt dat er medewerkers van enkele nertsenbedrijven een besmetting met 
SARS-CoV-2 hebben opgelopen door contact met besmette nertsen. Er zijn nu geen aanwijzingen 
dat andere dieren een rol spelen in de verspreiding van SARS-CoV-2 bij mensen. De verspreiding 
zoals we die nu in de humane populatie zien gaat van mens tot mens. Er zijn bevindingen 
gerapporteerd dat bepaalde diersoorten besmet kunnen worden met SARS-CoV-2. Dat gaat tot nu 
toe om enkele incidentele gevallen.  
 
Partij voor de Dieren – 2 
Welke dieren zijn bevattelijk voor mogelijk op mensen overdraagbare zoönosen? 
 
Zoönosen zijn infectieziekten die van dieren op mensen kunnen worden overgebracht. Veel 
diersoorten kunnen in potentie een ziektekiem bij zich dragen waar de mens ook gevoelig voor is.  
Zo’n zoönose kan een probleem vormen voor de gezondheid van individuele mensen. Heel soms 
kan de ziekte zich vervolgens onder mensen verspreiden. Dan kan, afhankelijk van de ernst van de 
ziekte, een gevaar voor de volksgezondheid ontstaan. 
 
Partij voor de Dieren – 3 
Hoe beoordeelt de regering de situatie rond H5N1, het vogelgriepvirus dat volgens professor Ron 
Fouchier slechts enkele mutaties verwijderd zou zijn van een van mens tot mens besmettelijke 
variant?  
 
Het virus komt nu in Azië voor, in vooral pluimvee. In de periode 2015-2019 zijn er 160 gevallen 
97
van H5N1 infecties van mensen bij de WHO gemeld en nog geen in 2020 . 
Er zijn sinds 2012 geen aanwijzingen gevonden voor doorgaande overdracht van mens-op-mens. 
Ook zijn er geen aanwijzingen in de virussen bij mensen gevonden voor de opbouw van de door 
                                                           
97
 https://www.who.int/influenza/human_animal_interface/2020_10_07_tableH5N1.pdf?ua=1. 
73 
 

Is het waar dat van alle hedendaagse infectieziekten meer dan 70% afkomstig is uit de 
dierenwereld en overdracht nauw samenhangt met de wijze waarop mensen met dieren omgaan?  
Zo nee, wat is dan het juiste cijfer? 
 
Er zijn diverse kwantitatieve analyses uitgevoerd waarbij de inschatting is dat het gaat om een 
percentage tussen de 60 en de 75 procent. De problematiek van zoönosen is van vele factoren 
afhankelijk bijvoorbeeld de manier waarop we met wilde dieren omgaan, of het houden van dieren 
in de veehouderij, de wijze waarop we met de natuur omgaan en het verlies van biodiversiteit in de 
wereld. 
 
Partij voor de Dieren – 7  
Deelt de regering de mening dat de veedichtheid van Nederland een gevaar kan vormen voor de 
overdracht van zoönosen? Zo nee, waarom niet? Zo ja, vormt dat voor haar reden tot het nemen 
van maatregelen, waaronder drastische verkleining van de veestapel en het creëren van meer 
afstand tussen veehouderijen onderling en tussen veehouderijen en burgerwoningen? 
 
Zoals aangegeven is de problematiek van zoönosen van vele factoren afhankelijk bijvoorbeeld de 
manier waarop we met wilde dieren omgaan, of het houden van dieren in de veehouderij, de wijze 
waarop we met de natuur omgaan en het verlies van biodiversiteit in de wereld. In Nederland leven 
veel mensen en veel dieren; de Nederlandse veehouderij is omvangrijk en intensief. En daar waar 
dier en mens samen leven zijn er risico’s. Die risico’s zijn bekend en daar anticiperen we op.  
Het onderzoeksprogramma Veehouderij en Gezondheid is erop gericht meer kennis te krijgen over 
de gezondheid van mensen die in de buurt van veehouderijen wonen. De komende 
deelonderzoeken richten zich op de mogelijke oorzaak van de verhoogde kans op het oplopen van 
een longontsteking bij wonen in de buurt van een geitenhouderij. Zoals toegezegd wordt elk 
afgerond deelonderzoek aan de Tweede Kamer toegezonden. In Nederland zijn de provincies het 
bevoegd gezag om maatregelen te nemen binnen de ruimtelijke ordening. Zij kunnen bijvoorbeeld 
besluiten om een moratorium voor geitenhouderijen in te stellen. Een aantal provincies (Noord-
Brabant, Gelderland, Overijssel, Zuid-Holland, Utrecht, Limburg, Noord-Holland en Flevoland) heeft 
voorzorgsmaatregelen getroffen, zoals een stop op het bouwen of uitbreiden van geitenhouderijen 
en een stop op het omzetten van een agrarisch bedrijf naar een geitenhouderij.   
 
Partij voor de Dieren – 8  
Kan de regering aangeven waarom in het wetsvoorstel niet is geregeld dat veehouderijtakken 
waarin dieren op grote schaal besmet zouden kunnen raken met zoönosen, zoals onlangs de 
nertsensector, per direct van overheidswege verboden kunnen worden in voorkomende gevallen? 
Zo nee, waarom niet? Zo ja, is zij voornemens dergelijke preventieve maatregelen op andere wijze 
bij wet te regelen? Op welke termijn en op welke wijze?  
 
Bij diersoorten die, zoals de nertsen, aantoonbaar bevattelijk zijn voor SARS-CoV-2 en vanwege 
reservoirvorming een risico zijn voor de volksgezondheid, behoort het instellen van een dergelijk 
verbod al tot de mogelijkheid op basis van de Gezondheids- en welzijnswet voor dieren (Gwwd) en 
heeft de minister van VWS in de zoönosestructuur het voortouw in de besluitvorming hierover. Om 
die reden is het niet nodig dit in de Tijdelijke wet maatregelen covid-19 te regelen.  
 
Partij voor de Dieren – 9  
Is het juist dat aan het fokken van dieren die aantoonbaar bevattelijk zijn voor covid-19 en die het 
virus op mensen kunnen overdragen, een risico voor verspreiding van het virus is verbonden?  
 
Er zijn op dit moment geen aanwijzingen dat andere diersoorten dan nertsen die gevoelig zijn voor 
infectie met SARS-CoV-2 de infectie hebben overgedragen op mensen. De spreiding zoals we nu 
zien in de humane populatie is het gevolg van infecties tussen mensen. Het fokken van dieren als 
zodanig is geen risico voor de verspreiding. Mocht er aanleiding zijn dat een fokverbod in te stellen 
bij diersoorten die aantoonbaar bevattelijk zijn voor SARS-CoV-2 en vanwege reservoirvorming een 
risico zijn voor de volksgezondheid, dan is het instellen van een verbod mogelijk op basis van de 
Gwwd. Zie ook het antwoord op vraag PvdD-8. 
 
Partij voor de Dieren – 10 
75 
 

 
Wanneer vanwege de volksgezondheid of een ander algemeen belang een permanent verbod wordt 
ingevoerd op het houden en fokken van nertsen, dan is er sprake van een beperking van het 
gebruik van het eigendomsrecht van de nertsenhouders, met gevolgen voor de verdiencapaciteit 
die besloten ligt in bestaande bedrijfsmiddelen zoals de grond, opstallen en bedrijfsinventaris. Op 
grond van artikel 1 van het Eerste Protocol bij het Europese Verdrag voor de Rechten van de Mens 
en de jurisprudentie ter zake moet deze beperking van het gebruik van eigendom aan een aantal 
voorwaarden voldoen. Onder meer moet er een redelijk evenwicht zijn tussen de mate van 
regulering van het eigendomsrecht en het daarmee gediende algemeen belang (“fair balance”). 
Eén van de aspecten die daarbij in ogenschouw moet worden genomen, is de voorzienbaarheid van 
de maatregel. De invoering van een permanent verbod op korte termijn zal niet snel te kwalificeren 
zijn als een voor nertsenhouders voorzienbare maatregel waar zij rekening mee hadden kunnen 
houden. De voorgenomen wetswijziging zal immers de huidige uit de Wet verbod pelsdierhouderij 
voortvloeiende overgangstermijn (tot 1 januari 2024) de facto met drie productieseizoenen 
verkorten. Met nadeelcompensatie wordt daarom, conform de eisen van het EVRM, een redelijk 
evenwicht bereikt tussen enerzijds het algemeen belang dat gediend is met de beëindiging op korte 
termijn en anderzijds de belangen van de betrokken pelsdierhouders.  
 
In artikel 58b, tweede lid, onder a, van het wetsvoorstel wordt vereist dat een maatregel die met 
toepassing van een in hoofdstuk VA vervatte bevoegdheid wordt vastgesteld, ‘noodzakelijk’ moet 
zijn ‘gelet op de ernst van de bedreiging van de volksgezondheid’. 
 
Partij voor de Dieren – 15 en 16 
Is een maatregel die niet voldoet aan artikel 58b, tweede lid, onder a om die reden onrechtmatig? 
Op grond van welke redenering komt de regering tot haar conclusie? 
 
Is een maatregel die niet voldoet aan artikel 58b, tweede lid, onder b of c om die reden 
onrechtmatig? Op grond van welke redenering komt de regering tot haar conclusie? 
 
Bij het vaststellen van een ministeriële regeling of het treffen van andere maatregelen op grond 
van hoofdstuk Va vereist artikel 58b, tweede lid, dat wordt voldaan aan de vereisten van 
noodzakelijkheid, subsidiariteit en proportionaliteit (onderdeel a en c). Met het in onderdeel b 
geregelde criterium ‘in overeenstemming met de uitgangspunten van een democratische 
102
rechtsstaat’ wordt uitdrukkelijk gerefereerd aan de grondrechten. Maatregelen die niet voldoen 
aan deze vereisten zijn in strijd met de wet, namelijk met artikel 58b, tweede lid. De beoordeling 
of een maatregel noodzakelijk, geschikt en proportioneel is en of deze, in het geval van de 
beperking van grondrechten, voldoet aan de beperkingssystematiek van de Grondwet en Europese 
en internationale mensenrechtenverdragen, vindt in eerste instantie plaats door de ministers van 
VWS, JenV en BZK en andere betrokken bewindspersonen bij de vaststelling van de ministeriële 
regeling waarin de maatregel wordt uitgewerkt, mede op basis van advies van het OMT. Tot slot 
staat de weg naar de burgerlijke rechter open als het gaat om maatregelen die bij ministeriële 
regeling zijn vastgesteld en bestaat de mogelijkheid bij de bestuursrechter of strafrechter op te 
komen tegen een concreet besluit dat op basis van deze regeling aan hem is opgelegd, zoals een 
aanwijzing of een sanctie. De burgerlijke rechter beoordeelt de rechtmatigheid van de maatregelen 
en de bestuursrechter of strafrechter beoordeelt of het genomen besluit kan worden gehandhaafd. 
 
In het advies van het OMT van 13 oktober 2020 is over horeca het volgende geadviseerd:  
“Het OMT is van mening dat onderzocht zou moeten worden of eigenstandige restaurants (die niet 
een primaire bijkomende functie van drinkgelegenheid hebben) open kunnen blijven, mits de 
gezondheidscheck, registratie en placering en 1,5 m afstand goed geregeld zijn, en bedienend 
personeel gebruik maakt van faceshields of mondneuskapjes. Het aantal gasten per tafel is dan 
gelimiteerd tot 4, en het aantal placeringen per tafel per avond tot één. Bij voorkeur wordt de 
sluitingstijd vervroegd, bijv. om 22.00 uur. In alle gevallen dienen onbeperkte groepsvorming en 
                                                           
102
 Toelichting bij amendement-Van der Graaf c.s., Kamerstukken II 2020/21, 35526, nr. 39, met verwijzing 
naar het voorstel voor wijziging van de Grondwet inzake een algemene bepaling (Stb. 2018, 86). 
77 
 

 
Een onderzoek van UMC Amsterdam wijst uit: “Nederlandse kinderen voelen zich minder gezond en 
hebben vaker last van angst en somberheid door de coronamaatregelen. Dat blijkt uit onderzoek 
van het Emma Kinderziekenhuis Amsterdam UMC tijdens de eerste lockdown. 
Circa 1000 kinderen en jongeren tussen de 8 en 18 jaar deden in april 2020 mee aan het 
onderzoek. De voorlopige resultaten laten zien dat, vergeleken met 2018, deze kinderen aangeven 
dat ze zich minder gezond voelen en minder contact hebben met leeftijdgenoten. Ze hebben vijf 
procent meer slaapproblemen, zeven procent meer boosheid, een stijging van tien procent aan 
somberheid en maar liefst vijftien procent meer angstklachten. Het percentage kinderen met 
dusdanig ernstige angstklachten dat er op zijn minst hulp aangeboden zou moeten worden, 
105
verdubbelde van acht naar zestien procent.” 
 
Partij voor de Dieren – 22  
Acht de regering het voorkomen van de voor kinderen schadelijke psychische gevolgen van een 
lockdown een belang dat moet worden meegewogen bij het gebruik van bevoegdheden die worden 
toegekend in hoofdstuk VA van de Wpg? Op grond van welke redenering komt zij tot haar 
conclusie? 
 
De maatregelen die de regering treft om besmettingen met corona tegen te gaan kunnen 
inderdaad negatieve gevolgen hebben op andere terreinen, zoals het mentale welzijn van kinderen. 
Dat is zeker iets waar het kabinet rekening mee moet houden. 
 
Partij voor de Dieren – 23 
Houdt de Tijdelijke wet maatregelen covid-19 een wettelijke verplichting in om het in de vorige 
vraag bedoelde belang in de afweging te betrekken? Zo ja, uit welke bepaling vloeit die verplichting 
voort? Op grond van welke redenering komt de regering tot die conclusie? 
 
Bij de uitwerking van de maatregelen bij ministeriële regeling vindt een integrale belangenafweging 
plaats, waarbij ook de gevolgen voor de (psychische) gezondheid en de reguliere zorg worden 
betrokken. De toetsing van de proportionaliteit van de maatregelen, waaronder de beoordeling of 
zij in een evenredige verhouding staan met andere belangen, volgt uit artikel 58b, tweede lid, 
onderdeel c. Met het oog op een integrale belangenafweging is voorts in artikel 58c, eerste lid, 
bepaald dat de ministeriële regelingen worden vastgesteld door de Ministers van VWS, JenV en 
BZK gezamenlijk, in overeenstemming met de bewindspersonen die het mede aangaat en in 
overeenstemming met het gevoelen van de ministerraad (artikel 58c, eerste lid). 
 
Partij voor de Dieren – 24  
Worden de uit het onderzoek van het Emma Kinderziekenhuis Amsterdam UMC blijkende 
schadelijke gevolgen voor de psychische gezondheid van kinderen door de regering aangemerkt als 
een ‘bedreiging van de volksgezondheid’ als bedoeld in artikel 58b, tweede lid, onder a, van het 
wetsvoorstel? Op grond van welke redenering komt de regering tot haar antwoord? 
 
De regering houdt geen officiële lijst bij met gevolgen die worden aangemerkt als een bedreiging 
van de volksgezondheid, dus is die zin is er geen sprake van een officiële aanmerking. De regering 
vindt schadelijke gevolgen voor de psychische gezondheid van kinderen wel een belangrijke 
overweging bij het treffen van maatregelen en het bepalen van uitzonderingen en compenserende 
maatregelen. 
 
Partij voor de Dieren – 25 en 26  
Acht de regering het voorkomen van leerachterstanden van kinderen een belang dat moet worden 
meegewogen bij het gebruik van bevoegdheden die worden toegekend in hoofdstuk VA van de 
Wpg? 
                                                           
105
 https://www.amc.nl/web/nieuws-en-verhalen/actueel/actueel/coronamaatregelen-maken-jongeren-
angstiger-en-somberder.htm; https://rtva.nl/2020/10/onderzoek-amsterdam-ums-wijst-uit-jongeren-
angstiger-en-somberder-door-coronamaatregelen/. 
79 
 

a. het voorkomen van werkloosheid; 
b. het voorkomen van eenzaamheid; 
c. het voorkomen van armoede; 
d. het voorkomen van een grotere kansenongelijkheid; 
e. het voorkomen van schade aan het leefklimaat; 
f. het voorkomen van economische neergang? 
 
Houdt de Tijdelijke wet maatregelen covid-19 een wettelijke verplichting in om één of meer van de 
in de vorige vraag bedoelde belangen in de afweging te betrekken? Zo ja, uit welke bepaling vloeit 
die verplichting voort en met betrekking tot welke van die belangen? Op grond van welke 
redenering komt de regering tot die conclusie? 
 
Zoals bij de beantwoording van vraag PvdD-23 is aangegeven, vindt bij de uitwerking van de 
maatregelen een integrale belangenafweging en proportionaliteitsbeoordeling plaats (resp. artikel 
58c, eerste lid, en artikel 58b, tweede lid, onderdeel c). Onder meer de in deze vraag aangehaalde 
belangen worden betrokken bij de besluitvorming over het noodzakelijke maatregelenpakket.  
 
Op 16 juni 2020 hebben de Federatie Medisch Specialisten en de KNMG een draaiboek Triage 
vastgesteld op basis van niet-medische overwegingen voor opname op de intensive care (IC) ten 
tijde van fase 3 in de covid-19 pandemie.  
 
In dat draaiboek wordt aangegeven: 
“Fase 3 wordt verdeeld in 3 stappen die niet strikt zijn afgegrensd; er is sprake van een fluïde 
grens, afhankelijk van de capaciteit van en vraag naar IC-zorg: 
- Fase 3 stap A, waarin een crisis is afgekondigd en nagenoeg alle IC-bedden bezet zijn. Triage 
vindt plaats conform de medisch inhoudelijke criteria zoals beschreven in het vigerende Draaiboek 
Pandemie 
- Fase 3 stap B, waarin triage zoals in fase 3 stat S onvoldoende is om IC-capaciteit in balans te 
houden met de vraag naar IC-bedden. Er zal worden overgegaan op striktere triage, volgens 
criteria die nog in het medisch domein liggen (zie uitgangspunten fase 3 stap B Draaiboek 
Pandemie) 
- Fase 3 stap C, waarin ook na de aangescherpte triage zoals in fase 3 stap B genoemd, een tekort 
aan IC-bedden bestaat. Op basis van medische overwegingen is er geen onderscheid meer te 
maken tussen verschillende mensen die een IC-bed nodig hebben. Er zal worden overgegaan op 
107
triage volgens overwegingen die buiten het medisch domein liggen.” 
 
Partij voor de Dieren – 31  
Is het juist dat de regels die blijkens het draaiboek moeten worden gehanteerd voor fase 3, stap C 
geen van overheidswege uitgevaardigde regels betreffen? 
 
De regels in het draaiboek zijn onderdeel van de professionele standaard (veldnormen). 
Veldnormen zijn vormvrij, er is geen procedure voorgeschreven en er vindt geen toetsing van 
overheidswege plaats. Het draaiboek is nog niet definitief en zal nog aan de Inspectie 
Gezondheidszorg en Jeugd (IGJ) worden aangeboden ter bevestiging van de status als veldnorm.  
 
Partij voor de Dieren – 32 
Voorziet het wetsvoorstel in bevoegdheden die kunnen worden aangewend teneinde van 
overheidswege de regels vast te stellen die moeten worden gevolgd in fase 3, stap C? Zo ja, welke 
bevoegdheden zijn dat en in welke bepalingen zijn die vervat? Zo nee, waarom ontbreken die 
bevoegdheden? Op grond van welke redenering komt de regering tot haar conclusie? 
 
Nee, dat is niet het geval. De Tijdelijke wet maatregelen covid-19 voorziet in instrumentaria voor 
het stellen van gedragsvoorschriften voor de samenleving en niet in het stellen van regels voor de 
inhoud van zorgverlening. Zo nodig kan via wetgeving het algemene discriminatieverbod worden 
verduidelijkt zodat er geen sprake kan zijn van triage enkel op basis van leeftijd. Of dit 
noodzakelijk wordt geacht kan pas worden beoordeeld als het draaiboek definitief is.  
                                                           
107
 Bijlage bij: Kamerstukken I 2019/20, 25 295, nr. 423; Onderstreping in het citaat is toegevoegd. 
81 
 

Welke conclusies verbindt de regering aan dat onderzoek?  
 
Omdat het om een nieuw virus gaat, zijn de gegevens over de zogenoemde Infection Fatality Rate 
nog in ontwikkeling. Bij nieuwe infectieziekten is het niet ongebruikelijk dat het sterftecijfer bij de 
start van de uitbraak hoger wordt ingeschat dan later in het verloop van de uitbraak. Dat heeft 
ermee te maken dat bij de start van een epidemie in eerste instantie vooral de geïnfecteerde 
mensen in beeld komen die zorg nodig hebben. Tegelijkertijd kunnen er ook mensen overlijden 
waarvan niet bekend is dat er sprake was van een besmetting met covid-19. Het totaalbeeld van 
besmettingen en overlijdens in een populatie is lastig betrouwbaar vast te stellen, in het bijzonder 
als een besmetting met een ziekte ook zonder of met alleen milde symptomen kan verlopen. 
Daarnaast speelt inderdaad een rol dat verbeterde behandelmethoden het sterftecijfer naar 
beneden kunnen brengen. Onderzoek over meerdere jaren zal een betrouwbaarder beeld opleveren 
van het sterftecijfer dat past bij covid-19. 
 
De huidige schattingen duiden er inderdaad op dat de IFR niet veel afwijkt van sommige 
terugkerende griepvirussen. Dat betekent echter niet dat de uitbraak niet erger is dan de jaarlijks 
terugkerende griep. Voor de beoordeling van de dreiging is ook van belang dat bij de start van de 
uitbraak nog niemand een natuurlijke weerstand tegen covid-19 had opgebouwd door een infectie 
met het virus mee te maken, en er (nog) geen vaccin en nog geen effectieve behandelmethode 
beschikbaar zijn. De risico’s voor de Nederlandse bevolking van een uitbraak van dit virus zijn 
daardoor groter dan de risico’s van de jaarlijks terugkerende griep. Als er een nieuw influenzavirus 
zou ontstaan, schatten infectieziektedeskundigen de dreiging daarvan ook hoger in dan de dreiging 
van de jaarlijks terugkerende influenzavirussen, vanwege de beperktere weerstand in de bevolking 
tegen het virus. 
 
Een aantal deskundigen vraagt aandacht voor ‘gerichte bescherming’, waarbij de maatregelen 
gericht zouden moeten zijn op het beschermen van kwetsbaren, terwijl mensen die niet tot de 
kwetsbare groepen behoren, hun gewone leven weer zouden moeten kunnen oppakken, zodat 
groepsimmuniteit wordt opgebouwd en de door een lockdown veroorzaakte schadelijke effecten op 
de volksgezondheid (uitblijven van zorg voor hart- en vaatziekten en kanker, en toename van 
psychische problemen) worden voorkomen.  
 
Partij voor de Dieren – 37  
Waarom is in het wetsvoorstel niet voorzien in een paragraaf die een specifieke regeling inhoudt 
die gebruikt kan worden als voor zo’n ‘gerichte bescherming’ wordt gekozen? 
 
De tijdelijke wet biedt mogelijkheden tot het treffen van verschillende maatregelen die bij 
verschillende beleidskeuzen kunnen passen. Wel is beoordeeld hoe en in welke mate het huidige 
beleid kan worden doorgezet. In het huidige maatregelenpakket worden voor kinderen bijvoorbeeld 
afwijkende maatregelen gehanteerd dan voor volwassenen. Dat is ook mogelijk bij de tijdelijke 
wet. 
 
Vragen en opmerkingen van de SGP-fractie 
 
Doel van het wetsvoorstel 
 
De leden van de SGP-fractie constateren dat het doel van het wetsvoorstel is om noodzakelijke en 
proportionele maatregelen te treffen voor de bestrijding van de epidemie, of een directe dreiging 
daarvan (artikel 58b).  
 
SGP – 1  
Zij vragen de regering op wat voor wijze het belang van de bestrijding van het coronavirus wordt 
afgewogen tegen andere belangen, rechten of vrijheden.  
 
De regering maakt gebruik van een brede basis aan inzichten en adviezen. De belangrijkste 
adviseur op het terrein van de infectieziektebestrijding is het OMT. Het OMT maakt voor zijn 
adviezen onder andere gebruik van adviezen van de WHO, het ECDC, wetenschappelijke 
onderzoeken en ervaring en expertise op het terrein van infectieziektebestrijding. 
83 
 

Deelt de regering de opvatting van de leden van de SGP-fractie dat deze belangenafweging 
uiteindelijk aan de regering en het parlement is en niet aan adviseurs van het kabinet, zoals het 
Outbreak Management Team (OMT)? 
 
De regering deelt deze opvatting van de leden van de SGP-fractie. 
 
Tijdelijkheid van de wet 
De leden van de SGP-fractie vinden het van groot belang dat de tijdelijke wet zo kort mogelijk van 
kracht is. De maatregelen grijpen immers diep in op onze economie en maatschappij. De leden van 
deze fractie constateren dat de regering vaak verwijst naar vaccinatie als belangrijkste ‘troef’ in de 
strijd tegen het coronavirus.  
 
SGP – 5  
Welk perspectief kan de regering bieden wat betreft de duur en de impact van de 
coronamaatregelen in de periode voorafgaand en ná introductie van een vaccin?  
 
De regering heeft hiervoor de routekaart gepresenteerd. Dit houdt in dat veiligheidsregio’s worden 
ingedeeld in een van de risiconiveaus waakzaam, zorgelijk, ernstig en zeer ernstig, waarbij 
verschillende landelijke en regionale maatregelen passen. Voor een uitgebreidere toelichting op de 
routekaart verwijst de regering graag naar de Stand van zaken brief COVID-19 aan de Tweede 
110
Kamer van 14 oktober 2020 . 
 
SGP – 6  
Klopt het dat ook wanneer er een vaccin tegen corona gevonden wordt, er waarschijnlijk nog 
maandenlang, zo niet langer, maatregelen nodig zullen zijn?  
 
Een veilig en effectief vaccin tegen covid-19 kan helpen bij het beëindigen van de pandemie. 
Hierbij zijn we afhankelijk van de adviezen van experts en beschikbaarheid van de vaccins. Er zal 
op het moment van de toelating van een vaccin hoogstwaarschijnlijk niet voor iedereen tegelijk 
een vaccin beschikbaar zijn. Het is dus niet mogelijk om dan de hele samenleving in één keer te 
vaccineren en daarom zal de vaccinatie gefaseerd worden georganiseerd. Er is nog geen 
duidelijkheid over hoe lang deze vaccinatiefase gaat duren. Zolang vaccins beperkt beschikbaar 
zijn, heeft dat mogelijk ook gevolgen voor het blijven handhaven van bepaalde maatregelen. Er zal 
steeds gekeken worden of er passende maatregelen zijn, die aangepast of aangescherpt kunnen 
worden. Zolang de routekaart met maatregelen ondersteunend aan deze doelen is, zal deze 
gebruikt blijven worden. 
 
SGP – 7 
Op welke wijze zou de regering het voortduren van de maatregelen in zo’n situatie willen 
rechtvaardigen?  
 
Te zijner tijd zal het kabinet dat beoordelen en voorleggen aan het parlement. De regering kan zich 
voorstellen dat maatregelen in die situatie worden genomen ter bescherming van de 
volksgezondheid. 
 
SGP – 8  
Begrijpt de regering de zorg van een groep mensen dat de maatregelen oneindig zullen worden 
verlengd, omdat de dreiging van het coronavirus wellicht nooit helemaal verdwenen zal zijn?  
 
De regering begrijpt dat mensen zich daar zorgen over maken. De regering hoopt ook dat de 
dreiging van covid-19 voor de Nederlandse samenleving snel zal afnemen. 
 
SGP – 9  
Hoe lang verwacht de regering gebruik te moeten maken van de nu voorgestelde wet?  
 
Zo lang als covid-19 een bedreiging vormt voor de Nederlandse bevolking. 
                                                           
110
 Kamerstukken II 2020/2021, 25295 nr. 656. 
85 
 

SGP – 13  
Toch vragen zij de regering om deze maatregel, gelet op de impact op de economie en 
samenleving, van nadere wetenschappelijke onderbouwing te voorzien.   
 
In de tijdelijke wet is opgenomen waar en wanneer er een veilige afstand moet worden gehouden. 
De veilige afstand zelf wordt vastgelegd in een algemene maatregel van bestuur (Tijdelijk besluit 
veilige afstand) die bij brief van de minister van VWS van 16 oktober 2020  bij de Tweede en 
113
Eerste Kamer is voorgehangen (Kenmerk 1764921-212706-WJZ). Voor het antwoord op deze 
vraag verwijzen wij naar de nota van toelichting op het ontwerp Tijdelijk besluit veilige afstand.  
 
Lokaal en regionaal maatwerk 
De leden van de SGP-fractie hechten waarde aan de gedachte van lokaal en regionaal maatwerk, 
die stevig in de nu voorliggende wet verankerd is. Tegelijkertijd wijzen zij erop dat dit maatwerk de 
laatste maanden niet van de grond gekomen is door het tekort aan testcapaciteit, onduidelijkheid 
over de ‘gereedschapskist’ met te nemen maatregelen en onwil bij lokale en regionale bestuurders 
om lastige besluiten te nemen, zoals het opleggen van beperkingen aan de horeca.  
 
SGP – 14 
Hoe kijkt de regering hierop terug?  
 
Belangrijkste doel van de ‘gereedschapskist’ is om regio’s te ondersteunen bij het treffen van de 
juiste maatregelen om het virus in te dammen (maatwerk). Naast maatwerk is er ook behoefte aan 
meer voorspelbaarheid en duidelijkheid voor bestuurders en burgers. In de kist zitten daarom 
zowel regionale maatregelen, als maatregelen die landelijk genomen kunnen worden. Met de 
huidige opzet hebben we geprobeerd een logisch systeem te presenteren, waarbij duidelijk is op 
welk inschalingsniveau welke maatregelen ieder geval gelden (en welke dus verplicht zijn) en 
welke maatregelen ter overweging (en waar dus nog sprake is van beleidsruimte). Hoe hoger het 
risiconiveau, des te zwaarder en generieker de voorgestelde maatregelen. De gereedschapskist 
vormt hiermee nu een duidelijkere routekaart voor maatregelen.  
 
SGP – 15  
Welke randvoorwaarden moeten wat de regering betreft écht op orde zijn, wil de 
maatwerkgedachte in de Tijdelijke wet maatregelen covid-19 kans van slagen hebben? 
 
In aansluiting op bovenstaande antwoord, bevat de routekaart ‘in ieder geval’ te nemen 
maatregelen en ‘te overwegen’ maatregelen. Bij laatstgenoemde maatregelen is er ruimte voor 
maatwerk. Ook binnen de Tijdelijke wet. 
 
Toezicht en handhaving 
De leden van de SGP-fractie vinden het van groot belang dat bij het vaststellen van de 
coronamaatregelen zoveel mogelijk een beroep wordt gedaan op het gezond verstand en de eigen 
verantwoordelijkheid van burgers.  
 
SGP – 16 en 17  
Deelt de regering deze opvatting (nog steeds)?  
In algemene zin vragen de leden van de SGP-fractie of, en zo ja, hoe de regering in de komende 
periode gebruik wil blijven maken van de mogelijkheden van dringende adviezen in plaats van 
juridisch afdwingbare verplichtingen.  
 
In tal van sectoren in de samenleving is er – gelukkig – veel aandacht en inzet voor maatregelen 
om de bestrijding van het virus tegen te gaan. Zonder die aandacht en inzet gaat het ook niet 
lukken. Dit wetsvoorstel is dan een sluitstuk. Het allerbelangrijkste is dat we in Nederland in ons 
gedrag elke keer laten zien dat we het virus willen terugdringen. Daarom is het cruciaal dat we in 
ons land met z’n allen de maatschappelijke basisregels naleven, zowel thuis als buitenshuis: blijf bij 
klachten thuis, handen wassen, niezen in de elleboog, werk thuis, tenzij het niet anders kan, 
                                                           
113
 Briefkenmerk 1764921-212706-WJZ. 
87 
 

Het klopt dat wij voornemens zijn een mondkapjesplicht in publieke binnenruimtes te baseren op 
artikel 58j, eerste lid, onder a. 
 
SGP – 22  
Zou het niet beter zijn om hiervoor een meer expliciete grondslag in de Tijdelijke wet maatregelen 
covid-19 op te nemen?  
 
Naar aanleiding van gelijkluidende opmerkingen hierover door leden van de Tweede Kamer is via 
een nota van wijziging verduidelijkt dat voorwerpen die bestemd zijn om te worden gedragen om 
bescherming te bieden tegen overdracht van het virus, zoals mondkapjes, worden aangemerkt als 
persoonlijke beschermingsmiddelen als bedoeld in artikel 58j, eerste lid, onder a. De grondslag 
zoals die nu luidt, is naar ons oordeel dan ook voldoende specifiek voor invoering van een 
mondkapjesplicht. 
 
SGP – 23  
Hoe onderbouwt de regering dat zo’n plicht noodzakelijk en evenredig is, gezien de voortdurende 
wetenschappelijke discussie over het nut van niet-medische mondneusmaskers voor het tegengaan 
van de verspreiding van het virus? 
 
De toelichting op de desbetreffende ministeriële regeling, die ingevolge artikel 58c van het 
wetsvoorstel ook aan de Eerste Kamer zal worden voorgelegd, zal de onderbouwing bevatten van 
de mondkapjesplichten die het kabinet voor ogen staan. Wij zijn voornemens in die regeling een 
plicht op te nemen tot het dragen van een mondkapje in drie situaties. Allereerst voor personen die 
zich bevinden in voor het publiek toegankelijke binnenruimtes. Deze verplichting geldt voor 
personen vanaf dertien jaar, tenzij zij gebruikmaken van een zitplaats. Ten tweede voor leerlingen 
in een school of onderwijsinstelling, op het moment dat de leerlingen geen les of college hebben of 
tijdens de les niet zitten. Ten derde voor personen van dertien jaar en ouder die deelnemen aan 
het openbaar vervoer of ander bedrijfsmatig personenvervoer. Personen die om een medische 
reden geen mondkapje kunnen dragen of die een sport beoefenen, zijn wij voornemens uit te 
zonderen van deze mondkapjesplichten. Daarbij staat buiten kijf dat ook een mondkapjesplicht 
moet voldoen aan de vereisten van noodzaak en evenredigheid (artikel 58b, tweede lid) en dat op 
die vereisten ingegaan zal worden in de toelichting bij de regeling(en). 
 
De leden van de SGP-fractie lezen in de memorie van toelichting dat het de wens is van de 
regering “om de uitoefening van grondrechten – ook in het geval van opleving van het virus – 
zoveel mogelijk doorgang te kunnen laten vinden en de noodzaak tot overheidsingrijpen tot het 
116
allernoodzakelijkste te beperken’’. De leden van deze fractie zijn verheugd dat de regering 
daarom voornemens is om samenkomsten van godsdienstige of levensbeschouwelijke aard uit te 
zonderen van de bevels- en aanwijzingsbevoegdheden van artikel 58l, tweede tot en met het 
vierde lid. De leden van de SGP-fractie constateren echter dat hierover in de afgelopen periode 
veel commotie is ontstaan in de publieke opinie. Zij herinneren de regering eraan dat er druk is 
uitgeoefend (ook van de kant van de regering) op kerken om opnieuw vergaande maatregelen te 
treffen met betrekking tot het maximumaantal kerkgangers. 
 
SGP – 24  
De leden van de SGP-fractie vragen wat de bescherming van grondrechten zoals in de Tijdelijke 
wet maatregelen covid-19 wordt verwoord waard is, als er onder grote druk dringende en 
vergaande adviezen worden gegeven om opnieuw maximumaantallen te hanteren?  
 
De eigen verantwoordelijkheid van religieuze en levensbeschouwelijke instellingen wordt ten volle 
gerespecteerd. Wij zijn verheugd dat de gezamenlijke gemeenschappelijke religieuze organisaties 
ook in deze fase van de epidemie, waarin helaas weer sprake is van een verdere verspreiding van 
het virus, op vrijwillige basis hun verantwoordelijkheid hebben genomen door op te roepen tot 
behoedzaamheid en terughoudendheid (zie het communiqué waarnaar is verwezen in antwoord op 
vraag FVD-19). Er is de regering veel aan gelegen in goed overleg met de betrokken organisaties 
tot passende oplossingen te komen, waarbij de grondwettelijke bescherming van het recht op het 
                                                           
116
 Kamerstukken II 2019/20, 35526, nr. 3, p. 89. 
89 
 

krachtens een wettelijk voorschrift is toegelaten gedurende een godsdienstoefening of 
bezinningssamenkomst van levensbeschouwelijke aard, binnen te treden in een daartoe bestemde 
ruimte. Dat kan volgens artikel 12 van de Algemene wet op het binnentreden namelijk slechts in 
het geval van ontdekking op heterdaad. Hiervoor geldt hetzelfde rechtsregime als voor het 
gedurende de vergadering binnentreden in een vergaderruimte van de Staten-Generaal, van 
provinciale staten, van gemeenteraden of van andere algemeen vertegenwoordigende organen en 
het gedurende de terechtzitting binnentreden in de ruimte waarin een terechtzitting wordt 
gehouden. 
 
Deze nota naar aanleiding van het verslag wordt uitgebracht mede namens de minister van Justitie 
en Veiligheid en de minister van Binnenlandse Zaken en Koninkrijksrelaties.  
 
De Minister van Volksgezondheid,  
Welzijn en Sport,  
 
 
 
 
 
 
H.M. de Jonge 
 
 
 
91 
 

