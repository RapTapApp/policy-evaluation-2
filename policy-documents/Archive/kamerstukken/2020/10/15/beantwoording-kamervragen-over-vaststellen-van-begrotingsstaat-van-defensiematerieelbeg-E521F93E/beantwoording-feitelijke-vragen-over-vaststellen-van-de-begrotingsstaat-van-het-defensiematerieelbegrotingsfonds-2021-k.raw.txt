 
> Retouradres Postbus 20701 2500 ES Den Haag 
de Voorzitter van de Tweede Kamer 
der Staten-Generaal  
Plein 2 
2511 CR Den Haag 
 
 
Ministerie van Defensie 
 
Plein 4 
Datum 15 oktober 2020 MPC 58 B 
Postbus 20701 
Antwoorden op feitelijke vragen over de Vaststelling van de 
Betreft 
2500 ES Den Haag 
begrotingsstaat van het Defensiematerieelbegrotingsfonds van het 
www.defensie.nl 
Ministerie van Defensie (X) voor het jaar 2021 (35300-K) 
 
 
 
 
 
 
 
 
Onze referentie 
 
BS2020019609 
 
Hierbij stuur ik u, mede namens de staatssecretaris van Defensie, de antwoorden 
Afschrift aan 
op de feitelijke vragen over de Vaststelling van de begrotingsstaat van het 
de Voorzitter van de Eerste  
Defensiematerieelbegrotingsfonds van het Ministerie van Defensie (X) voor het 
Kamer der Staten-Generaal 
Binnenhof 22 
jaar 2021 (35300-K). 
2513 AA Den Haag 
 
 
DE MINISTER VAN DEFENSIE 
 
Bij beantwoording datum, 
 
onze referentie en betreft 
 
vermelden. 
 
Drs. A.Th.B. Bijleveld-Schouten 
  
 
 Pagina 1 van 5 
 

 
naar verwachting wordt de D-brief in 2022 aan uw Kamer aangeboden waarna tot gunning van 
 
een contract kan worden overgegaan. 
 
  
5. Bij artikel 1 Defensiebreed materieel is in 2021 102,6% juridisch verplicht. Hoe 
 
kan meer dan 100% van de uitgave juridisch verplicht zijn? 
  
Dit heeft te maken met meerjarige investeringen het kas-verplichtingen stelsel. In dit stelsel 
wordt aangegeven wat in een jaar juridisch verplicht wordt, terwijl in de praktijk van 
investeringsprojecten dit bedrag in latere jaren wordt uitgegeven. Daardoor is een hoger 
percentage juridisch verplicht mogelijk. In 2021 is sprake van een overschrijding van de 
verplichtingenruimte. Dit leidt echter niet tot een overschrijding van het beschikbare budget in 
latere jaren, omdat Defensie in het uitvoeringsjaar stuurt op de uitgaven (en dus niet op de 
verplichtingen waarvan de uitgaven in verschillende jaren vallen), zodat deze binnen het 
beschikbare budget blijven. 
 
6. Wat verklaart het grote verschil in uitgaven van de jaren 2022 en 2023 bij artikel 1 
Defensiematerieel? 
 
Investeringsuitgaven kennen door hun aard niet jaarlijks een gelijkmatig verloop. In het DMF 
wordt gewerkt met over- en onderprogrammering. In de eerste jaren van het DMF tellen de 
investeringen op tot een hoger bedrag dan het daadwerkelijke budget (overprogrammering). 
Vanaf 2027 telt het totaal van het investeringsprogramma op tot een lager bedrag dan het 
daadwerkelijke budget (onderprogrammering). Omdat de ervaring van eerdere jaren leert dat 
het risico op vertragingen groot is, onder andere als gevolg van onvoorziene externe factoren, 
worden in de eerste jaren meer projecten gepland dan totaal aan budget beschikbaar is in een 
jaar. Door met deze overprogrammering te werken wordt zoveel als mogelijk getracht te 
voorkomen dat vertragingen bij individuele projecten leiden tot onderrealisatie van het 
beschikbare budget. Zie voor nadere duiding het DMF 2021 (2. Defensiematerieelagenda, p. 
10). 
 
Het verschil tussen 2022 en 2023 wordt voornamelijk verklaard door een lagere 
overprogrammering in 2022, waardoor meer ruimte ontstaat in het uitgavenkader van dat jaar. 
Daarnaast wordt in 2022 voor € 47 miljoen meer aan projecten in opdracht gegeven dan in 
2023. 
 
7. De ‘verwerving defensiebreed materieel’ in artikel 1 Defensiebreed betreft ook de 
uitgaven aan de Kustwacht Nederland en Kustwacht Caribisch gebied. Gaat het hier 
alleen om materieel of ook om personele kosten? 
 
De uitgaven aan Kustwacht Nederland en Kustwacht Caribisch gebied betreffen de verwervings- 
en instandhoudingsuitgaven aan nieuwe en bestaande materieelprojecten. De personele 
uitgaven zitten niet in het DMF, maar in de reguliere defensiebegroting (voor beide 
Kustwachtorganisaties onder artikel 2 Koninklijke Marine). Momenteel is bij Defensie een 
onderzoek gaande om te bezien of de personele uitgaven van de uitvoerende organisaties (met 
betrekking tot verwerving, ontwikkeling, instandhouding en afstoting van materieel, IT en 
infrastructuur en vastgoed) overgeheveld kunnen worden naar het DMF. In 2021 en 2022 wordt 
daarmee proefgedraaid om te zien wat de gevolgen zijn voor de bedrijfsvoering. Na deze 
periode wordt bezien of er voldoende informatie beschikbaar is en of het wenselijk wordt 
geacht om deze kosten op te nemen in het DMF. 
 
8. Waarom zijn de projecten in de realisatiefase aangaande het Defensie Operationeel 
Kleding Systeem (DOKS) en de Defensiebrede vervanging van operationele 
wielvoertuigen (DVOW) commercieel vertrouwelijk? 
 
 Pagina 2 van 5 
 

 
krijgsmachtonderdelen, meestal gekoppeld aan kennisplannen. Verder beschikt Defensie met 
 
de Europese Defensie Agentschap-norm over een concreet richtsnoer voor uitgaven aan 
 
onderzoek en technologieontwikkeling (Research & Technology). Deze norm gaat er va nuit dat 
ten minste twee procent van een defensiebegroting aan R&T moet worden besteed om de 
 
krijgsmacht van de nodige kennis en technologieën te voorzien. Zoals opgenomen in de 
begroting, is de verwachting dat in 2021 1,2% van het Defensiebudget aan R&T wordt  besteed. 
  
De uitgaven aan innovatie betreffen het stimuleren, experimenten en opschalen van innovaties. 
Dat gebeurt deels met vaste en deels met fluctuerende budgetten. De vaste uitgaven betreffen 
het stimuleren van innovatie, op basis van daartoe ontwikkelde instrumenten zoals de Defensie 
Innovatie Competitie. De fluctuerende uitgaven betreffen kort-cyclisch innoveren, waarbij de 
beschikbaarheid van middelen leidend is. 
 
13. Onder welk begrotingsartikel vallen de nieuw aangekochte MQ-9 Reaper drones? 
 
De nieuw aangekochte MQ-9 Reaper drones zijn in het DMF onder artikel 4 luchtmaterieel 
opgenomen. 
 
14. Waarom ontvangt Defensie vanaf 2023 inkomsten bij Artikel 4 Luchtmaterieel? 
 
Het betreft hier de geraamde ontvangsten uit het motorenonderhoud voor buitenlandse 
luchtmachten aan de F135-motor van de F-35 bij het Logistiek Centrum Woensdrecht. 
 
15. Waarom is de juridische verplichting voor infrastructuur en vastgoed exclusief de 
jaarovereenkomst tussen het Rijksvastgoedbedrijf (RVB) en Defensie? 
 
De jaaropdracht aan het RVB wordt jaarlijks aan het begin van het jaar getekend en verplicht. 
Hierdoor worden de uitgaven en verplichtingen allebei in 2021 verantwoord, wat overeenkomt 
met het grootste deel van de uitgaven die het Rijksvastgoedbedrijf met de markt verplicht. Op 
1 januari 2021 zit dit nog niet in de verplichtingenstand van 22,2%, omdat de verplichting op 
dit moment formeel nog niet is aangegaan. Deze verplichting voor de opdracht vanuit Defensie 
aan het RVB wordt aangegaan begin 2021.  
 
16. Wordt bij de block upgrade van de NH90, naast nieuwe sensoren, 
communicatiemiddelen en bewapening, ook rekening gehouden met eventuele vroege 
slijtage, roest of corrosie? 
 
De introductie van de NH90 helikopter in Nederland is nog niet afgerond. Een onderdeel van 
deze introductie is namelijk het retrofitprogramma om alle airframes op een minimumstandaard 
te brengen. Dit programma is in 2013 gestart en omvat maatregelen om de helikopter onder 
meer corrosiebestendiger te maken, waardoor de NH90 voldoet aan de eisen uit het contract. 
Dit programma omvat preventieve en correctieve maatregelen, waaronder maatregelen ter 
bestrijding van corrosie aan de NH90. U bent hierover via het DPO over geïnformeerd. De 
kosten hiervan die terug te leiden zijn op ontwerpfouten worden onder voorwaarden door de 
industrie (NHI) gedragen. 
 
Daarnaast bestaat er de block upgrade. Net als bij andere wapensystemen wordt voor de NH90 
een instandhoudingsprogramma voorzien. In de behoeftestellingsfase voor dit programma 
wordt beschouwd welke aanpassingen aan de helikopter nodig zijn om de operationele 
relevantie en de vliegwaardigheid te waarborgen voor de verdere levensduur van het toestel.  
 
 
 Pagina 2 van 5 
 

