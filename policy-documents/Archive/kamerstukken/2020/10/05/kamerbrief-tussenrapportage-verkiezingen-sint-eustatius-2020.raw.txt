Ministerie van 
Aan de Voorzitter van de Tweede Kamer der Staten-Generaal
Binnenlandse Zaken en 
Postbus 20018
Koninkrijksrelaties 
Directoraat-Generaal 
2500 EA Den Haag
Koninkrijksrelaties
www.rijksoverheid.nl
www.facebook.com/minbzk
www.twitter.com/minbzk
www.linkedin.com/company/
ministerie-van-bzk
Kenmerk
2020-0000558110
Uw kenmerk
Datum 5 oktober 2020
Betreft Kamerbrief tussentijdse rapportage in verband met 
verkiezingen Sint Eustatius
 
Inleiding 
 
Wegens grove taakverwaarlozing door het eilandsbestuur van Sint Eustatius is in 
februari 2018, op grond van de Tijdelijke wet taakverwaarlozing Sint Eustatius, 
bestuurlijk ingegrepen. Sindsdien wordt hard gewerkt om de grove 
taakverwaarlozing op alle terreinen te beëindigen en om de voorwaarden van 
goed bestuur duurzaam te vervullen, zodat een nieuw lokaal eilandsbestuur zijn 
taken zelfstandig en naar behoren kan uitoefenen. Sinds maart van dit jaar zijn 
de uitdagende omstandigheden van de Covid-19 crisis daar nog bij gekomen. Met 
de Wet herstel voorzieningen Sint Eustatius, in werking sinds 16 juli jl., wordt de 
bestuurlijke ingreep verlengd en in fases afgebouwd.  
 
1
In de tweede voortgangsrapportage Sint Eustatius zijn twaalf criteria 
geformuleerd die belangrijke voorwaarden zijn voor goed bestuur en op basis 
waarvan de voortgang al eerder is getoetst. In de bijlage bij de derde 
2
voortgangsrapportage zijn die criteria verder uitgewerkt. Deze criteria zijn als 
voorwaarden verbonden aan de fases in de Wet herstel voorzieningen Sint 
Eustatius. Op het moment dat het eilandsbestuur weer voltallig is, is aan al deze 
voorwaarden voldaan en wordt verondersteld dat een lokaal bestuur zelfstandig 
kan functioneren.  
 
Door het vele werk dat inmiddels is verricht door de regeringscommissaris en zijn 
plaatsvervanger, zijn team en het openbaar lichaam, en de verbeteringen die 
daardoor binnen het openbaar lichaam zijn bewerkstelligd, is aan de voorwaarden 
voor het houden van de eilandsraadsverkiezingen voldaan en kan de eerste fase 
van de Wet herstel voorzieningen Sint Eustatius op 21 oktober aanstaande 
ingaan. Dit is een mooie stap voorwaarts en in het belang van de inwoners van 
Sint Eustatius, die met het kiezen van een eilandsraad een belangrijke stap zetten 
richting het herstel van de democratie. 
 
 
1
 Kamerstukken II 2018/19, 35 000-IV, nr. 29. 
2
 Kamerstukken II 2018/19, 35 000-IV, nr. 57. 
Pagina 1 van 1

DGKR
Ministerie van Binnenlandse 
Zaken en Koninkrijksrelaties
Datum
dan verder in op de dan actuele Covid-19 situatie op het eiland en de bijkomende 
25 september 2020
effecten ervan.  
Kenmerk
2020-0000558110
 
 
Voorbereidingen op verkiezingen 
 
Op 21 oktober vindt de eilandsraadsverkiezing op Sint Eustatius plaats. De 
kandidaatstellingsprocedure is inmiddels afgerond. Er zijn drie lijsten ingediend, 
met in totaal 26 kandidaten. Hoewel covid-19 de nodige logistieke uitdagingen 
oplevert, doen zich op dit moment geen knelpunten voor bij het voorbereiden en 
organiseren van de verkiezing. 
 
Bij alle verkiezingen die in Europees en Caribisch Nederland plaatsvinden is de 
inzet er op gericht om de verkiezingen te kunnen organiseren op een wijze 
waarop het stemmen in het stemlokaal op een veilige manier kan plaatsvinden, 
het voor stembureauleden veilig is om daar hun werk te doen en kiezers de gang 
naar het stemlokaal kunnen maken. Of dat mogelijk is hangt af van enerzijds de 
omstandigheden rond het coronavirus en de maatregelen die nodig zijn om de 
verspreiding van het virus te bedwingen en anderzijds de waarborgen die in 
Nederland gelden voor de verkiezingen, zoals toegankelijkheid van de stemming 
voor de kiezers, controleerbaarheid en transparantie van de uitslagvaststelling. 
Alles is er op gericht om aan die waarborgen te voldoen. 
 
Met de regeringscommissaris vindt regelmatig overleg plaats over hoe de 
verkiezingen op de dag van stemming georganiseerd kunnen worden in het licht 
van covid-19, de maatregelen die gelden op Sint Eustatius op grond van de 
noodverordening en de waarborgen van het verkiezingsproces. 
Op de verkiezingsdag wordt er daarbij op verschillende manieren rekening 
gehouden met de covid-19 maatregelen, conform het kader dat de minister van 
BZK op 1 september jl. aan de gemeenten en openbaar lichamen heeft verstrekt. 
Dat betreft onder meer het uitzetten van looproutes, het voorzien in 
desinfectiegel in de stemlokalen en het plaatsen van kuchschermen tussen de 
stembureauleden en de kiezers. Hiertoe zijn ook extra middelen aan het BES-
fonds toegevoegd. Het openbaar lichaam stelt een extra stemlocatie in, zodat 
kiezers zich meer kunnen spreiden over de twee stemlocaties. Kiezers wordt 
gevraagd voorafgaand aan de gang naar het stemlokaal zelf de vragen te 
beantwoorden van de algemeen in Nederland geldende gezondheidscheck. Kiezers 
die op een van de vragen ‘ja’ antwoorden kunnen een volmacht afgeven. Door 
middel van voorlichting worden de kiezers voorafgaand aan de verkiezingsdag 
geïnformeerd over deze maatregelen. 
 
Maatregelen om de verspreiding van het coronavirus te bestrijden richten zich er 
op om samenkomsten van personen zo beperkt mogelijk te laten zijn, om thuis te 
blijven waar mogelijk en om drukte te voorkomen. Het is, hoewel dat thans nog 
niet het geval is, niet uit te sluiten dat de maatregelen met betrekking tot het 
coronavirus zodanig zijn dat niet meer op een goede manier invulling is te geven 
aan de waarborgen van het verkiezingsproces. In die situatie, en dat hebben een 
Pagina 11 van 11

DGKR
Ministerie van Binnenlandse 
Zaken en Koninkrijksrelaties
Datum
 25 september 2020
1.2. Reorganisatie ambtelijk apparaat gereed 
Kenmerk
2020-0000558110
De reorganisatie van het ambtelijk apparaat is in juli 2018 gestart met het 
opstellen van het personeels- en organisatieplan. Dit is besproken met de 
vakbond en vastgelegd in een organisatiebesluit. Op 1 september 2019 is de 
nieuwe organisatie geëffectueerd. Vervolgens zijn de medewerkers geplaatst of 
herplaatst, waarbij het overgrote deel van de medewerkers de eigen functie 
volgde. Van de medewerkers van het openbaar lichaam die niet direct geplaatst 
konden worden is een groot deel op openstaande functies terecht gekomen. Voor 
een klein aantal is een maatwerkplek gecreëerd en met een enkeling is een 
uitstroomregeling getroffen. De nevenfuncties zijn gecontroleerd en geregistreerd.   
De afgelopen maanden is door het openbaar lichaam hard gewerkt om vacatures 
in te vullen, waaronder een aantal sleutelposities, zoals de directeur 
bedrijfsvoering en klantcontact, het hoofd bestuursondersteuning en een 
plaatsvervangend eilandsecretaris. Op 1 juli 2020 was van de 162,5 fte binnen 
het openbaar lichaam 149 fte bezet. Met het recentelijk vullen van een aantal 
sleutelposities krijgt het openbaar lichaam meer capaciteit voor het verder 
duurzaam inrichten van de eigen organisatie en kan het zich meer richten op de 
uitvoeringskracht van de omvangrijke projecten die moeten worden gerealiseerd. 
De eerder aangestelde verandermanager werkt aan een 
cultuurveranderingstraject waarmee het ambtelijk apparaat verder wordt 
verbeterd. Zoals eerder aan uw Kamer aangegeven, vergt de afronding van dit 
traject meer tijd dan tot de aanstaande verkiezingen. 
 
 
1.3. Procedures en werkinstructies ambtelijke organisatie en griffie gereed 
In 2019 is een groot deel van de procedures en werkinstructies geactualiseerd, 
waaronder die van de griffie. Sindsdien is echter veel veranderd binnen het 
openbaar lichaam. In juni 2020 zijn de procedures en werkinstructies 
geanalyseerd om te bezien of ze actueel en compleet zijn. Hieruit is gebleken dat 
een aantal beschrijvingen nog bijgewerkt moet worden en dat een deel nog 
ontbreekt. Ook is niet alles op hetzelfde instructieniveau beschreven. 
 
Het openbaar lichaam heeft een selectie gemaakt van de meest kritieke 
procedures en werkinstructies en is deze aan het herzien. Deze procedures en 
werkinstructies zullen vóór 21 oktober a.s. zijn beschreven en beschikbaar zijn 
voor medewerkers. Dit betreft in ieder geval de procedures die kwetsbaar zijn, die 
samenhangen met het financiële proces, de procedures voor de verkiezingen en 
de procedures en instructies voor de griffie. De procedures en werkinstructies van 
het bestuurscollege (voorwaarde voorafgaand aan fase 2, zie 2.1) zijn door het 
openbaar lichaam ook als kritisch bestempeld en zijn reeds afgerond en 
ingevoerd. De beschrijvingen van een aantal minder kritische processen en 
werkinstructies vergt meer tijd. Dit zal zo snel mogelijk, en in ieder geval 
gedurende fase 1, worden afgerond.  
 
Pagina 11 van 11

DGKR
Ministerie van Binnenlandse 
Zaken en Koninkrijksrelaties
Datum
2. Voorwaarden voorafgaand aan fase 2 25 september 2020
Kenmerk
Bij de aanvang van fase 2 (artikel 13 Wet herstel voorzieningen Sint Eustatius) 
2020-0000558110
benoemt de eilandsraad de gedeputeerden. De gedeputeerden vormen samen 
met de regeringscommissaris het bestuurscollege.  
 
 
2.1. Procedures en werkinstructies bestuurscollege afgerond 
Alle procedures en werkinstructies voor het bestuurscollege zijn afgerond en 
vastgesteld door de regeringscommissaris. Het openbaar lichaam werkt al 
geruime tijd conform deze nieuwe procedures.  
 
 
2.2. Verordeningen vaststellen en in werking 
Het openbaar lichaam kent ruim honderd verordeningen en bijhorende besluiten, 
waarvan een groot deel niet actueel was. Inmiddels is meer dan 60% van alle 
verordeningen en eilandsbesluiten getoetst op rechtmatigheid en doelmatigheid 
en zijn deze waar nodig herzien en geactualiseerd. De financiële verordeningen 
worden momenteel ook herzien en indien nodig geactualiseerd. De (vernieuwde) 
inhoud van de verordeningen en eilandsbesluiten wordt besproken met afdelingen 
binnen het openbaar lichaam en stakeholders op Sint Eustatius, alvorens deze in 
werking treden. De nieuwe verordeningen en eilandsbesluiten worden tevens 
gepubliceerd op de website van het openbaar lichaam. Voor deze aanpak is 
gekozen om de implementatie, de daadwerkelijke naleving en de uitvoering van 
de lokale regelgeving te kunnen vergemakkelijken en realiseren. De verwachting 
is dat afronding van dit project vóór het einde van 2020 plaatsvindt.  
 
 
2.3. Administraties vergunning-/ontheffingsverlening, subsidieverlening, 
kadasterfunctie op orde 
In 2018 is geconstateerd dat administraties veelal niet op orde waren en 
(ernstige) tekortkomingen hadden. Het openbaar lichaam is sindsdien bezig met 
een flinke inhaalslag. Inmiddels is van de 17 administraties van het openbaar 
lichaam ongeveer de helft geactualiseerd. Aan het Kadaster en de Belastingdienst 
wordt nog gewerkt. Zo wordt samen met Kadaster Nederland en Kadaster Bonaire 
een plan van aanpak uitgevoerd, waarin afspraken zijn opgenomen om 
achterstanden weg te werken. De Kadasterwet BES is inmiddels aangenomen 
door het parlement en treedt op 1 januari 2021 in werking. Deze wet regelt dat 
de kadasterfunctie in Caribisch Nederland wordt uitgeoefend door het Kadaster 
Nederland. Met de Belastingdienst CN is afgesproken dat zij, na de modernisering 
van alle financiële verordeningen, de inning en invordering van de lokale 
belastingen zullen overnemen. 
 
 
 
Pagina 11 van 11

DGKR
Ministerie van Binnenlandse 
Zaken en Koninkrijksrelaties
Datum
die politieke partijen voor de eigen leden organiseren. Dit kan zich richten op 
25 september 2020
kennis en/of competenties. Trainingen kunnen zowel in groepsverband als 
Kenmerk
2020-0000558110
individueel plaatsvinden, bijvoorbeeld door middel van coaching. Dit wordt nog 
nader uitgewerkt. Het volgen van de aangeboden trainingen is niet verplicht. 
 
 
3.3. Personeelsbeleid op orde en rechtspositionele regelgeving opnieuw 
vastgesteld. 
Het personeelsbeleid is op orde. Dat betekent dat relevante besluiten (zoals 
bezoldiging, werktijden en verlof, gezondheid en arbeidsomstandigheden) op 
basis van een wettelijke grondslag (zoals gratificatie-besluit, alcohol en drugs 
besluit, bezoldigingsbesluit) aanwezig zijn. Vóór eind 2020 wordt een review 
gedaan of actualisatie noodzakelijk is.  
 
De richtlijnen voor rechtspositionele regelgeving worden opgevolgd. Er wordt 
gewerkt aan het opzetten van een Bezwarencommissie en een 
Integriteitscommissie. Beide commissies zijn onafhankelijk. Het openbaar lichaam 
streeft ernaar dit in het eerste kwartaal van 2021 gereed te hebben. 
 
 
4. Voorwaarden voorafgaand aan fase 2.2 
 
Bij aanvang van fase 2.2 (artikel 15 Wet herstel voorzieningen Sint Eustatius) 
worden de taken en bevoegdheden van de eilandsraad en het bestuurscollege op 
grond van de FinBES hersteld. De regeringscommissaris doet de reguliere 
goedkeuring van alle besluiten op grond van de FinBES, in plaats van de 
Rijksvertegenwoordiger. Dit geldt voor alle besluiten van het bestuurscollege, ook 
die van financiële aard, en die van de eilandsraad wanneer een vastgestelde 
verordening van financiële aard is. 
 
 
4.1. Digitaliseren en centraliseren financiële processen 
Het digitaliseren van de financiële administratie is per 1 april jl. afgerond, de 
centralisering vergt meer tijd. Volgens een vaste procedure vindt nauwkeurige 
afstemming en overig wijzigingsbeheer plaats. Het IT Beheer wordt nog ingericht. 
Een Audit door de ADR over de inrichting en beheer van de toegang tot het 
financiële systeem is in voorbereiding.  
 
 
4.2. Planning- en controlcyclus conform de FinBES 
Het openbaar lichaam werkt hard aan de inrichting van de planning- en 
controlcyclus om deze conform de FinBES te laten verlopen. Het doel is dat de 
documenten (jaarrekening, (ontwerp)begroting, begrotingswijzigingen en 
uitvoeringsrapportages) tijdig worden verspreid. Met het tijdig opleveren van de 
Pagina 11 van 11

DGKR
Ministerie van Binnenlandse 
Zaken en Koninkrijksrelaties
Datum
bevoegdheden van de Rijksvertegenwoordiger in fase 3 overbodig blijken, volgt 
25 september 2020
fase 4 (artikel 21 Wet herstel voorzieningen Sint Eustatius) waarin de aanvullende 
Kenmerk
2020-0000558110
bevoegdheden van de Rijksvertegenwoordiger worden beëindigd. De bestuurlijke 
situatie is dan volledig genormaliseerd, langs de lijnen van de WolBES en FinBES. 
 
 
Conclusie 
 
Met de eilandsraadsverkiezingen op 21 oktober breekt er een nieuwe fase aan in 
de bestuurlijke ingreep op Sint Eustatius en wordt er een belangrijk begin 
gemaakt met het herstel van de democratie op het eiland. Na genoemde datum 
hebben de regeringscommissaris en de eilandsraad de gezamenlijke taak om de 
toekomst van Sint Eustatius in het belang van het eiland en de eilandbewoners 
verder vorm te geven en om verdere voortgang te realiseren.   
 
Er is nog veel werk te verrichten om goed bestuur duurzaam in te richten en ook 
in deze uitdagende tijden werken de regeringscommissaris en zijn 
plaatsvervanger, het lokale team, het openbaar lichaam en de betrokken Haagse 
departementen hier hard aan. Na de eilandsraadsverkiezingen hoop ik op actieve 
participatie van de eilandsraad bij het dagelijkse bestuur van het eiland. De 
regeringscommissaris spant zich daarnaast in om, overeenkomstig de motie van 
4
lid Özütok , samen met de eilandsraad te zorgen voor een route-tijdtabel die 
verder richting geeft aan volledige terugkeer naar reguliere bestuurlijke 
verhoudingen.  
 
  
De staatssecretaris van Binnenlandse Zaken en Koninkrijksrelaties, 
 
 
 
 
 
 
 
drs. R.W. Knops
 
4
 Kamerstukken II 2019/20, 35422, nr. 8 
Pagina 11 van 11

