35570-V Vaststelling van de begrotingsstaat van Buitenlandse Zaken (V) voor 
het jaar 2021 
 
nr.   Lijst van vragen en antwoorden 
   
Vastgesteld (wordt door griffie ingevuld als antwoorden er zijn) 
De vaste commissie voor Buitenlandse Zaken heeft een aantal vragen voorgelegd aan 
de minister van Buitenlandse Zaken over de Vaststelling van de begrotingsstaat van 
Buitenlandse Zaken (V) voor het jaar 2021 (35570, nr. V). 
De daarop door de minister gegeven antwoorden zijn hierbij afgedrukt. 
 
Voorzitter van de commissie,  
  Pia Dijkstra 
   
  Adjunct-griffier van de commissie, 
  Reinders 
 
Nr Vraag Blz. t/m 
(van) 
1 Kunt u aangeven of in de begroting voor 2021 meer wordt geïnvesteerd in het bevorderen van    
persvrijheid ten opzichte van het jaar ervoor? Als dat het geval is, waar blijkt dat dan uit en 
hoeveel wordt hierop ingezet? 
 
Antwoord: 
Eind 2020 eindigt de financiering van twee grote programma’s op persvrijheid conform de 
beschikking. Het gaat hierbij om het Strategisch Partnerschap Samenspraak en 
Tegenspraak met Free Press Unlimited (ongeveer 32 miljoen over vijf jaar, gefinancierd 
vanuit BHOS-begroting) en het programma van RNW Media (ongeveer 34 miljoen over 
vijf jaar, gefinancierd uit het Mensenrechtenfonds). Helaas is er onder het Power of Voices 
subsidie-instrument (opvolger Samenspraak en Tegenspraak) geen aanvraag gericht op 
persvrijheid van voldoende kwaliteit gebleken om in aanmerking te komen voor 
financiering. Er wordt bekeken hoe middelen uit het MRF kunnen worden ingezet om de 
effecten hiervan op de bijdrage aan persvrijheid in 2021 te compenseren. 
 
2 Wat is de stand van zaken van de discussie in de Europese Unie (EU) over besluitvorming in het    
buitenlandbeleid van de EU met gekwalificeerde meerderheid in plaats van met consensus? Is de 
verwachting dat de consensusbesluitvorming op korte termijn, in ieder geval op een aantal 
onderdelen wordt losgelaten? Hoe staat Nederland in deze discussie?  
 
Antwoord: 
Het kabinet heeft meermaals aangegeven voorstander te zijn van discussie over de 
invoering van gekwalificeerde meerderheidsbesluitvorming op deelterreinen van het 
Gemeenschappelijk Buitenland- en Veiligheidsbeleid (sancties en 
mensenrechtenverklaringen). Dat geeft de EU de mogelijkheid sneller en krachtiger te 
reageren op crises in de wereld. Dat hebben we nodig om als geloofwaardige internationale 
speler te kunnen opereren. Recentelijk heeft de Minister-President die boodschap nog 
overgebracht tijdens de Europese Raad van 1-2 oktober. De posities van tegenstanders zijn 
echter ook bekend. Voor invoering van gekwalificeerde meerderheidsbesluitvorming is een 
besluit op basis van unanimiteit nodig en dat is op dit moment niet haalbaar. Het is van 
belang hierin stap voor stap te blijven opereren om zo het draagvlak onder lidstaten te 
vergroten. Daar blijft het kabinet aan werken. 
 
3 Kunt u reageren op het verwijt van kritische analisten dat niet alleen Rusland, maar ook de VS    
(mogelijk) in overtreding was met het inmiddels opgezegde INF-verdrag? 
Totaallijst feitelijke vragen Vaststelling van de begrotingsstaat van Buitenlandse Zaken (V) voor het 
jaar 2021 (35570-V)  1/57 

7 Welke activiteiten heeft de speciaal gezant voor religie en levensovertuiging het afgelopen jaar    
ondernomen?  
 
Antwoord: 
De speciaal gezant religie en levensovertuiging (SGRL) heeft sinds zijn aantreden ingezet 
op het bevorderen van de beleidsprioriteit vrijheid van religie en levensovertuiging. Dit 
heeft hij onder meer gedaan door middel van deelname aan diverse conferenties en 
seminars, waaronder in Brussel, Kiev, Sint-Petersburg, Vaticaanstad en Boedapest en 
actieve deelname in de International Contact Group on Freedom of Religion and Belief 
(ICG-FoRB) en de International Religious Freedom and Belief Alliance (IRFBA). Hij 
voerde ook diverse gesprekken met ambtsgenoten binnen en buiten de EU, met experts, 
maatschappelijke organisaties, belangengroepen, lokale wereldlijke en kerkelijke 
autoriteiten. Voor 2020 stond een aantal landenbezoeken gepland (o.a. India, Nigeria, 
China, Afghanistan, Algerije en Qatar), die door de COVID-crisis en de daaraan 
gerelateerde reisbeperkingen zijn uitgesteld.  
De gezant heeft het afgelopen jaar actief gelobbyd voor voortzetting van het mandaat van 
een Speciaal Gezant van de EU voor vrijheid van godsdienst en levensovertuiging buiten 
de EU. Op 8 juli besliste de Europese Commissie tot voortzetting van dat mandaat. Ook 
droeg de gezant bij aan de versterking van kennis en begrip voor religie binnen het 
Ministerie van Buitenlandse Zaken door deelname aan het Transatlantic Policy Network on 
Religion and Diplomacy (TPNRD) en het opzetten van een eerste BZ online leergang over 
Religie en Diplomatie in samenwerking met de Vrije Universiteit Amsterdam.  
 
8 Kunt u reflecteren op de rol van Turkije binnen het NAVO-bondgenootschap?     
 
Antwoord: 
Turkije is een belangrijke bondgenoot, zowel gezien zijn geografische ligging, als gezien de 
omvang van zijn leger en de deelname aan missies. Turkije speelt daarmee ook een 
belangrijke rol in het bondgenootschap. Maar de NAVO is niet alleen een militair 
bondgenootschap, maar ook een waardengemeenschap.  Dat betekent dat we elkaar 
kunnen aanspreken. En dat doen we ook. Niet alleen Turkije, maar ook andere 
bondgenoten als daartoe reden is. 
 
9 Kunt u garanderen dat er geen door Nederland geleverde spullen door Syrische    
rebellengroeperingen worden ingezet in Libië en in de oorlog om Nagorno-Karabach?  
 
Antwoord: 
Het is niet geheel uit te sluiten dat civiele goederen die in het verleden in het kader van het 
NLA programma zijn geleverd, worden ingezet in Libië of Nagorno-Karabach. Gezien de 
gemiddelde levensduur van de goederen en het feit dat het programma in 2018 werd 
beëindigd, is de kans daarop echter klein.  
 
10 Kunt u exact aangeven hoeveel pre-accessiesteun er de komende jaren vanuit de EU-begroting    
naar Turkije gaat?  
 
Antwoord: 
In het kader van de toezegging van Minister Zijlstra tijdens het AO RAZ art 50 van 24 
januari 2018 (Kamerstuk 23 987, nr. 215) heb ik uw Kamer reeds geïnformeerd over de 
bedragen van pretoetredingssteun aan Turkije voor 2020 (verslag Raad Algemene Zaken 
d.d. 13 oktober 2020, kenmerk 2020D41174). Deze zijn als volgt: voor 2020 voorziet de 
Commissie momenteel EUR 168,2 miljoen (t.o.v. EUR 248,7 miljoen in 2019) 
pretoetredingssteun aan Turkije. Deze steun bestaat uit het jaarprogramma (EUR 122 
miljoen), het Civil Society Facility (EUR 28 miljoen) en een bijdrage vanuit het IPA Rural 
Development (IPARD) voor ontwikkeling van binnenlandse gebieden (EUR 18,2 miljoen). 
Totaallijst feitelijke vragen Vaststelling van de begrotingsstaat van Buitenlandse Zaken (V) voor het 
jaar 2021 (35570-V)  3/57 

Op 9 december 2019 nam de Raad Buitenlandse Zaken Raadsconclusies aan waarmee hij 
de Europese Commissie en de Hoge Vertegenwoordiger opriep om het huidige Arctische 
beleid te actualiseren. De verwachting is dat deze actualisering in het najaar van 2021 zal 
verschijnen. 
 
14 Welke activiteiten heeft de ambassadeur Duurzame Ontwikkeling    
en Arctische Gebieden afgelopen jaren vervuld?  
 
Antwoord: 
De Arctisch ambassadeur heeft de afgelopen jaren deelgenomen aan verschillende 
internationale Arctische bijeenkomsten, zoals in 2019 aan de Arctic Frontiers-conferentie 
in Tromsø, Noorwegen. Tevens heeft zij aan diverse bijeenkomsten van de Arctische Raad 
deelgenomen, zoals in 2018 in Levi, Finland en in 2019 aan de Ministeriële Bijeenkomst 
van de Arctische Raad in Rovaniemi, Finland. Vanwege COVID-19 is in 2020 een groot 
aantal Arctische internationale bijeenkomsten komen te vervallen. De focus ligt dit jaar 
dan ook op het voeren van bilaterale gesprekken – mede in het teken van de voorbereiding 
van de nieuwe Nederlandse Polaire Strategie –met nationale en internationale partners, 
zoals de EU Speciaal Gezant voor het Arctisch gebied en de voorzitter van de Arctische 
Raad.   
 
In Nederland is de Arctisch ambassadeur in gesprek met de Nederlandse Arctische 
stakeholders via het Algemene Polaire Overleg en tijdens Arctische bijeenkomsten, zoals 
het jaarlijkse Poolsymposium van de Nederlandse Organisatie voor Wetenschappelijk 
Onderzoek.   
 
De Ambassadeur Duurzame Ontwikkeling vertegenwoordigt Nederland in binnen- en 
buitenland op bijeenkomsten en overleggen over de biofysische aspecten van 
duurzaamheid. Enkele voorbeelden betreffen optredens bij overleg in VN-verband over 
ophoging van Nationally Determined Contributions zoals bedoeld in het Parijs Akkoord, 
bij overleg over het vergroten van toegang tot schoon koken en marge van de 
jaarvergadering van de Verenigde Naties, bij overleg over het versterken van EU-actie op 
het gebied van voedselzekerheid en bij overleg over het vergroten van toegang tot 
hernieuwbare energie en marge van de jaarvergadering van de Wereldbank. Sinds maart 
jl. betreft dit in alle gevallen virtuele bijeenkomsten.  
 
De Arctisch Ambassadeur en de Ambassadeur Duurzame Ontwikkeling zijn geen 
voltijdsfuncties; het betreft hier neventitels van de Directeur Inclusieve Groene Groei van 
het ministerie van Buitenlandse Zaken. 
 
15 Op welke wijze en via welke kanalen zet Nederland zich in voor democratisering?     
 
Antwoord: 
Nederland zet zich op verschillende manieren in om democratisering te bevorderen. Via 
thema’s als inclusief bestuur in fragiele staten, het versterken van de rol van het 
Maatschappelijk Middenveld, mediavrijheid, tegengaan corruptie, eerlijke belastingen en 
capaciteitsopbouw van lokaal bestuur en van politieke partijen. Inzet gebeurt zowel in 
multilateraal verband, zoals in de Mensenrechtenraad en de EU, als via 
projectfinanciering. Zo heeft Nederland afgelopen Mensenrechtenraad de ‘Good 
Governance’- resolutie actief gesteund en daarbij specifiek aandacht gevraagd voor de rol 
van het maatschappelijk middenveld en heeft Nederland zich actief ingezet voor nieuwe 
Raadsconclusies over EU steun voor democratie. Nederland steunt met behulp van 
projectfinanciering maatschappelijke organisaties die zich op verschillende niveaus, lokaal, 
nationaal of internationaal, inzetten voor de bevordering van democratie. Voorbeelden zijn 
Nederlandse steun aan het NIMD (Netherlands Institute for Multiparty Democracy), 
VNG-international, International IDEA, Transparency International, Civicus en het 
International Centre for Not-for-Profit Law. Via de Nederlandse ambassades wordt ook 
Totaallijst feitelijke vragen Vaststelling van de begrotingsstaat van Buitenlandse Zaken (V) voor het 
jaar 2021 (35570-V)  5/57 

In 2015 heeft IOB tevens het toenmalige Matra-zuid (gericht op Noord-Afrika en het 
Midden-Oosten, sinds 2016 “Shiraka”) programma geëvalueerd. In het rapport getiteld 
‘The Only Constant is Change’ werd geconstateerd dat afzonderlijke projecten van de 
programmaonderdelen goed scoorden wat betreft effectiviteit. Daarnaast werd 
geconcludeerd dat ondersteuning van een democratische transitie een wetenschappelijke 
basis behoeft en een langetermijnbenadering noodzakelijk is. In 2016 is hiertoe een Theory 
of Change opgesteld (zie ook kamerstuk 32623 nr. 154 voor de beleidsreactie op de 
evaluatie).  
 
Naast beide alomvattende programma-evaluaties worden regelmatig kleinere evaluaties 
uitgevoerd van onderdelen van de Matra- en Shiraka-programma’s. Zo is het Matra Rule 
of Law Training programma, gericht op rechtsstaat gerelateerde capaciteitsopbouw, in 
2018 met behulp van een mid-term evaluatie doorgelicht, werd in 2019 het Shiraka MENA 
Beurzenprogramma geëvalueerd en vindt op dit moment een evaluatiestudie plaats naar 
de Matra en Shiraka politieke partijen programma’s. In 2022 zal een evaluatie van de 
Shiraka-programma’s gericht op overheidssamenwerking worden uitgevoerd.  
 
Een eerstvolgende evaluatie van de volledige Matra- en Shiraka programma’s is voorzien 
in 2024. 
 
19 Kan een uitgebreide toelichting gegeven worden op de stand van het apparaat? Hoe zit het met    
de ingroei en de uitstroom? Is er naar uw oordeel voldoende aanwas?  
 
Antwoord: 
De onderstaande grafiek toont de uitstroom en instroom van personeel in het huidige jaar 
(tot 12 oktober), in vergelijking met de afgelopen jaren. Dit jaar zijn er 285 nieuwe 
medewerkers ingestroomd en zijn er 217 medewerkers uitgestroomd. 
 
 
 
Grafiek: in- en uitstroom van personeel (rijksambtenaren) bij het Ministerie van Buitenlandse Zaken. 
 
De instroom en uitstroom lijken redelijk in balans op basis van het gegeven dat er 
momenteel ongeveer 3100 rijksambtenaren in dienst zijn van BZ en dat er ook ongeveer 
3100 formatieplaatsen zijn (vaste en tijdelijke functies tezamen). Dankzij 
uitstroomprognoses hebben we steeds meer zicht op de verwachte uitstroom (zowel in 
aantallen als in kwaliteiten) op langere termijn en dat helpt bij het maken en realiseren 
van meerjarige personeelsplanningen. Zo zorgen we ook op langere termijn voor goede 
afstemming van de omvang en de kwaliteit van het personeelsbestand op het werk dat 
gedaan moet worden. Duurzame inzetbaarheid van alle medewerkers is daarbij een 
belangrijk aandachtspunt. 
 
Er zijn ook fluctuaties in het werkaanbod, die niet op efficiënte wijze met ambtelijk 
personeel op te lossen zijn, bijvoorbeeld omdat het van kortdurende aard is of om zeer 
specialistische expertise gaat, die intern niet (in voldoende mate) aanwezig is. Dan is er een 
scala aan mogelijkheden zoals detacheringen, het inlenen van mensen uit rijksbrede pools, 
externe inhuur en interdepartementale uitwisseling, dat wordt ingezet om steeds over de 
juiste mensen te beschikken, die nodig zijn om het werk te kunnen doen. 
 
Dat alles neemt niet weg dat het vaker enige tijd duurt voordat een openstaande functie 
daadwerkelijk en op goede wijze ingevuld kan worden. Dat vormt een punt van zorg als 
het gaat om de interne personeelsplanning van BZ. Voor BZ als organisatie die mensen 
Totaallijst feitelijke vragen Vaststelling van de begrotingsstaat van Buitenlandse Zaken (V) voor het 
jaar 2021 (35570-V)  7/57 

Wat betreft MVV-afgifte is, na de beperking in wereldwijde MVV-dienstverlening vanaf 
medio maart, in nauw overleg met het ministerie van Justitie en Veiligheid direct ingezet 
om dit proces zo snel als mogelijk weer te kunnen hervatten. Tijdens de periode van 
afgeschaalde MVV-dienstverlening zijn in uitzonderingssituaties waar dat mogelijk was 
MVV’s en nooddocumenten af gegeven. Bij de MVV-dienstverlening is steeds gekeken hoe 
de aanvrager tegemoet kon worden gekomen, door bijvoorbeeld de MVV-ophaaltermijn te 
verlengen wanneer deze door COVID-19 maatregelen niet tijdig kon worden opgehaald, 
het verstrekken van een nieuwe MVV wanneer de aanvrager hier door COVID-19 
maatregelen niet tijdig mee kon reizen. Momenteel (peildatum 12 oktober 2020) heeft 90% 
van de Nederlandse ambassades en consulaten-generaal die MVV-dienstverlening aanbiedt 
deze dienstverlening weer opgestart. 
 
23 Heeft u naar alternatieve mogelijkheden gezocht om MVV’s of visa te verstrekken ondanks een    
gesloten ambassade?  
 
Antwoord: 
Ja, als een ambassade gesloten is/was, is gekeken of ambassades/Consulaat-Generaals in 
naburige landen wel in staat waren om MVV- of KVV-aanvragen in te nemen. Voor het 
wijzigen van bijvoorbeeld de afgiftelocatie voor MVV-verlening zijn afspraken gemaakt 
met de IND die verzoeken hiertoe behandelt en onder andere toetst op urgentie. 
 
24 Hoeveel gederfde inkomsten komen voort uit het niet verstrekken van visa als gevolg van de    
COVID-19 pandemie?  
 
Antwoord: 
Het is de verwachting dat de inkomsten voor visa op circa EUR 40 miljoen lager zullen 
uitkomen ten opzichte van het voor dit jaar begrote bedrag. 
 
25 Hoeveel geld is voor het ministerie van Buitenlandse Zaken en de rijksoverheid in 2020    
bespaard aan buitenlandse dienstreizen die vanwege Corona geen doorgang vonden. Hoeveel 
verwacht u dat voor het ministerie van Buitenlandse Zaken en de Rijksoverheid in 2021 te 
besparen op deze kostenpost?  
 
Antwoord: 
Het ministerie van Buitenlandse Zaken verwacht dat er in 2020 per saldo ongeveer EUR 9 
miljoen minder wordt uitgegeven aan buitenlandse dienstreizen ten opzichte van 2019 als 
gevolg van COVID-19. Overigens worden er ook lagere consulaire ontvangsten verwacht 
als gevolg van COVID-19. Dit zal in de tweede suppletoire begroting 2020 nader toegelicht 
worden. De lange termijn effecten op de buitenlandse dienstreizen zijn afhankelijk van de 
ontwikkeling van de pandemie. Het is nu nog te vroeg om te kunnen vaststellen welke 
(meerjarige) effecten er zijn op het gebied van buitenlandse dienstreizen in 2021 en verder. 
Dit zal in de eerste suppletoire begroting 2021 worden verwerkt. Tot slot kan ik alleen 
spreken over de situatie op het ministerie van Buitenlandse Zaken en derhalve geen 
uitspraken doen over de buitenlandse dienstreizen van de hele Rijksoverheid. 
 
26 Op welke manier wordt rekening gehouden met de kosten van de voorgenomen renovatie van    
het Vredespaleis?  
 
Antwoord: 
Het kabinet heeft met de Voorjaarsbesluitvorming van 2019 EUR 150 miljoen vrijgemaakt 
voor de renovatie van het Vredespaleis. 
 
Totaallijst feitelijke vragen Vaststelling van de begrotingsstaat van Buitenlandse Zaken (V) voor het 
jaar 2021 (35570-V)  9/57 

32 Heeft u reeds de nodige voorzieningen gerealiseerd of zijn er plannen gemaakt voor het    
realiseren van de benodigde laadinfrastructuur op de Rijksgebouwen en overige Rijkskantoren 
en locaties, zoals voorzien het Klimaatakkoord?  
 
Antwoord: 
In Rijkskantoor R8 is de benodigde  laadinfrastructuur gerealiseerd. Hiertoe zijn er 
meerdere laadpalen geïnstalleerd met een hoge laadcapaciteit waar de dienstauto’s 
(hybride en full EV) aan geladen worden.  
 
33 Is het departementale uitvoeringsplan voor de verduurzaming van het Rijkswagenpark, gericht    
op 50% CO2-reductie in 2025 voor wat betreft het departement Buitenlandse Zaken al 
vastgesteld? Zo nee, wanneer is de verwachting dat dit plaatsvindt?  
 
Antwoord: 
BZ werkt op dit moment aan een plan hoe deze doelstelling behaald kan worden. De 
verwachting is dat dit plan in Q2 2021 gereed zal zijn, als onderdeel van een breder plan 
hoe BZ invulling gaat geven aan de doelstellingen uit het klimaatakkoord. Voor wat betreft 
de voortgang op de verduurzaming van het rijkswagenpark zie antwoord 31. 
 
34 Is er naast rechtsextremisme niet ook aandacht nodig voor linksextremisme?     
 
Antwoord: 
Het kabinet heeft aandacht voor zowel rechts- als linksextremisme. In opeenvolgende 
dreigingsbeelden is beschreven dat de extreemlinkse beweging in Nederland, zeker in 
vergelijking met landen als Duitsland of Frankrijk, zeer beperkt is in omvang en activiteit. 
Acties beperken zich voornamelijk tot het woord in plaats van de daad. Soms vindt een 
bescheiden demonstratie plaats, bijvoorbeeld in reactie op anarchistische ontwikkelingen 
in Griekenland, of worden posters met opruiende teksten verspreid uit solidariteit met 
vluchtelingen. 
 
35 Welke invloed heeft COVID-19 op wereldwijde democratisering en mensenrechten?     
 
Antwoord: 
In veel landen hebben autoriteiten crisismaatregelen getroffen tegen COVID-19 die 
negatieve effecten hebben, zoals het (ernstig) beperken van burgerlijke vrijheden, 
schenden van mensenrechten en de mond snoeren van het maatschappelijk middenveld. 
Nederland blijft zich inzetten en uitspreken voor proportionele en tijdelijke maatregelen 
met inachtneming en respectering van mensenrechten. Nederland doet dit bilateraal, 
multilateraal zoals in EU-verband, en in samenwerking met lokale maatschappelijke 
organisaties. 
 
36 Kunt u inmiddels wel een overzicht geven van de nettobetalingspositie van de lidstaten van de    
Europese Unie voor 2019? Indien dat niet mogelijk is, kunt u wel een indicatie geven?  
 
Antwoord: 
De Europese Commissie heeft inmiddels het jaarlijkse rapport gepresenteerd waarin zij 
een overzicht geeft over de nettobetalingspositie van alle lidstaten. Onderstaand de cijfers 
voor de 10 grootste nettobetalers (als percentage van het bruto nationaal inkomen) voor 
2019. 
 
Lidstaat Netto positie als % BNI 
Duitsland -0,41% 
Totaallijst feitelijke vragen Vaststelling van de begrotingsstaat van Buitenlandse Zaken (V) voor het 
jaar 2021 (35570-V)  11/57 

nodig. Daarbij steunt het kabinet de inzet van de EU om te onderzoeken hoe bestaande 
steun aan Wit-Rusland zoveel mogelijk kan worden omgebogen zodat het ten goede komt 
aan het maatschappelijk middenveld en hervormingsgezinde krachten. Het kabinet heeft 
zich de afgelopen jaren ingezet voor verbetering van mensenrechten in Belarus en zal dat 
blijven doen. Vanwege de omstandigheden in Belarus heeft het kabinet besloten het 
mensenrechtenfonds eenmalig op te hogen met respectievelijk EUR 470.000 en het Matra-
programma met EUR 110.000. 
 
40 Op welke wijze worden de veiligheidsaspecten van klimaatverandering geadresseerd in    
buitenland beleid?  
 
Antwoord: 
Nederland zet zich in voor conflictpreventie middels het bestrijden van grondoorzaken van 
conflict. De impact van klimaatverandering op veiligheid wordt o.a. geadresseerd via 
ondersteuning van klimaatadaptatie en verbeterd waterbeheer. Ook wordt bijgedragen 
aan kennisvorming over veiligheidsuitdagingen die samenhangen met klimaatverandering 
en de toegang tot natuurlijke hulpbronnen. Daarnaast wordt via multilaterale fora 
bewustwording gecreëerd voor het belang van het verminderen van klimaat-gerelateerde 
veiligheidsrisico’s. In het bijzonder het (mede) door Nederland gefinancierde Water Peace 
and Security Partnership en het Planetary Security Initiative richten zich hierop. 
 
41 Kunt u nader omschrijven wat de effecten zijn van het Instrument in Support of Trade    
Exchanges (INSTEX) en hoeveel transacties er inmiddels mee zijn gedaan?  
 
Antwoord: 
Het Nederlands aandeelhouderschap van INSTEX maakt deel uit van de inzet om 
legitieme handel tussen Europa en Iran te faciliteren in het licht van het behoud van het 
Joint Comprehensive Plan of Action (JCPOA). Tot dusver heeft INSTEX één transactie 
(van medische goederen) uitgevoerd in maart 2020. Nu INSTEX en het Iraanse 
spiegelmechanisme STFI hebben laten zien dat het systeem functioneert, werken INSTEX 
en STFI samen aan nieuwe transacties en financiering ten behoeve van opschaling. Naast 
de tot dusver bescheiden bijdrage aan handelsstromen geeft het Nederlands 
aandeelhouderschap tevens het signaal af dat Nederland en zijn Europese partners waarde 
hechten aan het behoud van het JCPOA én het beperken van de negatieve gevolgen van de 
extraterritoriale werking van VS-sancties op het Europees bedrijfsleven. 
 
42 Op welke wijze versterken Nederland en de Europese Unie haar banden met Aziatische    
democratieën?  
 
Antwoord: 
Nederland en de EU zijn gebaat bij nauwere samenwerking - zowel bilateraal als in EU-
kader - met gelijkgezinde democratieën en open markteconomieën in Azië, die net als 
Nederland en de EU hechten aan effectief multilateralisme en belang hebben bij een goed 
functionerende internationale rechtsorde. Ook in het licht van de snel verschuivende 
geopolitieke en economische verhoudingen en het toenemende belang van de Indo-Pacific 
regio – de voornaamste groeiregio van de wereld -  is het in het belang van Nederland 
actiever met deze regio te engageren. Om de Nederlandse en Europese economische en 
politieke belangen adequaat te behartigen, heeft Nederland samen met Duitsland en 
Frankrijk het initiatief genomen om te komen tot een actievere EU-inzet in de regio. 
Onderdeel daarvan is intensievere samenwerking met gelijkgezinde landen in de regio 
gericht op bevordering van gedeelde belangen op het gebied van de internationale 
rechtsorde, democratie en mensenrechten. Daarnaast wil Nederland bilateraal en in EU-
kader de samenwerking versterken op het gebied van duurzame handel, veiligheid en 
stabiliteit, vrije doorvaart en maritieme veiligheid, klimaatverandering, 
wereldgezondheidszorg, en armoedebestrijding. De samenwerking zal van land tot land 
Totaallijst feitelijke vragen Vaststelling van de begrotingsstaat van Buitenlandse Zaken (V) voor het 
jaar 2021 (35570-V)  13/57 

met een focus op persvrijheid, veiligheid van journalisten en toegang tot informatie. Het is 
op dit moment nog te vroeg om te zeggen wat de bestedingen precies zullen zijn. 
 
46 Hoeveel geld wordt besteed aan de bestrijding van desinformatie, in Nederland en vanuit    
Nederland in de Europese Unie?  
 
Antwoord: 
De Nederlandse inzet tegen desinformatie kent drie actielijnen: preventie, de 
informatiepositie verstevigen en, zo nodig, reactie. In het kader van preventie worden 
programma’s vanuit Buitenlandse zaken ondersteund op het gebied van ondersteuning 
mediapluriformiteit en persvrijheid. Voor de financiële inzet op deze onderwerpen zie het 
antwoord op vraag 43, 44 en 45. Daarnaast draagt Nederland via de EU-begroting bij aan 
de EU aanpak van desinformatie binnen en buiten de Europese grenzen, zoals ook 
uiteengezet in het 2018 EU actieplan tegen desinformatie (verwijzing). In 2019 is het EU-
budget voor strategische communicatie, waaronder ook de aanpak van desinformatie valt, 
verhoogt naar EUR 5 miljoen. Ook investeert de Europese Commissie via het Horizon 
2020 programma in kwaliteitsjournalistiek en onafhankelijke ‘factcheckers’. Wat betreft 
de bestrijding van desinformatie in Nederland; hiervoor verwijzen we graag naar de 
begrotingen van BZK en OCW. 
 
47 Biedt Nederland hulp bij internationale milieurampen en zo ja hoe?     
 
Antwoord: 
Daar waar milieurampen een humanitaire crisis veroorzaken wordt per geval bekeken of 
een bijdrage uit de acute crises reserve mogelijk is. Vaker zal bij internationale 
milieurampen sprake zijn van hulpverzoeken in de vorm van inzet van expertise of in kind 
bijdragen. Het Ministerie Infrastructuur en Milieu beschikt over een Environmental 
Assessment Unit (EAU) die op verzoek van door milieurampen getroffen landen ingezet 
kan worden. EAU is een mobiel laboratorium dat tijdens rampen ter plaatse metingen kan 
verrichten om schadelijke effecten voor het milieu en de volksgezondheid in kaart te 
brengen. BZ speelt in zo’n geval een coördinerende rol. 
 
48 Aan welke Palestijnse organisaties gaat Nederland in 2021 een bijdrage leveren en om welke 0   
bedragen gaat het? Kunt u een volledig uitgesplitste lijst presenteren?  
 
Antwoord: 
Het decentrale programma van de Nederlandse Vertegenwoordiging in Ramallah is 
gericht op de prioriteitsgebieden Rechtstaat/justitie/veiligheid (2021 budget EUR 
6.300.000), toegang tot land, water en energie (2021 budget water en sanitatie EUR 
12.500.000  2021 budget voedselzekerheid EUR 600.000) en private sector ontwikkeling 
(2021 budget EUR 2 miljoen). Daarnaast steunt de Vertegenwoordiging organisaties die 
zich inzetten voor verzoening tussen Palestijnen en Israëliërs (EUR 1 miljoen per jaar), en 
steunt Nederland verschillende mensenrechtenorganisaties (2021 budget EUR 2 miljoen 
vanuit het mensenrechtenfonds).  
Nederland steunt de volgende Palestijnse organisaties rechtstreeks: Water Sector 
Regulatory Council, Independent Commission for Human Rights, Musawa, Palestinian 
Center for Policy and Survey Research.  
Een groot deel van het programma wordt uitgevoerd door de VN (UNDP, UNICEF, UN 
Women), FAO en de Wereld Bank. Zij werken op hun beurt samen met een breed scala 
aan Israëlische en Palestijnse organisaties. Voor een overzicht van de Nederlandse ODA-
steun aan de Palestijnse gebieden verwijst het kabinet naar openaid.nl en verder naar de 
antwoorden op eerdere Kamervragen hierover d.d. 10 juni jl., met kenmerk 2020D23168. 
Indien nieuwe programma’s gestart worden in 2021 zullen die op deze site gepubliceerd 
worden, met uitzondering van projecten die als vertrouwelijk worden geïdentificeerd.  
Totaallijst feitelijke vragen Vaststelling van de begrotingsstaat van Buitenlandse Zaken (V) voor het 
jaar 2021 (35570-V)  15/57 

 
52 Welke financiële bijdrage levert Nederland in 2021 aan de World Health Organisation (WHO)? 0   
In hoeverre is deze bijdrage gewijzigd ten opzichte van voorgaande jaren?  
 
Antwoord: 
Nederlandse financiële bijdragen aan de WHO, in mln. EUR.  
 
 2019 2020* 2021* 
Begroting BHOS 24,5 34,6** 21,7 
Begroting VWS 4,1 4,1 3,9 
Totaal 28,6 38,7 25,6 
 
* Voorziene jaarlijkse totalen 
** De verhoogde bijdrage vanuit de BHOS-begroting in 2020 is toe te schrijven aan een 
eenmalige bijdrage aan het Strategic Preparedness and Response Plan en een eenmalige 
verhoging van de bijdrage aan het Contingency Fund for Emergencies; beide in het kader 
van COVID-19. 
 
53 Welke nieuwe coalities wil het kabinet bouwen?  6   
 
Antwoord: 
De gevolgen van COVID-19 voor internationale vrede en veiligheid, stabiliteit, mobiliteit 
en de internationale schuldenproblematiek kunnen we niet adresseren zonder multilaterale 
samenwerking, in de eerste plaats in EU- en NAVO-verband, maar ook met gelijkgezinde 
partners in de VN. Het Nederlandse postennetwerk kan kansen identificeren voor 
samenwerking met partners waarmee tot op heden niet of niet intensief in coalitieverband 
wordt samengewerkt maar waarmee belangen op bovengenoemde thema’s als gevolg van 
COVID-19 meer dan voorheen samenvallen. Recente voorbeelden daarvan zijn de 
Europese en internationale samenwerking in de zoektocht naar een vaccin en de 
toenemende onderlinge coördinatie van gezondheidsmaatregelen. 
 
54 Hoe gaat u waardeketens weerbaarder en flexibeler maken nu de coronacrisis de kwetsbaarheden 6   
heeft aangetoond van globalisering, multilateralisme en ongewenste afhankelijkheden in 
economische waardeketens? Hoe zullen de Sustainable Development Goals (SDG), specifiek 
SDG 5, een plek krijgen in deze inzet?  
 
Antwoord: 
Het kabinet beoogt enerzijds het open karakter van de Nederlandse economie te behouden 
en anderzijds ongewenste strategische afhankelijkheden tegen te gaan. Dit zijn met name 
afhankelijkheden binnen de vitale processen of specifieke sectoren in relatie tot het 
voorkomen van ongewenste situaties die de nationale veiligheid of openbare orde 
aantasten. Een van de manieren waarop het kabinet afhankelijkheden vermindert is door 
de inzet van handelsakkoorden voor diversificatie van leveranciers. Daarnaast wordt 
gewerkt aan het nader in kaart brengen van kwetsbaarheden van het Nederlandse 
bedrijfsleven voor verstoring van mondiale waardeketens, conform de motie van het lid 
Weverling (zie: Kamerstuk 35470-XVII, nr. 11). Ook vormt het weerbaarder maken van 
mondiale waardeketens een belangrijk onderdeel van de EU Trade Policy Review van de 
Europese Commissie. Nederland neemt actief aan de discussie hierover deel. Uw Kamer is 
per Kamerbrief geïnformeerd over de kabinetsinzet in de herziening (Kamerstuk 21501, 
nr. 02-2197). 
Daarnaast werken we aan markttransformaties om internationale waardeketens 
duurzamer te maken en zo een bijdrage te leveren aan de SDG’s. Hiertoe worden in 2021 
Totaallijst feitelijke vragen Vaststelling van de begrotingsstaat van Buitenlandse Zaken (V) voor het 
jaar 2021 (35570-V)  17/57 

voor de noodzaak mensenrechten te beschermen, met inbegrip van de vrijheid van 
meningsuiting, in reactie op gezondheidscrisis of andere noodsituaties. Vrouwelijke 
journalisten worden hierin specifiek genoemd. Ook vraagt Nederland in de 
Mensenrechtenraad aandacht voor de (veiligheids-)situatie van mensenrechtenverdedigers, 
bijvoorbeeld voor zogeheten reprisals tegen mensenrechtenverdedigers. Tijdens de derde 
Commissie van de Algemene vergadering van de Verenigde Naties heeft Nederland een 
nationaal statement uitgesproken over de situatie van mensenrechtenverdedigers, waarin 
ook aandacht voor hun veiligheid wordt gevraagd.  
Tijdens de World Press Freedom Conference waarvan Nederland op 9 en 10 december 
gastheer is, zal er aandacht gevraagd worden voor de veiligheid van vrouwelijke 
journalisten. Nederland financiert via de maatschappelijke organisatie Free Press 
Unlimited een project dat zich onder meer richt op het creëren van een veilige 
werkomgeving voor vrouwelijke media professionals. Nederland zal aandacht blijven 
vragen voor dit onderwerp via verschillende internationale fora als ook via projecten 
gefinancierd uit het Mensenrechtenfonds. Nederland blijft zich ook inzetten voor de 
veiligheid van mensenrechtenverdedigers door bij te dragen aan het Shelter City 
programma, waarmee mensenrechtenverdedigers voor een periode naar Nederland 
kunnen komen voor rust en capaciteitsopbouw en blijft publiekelijk aandacht vragen voor 
de situatie van mensenrechtenverdedigers door het uitreiken van de Mensenrechtentulp.  
 
57 Is de toegankelijkheid van het internet (dat voor (vrouwelijke) journalisten en 7   
mensenrechtenverdedigers cruciaal is om gehoord te worden) en de gender digital divide ook 
meegenomen in de uitvoer van het mensenrechtenbeleid in 2021, ook met oog op mediavrijheid 
en toegang tot informatie? Welke coördinatie vindt er plaats met de digitale agenda van het 
ministerie van Buitenlandse Handel en Ontwikkelingssamenwerking?  
 
Antwoord: 
BZ blijft zich in 2021 inzetten voor de toegang tot internet, ook met het oog op 
mediavrijheid en toegang tot informatie. Zo heeft de VN-Mensenrechtenraad in juli jl. 
onder leiding van Nederland een consensusresolutie aangenomen over vrijheid van 
meningsuiting en toegang tot informatie waarin expliciet aandacht wordt besteed aan de 
gender digital divide. Daarnaast zet Nederland in op capaciteitsversterking van die 
groepen voor wie internettoegang cruciaal is, specifiek gericht op journalisten, 
mensenrechtenverdedigers en maatschappelijke organisaties. Verschillende van deze 
programma’s adresseren expliciet de effecten van sekse en seksualiteit op internettoegang 
en veiligheid online. Zowel de politieke inzet op toegang tot internet als de 
capaciteitsversterking maken onderdeel uit van de doelen van de Digitale Agenda voor 
BHOS. Bovendien vindt samenwerking plaats tussen de 
capaciteitsversterkingsprogramma’s en programma’s gericht op de versterking van het 
maatschappelijk middenveld.  Zo is er in de beleidsdialoog met de strategische 
partnerschappen veel aandacht voor machtsverhoudingen en een (digitaal) veilige 
samenwerkwerkingsomgeving, zowel tussen de organisaties en hun (lokale) partners als 
binnen deze organisaties. 
 
58 Kunt u aangeven voor welke (medische) producten Nederland te afhankelijk is gebleken van 6   
landen of buitenlandse leveranciers?  
 
Antwoord: 
Internationale waardeketens inclusief voor medische producten zijn zeer complex. Op 
nationaal en EU niveau worden deze ketens nader in kaart gebracht, inclusief ongewenste 
afhankelijkheden en de wenselijke beleidsrespons. Daarbij worden de lessen van de 
COVID-19 pandemie en bijbehorende verstoringen meegenomen. Dat wordt ook in de 
conclusies van de Europese Raad van 1-2 oktober jl erkend. Focus ligt daarbij op sectoren 
die strategisch het meest van belang zijn voor de Nederlandse economie en veiligheid. Een 
goede, zo specifiek mogelijke onderliggende analyse is van belang om evt. maatregelen 
proportioneel en effectief te kunnen nemen. Kwetsbaarheden en afhankelijkheden in 
Totaallijst feitelijke vragen Vaststelling van de begrotingsstaat van Buitenlandse Zaken (V) voor het 
jaar 2021 (35570-V)  19/57 

meer dan twee jaar gevangen zitten en alsmede op het intrekken van de aanklachten tegen alle 
vrouwenrechtenverdedigers?  
 
Antwoord: 
De Europese Unie heeft, mede op aandringen van Nederland, op verschillende momenten 
aandacht gevraagd voor deze groep Saudische vrouwenrechtenverdedigers. Zo sprak de 
EU tijdens de mensenrechtenraadsessie van september dit jaar in haar statement onder 
item 2 zorgen uit over de aanhoudende detentie van de vrouwenrechtenactivisten. EU-
diplomaten hebben verschillende keren geprobeerd als waarnemer aanwezig te zijn bij de 
rechtszaken tegen deze vrouwen, en de EU blijft er bij de Saoedische autoriteiten op 
aandringen om diplomaten als waarnemers toe te laten. Ook werkt de EU aan het opzetten 
van een structurele EU-Saoedi-Arabië mensenrechtendialoog. Hoewel er in contact tussen 
de EU en Saoedi-Arabië regelmatig aandacht is voor de mensenrechtensituatie, is de G20 
hiervoor geen geëigend forum. De G20 is een forum dat zich voornamelijk richt op 
mondiale economische en financiële uitdagingen. Het feit dat de G20-top dit jaar virtueel 
zal plaatsvinden betekent bovendien dat er weinig ruimte is om in de marge van deze top 
bilaterale gesprekken te voeren. De mensenrechtensituatie in Saoedi-Arabië wordt echter 
zoals gezegd door de EU op verschillende andere momenten aangekaart, zoals ook 
beschreven in de beantwoording van eerder gestelde schriftelijke vragen (kamerstuk 2679, 
vergaderjaar 2019-2020). 
 
63 Kunt u toelichten op welke manier Nederland proactief het gemeenschappelijk buitenlands en 7   
veiligheidsbeleid (GBVB) zal vormgeven, in ogenschouw nemende de Internationaal Onderzoek 
en Beleidsevaluatie (IOB)  
 
Antwoord: 
De kabinetsreactie op de evaluatie van de IOB zal de Kamer zo snel mogelijk toekomen. 
 
64 Hoe wil Nederland in 2021 betrokkenheid van de Verenigde Staten van Amerika (VS) in 7   
wapenbeheersing en ontwapening stimuleren?  
 
Antwoord: 
Nederland draagt actief het belang van wapenbeheersing en ontwapening uit in alle 
relevante fora, zoals de VN, de NAVO en de CD, en spreekt daar alle NWS aan op hun 
verantwoordelijkheden. Nederland is actief lid van het Non-Proliferation and 
Disarmament Initiatief (NPDI) en leidt de outreach van het NPDI richting de P5.  Zo heeft 
het NPDI in aanloop naar de NPV Toetsingsconferentie aanbevelingen geformuleerd, 
waaronder een herinnering aan de P5 verplichtingen onder het NPV en een oproep tot 
dialoog, transparantie en tijdige nationale rapportage. Ook wordt de bredere NPV-
gemeenschap opgeroepen tot onderhandelingen over een verbod op de productie van 
splijtbaar materiaal (FMCT), de inwerkingtreding van het verbod op kernwapenproeven 
(CTBT), aangemoedigd tot verdere werkzaamheden op het gebied van nucleaire 
risicobeperking, educatie op het gebied van ontwapening en non-proliferatie en het 
vreedzaam gebruik van nucleaire technologie (zoals kernenergie en medische 
toepassingen).  
De VS heeft verschillende initiatieven ten behoeve van nucleaire ontwapening ontplooid 
waaraan NL deelneemt, zoals CEND (Creating an Environment for Nuclear Disarmament) 
en het IPNDV (International Partnership for Nuclear Disarmament Verification), waarvan 
Nederland het co-voorzitterschap vervult. Binnen al deze fora en initiatieven heeft 
Nederland intensief contact met de VS over wapenbeheersing en ontwapening. Daarnaast 
komt het onderwerp regelmatig aan de orde in bilaterale contacten met de VS op politiek 
en (hoog)ambtelijk niveau, daarbij wijzend op gemeenschappelijke belangen. Nederland 
initieerde daarnaast in 2020 een hoogambtelijke, interdepartementale Strategische Dialoog 
tussen Nederland en de VS over ontwapening, wapenbeheersing en non-proliferatie. 
Nederland zal in 2021 deze activiteiten voortzetten. 
 
Totaallijst feitelijke vragen Vaststelling van de begrotingsstaat van Buitenlandse Zaken (V) voor het 
jaar 2021 (35570-V)  21/57 

68 In hoeverre is er vanwege COVID-19 sprake van verdere destabilisering van de Caribische delen 8   
van het Koninkrijk in de Venezuela-crisis?  
 
Antwoord: 
Voor Venezuela geldt dat als gevolg van COVID-19 de al bestaande economische crisis 
verder is verdiept. Er zijn geen betrouwbare en concrete cijfers over de precieze impact op 
de Venezolaanse economie, evenmin over het aantal besmettingen en dodelijke slachtoffers 
door COVID-19. Op het gebied van illegale migratie vanuit Venezuela naar de Caribische 
delen van het Koninkrijk is volgens de Kustwacht Caribisch Gebied een licht dalende 
trend waarneembaar in vergelijking tot het afgelopen jaar. Een directe oorzaak-gevolg 
relatie met COVID-19 is lastig aan te tonen. In de regio is er tevens een trend 
waarneembaar van tijdelijke afname in migratie vanuit Venezuela vanwege de gevolgen de 
COVID-19 crisis. 
 
69 Kunt u een overzicht geven van de sectorale sancties die ingesteld zijn tegen Syrië, zowel door 9   
de EU als de VS? Klopt het dat de VS hierin nog een stuk verder gaat, in het bijzonder door 
recent ingestelde sancties (onder andere de Caesar Act)?  
 
Antwoord: 
De Europese Unie (EU) heeft een omvangrijk sanctiepakket opgelegd tegen Syrië. Naast 
opgelegde tegoedenbevriezingen tegen een groot aantal personen en bedrijven zijn er ook 
sectorale maatregelen opgelegd. Het gaat daarbij onder meer om een verbod op import en 
export van bepaalde goederen van/naar Syrië (zoals wapens, goederen op 
IT/telecomgebied, chemicaliën en olie), net zoals het leveren van bepaalde diensten in 
Syrië. Ook gelden er beperkingen in de financiële sector, zoals verboden op het bieden van 
financiering aan Syrische bedrijven in bepaalde sectoren. 
Om de effecten van EU-sancties op de bevolking en humanitaire hulpverlening te 
beperken, zijn er uitzonderingen en ontheffingsgronden om op humanitaire gronden 
bepaalde transacties en levering van goederen en diensten toch toe te kunnen staan. 
 
De VS heeft eveneens sancties ingesteld tegen Syrië. Die sancties hebben voornamelijk 
betrekking op personen en entiteiten die het Assad-regime steunen en/of enabler zijn (en 
dus niet op gehele sectoren). Dat geldt bijvoorbeeld voor de sancties die momenteel uit de 
Caesar Act voortvloeien. Ook verbiedt de VS bijvoorbeeld sinds 2011 U.S. persons de 
volgende handelingen: nieuwe investeringen in Syrië, de export of verkoop van diensten 
aan Syrië, de import van olie(producten) van Syrische oorsprong, en betrokkenheid bij 
transacties die betrekking hebben op Syrische olie(producten). De Amerikaanse 
autoriteiten kunnen in uitzonderingsgevallen ontheffingen verlenen, bijvoorbeeld als 
transacties ten goede komen aan de Syrische bevolking.  
 
70 Kunt u aangeven wat de economische effecten zijn van de westerse sancties tegen Syrië? Hoe 9   
wordt dit gemeten, gemonitord?  
 
Antwoord: 
De EU-sancties tegen het Assad-regime in Syrië zijn ingesteld in reactie op de 
gewelddadige onderdrukking van de Syrische burgerbevolking. Ze zijn daarom gericht 
tegen personen verantwoordelijk voor die onderdrukking en het voorkomen dat 
financiering, goederen of diensten uit de EU ten goede kunnen komen aan die 
gewelddadige onderdrukking. Dat deze sancties ook een impact kunnen hebben op de 
economie is daarmee niet uitgesloten, maar deze effecten kunnen niet los gezien worden 
van het gedrag van het regime zelf. Dat beleid en het conflict dat daaruit is ontstaan is 
immers de hoofdoorzaak van de economische malaise in Syrië en de sancties beogen 
verandering in dat gedrag en beleid te brengen. 
 
Totaallijst feitelijke vragen Vaststelling van de begrotingsstaat van Buitenlandse Zaken (V) voor het 
jaar 2021 (35570-V)  23/57 

van individuele mensenrechtenverdedigers? Welke zaken zijn besproken, en wat waren de 
resultaten?  
 
Antwoord: 
Het kabinet brengt de mensenrechtensituatie, waar mogelijk, op alle niveaus bij de 
Russische autoriteiten op, niet alleen bilateraal, maar ook samen met EU-partners, 
bijvoorbeeld in de OVSE en de Raad van Europa. Wanneer dat effectief is en in het belang 
van de betrokken mensenrechtenverdedigers komen daarbij soms ook individuele zaken 
aan de orde, zoals de zaak van de Goelagonderzoeker Joeri Dmitrijev en de 
mensenrechtenverdediger Ojub Titijev. Gezien de mensenrechtensituatie in Rusland is het 
echter niet altijd wenselijk zaken van mensenrechtenverdedigers in de publiciteit te 
brengen: individuele zaken vragen soms om stille diplomatie en druk achter de schermen. 
Over de resultaten kan het kabinet geen algemene uitspraken doen. 
 
75 Hoeveel ontmoetingen heeft de Nederlandse ambassade in Moskou gehad met 9   
mensenrechtenverdedigers tijdens bezoeken aan de regio? Hoe vaak is publicitaire aandacht 
besteed aan deze ontmoetingen als zichtbare blijk van erkenning voor het werk van 
mensenrechtenverdedigers in Rusland?  
 
Antwoord: 
De Nederlandse ambassade in Moskou en het consulaat-generaal in Sint-Petersburg 
hebben in  2020 heel regelmatig contactmomenten gehad met mensenrechtenverdedigers, 
waarvan enkele met mensenrechtenverdedigers in de regio. Via sociale media wordt soms 
aandacht besteed aan ontmoetingen of conferenties op het terrein van mensenrechten. 
Hierbij wil het kabinet benadrukken dat contact soms achter de schermen plaatsvindt om 
mensenrechtenverdedigers niet ongevraagd in de publiciteit te brengen. 
 
76 Hoeveel interviews met Russische media heeft de ambassadeur gehad, en hoe vaak heeft hij/zij 9   
daarin  zorgen uitgesproken over de repressieve wetgeving en over strafrechtelijke vervolging 
van mensenrechtenverdedigers in Rusland?  
 
Antwoord: 
De ambassadeur heeft twee keer gesproken met de Russische media. Tijdens zijn bezoek 
aan het Sakharov-centrum in Moskou heeft hij zorgen over de positie van 
mensenrechtenverdedigers uitgesproken. 
 
77 Hoe vaak hebben de Nederlandse ambassade en/of de consulaten-generaal rechtszaken tegen 9   
mensenrechtenverdedigers of journalisten in China bijgewoond en welke?  
 
Antwoord op vraag 77, 78 en 79: 
Hoewel de Chinese autoriteiten vrijwel nooit toestaan dat buitenlandse waarnemers 
rechtszaken in China tegen mensenrechtenverdedigers bijwonen, onderneemt de 
Nederlandse ambassade daar met gelijkgezinde landen regelmatig pogingen toe. De laatste 
jaren worden rechtszittingen echter steeds vaker zonder vooraankondiging en achter 
gesloten deuren gehouden, waardoor het bijna onmogelijk is om deze bij te wonen. Ook 
worden in toenemende mate fysieke barrieres opgeworpen om te verhinderen dat 
Nederlandse en andere diplomaten het rechtsgebouw kunnen bereiken. De ambassade in 
Peking stelt dit consequent aan de orde bij het Chinese ministerie van Buitenlandse Zaken 
en roept op om ruim van tevoren geïnformeerd te worden over rechtszittingen en toegang 
te verkrijgen tot de rechtszaal.   
 
Nederland reageert bij voorkeur in EU-verband op individuele rechtszaken, o.a. door 
middel van EU-verklaringen.  
 
Totaallijst feitelijke vragen Vaststelling van de begrotingsstaat van Buitenlandse Zaken (V) voor het 
jaar 2021 (35570-V)  25/57 

Het kabinet pleit in EU-verband consequent voor aandacht voor de mensenrechtensituatie 
in China. Het EU-China investeringsverdrag zal een hoofdstuk over handel en duurzame 
ontwikkeling bevatten. De Europese Commissie zet in op een hoofdstuk dat een 
ambitieniveau heeft dat aansluit bij andere EU-handelsakkoorden, met daarin afspraken 
over de bescherming van arbeidsrechten, de multilaterale milieuverdragen en de OESO-
richtlijnen voor maatschappelijk verantwoord ondernemen. In dergelijke hoofdstukken 
heeft het maatschappelijk middenveld een rol in het toezicht op de naleving van de 
gemaakte afspraken. Nederland steunt de Europese Commissie hierin en hecht belang aan 
effectieve implementatie van dergelijke afspraken. 
 
83 Hoe vaak heeft u of de Nederlandse ambassadeur in het bilaterale contacten met Chinese 9   
autoriteiten aangedrongen op vrijlating van individuele mensenrechtenverdedigers? Welke zaken 
zijn besproken, en wat waren de resultaten?  
 
Antwoord: 
Nederland stelt individuele gevallen regelmatig aan de orde tijdens contacten met de 
Chinese ambassade in Den Haag en het ministerie van Buitenlandse Zaken in Peking. 
Nederland stuurt ook geregeld notes verbales waarin aandacht wordt gevraagd voor 
individuele zaken. Tijdens de 11e bilaterale mensenrechtendialoog in juni 2018 heeft de 
mensenrechtenambassadeur de volgende gevallen opgebracht: Tashi Wangchuk, Huang 
Qi, Gui Minhai, Liu Xia, Li Yuhan, Yu Wensheng en Wang Quanzhang. Een lijst met de 
volgende gevallen werd aan de Chinese delegatie overhandigd: Wu Gan, Jiang Tianyong, 
Xia Lin, Jiang Yefei, Dong Guangping, Liu Feiyue, Ilham Tothi, Hu Shigen, Zhou Shifeng, 
Guo Feixiong, Zhang Haitao, Gao Zhisheng, Lü Gengsong, Tang Jingling, Zhang Shaojie, 
Sun Qian en Hailaite Niyazi. Het streven is om nog dit jaar tot een virtuele bilaterale 
mensenrechtendialoog met China te komen, waarbij wederom aandacht zal worden 
gevraagd voor individuele gevallen. Hoewel het causaal verband tussen de aandacht van 
Nederland (en andere landen) voor individuele gevallen en hun situatie moeilijk is aan te 
tonen, geven betrokkenen aan dat deze aandacht wel degelijk positieve invloed kan 
hebben. 
 
84 Hoeveel ontmoetingen heeft de Nederlandse ambassade in Beijing gehad met 9   
mensenrechtenverdedigers? Hoe vaak is publicitaire aandacht besteed aan deze ontmoetingen als 
zichtbare blijk van erkenning voor het werk van mensenrechtenverdedigers in China?  
 
Antwoord: 
De ambassade in Peking, in samenwerking met de consulaten-generaal, houdt intensief en 
doorlopend contact met mensenrechtenverdedigers en -advocaten in China, o.a. door het 
voeren van gesprekken,  het faciliteren van evenementen, het toezeggen van 
(internationale) aandacht, (pogingen tot) het bijwonen van rechtszaken, en waar mogelijk 
steun vanuit het mensenrechtenfonds.  
 
De ambassade in Peking brengt georganiseerde evenementen en ontmoetingen actief onder 
de aandacht tenzij deze aandacht negatieve gevolgen heeft voor de veiligheid van 
mensenrechtenverdedigers en -advocaten.   
 
85 Hoeveel interviews met Chinese media heeft de ambassadeur gehad, en hoe vaak heeft hij daarin 9   
zorgen uitgesproken over de repressieve wetgeving en over strafrechtelijke vervolging van 
mensenrechtenverdedigers in China?  
 
Antwoord: 
De Nederlandse ambassadeur in China heeft het afgelopen jaar meerdere keren gesproken 
met de Chinese pers. De gelimiteerde persvrijheid in China heeft als gevolg dat zorgen 
over de repressieve wetgeving en/of strafrechtelijke vervolging van 
Totaallijst feitelijke vragen Vaststelling van de begrotingsstaat van Buitenlandse Zaken (V) voor het 
jaar 2021 (35570-V)  27/57 

niveau) als belangrijkste element, zoals aangekondigd in de beleidsnota Van voorlichten tot 
verplichten: een nieuwe impuls voor IMVO. 
Tot slot is de herziening van het Nationale Actieplan voor Mensenrechten en het 
Bedrijfsleven (NAP) dit jaar gestart met een National Baseline Assessment (NBA). Deze 
beoordeling toetst in hoeverre het huidige NAP in lijn is met de United Nations Guiding 
Principles on Business and Human Rights. 
 
89 Wat is de inzet op het thema mensenrechten en bedrijfsleven tijdens het lidmaatschap van de 9   
Mensenrechtenraad?  
 
Antwoord: 
Nederland is een actieve speler in bestaande multilaterale fora gericht op mensenrechten 
en bedrijfsleven, zoals de UN Working Group on Business and Human Rights. Nederland 
streeft naar brede naleving van de UN Guiding Principles on Business and Human Rights 
(UNGPs) en de OESO-richtlijnen voor multinationale ondernemingen door zowel staten 
als bedrijven. In de resoluties van de VN-Mensenrechtenraad zet Nederland in op 
verwijzingen naar ‘verplichting van staten om mensenrechten te beschermen’ (duty to 
protect), ‘verantwoordelijkheid van bedrijven om mensenrechten te respecteren’ 
(responsibility to respect) en de UNGPs.  
 
90 Op welke manier zal Nederland het bedrijfsleven in Rusland blijven ondersteunen?  9   
 
Antwoord: 
De wederzijdse economische belangen tussen Nederland en Rusland zijn groot en het ligt 
in de lijn der verwachting dat de handel tussen Nederland en Rusland de komende jaren 
aanzienlijk blijft. Momenteel zijn er meer dan 400 Nederlandse bedrijven actief in 
Rusland. Gelet op de invloed en het aandeel van de Russische overheid, het 
ondernemingsklimaat en protectionistische tendensen blijft economische diplomatie en de 
ondersteuning van het Nederlandse bedrijfsleven in Rusland door de Nederlandse overheid 
van groot belang. 
 
Conform de brief naar aanleiding van de motie Stoffer (SGP) en Verhoeven (D66) over een 
Ruslandstrategie zal het kabinet, binnen de kaders van de EU-sancties, waar nodig, 
Nederlandse bedrijven helpen hun zakelijke belangen in Rusland te behartigen. Hierin zal 
het kabinet gelijk optrekken met onze Europese partners. Hieronder vallen onder andere 
handelsreizen van en naar Rusland, matchmaking en marktonderzoek in kansrijke 
sectoren. Daarbij wordt vooral gekeken naar de sectoren maritiem, gezondheidszorg, 
landbouw, innovatie en circulaire economie. 
 
Voor maximale efficiëntie en slagkracht zullen deze initiatieven gepaard blijven gaan met 
proactieve informatievoorziening richting het bedrijfsleven in Rusland en in Nederland 
over het economisch instrumentarium dat beschikbaar is en over geldende 
sanctiemaatregelen. 
 
91 Kunt u uitbreiden over op welke manieren Nederland in 2021 uitvoering zal geven aan de 9   
Chinanotitie?  
 
Antwoord: 
Alle thema’s die in de Chinanotitie worden genoemd, blijven onverminderd relevant, maar 
mede vanwege geopolitieke ontwikkelingen zullen (economische) veiligheid en de EU-inzet 
op China en EU-cohesie nadrukkelijke aandacht  krijgen. 
 
92 Op welke wijze adresseert Nederland de toegenomen onveiligheid voor journalisten wereldwijd?  9   
Totaallijst feitelijke vragen Vaststelling van de begrotingsstaat van Buitenlandse Zaken (V) voor het 
jaar 2021 (35570-V)  29/57 

De strijd tegen straffeloosheid voor de meest ernstige mensenrechten is een van de 
prioriteiten van het Nederlandse mensenrechtenbeleid. De landenspecifieke 
onderzoeksmechanismen en bewijsgaringmechanismen van de VN-Mensenrechtenraad 
zijn belangrijke instrumenten om straffeloosheid tegen te gaan en daders ter 
verantwoording te roepen. Daarom is Nederland, veelal in EU verband, actief in de 
onderhandelingen in de Mensenrechtenraad om bestaande mandaten te verstevigen of te 
verlengen, en indien politiek opportuun nieuwe mandaten aan te nemen. Bovendien zet 
Nederland zich er actief voor in dat de mandaten zoals aangenomen in de 
Mensenrechtenraad effectief kunnen worden ingevuld en geïmplementeerd. Daartoe heeft 
Nederland in 2019 een financiële bijdrage gegeven aan de OHCHR, waar de OHCHR tot 
eind 2020 uit kan putten. Nederland is voornemens om deze bijdrage in 2021 voort te 
zetten, zodat de OHCHR verder kan werken aan de consistente implementatie van de 
verschillende soorten mandaten, de kwaliteit kan blijven waarborgen en de benodigde 
capaciteit kan uitbreiden.  
 
96 Welke doelstellingen heeft Nederland in de VN-Mensenrechtenraad bij de verbetering van de 10   
raad en haar mechanismen?  
 
Antwoord: 
De Nederlandse doelstellingen voor de versterking van de VN-Mensenrechtenraad en de 
inzet gedurende het Mensenrechtenraadlidmaatschap staat geformuleerd in de 
Kamerbrief over de inzet van het Koninkrijk der Nederlanden in de VN-
Mensenrechtenraad (2020Z00578/2020D01245) dd. 14 februari 2020.  
 
97 Wat wordt bedoeld met ‘een slagvaardige Europese Unie als strategische speler, ook op 10   
veiligheidsgebied’? Hoe ziet Nederland deze Unie, en welke initiatieven ontplooit Nederland om 
hier concreet vorm aan te geven?  
 
Antwoord: 
De EU moet een speler zijn, geen speelveld. Daarbij moet het bereid zijn om het totaal aan 
beschikbare instrumenten, van dialoog tot sancties tot economische druk, in te zetten. Dat 
betekent onder andere dat de Hoge Vertegenwoordiger van de Unie snel  verklaringen 
moet kunnen afgeven. Dat betekent ook dat de geopolitieke dimensies van ogenschijnlijk 
EU-interne dossiers, bijvoorbeeld ten aanzien van de interne markt, moeten worden 
onderkend. Daarbij is het van belang dat de Europese Raad regelmatiger en gerichter 
sturing geeft aan de buitenlandpolitieke agenda van de EU. 
Wat betreft het  GVDB, heeft het kabinet haar visie toegelicht in de kabinetsreactie op het 
AIV-advies inzake Europese Veiligheid. 
 
In de kabinetsreactie op de IOB-evaluatie wordt op een aantal punten dieper ingegaan. De 
kabinetsreactie zal de Kamer zo snel mogelijk toekomen. 
 
98 Is er aanwijsbaar resultaat van investeringen in Early Warning & Early Action?  11   
 
Antwoord: 
Het tijdig signaleren van conflictrisico’s en een bijdrage leveren aan het voorkomen van 
conflicten is van essentieel belang, ook voor de Nederlandse veiligheid. Het ministerie van 
Buitenlandse Zaken doet dat in nauwe samenwerking met de ministeries van Defensie en 
Justitie & Veiligheid en de inlichtingendiensten. Naast deze overheidspartijen zijn 
nationale en internationale denktanks en kennisinstellingen voortdurend betrokken. Door 
de kennisuitwisseling in dit samenwerkingsverband versterken we de kennis van de 
Rijksoverheid, zodat we beter in staat worden conflicten te voorspellen en te voorkomen. 
Ook internationaal plukken we de vruchten van onze inzet. We trekken op met Duitsland 
en andere EU-partners, en organisaties als de Verenigde Naties en de Wereldbank in zowel 
early warning als early action. De informatie die daarmee ontsloten wordt draagt bij aan 
Totaallijst feitelijke vragen Vaststelling van de begrotingsstaat van Buitenlandse Zaken (V) voor het 
jaar 2021 (35570-V)  31/57 

VS stelt in het laatst uitgebrachte rapport in juli 2020 dat ongeveer 14,840 burgers in 2019 
slachtoffer zijn geworden van een terroristische aanslag. Ten opzichte van 2014 is dit een 
2
daling van 50%. Van het totaal aantal slachtoffers is ongeveer 12,584 slachtoffer van 
islamitische terroristische organisaties. Daarvan zijn de Taliban, Ansar Allah, ISIS en 
Boko Haram verantwoordelijk voor de meeste slachtoffers. Het overgrote deel van de 
slachtoffers bevindt zich in het Midden-Oosten, Afrika en Azië.  
 
103 Gaat u naast uw inspanningen ten aanzien van Iran op nucleair gebied (de Nederlandse steun 12   
voor het JCPOA), in 2021 ook iets doen aan het feit dat Iran de grootste sponsor is van 
terrorisme wereldwijd? Zo ja, wat?  
 
Antwoord: 
De zorgen van het kabinet over de rol die Iran in de regio speelt zijn u bekend. Dit betreft 
onder andere steun aan terroristische groeperingen zoals Hezbollah, maar ook de Iraanse 
rol in o.a. Syrië. Nederland steunt daarom de sancties die van kracht zijn tegen Iran zelf, 
zoals het EU-wapenembargo dat vooralsnog loopt tot 2023, en sancties tegen terroristische 
organisaties gesteund door Iran. Zo heeft het kabinet Hezbollah als geheel aangemerkt als 
terroristische organisatie en is Nederland er voorstander van dit ook in EU-verband te 
doen. 
 
104 Kunt u aangeven welke EU-lidstaten Hezbollah niet in zijn geheel (militaire en politieke tak) 12   
aanmerken als terroristische organisatie? Zijn er binnen de EU initiatieven om dit wél voor 
elkaar te krijgen?  
 
Antwoord: 
Het kabinet heeft Hezbollah als geheel aangemerkt als terroristische organisatie en 
Nederland is er voorstander van om dit ook in EU-verband te doen. In 2013 is enkel de 
militaire tak van Hezbollah opgenomen op de EU-terrorismelijst. Destijds was alleen 
Nederland van mening dat er geen onderscheid gemaakt zou moeten worden tussen de 
militaire en politieke tak van Hezbollah. Inmiddels maken binnen de EU ook Duitsland en 
Litouwen niet langer dit onderscheid. Echter, er is nog steeds onvoldoende draagvlak 
binnen de EU om ook de politieke tak van Hezbollah toe te voegen aan de EU-
terrorismelijst.  
 
105 Kunt u toelichten welke internationale dreiging uitgaat van rechtsextremisme? Op welke 12   
groepen doelt u en vormen deze groepen ook een bedreiging voor Nederland?  
 
Antwoord: 
Een rechts-terroristische aanslag door een online geïnspireerde eenling in Nederland blijft 
voorstelbaar. Gekende groepen hebben doorgaans geringe invloed, zijn verdeeld en zoeken 
voornamelijk aansluiting bij actuele maatschappelijke thema’s. De kleine 
rechtsextremistische groeperingen zijn vooral actief met intimiderende en radicale acties 
waarmee ze voor onrust zorgen binnen moslimgemeenschappen. Online-ontwikkelingen 
staan hier echter los van. Aldaar is er een geheel nieuwe generatie opgestaan, die niet snel 
lid zal worden van een in hun ogen ouderwetse groep, maar op online-kanalen in 
aanraking komen met rechts-extremistisch gedachtegoed. Dat kan bijdragen aan het 
ontstaan van een sociaal ecosysteem, waar de drempel om gewelddadige acties te 
bespreken laag is. 
 
106 Op welke manieren worden Nederlandse bedrijven, kennisinstellingen en decentrale overheden 13   
voorgelicht over de risico’s van samenwerking met Chinese partijen? En heeft u concrete 
richtlijnen opgesteld over hoe om te gaan met Chinese partijen?  
                                                           
2
 https://www.start.umd.edu/pubs/START_GTD_GlobalTerrorismOverview2019_July2020.pdf  
Totaallijst feitelijke vragen Vaststelling van de begrotingsstaat van Buitenlandse Zaken (V) voor het 
jaar 2021 (35570-V)  33/57 

de kans op een succesvolle uitkomst te vergroten. Het is echter een zware opgave vanwege 
de toenemende geopolitieke spanningen. De Nederlandse inzet is erop gericht dat de kracht 
van het NPV instrument onaangetast blijft, de legitimiteit sterk overeind blijft staan, 
transparantie gewaarborgd wordt en de verdeeldheid niet toeneemt. Het effectief laten 
verlopen van de NPV processen is daarbij van groot belang.   
 
Tijdens de PrepCom heeft Nederland al nieuwe werkmethoden voor het NPV 
geïntroduceerd, inclusief een programma van regionale consultaties, die de transparantie, 
inclusiviteit en efficiëntie van NPV-bijeenkomsten hebben verhoogd. Als vicevoorzitter zet 
Nederland deze inzet voort. Als voorzitter van het Comité III over vreedzaam gebruik van 
nucleaire technologie maakt Nederland zich daarnaast sterk om de balans te bewaken 
tussen de drie pijlers van het NPV, welke onderling onafhankelijk en wederzijds 
versterkend zijn.  
 
109 Op welke manier wordt de onderkenning van de ruimte als veiligheidsdomein door Nederland 13   
meegenomen in de gesprekken over ontwapening?  
 
Antwoord: 
De ruimte is een essentieel onderdeel van onze hoogwaardige kenniseconomie én van onze 
nationale veiligheid. Vanuit dit besef spreekt Nederland internationaal zorgen uit over het 
toenemend aantal dreigingen in de ruimte en zet hierbij in op een multilaterale aanpak, 
aangezien de ruimte bij uitstek een internationaal domein is waarin geen enkel land op 
individuele basis ruimteactiviteiten kan ontplooien zonder daarbij invloed te hebben op de 
activiteiten van anderen. Zo steunt Nederland actief het werk aan een nieuwe VN-resolutie 
om te komen tot nieuwe normen voor verantwoord gedrag via transparantie- en 
vertrouwenwekkende maatregelen en bevorderen van internationale samenwerking op dit 
terrein.  
 
110 Op welke manier zal Nederland de risico’s en dreigingen die voortvloeien uit (nieuwe) 13   
wapensystemen internationaal adresseren? Welke podia lijken hiervoor het meest geschikt?  
 
Antwoord: 
Het kabinet ziet zowel de kansen als de veiligheidsimplicaties van nieuwe technologieën en 
onderschrijft de urgentie om de risico’s te adresseren. Zoals toegelicht in de Kamerbrief 
van 20 september 2019 (Kamerstuk 33694 nr. 48), buigen verschillende internationale fora 
zich over de veiligheidsimplicaties van nieuwe technologieën – variërend van cyber en 
hypersone wapens tot drones en andere semi-autonome wapens. De mogelijke 
veiligheidsimplicaties moeten binnen deze fora worden geadresseerd, terwijl positieve 
toepassingen en innovatie niet worden belemmerd. Het vatten van nieuwe technologieën in 
algemene regelgeving met enkel mogelijke toekomstige wapensystemen in gedachten, zou 
nuttige civiele ontwikkelingen kunnen frustreren. Dit belet het kabinet echter niet om op 
deelterreinen actief in te zetten op internationale afspraken over het gebruik van nieuwe 
technologieën als (onderdeel van) wapensystemen. Het uitgangspunt daarbij is dat alle 
wapensystemen en de inzet daarvan moeten voldoen aan de eisen die het internationaal 
recht daaraan stelt. De ontwikkelingen van nieuwe wapensystemen is van alle tijden. 
Relevant daarbij is of de nieuwe middelen en de nieuwe methoden van oorlogsvoering 
volgens het internationaal recht zijn toegestaan.  
 
In november 2020 wordt in samenwerking met het Asser instituut een juridische 
expertmeeting georganiseerd om verdere uitvoering te geven aan de motie Koopmans. De 
experts zullen zich buigen over het vraagstuk of, en zo ja welke, lacunes het huidige 
internationale juridische kader kent ten aanzien van de regulering van nieuwe 
technologieën die toegepast kunnen worden in wapens en hoe deze zouden kunnen worden 
geadresseerd. Op politiek niveau zal vervolgens gekeken worden hoe er aandacht gevraagd 
kan worden voor de uitkomsten van de expertsessie. Daarnaast blijft Nederland in 
internationaal verband aandacht vragen voor de regulering van nieuwe technologieën die 
Totaallijst feitelijke vragen Vaststelling van de begrotingsstaat van Buitenlandse Zaken (V) voor het 
jaar 2021 (35570-V)  35/57 

Antwoord: 
Op dit moment is nog niet begonnen met de committering voor de budgetten van 2021. De 
thematische verdeling wordt tevoren niet volledig vastgelegd, om de post de mogelijkheid 
te bieden op actuele ontwikkelingen in te spelen. In 2020 zijn projecten uitgevoerd op alle 
Nederlandse mensenrechtenprioriteiten met ongeveer gelijke thematische verdeling. 
 
115 Welk percentage budget voor Rusland uit het Mensenrechtenfonds van 2020 is besteed aan 14   
organisaties in Moskou? Welk percentage is besteed aan organisaties in het noordwestelijk 
Federaal District (rond Sint-Petersburg)? Welk percentage is besteed aan organisaties in andere 
regio's, buiten Moskou en het noordwestelijk Federaal District?  
 
Antwoord: 
Ca. 20% van het budget voor ambassade Moskou is besteed aan organisaties buiten 
Moskou (totale budget EUR 450.000). Ca. 35% van het budget voor CG Sint-Petersburg is 
besteed aan organisaties buiten Sint-Petersburg (totale budget EUR 360.000).  
 
116 Is het budget voor China uit het Mensenrechtenfonds van 2020 volledig besteed?  14   
 
Antwoord: 
Verschillende projectpartners hebben te kampen met tegenslagen gerelateerd aan 
COVID-19. Dit heeft geleid tot uitstel van een aantal projecten. Maar naast ondersteuning 
(en flexibiliteit) met betrekking tot bestaande projecten heeft de ambassade tevens tijdig 
alternatieve partners en projecten geïdentificeerd. De verwachting is dat het budget voor 
China uit het Mensenrechtenfonds van 2020 volledig zal worden besteed. 
 
117 Hoe is het budget voor China uit het Mensenrechtenfonds voor 2021 thematisch verdeeld over 14   
de Nederlandse mensenrechtenprioriteiten (zoals mensenrechtenverdedigers, het bevorderen van 
de rechten van lhbti, de vrijheid van religie)?  
 
Antwoord: 
De ambassade steunt verschillende projecten binnen de zes prioriteiten van het 
Nederlandse mensenrechtenbeleid, waarbij het streven is om het MRF in China zo breed 
mogelijk (thematisch en geografisch) in te zetten en waarbij actuele ontwikkelingen in 
acht worden genomen. Conform de motie Voordewind en Van Helvert (35 207, nr 21) gaat 
daarbij speciale aandacht uit naar het identificeren van projecten op het gebied van 
vrijheid van religie en levensovertuiging en vrijheid van meningsuiting. De thematische 
verdeling wordt tevoren niet volledig budgettair vastgelegd, om de post de mogelijkheid te 
bieden op actuele ontwikkelingen in te spelen. 
 
118 Hoe is het budget voor de China-strategie thematisch verdeeld over de verschillende onderdelen 14   
vermeld in de China beleidsnotitie (zoals duurzame handel en investeringen, waarden, 
ontwikkelingssamenwerking, et cetera)?  
 
Antwoord: 
Voor 2021 is EUR 5,8 miljoen toegekend vanuit HGIS-middelen, verdeeld over 
verschillende ministeries. Het gaat hierbij grotendeels om FTE’s, die zich soms op een 
onderdeel van de Chinanotitie richten, maar soms ook op meerdere terreinen werkzaam 
zijn. Belangrijke intensiveringen hebben plaatsgevonden op de thema’s veiligheid, 
duurzame handel en investeringen, of een combinatie van die twee (economische 
veiligheid). Ook voor andere thema’s zoals mensenrechten, het multilaterale systeem, 
connectiviteit, Europa, klimaat en onderwijs is financiering beschikbaar gesteld. 
 
Totaallijst feitelijke vragen Vaststelling van de begrotingsstaat van Buitenlandse Zaken (V) voor het 
jaar 2021 (35570-V)  37/57 

vereist grote diplomatieke inzet. Niet alleen in Brussel, maar juist ook via bilaterale posten in de 
EU-hoofdsteden’?  
 
Antwoord: 
Een effectieve en efficiënte Unie is in staat in te spelen op actuele politieke ontwikkelingen 
en bij te dragen aan welzijn, welvaart, stabiliteit en veiligheid. Door het vertrek van het 
VK ontstaat er een nieuwe dynamiek zowel met het Verenigd Koninkrijk alsook binnen de 
Europese Unie. Nederland dient hierdoor op middellange termijn nieuwe coalities te 
vormen om samen een gezamenlijke lijn te kunnen uitdragen. Nederland moet nog meer 
dan voorheen investeren in betrekkingen met - en kennis van andere lidstaten, om zo de 
basis te leggen voor samenwerking in dienst van een toekomstbestendige en actieve 
behartiging van de brede Nederlandse belangen binnen de EU. Met de extra middelen die 
in het Regeerakkoord voor het postennet zijn opgenomen is geïnvesteerd in het versterken 
van de het postennet binnen en rond de EU op strategische punten met in totaal 30 fte. 
Hiermee zijn ambassades uitgebreid in een aantal Oost-Europese landen, maar ook in 
onder andere Londen, Brussel, Berlijn en Parijs en Madrid. Daarnaast is ook ingezet op 
strategische detacheringen bij de EU, waaronder bij de Europese Dienst voor Extern 
Optreden (EDEO) en de European Bank for Reconstruction and Development (EBRD). 
123 Op welke manier wordt bij de inzet op kennisvorming en oplossingsgericht denken over 14   
veiligheidsuitdagingen die samenhangen met klimaatverandering en de toegang tot natuurlijke 
hulpbronnen, rekening gehouden met specifieke effecten van klimaatverandering op vrouwen?  
 
Antwoord: 
Klimaatverandering en aantasting van het milieu hebben een grote impact op vrouwen en 
meisjes. Recente studies laten zien dat vrouwen kwetsbaarder zijn voor de 
veiligheidsrisico’s van klimaatverandering. In de Nederlandse inzet voor het adresseren 
van de veiligheidsaspecten van klimaatverandering en toegang tot natuurlijke 
hulpbronnen is er specifieke aandacht voor gender. In ieder project wordt een 
genderanalyse uitgevoerd en worden genderaspecten meegenomen in de projectuitvoering.  
 
124 Hoe zullen vrouwenrechtenorganisaties en vrouwelijke mensenrechtenverdedigers die werken 14   
op uitdagingen die samenhangen met klimaatverandering en toegang tot natuurlijke hulpbronnen 
(financieel) ondersteund worden?  
 
Antwoord: 
Binnen de Nederlandse inzet voor mensenrechtenverdedigers is specifieke aandacht voor 
de bescherming, zichtbaarheid en legitimiteit van het werk van vrouwelijke 
mensenrechtenverdedigers en voor landrechtenverdedigers en milieubeschermers, gezien 
het verhoogde risico dat zij lopen. Zo is bijvoorbeeld in 2019 in het subsidiebeleidskader 
voor het centrale Mensenrechtenfonds onder het thema mensenrechtenverdedigers een 
expliciete verwijzing naar milieu- en landrechtenverdedigers opgenomen. Projecten van 
Justice & Peace en Frontline Defenders die op deze prioriteit financiering ontvangen, 
bieden wereldwijd bescherming en training aan (vrouwelijke) mensenrechtenverdedigers, 
inclusief milieu- en landrechtenverdedigers. Ook vanuit het decentrale 
Mensenrechtenfonds financiert het kabinet projecten die zich richten op milieu- en 
landrechtenverdedigers.  
Daarnaast is binnen verschillende programma’s en partnerschappen aandacht voor de rol 
van vrouwen o.a. ten behoeve van landrechten en civic space (Green Livelihoods Alliance) 
en voor deelname van vrouwen uit ontwikkelingslanden aan de klimaatonderhandelingen 
(Women Environment and Development Organisation). Door Nederland gesteunde 
partnerschappen zoals Shared Resources, Joint Solutions zoeken bij hun activiteiten 
samenwerking met netwerken van vrouwenorganisaties, zoals Women Human Rights 
Defenders, lokale ngo’s en Global Witness. 
 
Totaallijst feitelijke vragen Vaststelling van de begrotingsstaat van Buitenlandse Zaken (V) voor het 
jaar 2021 (35570-V)  39/57 

vergroten van de cohesie onder lidstaten bij de Europese positiebepaling in multilaterale 
organisaties, en bij het opstellen van lokale verklaringen. 
 
128 Hoe staat het met de voortgang van het EU-Afrika partnerschap en op welke wijze adresseert 15   
Nederland de belangrijkste knelpunten?  
 
Antwoord: 
Sinds de vijfde AU-EU Top in 2017 wordt gewerkt aan versterkte samenwerking op het 
gebied van de vier strategische prioriteiten die tijdens deze AU-EU Top werden 
vastgesteld: 1) bevorderen van investeringen met het oog op het creëren van banen voor 
jongeren, 2) goed, inclusief en effectief bestuur, en vrede en veiligheid; 3) onderwijs en 
ontwikkeling van vaardigheden 4) migratie en mobiliteit. Ook wordt er voorbereidend 
werk gedaan voor het gezamenlijk formuleren van een EU-Afrikastrategie en een 
succesvolle zesde EU-AU Top. De voor 2020 geplande AU-EU ministeriële bijeenkomst en 
de EU-AU Top moesten helaas, vanwege beperkingen als gevolg van COVID-19, worden 
uitgesteld. Deze zullen nu mogelijk in 2021 plaatsvinden. Ondanks dit uitstel wordt er door 
de EU en AU gewerkt aan het verder vormgeven van een toekomstig partnerschap. Zo 
werd in maart jl. de Gezamenlijke Mededeling ‘Towards a Comprehensive Strategy with 
3
Africa’ gepubliceerd en deelde de Raad in juni jl. diens appreciatie hiervan middels 
4
Raadsconclusies . Naar verwachting komen regeringsleiders van de EU en de AU in 
december voorafgaand aan de Europese Raad ook samen om het partnerschap te 
bespreken. De komende tijd zal daarnaast gebruikt worden om verwachtingen met 
betrekking tot het toekomstige EU-Afrika partnerschap verder op elkaar af te stemmen, 
bijvoorbeeld op het gebied van klimaat, sociale ontwikkeling en herstel van de effecten van 
COVID-19. Nederland zet zich hierbij in voor een gelijkwaardig partnerschap, gebaseerd 
op wederzijdse belangen en aandacht voor een breed scala aan kansen en uitdagingen.  
De komende tijd zullen naar verwachting ook de onderhandelingen over een 
vervolgovereenkomst tussen de EU en ACS groep van landen (Afrika, Caribisch gebied en 
Stille Oceaan, een Post-Cotonou verdrag), verder vorderen. Nederland ziet er daarbij op 
toe dat het EU-onderhandelingsmandaat, met name op belangrijke onderwerpen als 
seksuele en reproductieve gezondheid en rechten (SRGR) en migratie en mobiliteit, nauw 
gevolgd wordt, zoals ook aan uw Kamer gecommuniceerd in onder andere de 
Geannoteerde Agenda voor de Raad Buitenlandse Zaken van 21 september jl. (Kamerstuk 
21 501-02, nr. 2196) en de Geannoteerde Agenda voor de informele Raad Buitenlandse 
Zaken Ontwikkelingssamenwerking van 29 september jl. (Kamerstuk 21501-02 nr. 2205). 
 
129 Welke diensten zijn inmiddels bereikbaar via de one-stop-shop?  16   
 
Antwoord op vraag 129, 130 en 131: 
Project Loket Buitenland voegt stap-voor-stap informatie over overheidsdiensten toe aan 
Nederlandwereldwijd.nl, ondersteund door de voorlichters van het 24/7 contact center dat 
indien nodig gericht kan doorverwijzen naar de verantwoordelijke uitvoeringsorganisatie. 
Naast de dienstverlening van het ministerie van Buitenlandse Zaken, die al via deze 
website en contact center was ontsloten, zijn inmiddels toegevoegd: rijbewijzen, DigID, 
Europees erkende inlogmiddelen bij de overheid, AOW, Registratie Niet-Ingezetenen, 
Burgerservicenummer, stemmen in het buitenland, zorgverzekering in het buitenland 
(waaronder buitenlandregeling CAK) en diplomadiensten (beschrijving, waardering, 
erkenning en legalisatie). Tevens zal voor 1 november 2020 voor alle producten en diensten 
die in 2021 worden toegevoegd een startpagina op Nederlandwereldwijd.nl zijn geplaatst. 
Dit is een pagina waarop meteen naar de juiste onderdelen op de website van de 
verantwoordelijke uitvoeringsorganisatie wordt doorverwezen. Dit geldt voor de volgende 
producten en diensten: belastingaangifte, toeslagen (zorgtoeslag, kinderopvangtoeslag, 
kindgebonden budget), omzetten van buitenlandse akte in Nederlandse akte, 
                                                           
3
 https://ec.europa.eu/international-partnerships/system/files/communication-eu-africa-strategy-
join-2020-4-final_en.pdf  
4
 https://www.consilium.europa.eu/media/44788/st_9265_2020_init_en.pdf  
Totaallijst feitelijke vragen Vaststelling van de begrotingsstaat van Buitenlandse Zaken (V) voor het 
jaar 2021 (35570-V)  41/57 

 
134 Hoeveel individuele onderzoeken heeft Israël opgestart naar aanleiding van de doden en 17   
gewonden die zijn gevallen bij de demonstraties in het kader van de Grote Mars van de 
Terugkeer en wat zijn de gevolgen van deze onderzoeken? Hoe en hoeveel verantwoordelijken 
zijn reeds veroordeeld?  
 
Antwoord: 
Volgens informatie ontvangen de Israëlische autoriteiten zijn er 13 strafrechtelijke 
onderzoeken gestart die gerelateerd zijn aan de demonstraties in Gaza. Lopende de 
onderzoeken wordt niet gecommuniceerd om welke incidenten het specifiek gaat. Deze 
onderzoeken staan los van de Fact Finding Assessments. Dit zijn de interne onderzoeken op 
basis waarvan de Military Advocate General (MAG) bepaalt of een strafrechtelijk 
onderzoek wordt gestart. Volgens opgave van het Israëlische leger worden hiermee meer 
dan 200 gevallen waarbij dodelijke slachtoffers vielen onderzocht, waarbij in ongeveer 50 
gevallen de MAG besloot de zaak te sluiten zonder verdere strafrechtelijke vervolging.  
 
Tot op heden zijn twee veroordeling publiek bekendgemaakt. In oktober 2019 werd is een 
scherpschutter veroordeeld voor het niet correct opvolgen van een dienstbevel met de dood 
of lichamelijk letsel tot gevolg. De militair is gedegradeerd tot de rang van Soldaat en 
veroordeeld tot 30 dagen militaire detentie en 60 dagen voorwaardelijk. De uitspraak in 
deze zaak volgde veertien maanden na de start van het strafrechtelijk onderzoek. In juni 
2020 werd een militair veroordeeld, eveneens voor niet correct opvolgen van een 
dienstbevel met de dood of lichamelijk letsel tot gevolg. De militair werd veroordeeld tot 45 
dagen detentie en 60 dagen voorwaardelijk.  
 
135 Hoeveel Palestijnse minderjarigen bevinden zich momenteel in Israëlische detentie? Hoeveel 17   
van hen komen uit de bezette Palestijnse gebieden en zijn, in strijd met de Vierde Geneefse 
Conventie, gedetineerd in Israël?  
 
Antwoord: 
Eind augustus 2020 bevonden 159 Palestijnse minderjarigen zich in Israëlische detentie 
volgens de ngo Military Court Watch. Dit is het laagste aantal in tien jaar. Military Court 
Watch baseert zich daarbij op de maandelijkse cijfers van de Israeli Prison Service. 111 van 
hen bevonden zich in detentie binnen Israël.   
 
136 Kunt u aangeven waarom u onder regionale aandachtspunten bij het Midden-Oosten en Noord- 17   
Afrika geen aandacht besteedt aan de ontwikkelingen in en de positie van regionale 
grootmachten als Egypte en Saoedi-Arabië?  
 
Antwoord: 
Nederland ziet Egypte als een invloedrijke speler en grootmacht in de MENA-regio. Niet 
alleen vanwege de omvang van het land, maar ook gezien de nabijheid bij de EU en de 
belangrijke rol die het land speelt in de regio op het gebied van veiligheid en stabiliteit. 
Nederland zet zich daarom actief in om een sterke en goede bilaterale relatie met Egypte te 
onderhouden. Nederland schenkt ook veel aandacht aan de ontwikkeling in het land zelf. 
Sinds 2018 is Egypte opnieuw een OS-focus land waarbij Nederland bijdraagt aan 
verbeteringen op het gebied van: veiligheid en rechtsorde, migratie, mensenrechten, 
economische groei, voedselzekerheid, water, klimaat, en sociale vooruitgang. 
 
137 Wat hebben de internationale inspanningen in de Sahelregio (en Nederlandse bijdrage) op het 18   
gebied van vrede en Veiligheid de afgelopen vijf jaar opgeleverd? Hoe hebben de islamitische 
terreurgroepen zich in dezelfde periode ontwikkeld qua omvang, capaciteiten en invloed?  
 
Antwoord: 
Totaallijst feitelijke vragen Vaststelling van de begrotingsstaat van Buitenlandse Zaken (V) voor het 
jaar 2021 (35570-V)  43/57 

toegenomen spanning tussen de VS en China. Daarnaast proberen sommige landen of 
andere actoren bewust desinformatie te verspreiden of cyberaanvallen te plegen. Tevens 
blijkt dat Nederland en de EU op een aantal terreinen (onder andere medische producten) 
te afhankelijk is van een beperkt aantal landen waardoor niet altijd adequaat ingespeeld 
kan worden op soms acute noden. Het is de taak van het ministerie van Buitenlandse 
Zaken en het postennet om deze kwetsbaarheden zoveel mogelijk in kaart te brengen en in 
samenwerking met anderen te mitigeren. 
 
141 Op welke wijze tracht Nederland de vertraging in het behalen van SDG's tegen te gaan?  19   
 
Antwoord: 
De Duurzame Ontwikkelingsdoelen van de VN (SDG’s) en het klimaatakkoord van Parijs 
blijven hèt mondiaal kompas, ook in het BHOS-beleid dat gericht is op preventie en het 
bieden van perspectief. COVID-19 zorgt voor een aanzienlijke terugval: vele miljoenen 
mensen zijn nu al teruggeworpen in extreme armoede. Het aantal mensen dat honger lijdt 
is meer dan verdubbeld en honderden miljoenen zijn hun baan kwijt. Door de aandacht 
voor de strijd tegen COVID-19 is het mogelijk dat de klimaatdoelen onbedoeld naar de 
marge worden geduwd. Er zal een financiële injectie van ongekende omvang nodig zijn om 
de SDGs en klimaatdoelen alsnog te bereiken - sommigen pleiten zelfs voor een vorm van 
Marshall Plan. 
Tegelijkertijd worden wereldwijd aanzienlijke bedragen beschikbaar gesteld voor relief en 
recovery van COVID-19. Hiermee kunnen economieën deels opnieuw worden opgebouwd 
en de schade aan gemeenschappen en bedrijven worden hersteld. Mits daarbij “Building 
Back Better” als uitgangspunt wordt genomen – groener, inclusiever, met lokaal 
engagement. Daarbij is samenwerking essentieel. Niet alleen tussen overheden, maar ook 
met de private sector, kennisinstellingen, maatschappelijke organisaties, filantropische 
instellingen, en multilaterale organisaties. Het kabinet zet zich daarvoor in alle fora waar 
Nederland vertegenwoordigd is, zoals de EU en de VN, en in de verschillende vormen van 
hulpverlening. 
Hoewel de multidimensionale coronacrisis grote nieuwe uitdagingen met zich brengt voor 
het behalen van de SDG’s, richt het kabinet zich tegelijkertijd ook op de kansen die de 
crisis biedt om crisisbeheersing te koppelen aan perspectief. Door nu de juiste prioriteiten 
en criteria te stellen kan een meer inclusief, duurzaam en veerkrachtig economisch herstel 
bereikt worden. 
 
142 Welke andere partijen dragen bij aan de financiering voor de verbouwing van het Vredespaleis?  20   
 
Antwoord: 
Het kabinet heeft met de Voorjaarsbesluitvorming van 2019 EUR 150 miljoen vrijgemaakt 
voor de renovatie van het Vredespaleis. Bij de financiering zijn geen andere partijen bij 
betrokken. 
 
143 Op welke manier wordt de tijdelijke verhuizing van de bewoners van het Vredespaleis 20   
bekostigd?  
 
Antwoord: 
De kosten voor de tijdelijke verhuizing van het Internationaal Gerechtshof (IGH) en het 
Permanent Hof van Arbitrage (PHA) worden gedekt uit het hierboven genoemde bedrag 
van EUR 150 miljoen. 
 
144 Aan welke voorwaarden moeten Nederlandse projecten die dialogen tussen Israëlische en 21   
Palestijnen  faciliteren voldoen om in aanmerking te komen voor een subsidie van het ministerie 
van Buitenlandse Zaken ?  
 
Totaallijst feitelijke vragen Vaststelling van de begrotingsstaat van Buitenlandse Zaken (V) voor het 
jaar 2021 (35570-V)  45/57 

basis van een BNI-verdeelsleutel (Bruto Nationaal Inkomen) van 4,9%,  bedraagt EUR 5,4 
miljoen. 
Hierbij geldt dat de BNI-verdeelsleutel voor Nederland, onder meer als gevolg van Brexit 
en nieuwe economische vooruitzichten, naar schatting oploopt tot 5,9% in 2021. Het 
voorstel voor de Europese Vredesfaciliteit bevat daarnaast een uitbreiding van de 
gemeenschappelijke kosten voor EU missies en operaties die in aanmerking komen voor 
financiering. 
De middelen voor de African Peace Facility (APF) maken deel uit van het Europees 
Ontwikkelingsfonds (EOF). De Nederlandse bijdrage aan de EOF bedroeg de afgelopen 5 
jaar gemiddeld EUR 193 miljoen per jaar. Ongeveer 8% van het EOF wordt aan de APF 
gespendeerd. De Nederlandse bijdrage aan de APF bedroeg dus ongeveer EUR 15,4 
miljoen per jaar. Voor 2020 bedraagt de Nederlandse EOF-bijdrage EUR 224 miljoen, 
waarvan EUR 17,9 miljoen voor de APF. 
 
149 In hoeverre wordt de Women, Peace & Security (WPS)-agenda meegenomen in de Europese 22   
Vredesfaciliteit?  
 
Antwoord: 
De  Europese Vredesfaciliteit moet coherent zijn met de doelstellingen van het GBVB, 
waaronder de WPS-agenda. Dat staat ook in de tekst vermeld. 
 
150 Wanneer verwacht u dat de Nederlandse ambassade in Jerevan, Armenië kan worden geopend?  23   
 
Antwoord: 
Met het aanbieden van de geloofsbrieven door de Nederlandse ambassadeur aan de 
President van Armenië op 23 september j.l., is de ambassade in formele zin geopend. De 
ambassade is nu nog gehuisvest op een tijdelijke locatie en nog in opbouw. Een aantal 
(consulaire) taken kan daarom nog niet worden uitgevoerd in Jerevan. Deze zullen 
voorlopig door de Nederlandse vertegenwoordiging in Tbilisi worden uitgevoerd. 
 
151 Kunt u aangeven wat de omvang is van de niet-juridisch verplichte jaarlijkse bijdrage aan het 25   
Office of the High Commissioner for Human Rights (OHCHR) ?  
 
Antwoord: 
In 2021 bedraagt de niet-juridisch verplichte bijdrage aan OHCHR EUR 7.650.000.  
 
152 Wat wordt verstaan onder “bijdrage aan ACS”? Om welk bedrag gaat het en voor welke 25   
activiteiten is de bijdrage bestemd? Worden er voorwaarden aan de besteding gesteld en zo ja, 
welke? Zo neen, waarom niet?  
 
Antwoord: 
De “bijdrage aan ACS” betreft een contributiebetaling van 21.501 USD aan de Association 
of Caribbean States (ACS) voor het jaar 2020, mede namens de Caribische landsdelen 
Bonaire, Sint Eustatius en Saba. Aruba, Curaçao, Sint Maarten en Nederland (namens de 
BES-eilanden) zijn geassocieerde leden van de ACS. De ACS is één van vier grote 
multilaterale organisaties in de regio die zich als doel stelt om de regionale samenwerking 
in het Caribisch gebied te bevorderen. De ACS draagt bij aan de bilaterale betrekkingen 
tussen het Koninkrijk en Caribische landen en is een organisatie waarlangs het Koninkrijk 
haar belangen kan behartigen, onder meer door bevordering van regionale samenwerking. 
De jaarlijkse contributie wordt besteed aan een door de leden goedgekeurde begroting. 
 
153 Hoe beoordeelt u op grond van internationale mensenrechtenverdragen de inzet door Israël van 28   
“speciale middelen” bij verhoren van Palestijnse verdachten, waaronder afranselingen, het 
Totaallijst feitelijke vragen Vaststelling van de begrotingsstaat van Buitenlandse Zaken (V) voor het 
jaar 2021 (35570-V)  47/57 

het werk van Israëlische mensenrechtenorganisaties zoals Public Committee Against 
Torture in Israel (PCATI) op dit terrein. Israël is dientengevolge, maar ook op basis van 
uitwisselingen in multilaterale fora, goed bekend met de positie van de EU en de lidstaten, 
ook ten aanzien van het absolute verbod op foltering.  
Voor wat betreft Verdrag tegen foltering, wordt de inzet van de EU in derde landen 
vormgegeven door een EU-richtlijn die in september 2019 door de Raad Buitenlandse 
Zaken is aangenomen. Onderdeel van deze richtlijn is dat EU-delegaties zich inzetten om 
de autoriteiten van derde landen te bewegen om wetgeving en praktijk in overeenstemming 
te brengen met internationale normen en standaarden. 
157 Hoeveel klachten wegens foltering zijn sinds 2001 bij het Israëlische ministerie van Justitie 28   
ingediend en hoeveel strafrechtelijke onderzoeken en aanklachten zijn daaruit voortgekomen?  
 
Antwoord: 
De Israëlische mensenrechtenorganisatie Public Committee Against Torture in Israel 
(PCATI) stelt in een recente rapportage van 2020 dat er tussen 2001 en 2020 circa 1300 
klachten zijn ingediend over het gebruik van geweld tijdens verhoren door de Israëlische 
Shin Bet. Tot dusver heeft dit volgens PCATI geleid tot één strafrechtelijk onderzoek.  
 
158 Hoe heeft Israël gereageerd, toen u uw zorgen over berichten over foltering van twee voormalige 28   
medewerkers van de door Nederland gesteunde Palestijnse NGO Union of Agricultural Work 
Committees (UAWC) heeft overgebracht en heeft aangedrongen op het respecteren van hun 
rechten in Israëlische detentie en tijdens hun proces voor een Israëlische militaire rechtbank?  
 
Antwoord: 
De Israëlische autoriteiten hebben goede notie genomen van het feit dat deze zaak in 
Nederland met aandacht wordt gevolgd, ook door de Tweede Kamer. Nederland heeft het 
belang van een eerlijke procesgang onderstreept, zorgen gedeeld over berichtgeving dat 
verdachten zouden zijn gemarteld en navraag gedaan naar het interne onderzoek naar de 
klachten over marteling. De komende tijd moet blijken hoe het proces tegen de verdachten 
wordt voortgezet. 
 
159 Heeft u bij Israël aangedrongen op het openen van een volwaardig en strafrechtelijk onderzoek 28   
naar beschuldigingen van foltering en mishandeling van de voormalige medewerkers van 
UAWC, conform de verplichtingen die Israël onder het Verdrag tegen foltering heeft? En zo ja, 
welke reactie heeft daarop ontvangen?  
 
Antwoord: 
Zie antwoord op vraag 158. Nederland heeft aangedrongen op een eerlijk procesgang en 
navraag gedaan naar de stand van zaken aangaande het interne onderzoek. 
 
160 Waar worden de Hoven van het Vredespaleis tijdelijk gehuisvest?  29   
 
Antwoord: 
Thans wordt onderzoek gedaan naar de behoeften van de hoven voor de tijdelijke 
huisvesting, alsook naar beschikbare en geschikte alternatieve locaties. De uiteindelijke 
keuze zal in overleg met de hoven worden bepaald. 
161 Kunt u het bedrag dat wordt vermeld onder ‘mensenrechten multilateraal’ á 7.650.000 euro 30   
verder uitsplitsen? Aan welke activiteiten/personen/organisaties en/of instellingen komt dit 
bedrag ten goede?  
 
Antwoord: 
Het bedrag vermeld onder ‘mensenrechten multilateraal’ komt ten goede aan OHCHR 
(zie ook vraag 151). Nederland ondersteunt OHCHR in algemene zin met een 
Totaallijst feitelijke vragen Vaststelling van de begrotingsstaat van Buitenlandse Zaken (V) voor het 
jaar 2021 (35570-V)  49/57 

technisch zeer gecompliceerde ruimen van geïmproviseerde mijnen (IED’s), voor 
slachtofferhulp, voor voorlichting over de risico’s van mijnen, en voor internationale 
samenwerking. Ook zal Nederland zich inzetten voor universeel lidmaatschap van het 
verdrag. 
 
165 Wat verklaart de structurele verlaging van het budget onder goede internationale samenwerking 35   
ter bevordering van de eigen en bondgenootschappelijke veiligheid?  
 
Antwoord: 
Het betreft een eenmalige intensivering van middelen in 2020 en geen structurele 
verlaging. In de zomer van 2020 is besloten om vanuit generale middelen een pakket van 
EUR 150 miljoen beschikbaar te stellen om, langs de lijnen van het AIV advies 'Nederland 
en de wereldwijde aanpak van COVID-19', in te zetten voor een effectieve, gepaste 
Nederlandse bijdrage aan de mondiale strijd tegen de impact van het coronavirus. Hiervan 
is EUR 4 miljoen toegevoegd aan het Programma Ondersteuning Buitenlands Beleid 
(POBB) op artikel 2.1. Deze middelen worden ingezet voor bescherming en bestrijding in 
het kader van COVID-19. 
 
166 Hoeveel buitenlandse diplomaten worden jaarlijks op kosten van Nederland getraind? Van 36   
welke landen traint Nederland de diplomaten?  
 
Antwoord: 
In 2019 zijn in 34 afzonderlijke trainingen 682 buitenlandse diplomaten uit 113 landen 
getraind. Zie in bijlage de lijst met landen. 
 
167 Waar worden de uitgaven van 2.500.000 euro voor het trainen van buitenlandse diplomaten aan 36   
besteed? Kunt u dit uitsplitsen? Betaalt Nederland ook voor de verblijfskosten van de 
diplomaten?  
 
Antwoord: 
In 2019 zijn de uitgaven als volgt besteed: 
- Programma ontwikkeling, voorbereiding en uitvoering: EUR 856.577,- 
- Trainings- en docentenkosten: EUR 580.937,- 
- Logistieke kosten en verblijf: EUR 652.852,- 
- Vervoer, werkbezoeken Den Haag en Brussel: EUR 449.581,- 
-  
In 2019 lag het budget iets hoger dan in 2018 vanwege een doorgeschoven training. 
 
Nederland betaalt ook voor de verblijfskosten. 
 
168 Zal het kabinet voordat zij politieke steun binnen een multilateraal kader uitspreekt aan 38   
interstatelijke geweld zonder grondslag in het internationaal recht dit bespreken met de Tweede 
Kamer  
 
Antwoord: 
Het Kabinet benadrukt dat politieke steun aan geweldgebruik zonder volkenrechtelijke 
rechtsgrond alleen in uitzonderlijke gevallen aan de orde kan zijn en het mogelijkerwijs 
verlenen van politieke steun van geval tot geval zorgvuldig zal moeten worden beoordeeld. 
Het Kabinet zal zich inspannen om het verlenen van politieke steun zo spoedig mogelijk 
aan de Kamer te melden. Indien het kabinet zou besluiten tot militaire inzet ter 
handhaving of bevordering van de internationale rechtsorde, dan wordt u zoals 
gebruikelijk hierover via de artikel 100-procedure geïnformeerd. Uitzendingen dienen in 
overeenstemming te zijn met het volkenrecht. 
Totaallijst feitelijke vragen Vaststelling van de begrotingsstaat van Buitenlandse Zaken (V) voor het 
jaar 2021 (35570-V)  51/57 

Antwoord: 
De communicatie inzet op het thema Europese bewustwording richt zich in 2021 op : 
- Communicatie over actuele thema’s en prioriteiten uit de Staat van de Unie 
Communicatie is gericht om algemeen publiek te informeren over actuele thema’s 
en de beleidsprioriteiten uit de Staat van de Unie die spelen binnen de EU. Dit 
doen we door het inzetten van onze eigen BZ communicatie kanalen (hierbij 
gebruik maken van infographics en animaties), dossiers Rijksoverheid.nl, 
communicatie onderzoek en samenwerking met posten, andere ministeries en 
stakeholders. 
- EU Back to School – voortzetting en vernieuwing 
Het programma EU Back to School geeft ambtenaren van alle ministeries en 
Europese instellingen de gelegenheid gastlessen over Europa te geven en om met 
jongeren in gesprek te gaan over het werk dat zij doen. In de gastlessen staat het 
uitwisselen van ervaringen, meningen en ideeën over Europese onderwerpen 
centraal. EU Back to School is bedoeld om leerlingen bewust te maken van de 
Europese Unie door in te gaan op actuele thema’s. In 2021 zal het programma 
worden voortgezet en worden vernieuwd  door o.a. lesmaterialen te herzien. 
- Voorlichting over gevolgen nieuwe relatie EU-VK | gevolgen Brexit (ondernemers 
en burgers) 
Per 1 januari 2021 gelden nieuwe grensregels tussen de EU en het VK, doordat het 
VK in 2020 de EU verliet (Brexit). Kabinet wil de schade van Brexit zoveel 
mogelijk beperken door het activeren en assisteren van ondernemers, instellingen 
en burgers bij de gevolgen van de implementatie van de nieuwe relatie tussen de 
EU en het VK. Dit door informatievoorziening via diverse websites/loketten, 
samenwerking met publieke en private partners, inzet social media en media 
campagnes. Deze voorlichtingsactiviteiten worden deels betaald uit het budget 
Europese bewustwording. 
 
174 Hoe wordt ‘Europese bewustwording’ onder 4.4. ingezet?  52   
 
Antwoord: 
De inzet van communicatie activiteiten ter ondersteuning van de Europese bewustwording 
is gericht op het concreter te maken wat er in de EU besloten wordt en waarom. De EU is 
een belangrijke bestuurslaag in Nederland. Besluiten die in de EU gemaakt worden zijn 
van invloed op het dagelijkse leven van de Nederlander. Hierbij is het belangrijk te weten 
hoe Nederlandse belangen gewaarborgd worden in Brussel, hoe Nederland met de andere 
EU landen samenwerkt om gezamenlijke problemen op te lossen en zich inzet voor een 
sterkere Europese Unie.  
Dit gebeurt o.a.:  
1. Door uitleg te geven over actualiteit en de beleidsthema’s van de Staat van de Unie 
via dossiers op rijksoverheid.nl en de (social media) kanalen van BZ. 
2. Door publieksdiplomatie programma’s zoals EU Back to School waarin jongeren 
in gesprek gaan met ambtenaren van alle ministerie en Europese instellingen over 
Europese onderwerpen. 
3. Via actieve voorlichting wanneer er veranderingen zijn voor burgers, instellingen 
en ondernemers zoals bijvoorbeeld bij de nieuwe relatie tussen de EU en het VK 
door de gevolgen van Brexit. 
 
175 Welke (inter)nationale organisaties ontvangen onder artikel 4.3 – en in het kader van het 53   
internationaal cultuurbeleid – in 2021 een Nederlandse subsidie en voor welk bedrag?  
 
Antwoord: 
Totaallijst feitelijke vragen Vaststelling van de begrotingsstaat van Buitenlandse Zaken (V) voor het 
jaar 2021 (35570-V)  53/57 

 
Antwoord: 
De gebruikerstevredenheid is matig. Dit komt vooral vanwege het tekort aan arbo-
werkplekken, aan plekken om rustig te telefoneren of geconcentreerd te werken, de drukte 
in het gebouw en gebrek aan groen op de werkplekken. Verder is het gebouw onvoldoende 
representatief om buitenlandse gasten op passende wijze te ontvangen. 
 
179 Welke uitgaven zijn er in 2021 begroot voor het verbeteren van de ICT-veiligheid van het 60   
ministerie? Hoe zullen deze  ten goede komen van een digitaal veilig en vaardig BZ  
 
Antwoord: 
Om digitaal veilig en vaardig te worden, investeert BZ voortdurend in maatregelen en 
systemen gericht op adequate informatiebeveiliging. De aanbevelingen van de Algemene 
Rekenkamer in het verantwoordingsonderzoek 2019 helpen het departement daarbij. De 
opvolging daarvan zal ook in de eerste helft van 2021 nog de nodige aandacht vragen. 
Verder zal in 2021 worden ingezet op versterking van de bewustwording van de 
medewerkers wereldwijd ten aanzien van informatiebeveiliging. Ook zal een nieuw 
Security Operations Center worden opgezet en de beveiligde werkplek verder worden 
verbeterd. Over de inhoud en de kosten daarvan doet BZ om veiligheidsredenen geen 
nadere mededelingen. 
 
180 Welke investeringen worden er gedaan om de thuiswerksituatie door de COVID-19 pandemie te 60   
verbeteren en te beveiligen voor medewerkers van het ministerie van Buitenlandse Zaken 
wereldwijd?  
 
Antwoord: 
Voor BZ-medewerkers geldt de rijksbrede regeling waarbij zij in aanmerking kunnen 
komen voor een (gemaximeerde) vergoeding voor het aanschaffen van ICT-middelen voor 
het inrichten van een thuiswerkplek om gezond en veilig thuis te kunnen werken. Ook 
worden er bureaustoelen en, op medische indicatie, zit-/sta bureaus uitgeleend. 
Leidinggevenden binnen BZ krijgen extra tools aangereikt om ervoor te waken dat de 
druk op werkplezier en werkstress die door het thuiswerken kan ontstaan zo goed 
mogelijk wordt opgevangen. Verder wordt geïnvesteerd in het uitbreiden van de 
mogelijkheden om beter beveiligd te beeldbellen en videoconferenties te hebben (zie 
antwoord 181). 
 
181 Is het ministerie voldoende uitgerust met faciliteiten voor thuiswerken?  60   
 
Antwoord: 
Ja, BZ heeft de fase waarin verplicht thuisgewerkt moet worden goed kunnen opvangen 
omdat er sinds 2016 gebruik wordt gemaakt van een beveiligde mobiele werkomgeving en 
verbindingen. Met deze omgeving kan ook digitaal worden samengewerkt en video 
vergaderd. Daarnaast heeft BZ dit jaar extra geïnvesteerd in de verruiming van 
mogelijkheden om te kunnen videovergaderen en is de internetbandbreedte om het extra 
dataverkeer op te vangen opgehoogd. Extra aandacht gaat uit naar landen waar de digitale 
infrastructuur niet zo goed is als in Nederland en naar landen waar digitaal thuiswerken 
extra risico’s met zich meebrengt. Ook wordt er komende periode gestart met het testen 
van mogelijkheden om op hogere vertrouwelijkheidsniveaus met elkaar te kunnen 
vergaderen, zodat in de toekomst medewerkers niet meer voor alle vertrouwelijke 
gesprekken aan het departement of de post als locatie gebonden zijn. Zie voor overige 
faciliteiten het antwoord op vraag 180. 
 
182 Zijn de gebouwen van het ministerie afdoende ‘coronaproof’?  60   
 
Totaallijst feitelijke vragen Vaststelling van de begrotingsstaat van Buitenlandse Zaken (V) voor het 
jaar 2021 (35570-V)  55/57 

Antwoord: 
De in antwoord 185 genoemde EUR 80.000 is inclusief catering en andere bijkomende 
kosten die ook gemaakt moeten worden in een eigen ontvangstruimte. Met een eigen 
ontvangstruimte zou alleen de kale zaalhuur worden uitgespaard, maar die uitsplitsing is 
bij externe representatie niet te geven. 
 
187 Zijn er al bestemmingen gevonden voor het Nederlandse corona pakket van 150 miljoen euro? 68   
En zo ja, welke zijn dit?  
 
Antwoord: 
Over de inhoud van het steunpakket in het kader van het AIV-advies “Nederland en de 
wereldwijde aanpak van COVID-19” bent u per Kamerbrief (Kabinetsreactie op 
briefadvies nr. 34 “Nederland en de wereldwijde aanpak van COVID-19” van de AIV, 10 
juli 2020, kst. 33625 nr. 320) geïnformeerd.  
 
In de begroting van Buitenlandse Handel en Ontwikkelingssamenwerking voor 2021 is de 
besteding van het budget (conform de Kabinetsreactie) in een overzicht gedetailleerd 
weergegeven. Bij najaarsnota wordt uw Kamer met de tweede suppletoire begroting 2020 
nogmaals geïnformeerd over de verdeling van deze middelen. 
 
188 Welke concrete acties vloeien er voort uit de Alliantie voor Multilateralisme?  79   
 
Antwoord: 
De door Duitsland en Frankrijk geleide Alliantie voor Multilateralisme is een informeel 
netwerk van ministers van Buitenlandse Zaken van meer dan zestig landen wereldwijd die 
5  
streven naar een effectieve multilaterale aanpak van globale problemen. Het  platform 
dient ook om steun te verwerven voor specifieke initiatieven van individuele leden in met 
name de VN-fora. De Alliantie organiseert daarnaast -bijeenkomsten over specifieke 
thema’s en neemt gezamenlijke verklaringenaan. Tijdens de laatstebijeenkomst en marge 
ste
van de 75 AVVN steunden alle deelnemende landen aan de Alliantie voor 
6
Multilateralisme de Declaration of Principles.  
1
 https://multilateralism.org/the-alliance/ 
 
  2
  https://multilateralism.org/wp-content/uploads/2020/09/Alliance-for-Multilateralism-
Declaration-of-principles.pdf 
 
 
                                                           
5
 https://multilateralism.org/the-alliance/ 
6
 https://multilateralism.org/wp-content/uploads/2020/09/Alliance-for-Multilateralism-Declaration-
of-principles.pdf 
Totaallijst feitelijke vragen Vaststelling van de begrotingsstaat van Buitenlandse Zaken (V) voor het 
jaar 2021 (35570-V)  57/57 

