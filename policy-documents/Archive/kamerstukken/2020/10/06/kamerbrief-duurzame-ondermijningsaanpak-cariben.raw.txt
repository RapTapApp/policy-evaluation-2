> Retouradres Postbus 20011 2500EA  Den Haag
DG Koninkrijksrelaties
Aan de voorzitter van de Tweede Kamer 
Ministerie van Binnenlandse 
der Staten-Generaal
Zaken en Koninkrijksrelaties
Postbus 20018
Turfmarkt 147
2580 EA  Den Haag
Den Haag
Postbus 20011
2500EA  Den Haag
Nederland
www.rijksoverheid.nl
www.linkedin.com/company/
ministerie-van-bzk
Kenmerk
2020-0000580238
Uw kenmerk
Datum 6 oktober 2020
Betreft Duurzame ondermijningsaanpak Cariben
Mede namens de minister van Justitie en Veiligheid informeer ik u hierbij over de 
bestendiging van de ondermijningsaanpak in het Caribisch deel van het 
Koninkrijk. In het kader van een projectmatige aanpak worden sinds 2016 extra 
middelen en capaciteit beschikbaar gesteld aan het Recherche 
Samenwerkingsteam (RST), het Parket van de procureur-generaal (hierna: OM) 
en het Gemeenschappelijk Hof van Justitie (hierna: Hof) ten behoeve van een 
effectieve ondermijningsaanpak. 
 
Op 10 oktober 2019 hebben de Kamerleden Van Raak (SP) en Bosman (VVD) 
tijdens de begrotingsbehandeling van Hoofdstuk 4 Koninkrijksrelaties een motie 
1
ingediend met het verzoek snel met een voorstel te komen voor de continuering 
van de projectaanpak, genaamd Team Bestrijding Ondermijning (TBO), en de 
Kamer hierover te informeren.  
 
Op 7 oktober 2019 heb ik in een brief over de resultaten van de projectaanpak 
2
TBO 2016-2019 gerapporteerd. Daarin heb ik reeds benadrukt dat ik de 
ondermijningsaanpak zowel succesvol als noodzakelijk acht. De aanpak heeft 
succesvol corruptie, belastingfraude, witwassen, valsheid in geschrifte, oplichting 
en verduistering door politically exposed persons en private ondernemingen aan 
het licht gebracht, er is vervolging ingesteld en veroordelingen hebben 
plaatsgevonden. Door de versterkte inzet is er een beter zicht gekregen op 
corruptie en witwassen in het Caribisch deel van het Koninkrijk. De onderzoeken 
hebben doorgaans een (zwaar) financieel-economisch component en een 
grensoverschrijdend karakter. De onderzoeken worden uitgevoerd binnen de 
autonome bevoegdheden van de landen en binnen het gezagsgebied van de 
procureur-generaal van Cura√ßao, van Sint Maarten, en van Bonaire, Sint Eustatius 
3
en Saba. 
 
Hoewel deze resultaten bemoedigend zijn, moet ik tegelijkertijd ook constateren 
dat continuering van de ondermijningsaanpak noodzakelijk is om deze 
criminaliteitsvormen op een duurzame manier te bestrijden. Er is focus en een 
lange adem nodig om de uitdagingen werkelijk het hoofd te bieden. Daarbij moet 
ik erkennen dat de problematiek zich niet goed leent voor een projectmatige 
aanpak zoals deze nu is vormgegeven. Voor een blijvend resultaat is een 
 
1
 Kamerstukken 35300-IV-24 
2
 Kamerstukken 35300-IV-14 
3
 Aruba heeft zich niet aangesloten bij deze aanpak. 
Pagina 1 van 2

