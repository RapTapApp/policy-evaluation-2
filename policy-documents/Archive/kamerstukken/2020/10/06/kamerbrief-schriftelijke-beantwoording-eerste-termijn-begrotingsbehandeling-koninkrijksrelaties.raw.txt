www.rijksoverheid.nl
Aan de Voorzitter van de Tweede Kamer der Staten-
www.facebook.com/minbzk
Generaal
www.twitter.com/minbzk
www.linkedin.com/company/
Postbus 20018
ministerie-van-bzk
2500 EA  Den Haag
Kenmerk
Uw kenmerk
Datum 6 oktober 2020
Betreft Schriftelijke beantwoording vragen zoals gesteld in eerste 
termijn begrotingsbehandeling Koninkrijksrelaties
  
Tijdens de behandeling van de begroting Koninkrijksrelaties (IV) en het BES-fonds 
(H) heeft uw Kamer in de eerste termijn vragen gesteld. Het antwoord op een 
deel van de feitelijke vragen doe ik u hierbij toekomen. Gelet op de wijze waarop 
de begrotingsbehandeling Koninkrijksrelaties dit jaar is ingericht, kan ik in de 
schriftelijke beantwoording niet alle vragenstellers recht doen. Tijdens mijn 
beantwoording in eerste termijn zal ik deze vragen zo veel mogelijk meenemen.  
 
 
De staatssecretaris van Binnenlandse Zaken en Koninkrijksrelaties, 
 
 
 
 
 
 
 
drs. R.W. Knops 
  
Pagina 1 van 8

Datum
6 oktober 2020
Kenmerk
uitzendingen. Acute zorg is voor alle eilanden geborgd door de mogelijkheid om 
patiënten naar het universitair ziekenhuis in Martinique over te brengen.  
Het lid Kuiken vroeg naar de inzet van de Karel Doorman. In reactie kan ik 
melden dat  de staatssecretaris van VWS vandaag een brief naar de Kamer stuurt 
waarin antwoord gegeven wordt op de vragen van de leden Kuiken en Diertens 
over de besmettingen met COVID 19 in het Caribisch deel van het Koninkrijk 
(ingezonden 15 september 2020). 
 
Op Sint Eustatius zijn de laatste dagen geen nieuwe besmettingen geconstateerd. 
Sinds 1 oktober is er een nieuwe noodverordening van kracht waarin de 
maatregelen iets zijn versoepeld. De kinderen op Sint Eustatius gaan niet naar 
school op dit moment; dit is mede op verzoek van de scholen zelf. Het is de 
verantwoordelijkheid van de regeringscommissaris om te bepalen of de scholen 
dicht blijven of weer open kunnen. 
 
In het kader van de Corona-steun is er specifieke steun gegeven aan de media in 
Caribisch Nederland, net zoals dat in Nederland aan regionale media is gedaan. 
Het lid Van Dam vroeg hiernaar en dit wordt gecontinueerd. In Europees 
Nederland is er een Steunfonds opgezet voor ondersteuning van de lokale 
informatievoorziening (huis-aan-huiskranten, lokale nieuwswebsites en lokale 
publieke omroepen). Dit Steunfonds loopt in drie rondes van drie maanden (maart 
– december). In juni is er door het ministerie van OCW een soortgelijke regeling 
geopend voor media in Caribisch Nederland, met een looptijd van drie maanden 
(maart-juni). Organisaties die zich beroeps- en bedrijfsmatig primair bezighouden 
met nieuwsvoorziening in het algemeen en nieuws over het coronavirus in het 
bijzonder hebben hiervoor een aanvraag in kunnen dienen bij de lokale afdeling 
van OCW bij Rijksdienst Caribisch Nederland (RCN).  Die aanvragen zijn inmiddels 
verwerkt en de bedragen zijn uitgekeerd. Inmiddels is besloten die steun voort te 
zetten. Er komt een uitkering voor zes maanden (juli-december), die in één keer 
zal worden uitgekeerd. De bedragen uit de eerste ronde worden verdubbeld, zodat 
het bedrag per maand gelijk blijft. De wijze van verstrekking zal op dezelfde 
manier verlopen als tijdens de eerste ronde. Hiermee is de steun aan de 
mediasector in Caribisch Nederland min of meer gelijkgesteld aan de steun in 
Europees Nederland, ook al gelden er andere wettelijke regimes.  
 
Het lid Bosman vroeg ook of er in het kader van de coronacrisis specifiek 
maatwerk kan worden geleverd voor Caribisch Nederland. Dit ook naar aanleiding 
van de brief vanuit ondernemers (en bestuurders) op Saba, die uw Kamer, ik en 
mijn collega-bewindspersonen van de ministeries van EZK en Financiën hebben 
gekregen.  
 
Als uitgangspunt geldt dat vanaf het begin van de crisis voor Caribisch Nederland 
een vergelijkbare benadering geldt als Europees Nederland. De grote lijnen van 
het steun- en herstelpakket (vervolg op noodpakketten 1.0 en 2.0) heeft het 
kabinet op 28 augustus jl. gepresenteerd. Ook voor Caribisch Nederland worden 
de belangrijkste maatregelen met 9 maanden verlengd. Over de uitwerking ben ik 
met de bestuurders op de eilanden in gesprek, o.a.. over de voorwaarden, 
percentages en bedragen. Uit de ambtelijke contacten ook met Saba leid ik af dat 
het verlengen van met name de subsidieregeling loonkosten en inkomensverlies 
Pagina 5 van 8

Datum
6 oktober 2020
Kenmerk
de landen. In het kader van het verstrekken van de liquiditeitssteun beoordeelt 
het C(A)ft nu ook de liquiditeitsverzoeken van de landen. Ook toetst ze in 
hoeverre de landen voldoen aan de aan de liquiditeitssteun verbonden 
voorwaarden. Dit betreffen taken die in het verlengde liggen van hun reguliere 
werkzaamheden. Ze zijn hiertoe ook het meest geëquipeerd.  
 
De samenlevingen in het Caribisch gebied zijn kwetsbaar. COVID-19 heeft dat 
beeld verder versterkt en het kabinet heeft maatregelen getroffen om steun te 
bieden aan de Caribische delen van het Koninkrijk. Het kabinet heeft ook los van 
de COVID-19 crisis, samen met de openbare lichamen stappen gezet om de 
positie van kwetsbare groepen te verbeteren. 
 
De leden Özütok, Diertens en Kuiken vroegen naar een stand van zaken met 
betrekking tot het ijkpunt bestaanszekerheid en de kosten van levensonderhoud. 
Uw Kamer heeft de staatssecretaris van Sociale Zaken en Werkgelegenheid 
(SZW) een aantal schriftelijke vragen gesteld over de voortgangsrapportage 
ijkpunt bestaanszekerheid. Dit naar aanleiding van de voortgangsrapportage die 
 1
de staatssecretaris van SZW op 8 juli aan uw Kamer verstrekt heeft. De 
staatssecretaris van SZW heeft u heden middag van de antwoorden op die vragen 
voorzien. Ik begrijp verder dat de Commissie Koninkrijksrelaties dit onderwerp 
heeft geagendeerd voor een debat met het kabinet, te plannen na het herfstreces. 
 
In de voortgangsrapportage van 8 juli is ook ingegaan op de kosten van 
levensonderhoud. Er is per kostenpost een tijdspad opgenomen voor het verlagen 
van die kosten met als doel dat de kosten worden teruggebracht tot een redelijk 
niveau zodat een situatie ontstaat waarin alle inwoners van Caribisch Nederland in 
de minimale kosten van levensonderhoud kunnen voorzien. De staatssecretaris 
van SZW informeert u hier op kort termijn over. Gelet op de grote 
sociaaleconomische effecten in verband met COVID-19 heeft het kabinet een 
aantal tijdelijke maatregelen genomen in de vorm van subsidies om de kosten 
2
van energie, telecom en drinkwater te verlagen. 
 
Namens het ministerie van SZW en in reactie op het lid Kuiken kan ik u 
informeren dat het invoeren van een loonkostenregeling, waarbij werkgevers een 
vergoeding krijgen voor hun nog niet volledig gekwalificeerde werknemers (zodat 
werknemers arbeid en studie kunnen combineren), in de context en schaal van 
Caribisch Nederland moeilijk te implementeren is. In plaats van een ingewikkelde 
nieuwe financieringsconstructie ziet het kabinet meer in initiatieven om de 
aansluiting tussen onderwijs en arbeidsmarkt te verbeteren. Het kabinet spant 
zich in om – net als in Europees Nederland – de arbeidsbemiddeling in Caribisch 
Nederland te verbeteren, nu als gevolg van de coronacrisis er een toename van 
de werkloosheid wordt verwacht. Op de begroting van SZW zijn hier ook extra 
middelen voor gereserveerd. 
 
 
1
 Kamerstukken, Tweede Kamer, vergaderjaar 2019–2020, 35 300 IV, nr. 68  
2
 Kamerstukken II, vergaderjaar 2019–2020, 35 420, nr. 25   
Pagina 5 van 8

Datum
6 oktober 2020
Kenmerk
 
Het is belangrijk – juist nu in deze crisis – om aandacht te blijven houden voor de 
kwetsbare groepen in de samenleving. Het lid Diertens vroeg naar de positie van 
een aantal vluchtelingen die meer dan een half jaar vast zouden zitten op 
Curaçao. De autoriteiten van Curaçao hebben mij gemeld dat de vreemdelingen 
die inmiddels langer dan 6 maanden in bewaring verblijven, verdacht worden van 
een strafbaar feit, hiervoor reeds zijn veroordeeld en/of (deels) hun straf hebben 
uitgezeten. De betreffende vreemdelingen worden volgens de autoriteiten van 
Curaçao gereed gehouden voor terugkeer, op grond van artikel 16 en artikel 19, 
tweede lid, van de Landsverordening Toelating en Uitzetting. 
De leden Kuiken en Van Dam vroegen naar de situatie van kinderen en jongeren 
in het Caribisch gebied, waarbij het rapport van de kinderombudsman genoemd 
is, de samenwerking met Unicef en of er voldoende opvang en 
opleidingsmogelijkheden zijn voor jongeren in kwetsbare posities. 
 
Het rapport dat de Nationale ombudsman in samenwerking met de 
Kinderombudsman heeft opgesteld: “Het maakt uit waar je wieg heeft gestaan” 
laat zien dat jongeren serieuze knelpunten ervaren die hen belemmeren uit de 
armoede te komen en dat er vaak sprake is van een vicieuze cirkel. Het is de 
gezamenlijke verantwoordelijkheid van het kabinet en de eilandbesturen om de 
armoedeproblematiek onder jongeren aan te pakken. In de brief van de 
staatssecretaris van SZW die die vandaag mede namens mij is verstuurd naar 
aanleiding van de lijst van vragen Voortgangsrapportage ijkpunt 
bestaanszekerheid, wordt ingegaan op de aanbevelingen uit dit rapport. Onder 
andere wordt ingezoomd op opleidingsmogelijkheden, voldoende huisvesting en 
opvang, opleidingsmogelijkheden en de buddy/vertrouwenspersoon. In mijn brief 
van 2 oktober jongstleden heb ik verslag gedaan van de voortgang op de 
4
aanbevelingen van UNICEF en hoe we omgaan met het monitoringsvraagstuk.  
 
Op 10 september nam minister De Jonge adviezen van jongeren in ontvangst. Ik 
heb de adviezen van de jongeren uit Caribisch Nederland ook mogen ontvangen 
als onderdeel van het online participatietraject #MijnNieuweWereld. Hierin is aan 
jongeren gevraagd hun mening te geven over de gevolgen van de coronacrisis en 
hoe zij de toekomst zien. Ook vanuit Caribisch Nederland is hieraan bijgedragen. 
Het deel van dit jongerenadvies wat op Caribisch Nederland ziet, is op 10 
september, via een aanbiedingsfilmpje - die de jongeren zelf hebben gemaakt – 
ook aan mij aangeboden (#MNW aanbiedingsfilm BES.). De jongeren op Bonaire 
hebben op een zeer creatieve en pakkende manier hun advies in een 
Papiamentstalige rap verwoord. In november zullen de jongeren hun adviezen 
met de lokale bestuurders op hun eilanden bespreken. En op 23 november zal ik 
met de jongeren in gesprek gaan over hun adviezen via een live verbinding die tot 
stand wordt gebracht om de online conferentie van de Taskforce kinderrechten te 
hosten. De jongeren zullen zich op deze gesprekken voorbereiden door deel te 
nemen aan debat- en lobbytrainingen en debatoefensessies met jongeren van 
andere eilanden. Dit maakt onderdeel uit van het UNICEF programma voor CN. De 
adviezen zullen vervolgens worden besproken in de interdepartementale 
 
4
 Kamerstukken 2019-2020, nummer 35 570 IV, 7. 
Pagina 5 van 8

Datum
6 oktober 2020
Kenmerk
Pagina 5 van 8

