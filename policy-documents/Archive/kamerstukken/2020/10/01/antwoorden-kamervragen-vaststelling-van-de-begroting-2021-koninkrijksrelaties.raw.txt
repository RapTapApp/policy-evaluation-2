35570-IV Vaststelling van de begrotingsstaten van Koninkrijksrelaties (IV) en 
het BES-fonds (H) voor het jaar 2021 
 
nr.   Verslag houdende een lijst van vragen 
   
Vastgesteld (wordt door griffie ingevuld als antwoorden er zijn) 
 
De vaste commissie voor Koninkrijksrelaties, belast met het voorbereidend 
onderzoek van dit voorstel van wet, heeft de eer verslag uit te brengen in de vorm van 
een lijst van vragen. 
 
Onder het voorbehoud dat de regering op de gestelde vragen tijdig en genoegzaam zal 
hebben geantwoord, acht de commissie de openbare beraadslaging over dit 
wetsvoorstel voldoende voorbereid. 
 
Voorzitter van de commissie,  
  Paternotte 
   
  Adjunct-griffier van de commissie, 
  De Vos 
 
Nr Vraag Bijlage Blz. (van) t/m 
1 Vraag:      
Welke consequenties heeft een vermindering van inkomsten vanwege het 
coronavirus (bijvoorbeeld door het achterblijven van toerisme) op de begrotingen 
van de Openbare Lichamen, met name op de eilandelijke inkomsten? Zijn deze 
tekorten al meegenomen in de begroting 2021 zoals voorgelegd aan de Kamer? 
 
Antwoord:  
De gevolgen voor de begroting 2021 voor de openbare lichamen zijn op dit 
moment nog niet te overzien. Het hangt in belangrijke mate af van de termijn 
waarop de reisrestricties die momenteel op de BES-eilanden van kracht zijn, 
voortduren. Dit is van betekenis voor de baten van de haven- en 
luchtvaartactiviteiten en de toeristensector in 2021. 
Recent zijn de openbare lichamen gecompenseerd voor de inkomstenderving 
over het jaar 2020, vergelijkbaar met de wijze waarop Europees Nederlandse 
gemeenten zijn gecompenseerd. De eventuele gevolgen voor de begroting 2021 
van de openbare lichamen zullen te zijner tijd en in nauwe samenspraak met de 
openbare lichamen en het College financieel toezicht worden bezien. Tekorten 
worden meegenomen in de begroting 2021 en de begrotingswijziging(en).  
 
2 Vraag:      
Door welke organisatie of door wie wordt de beleidsdoorlichting van artikel 8 
van de begroting van Koninkrijksrelaties in opdracht van het ministerie van BZK 
uitgevoerd? 
 
Antwoord:  
Er is nog geen organisatie of externe onafhankelijke evaluator gekozen om de 
beleidsdoorlichting van artikel 8 van de begroting van Koninkrijksrelaties uit te 
voeren. Naar verwachting kan de selectie van een evaluator via een 
aanbestedingsprocedure in het laatste kwartaal van 2020 worden gestart na 
reactie van de Kamer op de onderzoeksopzet van de beleidsdoorlichting. De 
Totaallijst feitelijke vragen Vaststelling van de begrotingsstaten van Koninkrijksrelaties (IV) en het 
BES-fonds (H) voor het jaar 2021 (35570-IV-0)  1/9 

de implementatie en inrichting van een verbijzonderde interne controle is echter 
onvoldoende voortgang geboekt. De belangrijkste redenen hiervoor zijn het 
ontbreken van de benodigde specifieke expertise en een hoge werk- en 
veranderingsdruk bij de afdeling Finance. De afdeling Finance wordt daarom 
(tijdelijk) door externen ondersteund. Gelet op de grote veranderingen die de 
implementatie van de verbetermaatregelen voor het financieel beheer met zich 
meebrengt en de daarvoor benodigde expertise verdient de voortgang blijvend 
aandacht en tussentijdse monitoring. 
 
6 Vraag:   24   
Op welke wijze wordt het Openbaar Ministerie op Aruba, Curaçao en Sint 
Maarten gefinancierd? Welk deel wordt door Nederland gefinancierd, welk deel 
door de landen zelf? Voldoen de landen in 2021 in hun begroting aan hun 
verplichtingen? 
 
Antwoord: 
Aruba, Curaçao en Sint Maarten financieren hun eigen Openbaar Ministerie. Bij 
de parketten van de drie landen en het parket procureur-generaal werkt een aantal 
door Nederland uitgezonden medewerkers. De uitzendtoelagen worden volledig 
door Nederland betaald. Daarnaast stelt Nederland ten behoeve van de 
ondermijningsaanpak in totaal € 12 mln. beschikbaar. In 2021 is ongeveer € 1,5 
mln. daarvan bestemd voor het parket procureur-generaal waar de 
ondermijningsaanpak is ondergebracht. Nederland en het C(A)ft hebben 
momenteel onvoldoende zicht op de ontwerpbegrotingen 2021 en daarmee dus 
ook onvoldoende zicht of de landen aan hun verplichtingen kunnen voldoen. 
Signalen dat de landen niet aan hun verplichtingen kunnen voldoen, houden we 
in de gaten. In de voorwaarden aan de 3e tranche liquiditeitssteun, waar de 
landen nog niet mee hebben ingestemd, is in ieder geval opgenomen dat 
bezuinigingen, die de operationele uitvoeringscapaciteit binnen de meest vitale 
sectoren van de rechtsstaat beperken, niet zijn toegestaan. 
 
7 Vraag:   24   
Is in de begroting voorzien in het implementeren van het jeugdstrafrecht in 
Caribisch Nederland? 
 
Antwoord: 
In de begroting van Koninkrijksrelaties zijn geen gelden gereserveerd voor het 
jeugdstrafrecht in Caribisch Nederland. Dit vraagstuk valt onder de 
verantwoordelijkheid van het Ministerie van Justitie en Veiligheid (JenV). De  
begroting van JenV voorziet in gelden voor de implementatie van het 
jeugdstrafrecht in Caribisch Nederland. Zo is er budget opgenomen voor het 
inzetten van een beleidsmedewerker jeugdstrafrecht die vanuit de BES 
Voogdijraad de implementatie in de keten coördineert voor de periode van drie 
jaar (2019-2021). Daarnaast is er structureel budget vrij gemaakt voor de JICN 
om voorbereid te zijn op het detineren van jeugdigen. De behandeling van de 
begroting van JenV biedt uw Kamer de mogelijkheid nadere vragen te stellen 
over het jeugdstrafrecht in Caribisch Nederland.   
 
8 Vraag:   24   
Worden er in Caribisch Nederland extra middelen toegewezen aan het tegengaan 
van ondermijning? 
 
Antwoord:  
In de begroting van Koninkrijksrelaties zijn hier geen gelden voor gereserveerd. 
Dit vraagstuk valt onder de verantwoordelijkheid van het Ministerie van Justitie 
Totaallijst feitelijke vragen Vaststelling van de begrotingsstaten van Koninkrijksrelaties (IV) en het 
BES-fonds (H) voor het jaar 2021 (35570-IV-0)  3/9 

De middelen die bij BZK op de begroting stonden, zijn daarvoor overgeheveld 
naar VWS en SZW. Dit is in lijn met de departementale verantwoordelijkheden, 
waarbij de integrale aanpak van het kabinet gehandhaafd blijft (zie ook het 
antwoord op vraag 9). 
   
11 Vraag:   30   
In 2021 betaalt Nederland de helft van de kosten voor de Integriteitskamer Sint 
Maarten. Dit is het laatste jaar dat Nederland zorgdraagt voor de financiering van 
de helft van de kosten. Welke afspraken zijn er gemaakt met Sint Maarten voor 
een duurzame doorgang van de Integriteitskamer Sint Maarten? 
 
Antwoord:  
In de Landsverordening Integriteitskamer van Sint Maarten, in werking getreden 
op 28 december 2018, is bepaald dat de begroting en de financiële 
verslaglegging van de Integriteitskamer deel uitmaakt van de landsbegroting 
(artikel 15, tweede lid). Afgesproken is dat Nederland tot en met 2021 zorg zal 
dragen voor de financiering van de helft van de kosten van de Integriteitskamer. 
Voor de andere helft is Sint Maarten verantwoordelijk. Vanwege de gevolgen 
van orkaan Irma is vervolgens afgesproken dat het deel van Sint Maarten tot en 
met 2020 vergoed wordt vanuit de € 550 mln. die gereserveerd werd voor de 
wederopbouw van Sint Maarten, met een reservering van ANG 2 mln. per jaar. 
Dit betekent dat vanaf 2021 de helft van de kosten voor de Integriteitskamer op 
de begroting van het land Sint Maarten moet staan, waarbij de andere helft 
gefinancierd wordt door Nederland. Vervolgens zullen alle kosten vanaf  2022, 
volgens artikel 15, tweede lid, van de Landsverordening Integriteitskamer van 
Sint Maarten, structureel op de begroting van het Land Sint Maarten moeten 
komen te staan. Het is dan ook aan het Sint Maarten om dit te waarborgen en 
duurzame doorgang te bewerkstelligen. 
 
12 Vraag:   33   
Wat is de stand van zaken omtrent de onderhandelingen met Curaçao, Aruba en 
Sint Maarten met betrekking tot de derde tranche liquiditeitssteun? Op welke 
punten is nog geen overeenstemming bereikt? Welke vorderingen zijn er al 
gemaakt in de onderhandelingen? 
 
Antwoord:  
Geen van de landen heeft tot nu toe ingestemd met het pakket dat voorlag in de 
Rijksministerraad van 10 juli jongstleden. Omdat de gesprekken nog lopen kan 
er niet in nader detail getreden worden over de voortgang hiervan. 
 
13 Vraag:   61   
Is in tabel 38 de verhoging van de totale Rijksuitgaven in 2020 met zo’n € 100 
miljoen enkel en alleen te verklaren vanuit extra inspanningen ten gevolge van 
de coronacrisis? 
 
Antwoord:  
Tussen 2019 en 2020 zijn de totale Rijksuitgaven ten behoeve van Caribisch 
Nederland met circa € 100 mln. gestegen. Dit wordt volledig veroorzaakt door de 
verschillende maatregelen die als gevolg van de coronacrisis zijn genomen. Bij 
het Ministerie van Economische Zaken en Klimaat (EZK) betreft dit onder meer 
de Tegemoetkoming Ondernemers Getroffen Sectoren (TOGS) en 
Tegemoetkoming Vaste Lasten (TVL). Bij het Ministerie van SZW is er met 
name een stijging vanwege de incidentele subsidieregeling compensatie 
loonkosten in verband met de coronacrisis. Bij het Ministerie van VWS lopen 
vooral d e zorgkosten op. Daarnaast zijn er uiteraard ook andere wijzigingen van 
Totaallijst feitelijke vragen Vaststelling van de begrotingsstaten van Koninkrijksrelaties (IV) en het 
BES-fonds (H) voor het jaar 2021 (35570-IV-0)  5/9 

    
 
16 Vraag:   69   
Welke onderwijsvormen worden er in Aruba, Curaçao, Sint Maarten en in 
Caribisch Nederland aangeboden? 
 
Antwoord:  
De overheden van Aruba, Curaçao en Sint Maarten zijn verantwoordelijk voor 
hun eigen onderwijssystemen. Het onderwijssysteem op deze eilanden is voor 
het grootste deel afgeleid van het Nederlandse systeem. Hier worden primair 
onderwijs, voortgezet onderwijs en secundair beroepsonderwijs aangeboden. In 
het voortgezet onderwijs worden de schoolsoorten arbeidsgericht onderwijs 
(ago), vmbo, havo en vwo aangeboden. Sint Maarten kent ook nog scholen voor 
Caribbean Examinations Council (CXC) onderwijs. Ook wordt op Aruba, 
Curaçao en Sint Maarten hoger onderwijs aangeboden op universiteiten en 
instellingen voor hoger beroepsonderwijs. 
 
Voor Caribisch Nederland is het ministerie van OCW verantwoordelijk voor de 
onderwijssystemen. Op Bonaire wordt primair onderwijs, voortgezet onderwijs 
en middelbaar beroepsonderwijs aangeboden. In het voortgezet onderwijs 
worden de schoolsoorten praktijkonderwijs, vmbo, havo en vwo aangeboden. Op 
Sint Eustatius en Saba worden primair onderwijs, voortgezet onderwijs en 
middelbaar beroepsonderwijs aangeboden. In het voortgezet onderwijs wordt het 
onderwijs- en examensysteem van het CXC gevolgd. Er wordt praktijkonderwijs, 
Caribbean Vocational Qualification 1 (CVQ 1) Caribbean Vocational 
Qualification 2 (CVQ 2) en Caribbean Secondary Education Certificate (CSEC) 
aangeboden. 
 
17 Vraag:   69   
Sluiten deze onderwijsvormen aan op de lokaal / regionaal levende behoeftes? 
 
Antwoord:  
Dit vraagstuk is de verantwoordelijkheid van het Ministerie van OCW. Het 
CXC-onderwijs en examensysteem is een algemeen bekend en erkend 
onderwijssysteem in de Caribische regio en met Engels als instructietaal sluit dit 
aan bij regionaal levende behoeftes. 
Het Ministerie van OCW heeft te kennen gegeven dat ook de van het 
Nederlandse systeem afgeleide onderwijsvormen lokaal en in de regio erkend 
worden. 
 
18 Vraag:   69   
Sluit het aangeboden onderwijs aan op vervolgonderwijs in continentaal 
Nederland? Welke obstakels staan in de weg aan een eventueel Nederlands 
vervolgtraject? 
 
Antwoord:  
Dit vraagstuk is de verantwoordelijkheid van het Ministerie van OCW. Het 
aangeboden onderwijs sluit aan op het vervolgonderwijs in Europees Nederland. 
De diploma’s die op de eilanden zijn behaald, worden in Europees Nederland 
erkend. Leerlingen hebben de mogelijkheid om zowel in de regio als in 
Nederland vervolgonderwijs te volgen. Ook de leerlingen die een schooldiploma 
hebben behaald bij het met goed gevolg afleggen van het CXC-onderwijs én het 
met een voldoende afsluiten van het vak verdiepend Nederlands van de school, 
hebben doorstroomrecht naar een bijpassende vervolgopleiding in Europees 
Nederland. Er zijn echter wel signalen dat het een relatief groot deel van de 
Totaallijst feitelijke vragen Vaststelling van de begrotingsstaten van Koninkrijksrelaties (IV) en het 
BES-fonds (H) voor het jaar 2021 (35570-IV-0)  7/9 

21 Vraag:   74   
Op welke wijze wordt bij de aanleg van infrastructuur op Bonaire rekening 
gehouden met fietsers en wandelaars? 
 
Antwoord:  
Het Ministerie van IenW heeft in 2019, zoals ook afgesproken in het 
Bestuursakkoord Bonaire, € 8,5 mln. overgemaakt naar Bonaire voor 
achterstallig onderhoud aan de wegen en uitvoering van het meerjarenplan voor 
het aanleggen en onderhouden van de wegen. Bij de uitwerking van de 
wegenplannen wordt door het Openbaar Lichaam Bonaire gekeken naar de 
erfinrichting waarbij indien mogelijk de shared space wordt toegepast; de 
voetganger heeft hierin een belangrijke rol. Ook kijken zij of bij de uitwerking 
van de wegenplannen de toegankelijkheid voor de fietser kan worden verbeterd 
door onder andere het aanleggen van fietsstroken. In de stuurgroep Mobiliteit, 
waarin het Openbaar Lichaam Bonaire, het Ministerie van IenW en mijn 
ministerie actief zijn, is er aandacht voor dit onderwerp. Het is echter aan het 
openbaar lichaam om fietspaden en wandelpaden wel of niet op te nemen in de 
wegenplannen, hier besluiten over te nemen en waar nodig daarover 
verantwoording af te leggen aan de Eilandsraad.  
 
22 Vraag:   80   
Wat is de stand van zaken omtrent het bereiken van het sociaal minimum? 
 
Antwoord:  
Voor het antwoord op deze vraag verwijs ik u graag naar de 
voortgangsrapportage ijkpunt bestaanszekerheid Caribisch Nederland 2020 van 8 
juli (Kamerstukken II 2019/20, 35300 IV, nr. 68) en de reactie op uw vragen die 
door de Staatssecretaris van Sociale Zaken en Werkgelegenheid mede namens de 
Minister en Staatssecretaris van Binnenlandse Zaken en Koninkrijksrelaties nog 
voor de begrotingsbehandeling Koninkrijksrelaties aan uw Kamer worden 
verstuurd. 
 
 
Totaallijst feitelijke vragen Vaststelling van de begrotingsstaten van Koninkrijksrelaties (IV) en het 
BES-fonds (H) voor het jaar 2021 (35570-IV-0)  9/9 

