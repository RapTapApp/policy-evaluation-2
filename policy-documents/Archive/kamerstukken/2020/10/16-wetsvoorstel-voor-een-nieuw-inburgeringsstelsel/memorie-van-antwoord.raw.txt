Inleiding 
Met grote belangstelling heeft de regering kennisgenomen van het voorlopig verslag van de leden 
van de vaste commissie voor Sociale Zaken en Werkgelegenheid van de Eerste Kamer met 
betrekking tot het wetsvoorstel voor een nieuw inburgeringsstelsel (Wet inburgering 20..).  
De regering dankt de leden van de Eerste Kamer voor de gedegen voorbereiding en hun inbreng 
en is de leden zeer erkentelijk voor de snelle ontvangst van het voorlopig verslag.  
 
Hieronder gaat de regering in op de vragen en opmerkingen van de leden van de verschillende 
fracties. Bij de beantwoording is zoveel mogelijk de volgorde van het voorlopig verslag 
aangehouden. In het geval van (grotendeels) identieke vragen is in een aantal gevallen van deze 
volgorde afgeweken. Voor zover de vragen een grote onderlinge samenhang vertonen, worden 
deze in onderlinge samenhang beantwoord.  
 
Gevolgen coronacrisis 
 
De leden van de D66-fractie zouden graag in algemene zin een appreciatie willen van de regering 
over in hoeverre de coronacrisis invloed heeft op de planning en voorbereiding voor dit 
wetsvoorstel inburgering en voor de diverse betrokken partijen zoals VNG, gemeenten, COA, DUO 
en maatschappelijke organisaties en de inburgeraars zelf. 
De leden van de ChristenUnie-fractie vragen of, ook gezien de nieuwe en substantiële rol voor 
gemeenten en de doorwerking van de coronacrisis, invoering van de wet op 1 juli 2021 reëel is? Is 
de voorbereidingstijd afdoende? Hoe zien gemeenten dat zelf, ook gelet de grote uitdagingen 
waarvoor de coronacrisis hen stelt? 
 
In welke mate het coronavirus impact heeft op het treffen van voorbereidingen van gemeenten en 
andere partners op het nieuwe inburgeringsstelsel is in algemene zin lastig in te schatten. 
Uiteraard wordt dit door het ministerie van SZW, in goed overleg met alle betrokken partijen, goed 
in de gaten gehouden.  
Het huidige beeld is dat gemeenten en andere partijen op dit moment volop maatregelen treffen 
om zich voor te bereiden op het nieuwe inburgeringsstelsel. Dit varieert van het doen van 
marktoriëntatie ten behoeve van inkoop van inburgeringsonderwijs, tot de ontwikkeling van een 
brede intake. Verder maakt het pilotprogramma Veranderopgave Inburgering (VOI) het via 
middelen voor pilots en onderzoek mogelijk dat gemeenten al experimenteren met onderdelen en 
werkwijzen van de nieuwe wet. Van de ervaringen die de 97 gemeenten die aan dit programma 
deelnemen al opdoen, profiteren de andere gemeenten door het continu delen van kennis door 
middel van bijeenkomsten en publicaties. Verder is een werkgroep, waarin de Vereniging van 
Nederlandse Gemeenten (VNG), gemeenten, de Dienst Uitvoering Onderwijs (DUO), het Centraal 
Orgaan opvang Asielzoekers (COA) en de Immigratie- en Naturalisatiedienst (IND) zijn 
vertegenwoordigd, onder leiding van het ministerie van Sociale Zaken en Werkgelegenheid (SZW) 
bezig met de uitwerking van de ketenprocessen met als doel om goede afspraken te kunnen 
maken over de uitwisseling van gegevens tussen de verschillende partijen die in het nieuwe stelsel 
uitvoerende taken krijgen.  
Gelet op het vorenstaande blijft de beoogde inwerkingtredingsdatum van het nieuwe 
inburgeringsstelsel, namelijk 1 juli 2021, ondanks het coronavirus vooralsnog ongewijzigd.  
 
De leden van de ChristenUnie-fractie vragen begrijpelijkerwijs welke impact de coronacrisis heeft 
op het inburgeringstraject. Dat betreft zowel het bestaande als het nieuwe traject. Bijvoorbeeld 
waar het gaat om restricties rond klassikaal (taal)onderwijs en praktische beperkingen van het 
online volgen van inburgeringscursussen. Kan de regering hier een korte beschouwing aan wijden? 
Is extra ondersteuning en maatwerk geboden? En zo ja, hoe wordt daarin voorzien? Stelt dit 
gemeenten en AZC’s voor extra uitdagingen?  
Het coronavirus zal, ondanks alle inspanningen van de regering, ongekende klappen uitdelen op de 
arbeidsmarkt. Deze zullen inburgeraars bovenmatig hard treffen. Kan de regering aangeven welke 
gevolgen dit heeft voor het inburgeringstraject van statushouders? 
 
4 

 
3
Een dualiteit van participatie en inburgering wordt genoemd in de beoogde aanpak voor 
gemeenten. Aan welke voorwaarden moeten participatieactiviteiten voldoen om bij te dragen aan 
de inburgering? 
 
In hun kritiek op het huidige stelsel hebben gemeenten zonder uitzondering aangegeven dat zij 
momenteel geen mogelijkheden hebben om regie op de verplichte inburgering te kunnen voeren. 
Dit is nodig om gecombineerde trajecten gericht op taal en participatie te kunnen aanbieden. Het 
gemis aan passende bevoegdheden en ruimte voor lokaal maatwerk om voldoende vanuit de 
gemeente te kunnen sturen wordt met deze nieuwe Wet inburgering weggenomen. Hierdoor 
krijgen gemeenten fors meer mogelijkheden om het leren van de taal te combineren met 
participatie. Hoe en in welke vorm gemeenten dit doen staat hen grotendeels vrij. Participatie via 
betaald werk heeft daarbij wel de voorkeur. Daarom zal er in de nadere uitwerking van de Module 
Arbeidsmarkt en Participatie (MAP) in lagere regelgeving worden bepaald, dat er een verplicht 
praktisch element wordt uitgevoerd, bijvoorbeeld betaald werk, vrijwilligerswerk, 
werkervaringsplekken of werkbezoeken. Hiervoor zal een urennorm gaan gelden. 
 
1.4 Voorbereiding op de stelselwijziging 
 
In de memorie van toelichting lezen de leden van de D66 fractie dat er verschillende pilots zijn 
ingezet bij verschillende gemeenten verdeeld over de jaren 2019 en 2020. Deze leden zijn erg 
benieuwd naar de uitkomsten van deze pilots. Kan de regering de uitkomsten van deze pilots delen 
met deze Kamer? 
 
Duale trajecten van leren en participeren zijn bij inburgergering uitermate nuttig. Beschikt de 
regering inmiddels over (tussentijdse) resultaten van de duale proefprojecten en tot welke 
conclusies leiden deze, zo vragen de aan het woord zijnde leden van de ChristenUnie-fractie. 
 
De 39 pilots binnen het pilotprogramma VOI, verdeeld over zes pilotthema’s, zijn in volle gang. Er 
zijn inmiddels van alle pilots tussenrapporten beschikbaar. Deze tussenresultaten zijn beschikbaar 
4
op de website van Divosa waar ook de eindrapporten gedeeld zullen worden als ze gereed zijn. 
 
Met de leden van de ChristenUnie-fractie erkent de regering het nut van duale trajecten voor 
inburgering. Dualiteit, oftewel de combinatie van het leren van de taal en participatie is dan ook 
één van de subdoelen van het nieuwe inburgeringsstelsel. Om die reden is daarvoor in het 
pilotprogramma specifieke aandacht met negen pilots. Onderzoeksbureau Regioplan onderzoekt 
door middel van een procesevaluatie de uitkomsten van deze pilots. Regioplan heeft inmiddels een 
tussenrapport opgeleverd met de belangrijkste conclusies. Hieruit komt onder andere naar voren 
dat de pilotgemeenten ondervinden dat het in de voorbereiding veel tijd kost om goede duale 
trajecten in te richten. Verder blijkt dat pilotgemeenten onderscheid maken tussen 
asielstatushouders en gezins- en overige migranten omdat zij verschillende behoeften hebben. Het 
werven en selecteren van voldoende deelnemers is daarnaast een aandachtspunt: voor het 
aanbieden van groepsactiviteiten op verschillende niveaus hopen pilotgemeenten na 
inwerkingtreding van de wet voldoende deelnemers te hebben om de groepen te kunnen vullen. 
Ook dit tussenrapport is beschikbaar op eerdergenoemde website van Divosa. 
 
Het wetsvoorstel is voorgelegd aan diverse stakeholders. Via de Klankbordgroep Nieuwkomers zijn 
ook leden van de doelgroep gehoord. De leden van de ChristenUnie-fractie horen graag wat het 
oordeel is van de doelgroep over het wetsvoorstel.  
 
 
3
 Kamerstukken II 2019/2020, 35483, nr.3, p.8. 
4
 https://www.divosa.nl/pilotprogramma-veranderopgave-inburgering-voi  
4 

het inburgeren blijft eveneens een investering van de inburgeringsplichtige vergen. Op die manier 
wordt ervoor gezorgd dat betrokkene leert om uiteindelijk zelf de weg in de Nederlandse 
maatschappij te vinden en daaraan actief bij te dragen (zie in dit kader ook het antwoord op 
vragen van deze fractie over dubbel commitment; paragraaf 2.3 Doelgroepen van de Wet 
inburgering). 
Maatwerk komt daarnaast in verschillende vormen terug in het nieuwe stelsel: in de drie leerroutes 
die ervoor moeten gaan zorgen dat inburgeringsplichtigen op het voor hen hoogst haalbare niveau 
aan de inburgeringsplicht kunnen voldoen, maar ook in de brede intake die de basis vormt voor 
het benodigde maatwerk en het persoonlijk plan inburgering en participatie (PIP) waarin dit 
vervolgens wordt vastgelegd. 
Door bijstandsgerechtigde asielstatushouders, de meest kwetsbare groep binnen de totale groep 
inburgeringsplichtigen, in het begin van het inburgeringstraject te ontzorgen, wordt geborgd dat 
de basis (betaling van de huur, gas, water, stroom en de zorgverzekering) voor hen op orde is en 
zij zich goed op inburgeren kunnen focussen. Door hen tegelijkertijd toe te leiden naar financiële 
zelfredzaamheid, wordt financiële problematiek op een later moment zoveel mogelijk voorkomen. 
Ook de maatschappelijke begeleiding die alle asielstatushouders van de gemeente ontvangen 
draagt bij aan een goede basis: deze begeleiding heeft immers (eveneens) tot doel hen in de 
eerste fase van hun verblijf in de gemeente te ondersteunen bij het regelen van praktische zaken 
hen kennis te laten maken met hun omgeving.  
Van gemeenten wordt verwacht dat zij de inburgeringsplichtige tijdens de brede intake en het 
bespreken van de afspraken die in het PIP worden vastgelegd, uitleg geven over diens rechten en 
plichten. Gemeenten hebben de mogelijkheid om tijdens deze gesprekken gebruik te maken van 
een tolk. Daarnaast wordt de communicatie met de inburgeraar verder vormgegeven als onderdeel 
van het communicatietraject binnen het programma VOI van het ministerie van SZW. Dit gebeurt 
in nauwe samenwerking met de VNG, DUO, COA, IND en Divosa. De vraag waar de inburgeraar 
terecht kan met vragen of klachten, wordt hierin eveneens meegenomen. Op deze wijze wordt ook 
inhoud gegeven aan de twee laatste basisprincipes uit het rapport van de Nationale Ombudsman. 
 
2.2 Stelselverantwoordelijkheid en regierol gemeenten 
 
De leden van de VVD-fractie constateren dat in het wetsvoorstel het persoonlijk plan inburgering 
en participatie (verder: PIP) centraal staat en dat dit voor iedere inburgeraar moet gelden. Het PIP 
bevat de te volgen leerroute, de benodigde ondersteuning, de intensiteit van het 
participatieverklaringstraject en de module Arbeidsmarkt en Participatie, alsook afspraken over 
deelname van eventuele kinderen aan voor- en vroegschoolse educatie. Het wetsvoorstel bevat 
vervolgens bepalingen waarin is aangegeven dat bij algemene maatregel van bestuur (verder: 
Amvb) wordt bepaald binnen welke termijn het PIP wordt opgesteld en dat er nadere regels 
kunnen worden gesteld over het vaststellen door het college van burgemeester en wethouders en 
over het PIP. Deze leden vragen zich af waarom de regering deze slag om de arm wil houden op 
het moment dat bij wet zaken door middel van decentralisatie aan gemeenten worden overdragen. 
Verder vragen deze leden zich af waarom niet gewoon in de wet een termijn kan worden opgelegd 
binnen welke periode het PIP moet worden opgesteld. 
De mogelijkheid om bij Amvb nadere regels te stellen staat overigens op meerdere plaatsen in het 
wetsvoorstel. De principiële vraag geldt eveneens voor die onderdelen. 
 
Gemeenten krijgen in het nieuwe inburgeringssysteem veel beleidsvrijheid in de aanpak en 
ondersteuning van het inburgeringsproces. De leden van de GroenLinks-fractie begrijpen en 
onderschrijven die keuze. Tegelijkertijd hebben de recente decentralisaties in het sociale domein 
geleerd hoe precair het evenwicht is tussen centrale systeemverantwoordelijkheid en decentrale 
uitvoeringsverantwoordelijkheid. Welke lessen heeft de regering getrokken uit die decentralisaties? 
Hoe wordt voorkomen dat te grote verschillen tussen gemeenten ontstaan, bijvoorbeeld met 
betrekking tot de zorgvuldigheid van de brede intake, het aanbod van cursussen, of de 
medewerking van het college van burgemeester en wethouders in benodigde aanpassingen van de 
leerroute of het taalniveau voor een inburgeraar, met mogelijke rechtsongelijkheid tot gevolg? 
 
4 

uiteindelijk een beoordeling die de gemeente in overleg met de inburgeraar maakt. Idealiter 
ondersteunen de participatie-activiteiten de inburgering en andersom. Bijvoorbeeld doordat 
gewerkt wordt in een Nederlandstalige omgeving. Aangezien de gemeente ook verantwoordelijk is 
voor het tijdig afronden van de inburgering is de verwachting dat er in de praktijk goed afgewogen 
zal worden welke belasting realistisch is. Daarnaast is het ook in het belang van gemeenten dat 
instroom van inburgeraars op de arbeidsmarkt uiteindelijk duurzaam is. Door inburgeraars op het 
voor hen hoogst haalbare niveau te laten inburgeren, verbeteren hun perspectieven op de 
arbeidsmarkt aanzienlijk. Gemeenten zijn over het algemeen dan ook erg gemotiveerd om van het 
nieuwe inburgeringsstelsel een succes te maken. 
 
De leden van de D66-fractie hopen dat er met de inwerkingtreding van deze wet de nodige 
beleidsrust komt in de inburgerings- en integratieaanpak van de Nederlandse overheid. Toch is er 
nog flink wat gedelegeerde regelgeving gemoeid met deze wet. De vraag is dan of dit bijdraagt 
aan de beleidsrust. Kan de regering de Eerste Kamer op de hoogte stellen en houden over de 
Amvb’s die nog zullen voortvloeien uit deze wet. Wat is de stand van zaken van de voorbereiding 
en welke van deze Amvb’s zullen bij beide Kamers worden voorhangen? 
 
De leden van de ChristenUnie-fractie wijzen er op dat wel erg veel in Amvb’s moet worden 
uitgewerkt. Kan de regering een overzicht geven welke onderdelen dit precies betreft en welke 
maatregelen zullen worden voorgehangen?  
 
De op basis van het wetsvoorstel (nader) uit te werken onderwerpen zullen worden vastgelegd in 
een nieuw Besluit inburgering 20.. (AMvB) en een nieuwe Regeling inburgering 20... Deze 
conceptregelgeving is op 1 september 2020 in (internet)consultatie gegaan. Het besluit en de 
regeling zullen gelijktijdig met het Wetsvoorstel inburgering 20.. in werking treden, op 1 juli 2021. 
Het betreft grotendeels onderwerpen die ook nu op lager niveau zijn vastgelegd.  
 
Voor een drietal onderdelen is in het wetsvoorstel geregeld dat de AMvB, waarin het betreffende 
onderdeel (nader) wordt uitgewerkt, moet worden voorgehangen, te weten: 
- de AMvB waarin de tekst van de participatieverklaring wordt vastgesteld (artikel 6, achtste 
lid, wetsvoorstel); 
- de AMvB waarin regels worden gesteld over het verstrekken van een lening aan anderen 
dan inburgeringsplichtigen (artikel 20, zesde lid, wetsvoorstel); 
- de AMvB waarin regels worden gesteld over de hoogte van de bestuurlijke boetes - binnen 
de maximale wettelijke boetebedragen - en de omstandigheden waaronder deze worden 
opgelegd (artikel 26, tweede lid, wetsvoorstel).  
Daarnaast heb ik tijdens het wetgevingsoverleg met de Tweede Kamer inzake onderhavig 
wetsvoorstel op 29 juni jl. toegezegd om zowel het besluit als de regeling met de Kamer te delen, 
zodat de Kamer – bij wijze van uitzondering – kan reageren als ware er sprake van voorhang op 
8
alle onderdelen. 
 
De onderwerpen in de tabel hieronder (tabel 1) zullen (nader) worden uitgewerkt in het Besluit 
inburgering 20.. en de Regeling inburgering 20.. Mogelijk dat naar aanleiding van de verdere 
uitwerking van de lagere regelgeving en de (internet)consultatie aanvullende onderwerpen vragen 
om uitwerking in de lagere regelgeving, indien deze onder de reikwijdte van de grondslagen in het 
wetsvoorstel vallen. Daarnaast zullen in een ministeriële regeling van de Minister van OCW de 
eindtermen van het taalschakeltraject in de onderwijsroute worden vastgelegd.  
 
Tabel 1. 
Uitwerking in Besluit inburgering 20.. 
Grondslag in wetsvoorstel Onderwerp 
Artikel 3, inburgeringsplicht uitwerking tijdelijke verblijfsdoelen 
 
8
 Kamerstukken II 2019/2020, 35 483, nr. 62, p. 66. 
4 

 
In aanloop naar de start van het nieuwe inburgeringstelsel is er ook aandacht voor het ontwikkelen 
van lerende en adaptieve eigenschappen van het stelsel. Het is de gezamenlijke insteek van het 
ministerie van SZW en de betrokken ketenpartners om een infrastructuur in te richten waarbij een 
lerende samenwerking tussen de betrokken partijen een prominente rol krijgt en er een duidelijk 
feedbackloop is vanuit het uitvoerende (gemeentelijke) niveau naar het landelijke stelselniveau. 
Daarbij is tevens de ambitie geformuleerd om op het uitvoerende niveau het onderling leren 
tussen gemeenten te faciliteren. In de komende periode wordt dit met de ketenpartners, zoals de 
VNG, verder uitgewerkt.   
 
Wat zijn de (recente) ervaringen met het keurmerk Blik op Werk dat inburgeringstrajecten toetst 
op een aantal criteria? Zijn daarnaast nog andere certificeerinstanties werkzaam? In welke mate 
en door wie wordt getoetst of het onderwijsaanbod voldoet aan arbeidsmarktkwalificaties die 
werkgevers zoeken? Het is de leden niet duidelijk wat de rol (nog) gaat worden van de 
Onderwijsinspectie in het toezicht houden op de kwaliteit van het inburgeringsonderwijs. Kan dat 
worden toegelicht? Is al met al het toezicht op inburgering, aldus de regering, voldoende 
opgetuigd? 
 
Binnen de mogelijkheden die Blik op Werk heeft, worden in de huidige situatie alle mogelijkheden 
benut om de taalscholen te toetsen aan de gestelde criteria. Dat betekent dat Blik op Werk toetst 
of de cursusinstellingen voldoen aan de procedurele en onderwijsinhoudelijke criteria die aan het 
keurmerk verbonden zijn. Daarnaast zijn er door Blik op Werk financiële audits uitgevoerd om te 
controleren of er sprake is van fraude of misbruik door de cursusinstellingen.  
Blik op Werk toetst niet of het onderwijs voldoet aan arbeidsmarktkwalificaties die werkgevers 
vereisen. In het wetsvoorstel is hier ook voor de toekomst niet in voorzien. Inburgeringsonderwijs 
ziet immers op het leren van de Nederlandse taal en het opdoen van kennis van de Nederlandse 
samenleving. Inburgeringstrajecten zijn dan ook geen beroepsopleiding.  
De regering verwacht dat de verhoging van het taalniveau (naar niveau B1) en de focus op 
participatie vanaf de start van inburgering beter aansluit bij wensen van werkgevers. Van 
gemeenten wordt in dat kader verwacht dat zij zoveel mogelijk inzetten op duale trajecten: het 
combineren van het leren van de taal en participeren. De vervanging van het huidige 
examenonderdeel ONA (oriëntatie op de Nederlandse arbeidsmarkt) door de MAP heeft in dat 
kader ook mede tot doel om theorie (over de Nederlandse arbeidsmarkt) beter te laten aansluiten 
bij de praktijk.  
 
Binnen het huidige stelsel zijn er naast Blik op Werk geen andere certificerende instanties actief in 
het inburgeringsonderwijs. In het nieuwe stelsel krijgt de Inspectie van het Onderwijs naast Blik 
op Werk een rol als toezichthouder op het taalschakeltraject binnen de onderwijsroute. Het 
taalschakeltraject wordt in dat kader aangewezen als vorm van educatie zoals bedoeld in de Wet 
educatie en beroepsonderwijs. De reden hiervoor is dat deze trajecten specifiek zijn gericht op 
instroom in het beroeps- en wetenschappelijk onderwijs, waarop genoemde inspectie ook reeds 
toezicht houdt.  
 
Tijdens de behandeling van dit wetsvoorstel in de Tweede Kamer op 29 juni jl. heb ik toegezegd 
9
dat ik een verkenning laat uitvoeren naar het versterken van het toezichtmodel.  
In het onderhavige wetsvoorstel is er in de wisselwerking tussen de gemeenten en Blik op Werk 
sprake van een dubbele barrière tegen malafide praktijken van taalscholen. Gemeenten worden 
immers de inkopende partij voor inburgeringscursussen voor asielstatushouders. Daarnaast 
hebben gemeenten reguliere contactmomenten met inburgeraars waardoor zij inzicht krijgen de 
voortgang en onderwijskwaliteit bij de gevolgde cursussen. Daarmee is het toezicht op de kwaliteit 
van het inburgeringsonderwijs voldoende gewaarborgd. 
 
 
9
 Kamerstukken II 2019/2020, 35 483 nr.62, p.56. 
4 

wetsvoorstel nog moeilijker zal worden. De inburgering van gezinsmigranten levert voor de 
betrokken gezinnen vaak veel stress op; mensen moeten soms schulden maken om het traject te 
bekostigen. Gemeenten leveren niet of nauwelijks ondersteuning omdat zij voor gezinsmigranten 
geen vergoeding krijgen. De leden van de PvdA-fractie vragen zich af of de regering dit beeld 
herkent? Zo ja, wat gaat de regering in gang zetten om hier verandering in te brengen?  
Zo nee, waaruit blijkt dat het inburgeren van gezinsmigranten nu wel succesvol verloopt. Hoeveel 
van de huidige gezinsmigranten lukt het bijvoorbeeld op dit moment om binnen drie jaar in te 
burgeren met taalniveau B1? Welke mogelijkheden hebben gezinsmigranten als de taaleis B1 te 
hoog is? 
De leden van de PvdA-fractie vragen zich af of in dit geval de kosten niet voor de baat uit zouden 
moeten en of de regering bij haar afweging voldoende rekening heeft gehouden met de negatieve 
gevolgen van het niet goed inburgeren van gezinsmigranten. De aan het woord zijnde leden zijn 
daarbij benieuwd naar de afweging van de regering in deze. Heeft de regering zicht op de kosten 
van de inburgering van gezinsmigranten? Het gaat de leden van de PvdA-fractie niet alleen om de 
publieke en private kosten van gezinsmigratie maar ook om bijvoorbeeld de effecten op 
arbeidsverzuim en ziektekosten van de migranten, partners en eventuele overige gezinsleden. De 
maatschappelijke verliezen van het moeten verlaten van het land e.d.? Zo ja, welk beeld levert dit 
op? Zo niet, is de regering bereid om onderzoek te doen naar deze kosten en baten? 
 
Kan de regering meer in detail aangeven op welke onderdelen het inburgeringsaanbod van 
gemeenten verschilt voor statushouders enerzijds en gezinsmigranten en overige migranten 
anderzijds, zo vragen de aan het woord zijnde leden van de ChristenUnie-fractie. Kan de 
rationale achter de verschillende beleidskeuzes voor beide groepen nader worden gemotiveerd? 
Wat is het effect van deze keuzes op een spoedige inburgering en integratie? Deze leden hebben 
behoefte aan een veel sterkere onderbouwing van deze beleidskeuzes. Ook de Raad van State 
13
maakt dit punt. Is het vanuit de inburgeringsfilosofie van de regering wel verstandig om andere 
eisen te stellen aan gezinsmigranten? Leidt de tweedeling binnen de groep inburgeringsplichtige 
migranten bovendien niet tot meer complexiteit die de beoogde eenvoud van het nieuwe systeem 
niet ten goede komt en waar een verwarrend signaal van uitgaat? Zien de leden van de 
ChristenUnie-fractie het overigens goed dat deze tweedeling op zich niet voortvloeit uit het 
Regeerakkoord? 
De leden van de ChristenUnie-fractie hebben behoefte aan een heldere argumentatie rond deze 
keuze van de regering. Het feit dat de groep gezinsmigranten heterogeen is vinden deze leden 
geen doorslaggevend argument om de tweedeling te handhaven. De leden zien ook graag een 
nadere (empirische) onderbouwing van de stelling dat gezinsmigranten een betere startpositie 
hebben dan statushouders. Daarnaast verzoeken de leden om een appreciatie van de visie op het 
14 15
wetsvoorstel van de Stichting GOED en van Vluchtelingenwerk Nederland.  
 
Met de leden van de GroenLinks-fractie erkent de regering dat de gekozen indeling in categorieën 
inburgeringsplichtigen, namelijk asielstatushouders en gezins- en overige migranten, onverlet laat 
dat er binnen die categorieën ook sprake zal zijn van verschillen tussen mensen. Desalniettemin is 
de keuze voor het onderscheid bewust gemaakt, waarbij de startpositie van de groepen als 
uitgangspunt is genomen. Deze startpositie van gezins- en overige migranten verschilt immers 
wezenlijk van die van asielstatushouders op het moment dat zij inburgeringsplichtig worden. 
Anders dan asielstatushouders, hebben gezins- en overige migranten in Nederland veelal al een 
partner die over een (voldoende hoog) inkomen beschikt, werkgever (geestelijk bedienaren) of 
een netwerk waarop zij kunnen steunen. Vaak zijn in hun geval ook veel praktische zaken al 
geregeld, omdat zij zich op hun verblijf in Nederland hebben kunnen voorbereiden door middel van 
het afleggen van een inburgeringsexamen in het buitenland, of omdat zij al langere tijd in 
Nederland verblijven (overige migranten).  
 
13
 Kamerstukken II 2019/2020, 35 483, nr.4, p.6-7. 
14
 Zie voetnoot 5; ter inzage gelegd bij de Directie Inhoud onder griffie nr. 1673.23. 
15
 Griffienummer 167323.01. 
4 

Tabel 3 geeft het totale geraamde budget voor gemeenten weer, uitgesplitst naar de raming voor 
asielstatushouders en voor gezins- en overige migranten. Hierbij is het goed om op te merken dat 
gemeenten de vrijheid hebben om dit budget naar eigen inzicht te besteden, binnen de gestelde 
bestedingseisen. Het onderscheid tussen de verschillende groepen en onderdelen is enkel een 
indicatie op basis van de taken die gemeenten hebben ten aanzien van deze groepen.  
 
Het gemeentelijk budget ter financiering van de inburgeringsvoorzieningen wordt jaarlijks 
bijgesteld aan de hand van actuele volumeprognoses. Op dit moment is die prognose 9.100 
inburgeringsplichtige asielstatushouders en 10.500 inburgeringsplichtige gezins- en overige 
migranten per jaar. Omdat het nieuwe stelsel halverwege 2021 van start gaat, wordt in 2021 met 
de helft van deze aantallen gerekend. Aangezien het hier gaat om een prognose voor 2021 en 
verder, is het is nu niet mogelijk om een uitsplitsing te maken naar leeftijd en gender. Met 
gemeenten is afgesproken dat het budget ter financiering van de inburgeringsvoorzieningen ieder 
jaar na afloop van het uitvoeringsjaar nogmaals wordt bijgesteld aan de hand van het werkelijke 
aantal inburgeringsplichtigen in iedere gemeente. Hiermee wordt zo goed als mogelijk aangesloten 
bij de werkelijke inburgeringsopgave per gemeente. 
 
Samen met DUO wordt regelmatig gekeken naar de omvang van de groep inburgeraars die naar 
verwachting nog bezig is met inburgeren onder het huidige stelsel, zodra het nieuwe stelsel per 1 
juli 2021 ingaat. Deze cijfers zijn logischerwijs nog in ontwikkeling. De maatregelen met 
betrekking tot de aanpak van het coronavirus hebben ook gevolgen gehad voor de inburgering (zie 
ook vragen van de leden van de ChristenUnie-fractie; paragraaf Gevolgen coronacrisis). Hoe dit 
zijn doorwerking zal hebben op het aantal inburgeringsplichtigen dat per 1 juli 2021 nog niet 
voldaan heeft aan de inburgeringsplicht onder de huidige wet, laat zich nu nog lastig voorspellen 
en zal de regering de komende tijd monitoren. 
 
Tabel 3. 
bedragen x € 1 mln. 2021 2022 2023 2024 2025 
Brede intake, PIP en voortgangsgesprekken  9,0 24,0 30,0 30,0 30,0 
waarvan asielstatushouders 4,7 12,5 15,6 15,6 15,6 
waarvan gezins- en overige migranten 4,3 11,5 14,4 14,4 14,4 
Ontzorgen 5,0 10,0 10,0 10,0 10,0 
waarvan asielstatushouders 5,0 10,0 10,0 10,0 10,0 
waarvan gezins- en overige migranten -     -     -    -    -    
Overige uitvoeringskosten (o.a. inkoop) 13,4 26,8 26,8 26,8 26,8 
Uitvoeringskosten 27,4 60,8 66,8 66,8 66,8 
    
  
  
Leerroutes 22,8 63,7 86,5 91,0 91,0 
waarvan asielstatushouders 22,8 63,7 86,5 91,0 91,0 
waarvan gezins- en overige migranten -    -    -    -    -    
Module Arbeidsmarkt en Participatie 1,8 3,6 3,6 3,6 3,6 
waarvan asielstatushouders 0,7 1,4 1,4 1,4 1,4 
waarvan gezins- en overige migranten 1,1 2,3 2,3 2,3 2,3 
Maatschappelijke begeleiding en 
12,7 25,4 25,4 25,4 25,4 
Participatieverklaringstraject 
waarvan asielstatushouders 11,4 22,8 22,8 22,8 22,8 
waarvan gezins- en overige migranten 1,3 2,6 2,6 2,6 2,6 
Tolkvoorziening 3,4 6,9 6,9 6,9 6,9 
waarvan asielstatushouders 2,3 4,6 4,6 4,6 4,6 
waarvan gezins- en overige migranten 1,1 2,3 2,3 2,3 2,3 
4 

 
De regering heeft geen zicht op de kosten van inburgering van gezinsmigranten, zoals omschreven 
door de leden van de PvdA-fractie. Deze kosten zijn lastig om betrouwbaar in beeld te brengen, 
omdat het merendeel daarvan niet in officiële registraties is terug te vinden. De regering ziet ook 
niet de noodzaak om dit te (laten) onderzoeken. Naar het oordeel van de regering bevat het 
nieuwe inburgeringsstelsel ook voor gezinsmigranten voldoende waarborgen om succesvol te 
kunnen inburgeren. Het verschil in startpositie rechtvaardigt dat de kosten van de leerroute voor 
eigen rekening van gezinsmigranten komen. Ook blijft de mogelijkheid bestaan om deze kosten 
door middel van een lening te financieren, mits dit traject wordt gevolgd bij een instelling met het 
keurmerk van Blik op Werk. Anders dan in het huidige stelsel, hoeven gezinsmigranten de kosten 
voor het PVT en de MAP (ONA in het huidige stelsel) niet langer zelf te bekostigen: gemeenten 
worden gefinancierd om deze onderdelen van de inburgeringsplicht ook aan gezinsmigranten aan 
te bieden (zie tabel 2).  
 
Naast het beroep op zelfredzaamheid van gezinsmigranten en overige migranten maken de aan 
het woord zijnde leden van de D66-fractie zich zorgen over de kwaliteit van het onderwijsaanbod 
voor deze groep. In de nieuwe Wet inburgering wordt de fraude die plaatsvond bij de taalscholen 
voor een deel aangepakt door gemeenten verantwoordelijk te stellen voor het taalonderwijs voor 
asielstatushouders. Maar de gezinsmigranten en de zogeheten ‘tussengroep’ vallen nog onder het 
oude systeem waardoor zij zelf verantwoordelijk zijn voor het kiezen van een taalschool. Welke 
garanties kunnen deze inburgeraars krijgen dat zij niet weer terecht komen bij frauduleuze 
taalscholen of inburgeringsbureaus? Is het toezicht vanuit de Stichting Blik op Werk hierin echt 
toereikend?  
 
Hoewel gezins- en overige migranten in het nieuwe stelsel zelf verantwoordelijk blijven voor het 
kiezen van een taalschool, wordt van de gemeente verwacht dat zij ook deze groep 
inburgeringsplichtigen adviseren over passende inburgeringscursussen en andere aspecten om een 
goede start in Nederland te maken. Zo kan een gemeente de inburgeraar, op basis van de brede 
intake, adviseren over taalaanbod in de regio dat beschikt over een keurmerk van Blik op Werk en 
dat aansluit bij de capaciteiten van betrokkenen. Gemeenten hebben vanuit hun regierol immers 
een beter beeld van het taalaanbod en de kwaliteit daarvan dan de individuele inburgeraar. Door 
de voortgangsgesprekken die gemeenten gedurende het inburgeringstraject periodiek met alle 
inburgeringsplichtigen zullen gaan voeren, waarbij ook de gevolgde lessen onderwerp van gesprek 
kunnen zijn, worden gemeenten in staat gesteld zich ook indirect een beeld te vormen van de 
kwaliteit van taalscholen, inclusief de taalscholen die niet binnen het inburgeringsaanbod van de 
gemeente zelf vallen.  
 
Verder hebben gezins- en overige migranten zowel in het huidige als het nieuwe stelsel ook zelf 
een belang bij het volgen van lessen bij een kwalitatief goede taalschool. Zij dragen hier immers 
zelf de kosten voor, al dan niet met behulp van een lening van DUO. Deze lening kan alleen 
worden verstrekt voor inburgeringslessen die worden gevolgd bij een taalschool met een keurmerk 
van Blik op Werk. Verder wordt deze lening niet kwijtgescholden indien betrokkene binnen de 
termijn aan de inburgeringsplicht voldoet. Dit in tegenstelling tot de lening van de 
asielstatushouders die onder het huidige stelsel wel kan worden kwijtgescholden. Met name dit 
laatste aspect is in het huidige stelsel gevoelig gebleken voor fraude. Tegen deze achtergrond acht 
de regering in deze specifieke situatie het toezicht van Blik op Werk dan ook toereikend.  
Zoals is aangegeven op een eerdere vraag van de leden van de ChristenUnie-fractie (zie paragraaf 
2.2 Stelselverantwoordelijkheid en regierol gemeenten), vindt er naar aanleiding van een 
16
toezegging aan de Tweede Kamer nog een verkenning naar het versterken van het toezichtmodel 
plaats.  
 
 
16
 Kamerstukken II 2019/2020, 35 483 nr.62, p.56. 
4 

inburgeringsplichtige en niet voor de gemeente: beide partijen committeren zich aan het PIP, 
gemeenten volgen de inburgeringsplichtigen in hun vorderingen.  
 
In het verlengde van deze laatste vraag verzoeken de leden van de ChristenUnie-fractie om een 
beschouwing over de rol van vrijwilligersorganisaties en NGO’s in de uitvoering van het nieuwe 
inburgeringsbeleid. Wat zijn hier de concrete voornemens en is daar contact over? 
 
17
Nederland is Europees kampioen vrijwilligerswerk, zo blijkt uit internationaal onderzoek. Binnen 
dat vrijwilligerswerk is sprake van een breed scala aan initiatieven dat is gericht op de inburgering 
en integratie van inburgeringsplichtigen. Er zijn vele verschijningsvormen: vrijwilligerswerk wordt 
zowel verricht door de leden van de ChristenUnie-fractie genoemde vrijwilligersorganisaties, maar 
ook door in financieel opzicht zelfstandig opererende organisaties. De regering heeft grote 
waardering voor deze initiatieven en waardeert hun toegevoegde waarde. Deze toegevoegde 
waarde komt ook en vooral binnen gemeenten naar voren. Inburgeren en integreren vinden 
immers vooral binnen de eigen gemeente plaats. Er zijn ook talloze voorbeelden waarbij 
gemeenten samenwerken met vrijwilligersorganisaties en NGO’s. Veel gemeenten maken 
bijvoorbeeld in het huidige inburgeringsstelsel al gebruik van dergelijke organisaties bij de 
uitvoering van de maatschappelijke begeleiding.  
In het nieuwe stelsel krijgen gemeenten in hun rol als regievoerder van inburgering een sterkere 
positie om de verbinding tussen inburgeren en integreren te versterken, lokaal of in een regionaal 
samenwerkingsverband. Daarbij staat het hen vrij om vrijwilligersorganisaties en NGO’s te 
betrekken. 
 
Turkse asielstatushouders worden met de invoering van het voorliggend wetsvoorstel niet langer 
vrijgesteld van de inburgeringsplicht. De opt-in-regeling komt te vervallen. De ChristenUnie-fractie 
verzoekt de regering om de reikwijdte en consequenties aan te geven van deze hernieuwde 
inburgeringsplicht voor Turkse statushouders. 
 
18
Op 4 februari 2020 heb ik, naar aanleiding van de motie van de leden Paternotte en Heerma de 
Tweede Kamer schriftelijk geïnformeerd over het herinvoeren van de inburgeringplicht voor alle 
19
Turkse nieuwkomers met ingang van het nieuwe inburgeringsstelsel. In de brief wordt 
toegelicht dat uit recente jurisprudentie van het Hof van Justitie van de Europese Unie volgt dat 
het geoorloofd is om de inburgeringsplicht voor Turkse nieuwkomers opnieuw in te voeren.  
De inburgeringsplicht voor Turkse nieuwkomers met een asielstatus is reeds per 1 mei 2020 
ingevoerd. Dat betekent dat met ingang van 1 mei 2020 alle Turkse asielstatushouders - 
inclusief (nareizende) gezinsleden - die op of na deze datum een asielvergunning hebben 
verkregen inburgeringsplichtig zijn. Per 1 mei 2020 is de opt-in regeling daarom komen te 
vervallen. Het ministerie van SZW heeft de betrokken uitvoerders en ministeries om een 
impactanalyse gevraagd van de invoering van de Turkse inburgeringsplicht. Deze consequenties 
zullen de komende maande verder in kaart worden gebracht. Het eerste beeld is dat de 
consequenties vooral bestaan uit een volume-effect: het aantal inburgeringsplichtigen zal 
toenemen. 
 
2.5 De taken van gemeenten 
 
Ter ondersteuning van het zich eigen maken van de grondbeginselen van de Nederlandse 
samenleving, het leren van de taal en de toeleiding naar participatie, is maatschappelijke 
begeleiding (op maat) een belangrijk onderdeel van een inburgeringsproces. Kan de regering 
aangeven hoe in het wetsvoorstel geborgd is dat er voldoende maatschappelijke begeleiding is en 
 
17
 CBS, Geluk en social kapitaal: Nederland in West-Europees perspectief, Schmeets en Gielen, 2015 
18
 Kamerstukken II 2018/2019, 35 000 XV, nr.23. 
19
 Kamerstukken II 2019/2020, 32 824, nr.290 en Kamerstukken II 2019/2020, 32 824, nr.291.  
4 

rechtsongelijkheid kan optreden en het niet uitmaakt in welke gemeente iemand aan het 
inburgeringstraject begint?  
 
Ook de leden van de PvdA-fractie vragen hoe wordt voorkomen dat het verschil in uitvoering tot 
rechtsongelijkheid tussen inburgeraars die wonen in verschillende gemeenten zal leiden.  
 
Zoals de regering heeft aangegeven in een vergelijkbare vraag van de leden van de GroenLinks-
fractie over het voorkomen van verschillen tussen gemeenten in de uitvoering (zie paragraaf 2.2 
Stelselverantwoordelijkheid en regierol gemeenten), hebben gemeenten, om hun regierol goed te 
kunnen uitvoeren, een zekere mate van beleidsvrijheid nodig. Tegelijkertijd is het voor de 
rechtszekerheid van inburgeringsplichtigen van belang, zoveel mogelijk te waarborgen dat de wijze 
waarop gemeenten hun taken uitvoeren zoveel mogelijk uniform gebeurt en niet te veel 
afhankelijk is van de lokale context. Dat geldt des te meer voor asielstatushouders, nu zij – na hun 
verblijf in een opvanglocatie – niet vrij zijn in hun keuze voor de gemeente waar zij worden 
gehuisvest. Om deze reden zijn in het wetsvoorstel bepaalde taken van gemeenten meer 
ingekaderd dan andere taken. Zo is het bijvoorbeeld in het wetsvoorstel bepaald uit welke 
onderdelen de brede intake in ieder geval bestaat en welke elementen onderdeel uit maken van 
het PIP. Op die manier wordt ervoor gezorgd dat deze twee taken, die tezamen de basis vormen 
van inburgeringstrajecten in het nieuwe stelsel, in ieder geval in de kern zoveel mogelijk op 
dezelfde wijze worden uitgevoerd. Bij het begeleiden en ondersteunen van inburgeringsplichtigen 
gedurende het traject is het daarentegen van belang dat deze aansluit bij de behoeften van de 
inburgeringsplichtige. Daarom bevat het wetvoorstel voor gemeenten veel ruimte om dat naar 
eigen inzicht in te vullen. Verschillen in de uitvoeringspraktijk van gemeenten zijn overigens nooit 
volledig te voorkomen en dat is ook niet erg: van gemeenten wordt immers maatwerk verwacht.  
 
Andere taken in het nieuwe stelsel, zoals het vaststellen van de inburgeringsplicht en de 
inburgeringstermijn, het behandelen van aanvragen om verlenging van deze termijn of het 
behandelen van aanvragen om vrijstelling of ontheffing van de inburgeringsplicht, worden namens 
de Minister van SZW door DUO uitgevoerd. Hiervoor zullen heldere, uniforme, kaders gaan gelden 
die in de lagere regelgeving (Besluit en Regeling inburgering 20..) worden vastgelegd. 
 
De leden van de D66-fractie begrijpen dat gemeenten niet worden verplicht om de uitvoering en 
de handhaving van de wet te ondervangen in regionale samenwerkingsverbanden. Dit lijkt deze 
leden voor sommige kleinere gemeenten een gemiste kans. Waarom worden er geen eisen gesteld 
aan de schaalgrootte? Welke ruimte is er voor gemeenten om wel te kunnen samenwerken.  
Hoe zou dit ook in samenwerking met Mbo-scholen kunnen worden opgepakt? Vaak hebben deze 
scholen een cruciale rol in het inburgeringstraject en een regionale functie, zo menen de aan het 
woord zijnde leden. Hoe zou een dergelijke samenwerking invloed kunnen hebben op de 
beoordeling van de prestatiebekostiging van een individuele gemeente? 
 
Sleutel tot succes in het wetsvoorstel is de manier waarop gemeenten hun rol vorm gaan geven, 
zo stellen de leden van de PvdA-fractie. Het is aan de individuele gemeenten hoe zij deze dit 
gaan doen. Bij andere domeinen als de Participatiewet, de Jeugdwet en Wet maatschappelijke 
ondersteuning (Wmo) is gebleken dat samenwerking over gemeentegrenzen heen nodig is om 
kwaliteit en continuïteit te leveren. In de praktijk wordt er ook nu al succesvol samengewerkt 
tussen een aantal gemeenten, maar niet overal. Waarom bevat het wetsvoorstel hiertoe geen 
prikkels?  
 
Eén van de taken die in het wetsvoorstel niet is ingekaderd, is de taak van gemeenten om 
inburgeringsaanbod te creëren voor asielstatushouders. Bij de totstandkoming van het 
wetsvoorstel heeft veel overleg met gemeenten plaatsgevonden over de gemeentelijke 
samenwerking die nodig zal zijn om deze taak goed te kunnen uitvoeren. Gemeenten hebben 
daarbij aangegeven geen voorstander te zijn van een verplichting tot gemeentelijke 
samenwerking. In de praktijk blijkt dat gemeenten de samenwerking op het terrein van 
inburgering al zoeken, zeker daar waar het gemeenten betreft met kleine aantallen 
4 

Verder worden asielstatushouders ontzorgd, krijgen zij maatschappelijke begeleiding en een 
inburgeringsaanbod van de gemeente om hun leerroute succesvol te kunnen afronden. Daarnaast 
bieden gemeenten aan alle inburgeringsplichtigen het PVT en de MAP aan. De regering verwacht 
dat al deze maatregelen, die als positieve prikkels kunnen worden beschouwd, ervoor zorgen dat 
inburgeringsplichtigen gestimuleerd worden om voortvarend met hun inburgering aan de slag te 
gaan en op het voor hen hoogst haalbare niveau aan hun inburgeringsplicht te voldoen. 
Ook voor gemeenten is in het stelsel een positieve prikkel ingebouwd: prestatiebekostiging houdt 
namelijk ook in dat gemeenten met hogere slagingspercentages daarvoor worden beloond. 
 
2.5.1 Maatschappelijke begeleiding 
 
De begeleiding start, indien mogelijk, nadat de asielstatushouder is gekoppeld aan een gemeente, 
maar in ieder geval zo spoedig mogelijk nadat huisvestiging in de betreffende gemeente 
24
daadwerkelijk heeft plaatsgevonden, zo lezen de leden van de D66-fractie . Uit de memorie van 
toelichting blijkt dat er een aantal vereisten zijn aan de maatschappelijke begeleiding en dat 
gemeenten naast deze vereisten vrij zijn om hier invulling aan te geven. Heeft de regering zicht op 
hoe gemeenten deze maatschappelijke begeleiding gaan vormgeven? Hoe kunnen gemeenten van 
elkaar leren en van de ervaringen van nieuwkomers die al succesvol een inburgeringstraject 
doorlopen hebben?  
 
Is er een overzicht van succesvolle initiatieven vanuit het maatschappelijk middenveld zoals het 
25
‘buddy to buddy platform’ ? Dit is een platform waarop vluchtelingen worden gekoppeld aan een 
inwoner die hen begeleidt in de Nederlandse maatschappij. Dit is maatschappelijke begeleiding op 
een vrijwillige basis. Hoe kijkt de regering aan tegen het ‘buddy to buddy platform’ en hoe kan dit 
succesvolle concept worden meegenomen in andere gemeenten? 
 
Het bieden van maatschappelijke begeleiding aan asielstatushouders is in het huidige stelsel ook al 
een taak van gemeenten. Net zoals in het nieuwe inburgeringsstelsel hebben gemeenten daarbij 
veel vrijheid om hieraan invulling te geven. In de huidige praktijk wordt het bieden van 
maatschappelijke begeleiding door veel gemeenten uitbesteed aan een (lokale) maatschappelijke 
organisatie, zoals VWN.  
 
In het ondersteuningsprogramma voor gemeenten dat wordt geleid door Divosa en de VNG is 
onder andere aandacht voor de keuzes die gemeenten kunnen maken met betrekking tot hun 
regierol en taken in het nieuwe stelsel. Door middel van het delen van goede voorbeelden, het 
bieden van handreikingen en het faciliteren van regionale samenwerking, geven deze partijen 
invulling aan de ondersteuning. Divosa beschikt hiervoor over een netwerk van 35 
regiocoördinatoren, die elk op regionaal niveau de wensen en behoeften in kaart brengen. VNG 
faciliteert in dit programma onder andere het leren van elkaar op bestuurlijk niveau, door het 
organiseren van bijeenkomsten en verspreiden van informatiemateriaal.  
 
Een overzicht van succesvolle maatschappelijke initiatieven waar de leden van de D66-fractie naar 
vragen, is er voor zover bekend niet. Het gaat veelal om lokale of regionale initiatieven en maken 
onderdeel uit van de sociale kaart van de gemeente. Zoals eerder is aangegeven in het antwoord 
op een vraag van de leden van ChristenUnie-fractie met betrekking tot de rol van 
vrijwilligersorganisaties (zie paragraaf 2.3 Doelgroepen van de Wet inburgering) heeft de regering 
grote waardering voor deze initiatieven en waardeert hun toegevoegde waarde. Dat geldt ook voor 
initiatieven zoals het buddy to buddy platform. Deze toegevoegde waarde komt ook en vooral 
binnen gemeenten naar voren. Inburgeren en integratie vindt immers vooral binnen de eigen 
gemeente plaats. Het verbinden van vrijwilligersinitiatieven kan het beste lokaal of regionaal 
 
24
 Kamerstukken II 2019/2020, 35483, nr.3, p.21. 
25
 https://buddytobuddy.nl/.  
4 

Om die reden geeft de regering gemeenten volledige beleidsvrijheid om de begeleiding naar 
financiële zelfredzaamheid zelf vorm te gegeven. De gemeenten staan het dichtst bij de 
asielstatushouder en kunnen – waar nodig op basis van maatwerk – beoordelen welke begeleiding 
het beste bij betrokkene past en hoe lang deze begeleiding nodig is. Verder biedt artikel 57 van de 
Participatiewet de mogelijkheid om (ook) de ontzorging na zes maanden in voorkomende gevallen 
voort te zetten, als naar oordeel van het college een asielstatushouder na deze verplichte periode 
van ontzorging nog niet in staat is om zelfstandig de financiële zaken te regelen.  
 
2.5.4 Persoonlijk plan inburgering en participatie (PIP) 
 
De leden van de D66-fractie hebben vragen over de timing van de leerbaarheidstoets. Deze toets 
zal in het begin van het inburgeringstraject plaatsvinden. Veel asielstatushouders komen uit 
landen waar er weinig vertrouwen heerst ten opzichte van de goede bedoelingen van de overheid. 
Goede communicatie is dus cruciaal. Hoe kunnen gemeenten ervoor zorgdragen dat er een basis 
van wederzijds vertrouwen ontstaat tussen inburgeraar en contactpersonen bij de gemeente in het 
begin van het traject?  
 
Het opbouwen van een vertrouwensband tussen de inburgeringsplichtige en de gemeente is een 
belangrijk onderdeel van de brede intake. Momenteel worden er in zes gemeenten pilots 
uitgevoerd in het kader van de brede intake. Zij proberen op verschillende wijze zo snel mogelijk 
een band op te bouwen, door bijvoorbeeld al op het AZC een informeel gesprek te organiseren 
tussen de gemeente en de inburgeringsplichtige. Ook zijn er gemeenten die gebruik maken van 
sleutelpersonen. De ervaringen van de pilotgemeenten worden al gedurende de pilotperiode zo 
veel mogelijk gedeeld, zodat andere gemeenten deze lessen kunnen gebruiken bij de 
voorbereiding op het nieuwe inburgeringsstelsel.  
 
Welke randvoorwaarden zullen gemeenten moeten creëren zodat de leerbaarheidstoets 
daadwerkelijk inzicht geeft in de leerbaarheid én het doenvermogen van de inburgeraar?  
 
De leerbaarheidstoets zal niet worden uitgevoerd door gemeenten, maar door een door de minister 
van SZW aan te wijzen onafhankelijke partij. Door middel van deze leerbaarheidstoets zal inzicht 
worden gegeven in wat het (naar verwachting) te behalen taalniveau is gedurende de 
inburgeringstermijn. Gemeenten hebben derhalve geen rol bij de uitkomst van deze 
leerbaarheidstoets, maar dienen de uitkomst in de context te bezien van de overige informatie die 
tijdens de brede intake wordt opgehaald. De uitkomst van de leerbaarheidstoets in combinatie met 
deze overige informatie, geven niet alleen een beeld van de leerbaarheid van de 
inburgeringsplichtige, maar een breder beeld van diens achtergrond op het gebied van onderwijs 
en werk en de persoonlijke omstandigheden. Op basis daarvan zal vervolgens de meest geschikte 
leerroute voor de inburgeringsplichtige worden gekozen en ook worden bepaald welke vorm en 
mate van begeleiding betrokkene gedurende het traject behoeft zodat zoveel mogelijk bij het 
doenvermogen van betrokkene wordt aangesloten. Dit zal worden vastgelegd in het PIP. 
 
Ligt de leerroute die voortkomt uit de toets vast voor de inburgeraar of is er ook ruimte om deze 
route aan te passen op een later moment?  
 
Wanneer de leerroute op basis van de brede intake (inclusief leerbaarheidstoets) is vastgesteld en 
vastgelegd in het PIP, is er ruimte om de leerroute nog aan te passen en het PIP aan te passen. 
Indien binnen anderhalf jaar na vaststelling van het PIP blijkt dat de inburgeringsplichtige beter 
zou passen in een andere leerroute, kan worden gewisseld (‘geschakeld’) naar een andere 
leerroute. Iemand die bijvoorbeeld start in de Z-route en sneller taalvaardigheden ontwikkelt dan 
op basis van de brede intake werd verwacht, kan dus schakelen naar de B1-route. Andersom kan 
iemand die is gestart in de B1-route ook schakelen naar de Z-route. 
 
Op welke wijze worden behaalde diploma’s of aantoonbare vakexpertise uit het land van herkomst 
meegewogen in deze leerbaarheidstoets?  
4 

Beide ontheffingsmogelijkheden zijn vastgelegd in artikel 5 van het wetsvoorstel. 
 
Kan de regering aangeven welke medewerkers van de gemeenten de uitvoering van de brede 
intake en het PIP moeten uitvoeren? Welke stappen ondernemen gemeenten om de medewerkers 
over de juiste expertise te laten beschikken? Op welke wijze wordt hierbij rekening gehouden met 
de diversiteit van de groep inburgeringsplichtigen, zonder mensen op één laag van hun identiteit 
zoals gender, leeftijd, religie of etniciteit te beoordelen? Op welke wijze kunnen gemeenten leren 
van de ervaringen van eerdere groepen nieuwkomers? 
 
In het nieuwe stelsel is de balans gevonden tussen beleidsruimte voor gemeenten enerzijds en  
uniformiteit voor de inburgeringsplichtige anderzijds. De ervaringen zijn opgedaan tijdens het 
inburgeringsstelsel 2007-2012, waarin gemeenten een belangrijke rol hadden in de uitvoering zijn 
hierin uiteraard meegenomen. Voor de brede intake betekent dit dat op hoofdlijnen is vastgelegd 
welke informatie moet worden opgehaald, maar dat het aan gemeenten is hoe zij deze informatie 
precies in kaart brengen. Het stellen van eisen aan medewerkers zou de ruimte voor gemeenten te 
veel inperken. Gemeenten hebben echter veelal al wel ervaring met deze doelgroep, bij 
bijvoorbeeld de uitvoering van de P-wet. De daarbij opgedane lokale expertise kan worden ingezet 
bij de uitvoering van de Wet inburgering 20..  
 
Kennisdeling tussen gemeenten over de afname van de brede intake wordt op twee manieren 
gefaciliteerd vanuit het ministerie van SZW. Momenteel worden door zes gemeenten pilots 
uitgevoerd die gericht zijn op de brede intake en het PIP. Een belangrijke vraag in deze pilots is 
welke expertise van toegevoegde waarde is voor de afname van de brede intake. De resultaten 
van de pilots worden tussentijds en na afronding breed gedeeld via bijeenkomsten, beschrijvingen 
van best practices en tips voor gemeenten. De nieuwkomers die aan deze pilots meedoen zijn 
inburgeringsplichtigen die onder het huidige inburgeringsstelsel vallen.  
 
Daarnaast wordt door Divosa, VNG en het ministerie van SZW een gezamenlijke 
ondersteuningsagenda opgesteld, zodat gemeenten voorbereid zijn op hun nieuwe regierol. In dit 
kader zijn inmiddels al vier handreikingen gepubliceerd met informatie die voor gemeenten van 
belang is voor de voorbereiding op de nieuwe taken, zoals bijvoorbeeld het inkopen van 
27
inburgeringsonderwijs en het ontzorgen van asielstatushouders. Naar verwachting zal hier nog 
dit jaar tevens een handreiking over de brede intake en het PIP aan worden toegevoegd. 
 
Het verrichten van betaald werk is hoeksteen van geslaagd inburgeringsbeleid. Voor het bepalen 
van de arbeidsmarktpotentie is het van groot belang de werk- en beroepservaringen van 
inburgeringsplichtigen in kaart te brengen. De leden van de ChristenUnie-fractie vragen in 
hoeverre het beleid rond Elders Verworven Competenties (EVC) hier dienstbaar kan zijn. 
Competenties moeten immers zichtbaar worden gemaakt. 
 
In het wetsvoorstel is op hoofdlijnen vastgelegd uit welke onderdelen de brede intake in ieder 
geval dient te bestaan. Eén van deze onderdelen betreft onderzoek naar het gevolgde onderwijs 
en werkervaring in het land van herkomst. Gemeenten krijgen verder de vrijheid om zelf te 
bepalen op welke wijze zij deze informatie precies in kaart brengen. Dat betekent dat het 
gemeenten vrij staat om voor het bepalen van de arbeidsmarktpotentie een EVC-procedure in te 
zetten. De regering zou het gebruik van dit instrument/deze route willen stimuleren, het levert 
immers waardevolle en bruikbare informatie op over hun arbeidsmarktpotentie.  
 
Een deel van de inburgeringsplichtigen was ondernemer in hun land van herkomst, waaronder de 
nodige MKB-ondernemers. De aan het woord zijnde leden vragen de regering om ook de route 
naar hernieuwd ondernemerschap helder onderdeel te laten zijn van de inburgeringsroute. Hoe 
 
27
 Deze handreikingen zijn openbaar en te vinden op de website van Divosa: 
https://www.divosa.nl/onderwerpen/veranderopgave-inburgering 
 
4 

zijn gebaseerd op vastgestelde eindtermen, deze eindtermen zijn opgenomen als bijlage 5 van de 
(huidige) Regeling inburgering. In deze eindtermen zijn acht thema’s onderscheiden: Werk en 
inkomen, Omgangsvormen, waarden en normen, Wonen, Gezondheid en gezondheidszorg, 
Geschiedenis en geografie, Instanties, Staatsinrichting en rechtsstaat en Onderwijs en opvoeding. 
Bij het thema Omgangsvormen, waarden en normen is ook aandacht voor diversiteit en inclusie. 
Dat ziet er onder meer op dat in Nederland de verhouding tussen man en vrouw gelijkwaardig is 
en dat samenwonen van mensen van gelijke sekse geaccepteerd is. De uitslag van het examen 
wordt achteraf aan de kandidaat bekendgemaakt, daarbij kan geen inzicht worden gegeven in de 
specifieke vragen die fout zijn beantwoord omdat de vragen geheim zijn. Omdat elk examen wordt 
samengesteld uit een bank met opgaven waaruit ook toekomstige examens worden samengesteld, 
is het niet wenselijk dat examenopgaven openbaar worden gemaakt. Kennis van examenvragen 
zou immers toekomstige kandidaten bevoordelen.  
 
In het nieuwe stelsel zijn er drie leerroutes voor de inburgeraar: de B1-route, de onderwijsroute 
en de Z-route. In hoeverre bepaalt de uitkomst van de brede intake en de leerbaarheidstoets de 
leerroute? Met andere woorden: welke ruimte is er om nog te bewegen tussen de verschillende 
routes en wat betekent dit voor de uiteindelijke uitkomst van het inburgeringstraject voor 
asielstatushouders en gezinsmigranten en andere migranten?  
De leden van de D66-fractie vernemen ook graag hoe de intentie van maatwerk te rijmen is met 
de uniforme taaleis van B1? Wanneer iemand in de Z-route komt, wordt de taaleis van B1 
losgelaten. Het kan zijn dat iemand meer tijd nodig heeft om zich de taal eigen te maken en 
daardoor niet direct in de B1-route terecht is gekomen. Is er vanuit het oogpunt van maatwerk 
ruimte voor deze groep om de tijd te nemen? 
 
Maatwerk is een belangrijke pijler van het nieuwe inburgeringsstelsel en komt op verschillende 
manieren in het nieuwe stelsel terug. Dit begint met de brede intake, maar geldt bijvoorbeeld 
evenzeer voor het PIP en de leerroutes. 
De brede intake markeert in het nieuwe stelsel de start van het inburgeringstraject en vormt de 
basis voor een goede inschatting van de startpositie en ontwikkelingsmogelijkheden van een 
inburgeringsplichtige. Op basis van de brede intake, waar de leerbaarheidstoets een belangrijk 
onderdeel van uitmaakt, en in overleg met de inburgeringsplichtige, bepaalt de gemeente op welke 
wijze (via welke leerroute) betrokkene aan de inburgeringsplicht moet voldoen. Het nieuwe stelsel 
kent drie leerroutes waarbinnen inburgeringsplichtigen op het voor hen hoogst haalbare niveau 
aan de inburgeringsplicht kunnen voldoen. De te volgen leerroute wordt vastgelegd in het PIP: een 
op de persoon van de inburgeringsplichtige toegesneden plan. Wanneer binnen anderhalf jaar na 
het vaststellen van het PIP blijkt dat de inburgeringsplichtige beter zou passen in een andere 
leerroute, kan worden gewisseld (‘geschakeld’) naar een andere leerroute. Verder is het binnen de 
B1-route tevens mogelijk om onder voorwaarden examen te doen op niveau A2. In beide situaties 
wordt het PIP aangepast.  
 
De verwachting is dat de begeleiding van inburgeringsplichtigen door gemeenten gedurende het 
gehele inburgeringstraject ertoe zal leiden dat inburgeringsplichtigen eerder zullen starten met het 
leren van de Nederlandse taal. Om die reden is de inburgeringstermijn in het wetsvoorstel 
ongewijzigd gebleven ten opzichte van de huidige Wet inburgering. Wel blijft het mogelijk om deze 
termijn in voorkomende gevallen te verlengen als er sprake is van een situatie waarin het niet aan 
de inburgeringsplichtige te wijten is dat hij of zij niet binnen de termijn aan de inburgeringsplicht 
kan voldoen. Daarnaast geldt specifiek voor inburgeringsplichtigen in de B1-route dat de 
inburgeringstermijn met zes maanden kan worden verlengd als zij aannemelijk maken zich 
aanzienlijk te hebben ingespannen en verlenging van de termijn ertoe leidt dat zij alsnog (binnen 
deze termijn) aan de inburgeringsplicht kunnen voldoen. 
 
Al deze mogelijkheden om maatwerk toe te passen gelden voor alle inburgeringsplichtigen: zowel 
asielstatushouders als gezins- en overige migranten. 
 
4 

inburgeringstermijn - niveau B1 te behalen. Het stelsel kent daarom drie leerroutes, om ervoor te 
zorgen dat alle inburgeringsplichtigen op een passend, maar wel het voor hen hoogst haalbare, 
niveau inburgeren. Niet alle inburgeringsplichtigen zullen dus op niveau B1 moeten inburgeren. 
Dat geldt bijvoorbeeld voor inburgeringsplichtigen in de Z-route, waarin geen examenplicht geldt, 
of voor inburgeringsplichtigen in de B1-route die ‘afschalen’ en inburgeringsexamen mogen doen 
op niveau A2. Om inburgeringsplichtigen te stimuleren op het voor hen hoogst haalbare niveau in 
te burgeren, worden zij gedurende het gehele inburgeringstraject begeleid door de gemeente. 
Naar verwachting zal deze begeleiding door gemeenten er tevens voor zorgen dat 
inburgeringsplichtigen eerder met hun inburgering starten, waardoor inburgeringstrajecten niet 
langer zullen duren dan nu het geval is. Het ontbreken van begeleiding in het huidige stelsel is 
immers één van de redenen waarom inburgeringsplichtigen het in het huidige stelsel lastig vinden 
om zich te redden, lang doen over het traject en kiezen voor de veilige weg (waaronder een lager 
taalniveau) bij gebrek aan positieve prikkels om op het hoogst mogelijke niveau in te burgeren.  
De regering is van mening dat met de mogelijkheden die het nieuwe inburgeringsstelsel biedt om 
naar vermogen in te burgeren in combinatie met de rol en taken die gemeenten krijgen, 
waaronder genoemde begeleiding bij het voldoen aan de inburgeringsplicht, goed rekening wordt 
gehouden met het doenvermogen van inburgeringsplichtigen.  
 
De regering is daarnaast van oordeel dat het voorgestelde inburgeringsstelsel met inbegrip van het 
taalniveau, voldoet aan de eisen die EU-regelgeving daaraan stelt. Het Hof van Justitie van de 
28
Europese Unie heeft in diverse uitspraken invulling gegeven aan de mogelijkheid om bij nationaal 
recht integratievoorwaarden te stellen. Op grond van artikel 7, tweede lid, van de 
29 30
Gezinsherenigingsrichtlijn en artikel 5, tweede lid, van de Richtlijn langdurig ingezetenen is het 
toegestaan om integratievoorwaarden te stellen. Uit het evenredigheidsbeginsel vloeit echter voort 
dat de integratievoorwaarden niet verder mogen gaan dan nodig is om het doel van 
31
vergemakkelijking van de integratie van de betrokkene te bereiken. Zoals hierboven reeds is 
aangegeven wordt in het nieuwe stelsel meer dan voorheen rekening gehouden met de 
persoonlijke omstandigheden van de inburgeringsplichtige. De brede intake dient als basis om vast 
te stellen op welke wijze de inburgeringsplichtige aan zijn inburgeringsplicht kan voldoen: door 
middel van het afronden van de B1-route, onderwijsroute of Z-route. In de B1-route is het 
bovendien mogelijk om na aanzienlijke inspanningen van de inburgeringsplichtige het examen op 
niveau A2 af te leggen en op die manier aan de inburgeringsplicht te voldoen. Indien vooraf vast 
staat dat het afronden van de B1-route buiten het bereik van de inburgeringsplichtige ligt, kan de 
Z-route worden gevolgd. De verwachting is daarmee dat het voor iedere inburgeringsplichtige 
mogelijk is om te voldoen aan de inburgeringsplicht. Als blijkt dat het door de bijzondere 
individuele omstandigheden die de inburgeringsplichtige niet kunnen worden verweten uiterst 
moeilijk of onmogelijk is om aan de inburgeringsplicht te voldoen, dan kan bovendien een 
ontheffing van de inburgeringsplicht worden verleend. Tot slot wordt ook bij de routes rekening 
gehouden met het bewijs dat betrokkene heeft geleverd van zijn wil om aan de 
integratievoorwaarden te voldoen en van de inspanning die hij daarvoor heeft gedaan. 
 
De inburgeringseisen voor het verlenen van het Nederlanderschap zullen eveneens wijzigen: het 
Regeerakkoord navolgend wordt de taaleis die in dit kader geldt voor iedereen die wil naturaliseren 
worden verhoogd van niveau A2 naar niveau B1. Deze eis zal worden neergelegd in een nieuw 
Besluit naturalisatietoets 2021. 
Van iedereen in Nederland wordt verwacht dat hij zich permanent ontwikkelt en indien nodig 
verder schoolt. Dat geldt ook voor personen die aan de inburgeringsplicht hebben voldaan.  
 
28
 Het gaat in ieder geval om de volgende uitspraken: HvJ EU 7 november 2018, C-257/17 (C&A), HvJ EU 9 
juli 2015, C-153/14 (K&A) en HvJ 4 juni 2015, C-579/13 (P&S). 
29
 Richtlijn 2003/86/EG van de Raad van 22 september 2003 inzake het recht op gezinshereniging (PbEU 
2003, L 251). 
30
 Richtlijn 2003/109/EG van de Raad van 25 november 2003 betreffende de status van langdurig ingezeten 
onderdanen van derde landen (PbEU 2004, L 16) 
31
 C&A, overweging 60 en 62 en K&A, overweging 51, 52 en 56. 
4 

kan de inburgeringstermijn eveneens worden verlengd, waardoor er geen sprake is van het niet 
tijdig voldoen aan de inburgeringsplicht en er derhalve ook geen boete wordt opgelegd.  
 
2.7.2.1 Participatieverklaringstraject 
 
De leden van de D66-fractie hebben een aantal vragen over het Participatieverklaringstraject 
(PVT). De invulling van de 12 uur die voor het PVT staan, wordt belegd bij gemeenten. Op welke 
wijze wordt er een waarborg gecreëerd voor de kwaliteit van deze uren?  
 
De nadere invulling van het PVT is een reeds bestaande taak van gemeenten. De regering ziet 
geen aanleiding om de kwaliteit ervan, via het stellen van nadere regels te waarborgen. Toch 
wordt een aantal wijzigingen in het PVT doorgevoerd. Het betreft op de eerste plaats de termijn 
waarbinnen het PVT, als onderdeel van de inburgeringsplicht, moet zijn afgerond. De regering 
heeft ervoor gekozen, op verzoek van gemeenten, de termijn gelijk te stellen met de termijn 
waarbinnen aan de inburgeringsplicht dient te worden voldaan. Dat is in beginsel een termijn van 
drie jaar. Zodoende kan het PVT beter worden ingebed in het gehele inburgeringstraject en kan de 
ondertekening van het PVT desgewenst als sluitstuk van de inburgering worden gepositioneerd. 
Ten tweede gelden voor gemeenten enigszins aangepaste kaders. Zo geldt voor het PVT (evenals 
voor de MAP) dat gemeenten verplicht worden hieraan een praktische invulling te geven. Het 
aantal uren wordt daartoe verhoogd naar 12. De regering heeft bewust enige terughoudendheid 
betracht bij de verdere inkadering van het PVT, zodat gemeenten de ruimte krijgen om het PVT te 
laten aansluiten bij de lokale behoeften, overige trajecten en activiteiten en de specifieke 
behoeften van de inburgeringsplichtige.  
 
Daarnaast moet de inburgeraar de participatieverklaring ondertekenen. De aan het woord zijnde 
leden vragen aan de regering wat er gebeurt op het moment dat een inburgeraar weigert de 
participatieverklaring te tekenen. Welke gevolgen heeft dit voor het inburgeringstraject? En hoe 
verhoudt het verplicht ondertekenen van de participatieverklaring zich met internationale wet- en 
regelgeving? 
 
Het PVT is onderdeel van de inburgeringsplicht en wordt afgerond met het ondertekenen van de 
participatieverklaring. Op het moment dat een inburgeraar weigert de participatieverklaring te 
tekenen, kan het inburgeringstraject niet worden afgerond en wordt niet voldaan aan de 
inburgeringsplicht. Dit is ook onder het huidige stelsel het geval. De regering is van mening dat de 
verplichte ondertekening van de participatieverklaring in overeenstemming is met de 
internationale wet- en regelgeving en de Nederlandse Grondwet (onder andere de artikelen 9 en 
10 EVRM, 6 en 7 van de Grondwet en 18 en 19 van het IVBPR). Eenieder behoudt het recht om 
een bepaalde mening te zijn toegedaan, behoudens ieders verantwoordelijkheid volgens de wet. 
Juist een van de Nederlandse normen en waarden is de vrijheid van gedachte, geweten en 
godsdienst, evenals de vrijheid van meningsuiting. Het instrument van de participatieverklaring 
beoogt een kennismaking met de Nederlandse waarden en spelregels te zijn, een basis te leggen 
voor het respecteren ervan en voor het eerbiedigen van de mensenrechten. De 
participatieverklaring geeft daarmee uitdrukking aan het belang van mensenrechten en 
mensenrechtelijke vrijheden die in internationale regelgeving is neergelegd.  
 
Daarnaast vragen de leden van de D66-fractie welke ruimte er is voor gemeenten om op een 
vernieuwende manier dit PVT in te vullen. Kan de PVT gecombineerd worden met andere 
activiteiten? Zo is in de gemeente Utrecht recent het voorstel gedaan om te experimenteren met 
een medezeggenschapsraad voor asielzoekers. Zouden asielstatushouders en gezinsmigranten die 
zich inzetten in de medezeggenschapsraad hun tijd mogen wegstrepen tegenover de PVT? Kortom 
hoeveel ruimte is er binnen het PVT om dit soort activiteiten te combineren? 
 
Zoals hierboven is aangegeven op een eerdere vraag van de leden van de D66-fractie over het 
PVT, heeft de regering bewust enige terughoudendheid betracht bij de verdere inkadering van het 
PVT. Dit met het oog op de mogelijkheid voor gemeenten om het PVT te laten aansluiten bij de 
4 

Door middel van een participatieverklaring geven inburgeraars aan de fundamentele Nederlandse 
waarden te eerbiedigen. Is doelbewust gekozen om fundamentele ‘normen’ niet op te nemen, zo 
vragen de leden van de ChristenUnie-fractie. Waarden zijn betrekkelijk abstract, normen veel 
specifieker. Kan de regering hier op reflecteren?  
 
Dat kernwaarden in het PVT centraal staan en niet normen, komt omdat dat normen ongeschreven 
gedragsregels zijn en waarden de achterliggende idealen. Het doel van het PVT is dat nieuwkomers 
kennis maken met de belangrijkste waarden, te weten vrijheid, gelijkwaardigheid, solidariteit en 
participatie. Dat wordt geconcretiseerd in een kennismaking met de klassieke en sociale 
grondrechten. Daarnaast worden inburgeringsplichtigen gewezen op hun rechten en plichten, wat 
de samenleving van hen verwacht en hoe in Nederland met elkaar wordt omgegaan. De 
opsomming is overigens niet limitatief. Het staat gemeenten vrij om in het PVT ook andere 
relevante begrippen te adresseren en toe te lichten. Ook normen zouden in dat kader aan de orde 
kunnen komen. 
 
Hoe concreet zal deze verklaring worden? Hebben gemeenten beleidsvrijheid – en zo ja, in welke 
mate – om eigen accenten te leggen of gaat het om een uniforme verklaring die voor alle 
gemeenten geldt? 
 
In het wetsvoorstel is bepaald dat de participatieverklaring die inburgeringsplichtigen aan het 
einde van het PVT moeten ondertekenen, bij AMvB wordt vastgesteld (artikel 6, achtste lid). Het 
gaat derhalve om een uniforme verklaring die voor alle gemeenten geldt.  
Gemeenten zijn overigens wel vrij in welke vorm zij de overdracht van informatie in de inleiding in 
de kernwaarden en het ondertekenen van de verklaring organiseren. 
 
De aan het woord zijnde leden onderstrepen nogmaals het belang van dubbel commitment bij 
inburgering. De inburgeringsplichtige onderschrijft het inburgeringstraject met alles wat daarbij 
hoort en de overheid faciliteert inburgering. Hoe is dit principe van dubbel of wederzijds 
commitment belegd in en geborgd door de participatieverklaring? 
 
In het PVT is het wederzijds commitment geborgd doordat gemeenten de plicht hebben dit traject 
aan inburgeringsplichtigen aan te bieden. Het is vervolgens de verantwoordelijkheid van de 
inburgeringsplichtige om zich voor dit traject in te zetten. Daar waar het de ondertekening van de 
participatieverklaring aan het einde van het traject betreft, is bewust de keuze gemaakt deze 
ondertekening enkel door de inburgeringsplichtige te laten plaatsvinden en niet tevens door de 
gemeente. De verklaring is namelijk geen overeenkomst waarin beide partijen verklaren de 
Nederlandse kernwaarden te onderschrijven. Het gaat er om dat de inburgeringsplichtige verklaart 
kennis te hebben genomen van deze kernwaarden en deze te respecteren en eerbiedigen. 
 
2.7.2.2 Module Arbeidsmarkt & Participatie 
 
In het voorliggende wetsvoorstel is een verplicht onderdeel de Module Arbeidsmarkt & Participatie. 
Dit is een opvolger op het voormalige ONA-traject. De leden van de D66-fractie kunnen zich 
vinden in een module die de nieuwkomer helpt bij het vinden van de weg op de arbeidsmarkt en is 
content dat de mogelijkheid wordt gecreëerd om stage te lopen. Welke rol hebben werkgevers bij 
deze arbeidsmarktoriëntatie? Zijn er ook mogelijkheden voor inburgeraars om zich te vestigen als 
zelfstandig ondernemer? Is hier voldoende voorlichting over?  
 
In de MAP is de arbeidsmarktoriëntatie uitgebreid met een praktijkelement, waardoor de 
verbinding tussen theorie en praktijk beter kan worden gelegd. Gemeenten zijn verantwoordelijk 
voor uitvoering van MAP, waaronder de invulling van dit praktijkelement. Het ligt voor de hand dat 
gemeenten lokale en regionale werkgevers en andere relevante partijen bij deze invulling 
betrekken: gemeenten hebben immers al bestaande taken in het kader van arbeidsmarktoeleiding. 
Tijdens de praktische oriëntatie die onderdeel uitmaakt van de MAP kan een werkgever de 
inburgeraar bijvoorbeeld de mogelijkheid bieden om kennis te maken met het werkveld, te starten 
4 

inburgeringsplichtigen raken. Mocht een (voormalige) inburgeringsplichtige geraakt zijn door de 
toeslagaffaire, dan is ook voor hen persoonlijke begeleiding vanuit de herstelorganisatie 
beschikbaar.  
 
Voorts is van belang dat inburgeringsplichtigen in het nieuwe stelsel in de eerste zes maanden 
verplicht worden ontzorgd door gemeenten (zie ook paragraaf 2.5.2 Ontzorgen van 
asielstatushouders). Om te voorkomen dat na de periode van verplichte ontzorging alsnog 
financiële problematiek ontstaat is het belangrijk dat gemeenten inburgeringsplichtigen tevens 
begeleiden naar financiële zelfredzaamheid. In het kader van deze begeleiding naar 
zelfredzaamheid kan de gemeente er bijvoorbeeld voor zorgen dat betrokkene leert welke 
financiële en administratieve verplichtingen samenhangen met de verstrekte uitkering, toeslagen 
en vaste lasten en deze zaken na de ontzorgperiode zelfstandig kan uitvoeren.  
 
3.2 Internationale en EU-regelgeving 
 
De leden van de D66-fractie willen graag inzicht krijgen in hoe dit wetsvoorstel zich verhoudt tot 
inburgeringstrajecten in andere EU-landen en Europese landen. In de nota naar aanleiding van het 
verslag verwijst de regering in antwoord op vragen over internationale vergelijkingen naar 
rapporten van de Raad van Europa over inburgering en naar een evaluatie van Regioplan over 
38
hoogopgeleide statushouders. Zou de regering deze en andere relevante internationale 
vergelijkingen aan de Kamer willen toesturen?  
 
De Raad van Europa heeft in 2019 een studie opgeleverd waarin inburgeringsstelsels uit de 
lidstaten zijn vergeleken. Het rapport is bijgevoegd bij deze Memorie van Antwoord en tevens 
39
online beschikbaar. Er is gekeken naar de verschillende eisen en voorzieningen en met welk doel 
de eisen werden gesteld (pre entry, tijdelijk verblijf, permanent verblijf en naturalisatie). Uit de 
studie blijkt dat er grote verschillen zijn, bijvoorbeeld in hoe taallessen worden aangeboden, de 
wijze van examinering en de voorzieningen die er zijn om de taal te leren. Dit onderzoek is nu vier 
keer uitgevoerd, voor de eerste maal in 2007, zodat ook inzicht is ontstaan over de ontwikkelingen 
in de lidstaten.  
 
De ontwikkelingen staan niet stil. De regering volgt daarom de ontwikkelingen in de landen om ons 
heen. Nederland is onder meer vertegenwoordigd in de IGC (Inter-Governmental Consultations on 
40
Migration, Asylum and Refugees), een informeel forum waaraan 18 landen deelnemen. Twee 
 
keer per jaar worden ontwikkelingen rond integratie en inburgering uitgewisseld. Ook is er 
regelmatig contact met de Vlaamse overheid. De Vlaamse overheid is voornemens om op korte 
termijn ook aanpassingen door te voeren in hun inburgeringsbeleid, waarbij ook centrale examens 
en een examen over kennis van de samenleving worden opgenomen.  
 
41
Verder wordt, naar aanleiding van de motie van de leden Peters en Paternotte , door Regioplan 
een quickscan uitgevoerd naar arbeidsparticipatie van hoogopgeleide statushouders. Het betreft 
een vergelijking tussen Nederland, België, Duitsland, Denemarken, Oostenrijk en Zweden. De 
quickscan is inmiddels afgerond en zal op korte termijn met uw Kamer en de Tweede Kamer 
worden gedeeld. Naar verwachting zullen de uitkomsten met name waardevol zijn voor de 
implementatie van het nieuwe inburgeringsstelsel door gemeenten.  
 
4.1.1 Gegevensbescherming effectenbeoordeling 
 
 
38
 Kamerstukken II 2019/2020, 35 483, nr.13, p.7-8. 
39
 https://rm.coe.int/linguistic-integration-of-adult-migrants-requirements-and-learning-opp/16809b93cb 
40
 Deelnemende landen aan de IGC: Australië, België, Canada, Denemarken, Duitsland, Finland, Griekenland, 
Ierland, Nederland, Nieuw Zeeland, Noorwegen, Polen, Portugal, Spanje, Verenigde Staten, Verenigd 
Koninkrijk, Zweden, Zwitserland.  
41
 Kamerstukken II 2018/2019, 32 824, nr. 276. 
4 

Zoals in antwoord op vragen van de leden van de GroenLinks-fractie (zie paragraaf 2.2 
Stelselverantwoordelijkheid en regierol gemeenten) en de leden van de D66-fractie en PvdA-fractie 
(zie paragraaf 2.5 De taken van gemeenten) is aangegeven, hebben gemeenten, om hun regierol 
goed te kunnen uitvoeren, een zekere mate van beleidsvrijheid nodig. Tegelijkertijd is het voor de 
rechtszekerheid van inburgeringsplichtigen van belang, zoveel mogelijk te waarborgen dat de wijze 
waarop gemeenten hun taken uitvoeren zoveel mogelijk uniform gebeurt en niet te veel 
afhankelijk is van de lokale context. Dit is zeker het geval daar waar het gaat om het opleggen van 
boetes. Om deze reden is in het wetsvoorstel de door de leden van de VVD-fractie bedoelde 
grondslag opgenomen voor het bij AMvB stellen van nadere regels over boetes. Uiteraard dient er 
altijd een beoordeling van de individuele situatie van de inburgeraar te worden gemaakt bij het 
opleggen van een boete. Daar zit derhalve de ruimte van de gemeente, die de inburgeraar, zoals 
de leden van de VVD-fractie terecht opmerken, vanuit de regierol kent.  
 
Het niet voldoen aan de inburgeringsplicht heeft als belangrijkste verblijfsrechtelijke consequentie 
dat de inburgeringsplichtige vreemdeling niet in aanmerking komt voor een sterker verblijfsrecht 
(een verblijfsvergunning voor onbepaalde tijd of een zelfstandige verblijfsvergunning in het kader 
van voortgezet verblijf). Dit geldt zowel voor asielgerechtigden als voor reguliere migranten. 
Bovendien is het mogelijk een verblijfsvergunning regulier voor bepaalde tijd in te trekken indien 
de betrokken vreemdeling niet aan zijn inburgeringsplicht heeft voldaan (artikel 19 juncto artikel 
18, eerste lid, onderdeel i, van de Vreemdelingenwet 2000). Deze intrekkingsgrond is niet van 
toepassing op asielgerechtigden. De verblijfsvergunning wordt ook niet ingetrokken indien de 
intrekking in strijd is met Richtlijn 2003/86/EG inzake het recht op gezinshereniging (richtlijn 
gezinshereniging) of met artikel 8 EVRM. In de praktijk leidt dit ertoe dat intrekking slechts in een 
zeer beperkt aantal gevallen mogelijk is.  
 
De leden van de VVD-fractie lezen dat de minister de boete oplegt voor het niet tijdig behalen van 
het participatieverklaringstraject, van de module Arbeidsmarkt en Participatie en van de leerroute. 
Ook op dit punt vragen deze leden zich af waarom deze bevoegdheid niet bij het college van 
burgemeester en wethouders is belegd. 
 
In de memorie van toelichting noemt de regering een gebrek aan positieve prikkels voor het 
42
behalen van een hoog taalniveau als een van de problemen in het huidige inburgeringsstelsel. 
Hoe rijmt de regering dit met het voornemen dat te verbeteren met het vrijwel algemeen verplicht 
stellen van het B1-niveau en het veelvuldige gebruik van sancties, zo vragen de leden van de 
GroenLinks-fractie? Wat is de gedragswetenschappelijke basis van het inzetten van sancties als 
belangrijk instrument om leerprestaties te bevorderen? Onderschrijft de regering dat het dreigen 
met sancties stress kan veroorzaken bij inburgeringsplichtigen en dat dit een negatief effect kan 
hebben op hun leertraject? Heeft de regering andere mogelijkheden onderzocht voor het 
motiveren van inburgeraars, bijvoorbeeld het toekennen van een geldelijke beloning of het eerder 
in aanmerking laten komen voor naturalisatie?  
Deelt de regering de zorg van de leden van de GroenLinks-fractie dat het feit dat zowel de 
gemeente als DUO sancties kan opleggen, kan leiden tot een uitvoeringspraktijk die zowel voor de 
inburgeraars als voor de uitvoerende instellingen nodeloos verwarrend en complex is? 
 
De gemeenten krijgen samen met DUO de bevoegdheid om sancties op te leggen wanneer een 
inburgeringsplichtige zich niet houdt aan het PIP of wanneer er verwijtbaar niet binnen de termijn 
43
aan de inburgeringsplicht wordt voldaan, zo lezen de leden van de D66-fractie. Kan de regering 
aangeven hoeveel boetegronden er zijn en of dit aantal is toegenomen of afgenomen ten opzichte 
van de vigerende wetgeving? Op welke wijze kunnen begeleiders binnen gemeenten zeggenschap 
hebben over de vraag of mensen verwijtbaar hun inburgering bemoeilijken. Ligt de beslissing over 
 
42
 Kamerstukken II 2019/2020, 35 483, nr.3, p.6. 
43
 Kamerstukken II 2019/2020, 35 483, nr.3, p.10. 
4 

leerroute, het PVT en de MAP of voortgangsgesprekken met de gemeente in het kader van 
de ondersteuning en begeleiding (artikel 23); 
- als de inburgeringsplichtige het PVT of de MAP verwijtbaar niet tijdig heeft afgerond (artikel 
24);  
- als de inburgeringsplichtige de leerroute verwijtbaar niet tijdig heeft afgerond (artikel 25). 
Ten opzichte van het huidige stelsel zijn de eerste twee boetegronden (artikel 22 en 23) nieuw. In 
het huidige stelsel bestaan de brede intake en het PIP immers niet. Dat geldt eveneens voor de 
leerroutes, maar die kunnen worden vergeleken met de huidige examenonderdelen taal en KNM. 
 
Gemeenten worden in het nieuwe stelsel verantwoordelijk voor de handhaving gedurende het 
inburgeringstraject. Dat betekent dat gemeenten boetes opleggen voor het niet verschijnen voor 
of meewerken aan de brede intake en het niet meewerken aan de afspraken uit het PIP.  
DUO blijft, namens de Minister van SZW, verantwoordelijk voor de handhaving op de 
inburgeringstermijn en legt in dat kader boetes op wanneer inburgeringsplichtigen het PVT, de 
MAP of de leerroute verwijtbaar niet tijdig afronden. De regering voelt zich in de keuze om de 
handhavingstaken te verdelen gesteund door het onderzoek wat door het CPB is uitgevoerd, en 
waarin een vergelijking is gemaakt tussen het huidige inburgeringsstelsel en het 
44
inburgeringsstelsel in de periode 2007 – 2012. Hieruit blijkt dat inburgeringsplichtigen binnen het 
huidige stelsel later op gang komen dan degenen onder het stelsel uit 2007, maar uiteindelijk wel 
vaker slagen voor hun inburgeringsexamen, ook na het verstrijken van de inburgeringstermijn. 
Het later op gang komen lijkt, volgens de notitie, het best verklaarbaar doordat gemeenten 
inburgeringsplichtigen binnen het huidige stelsel niet op weg helpen. De ‘eindsprint’ wordt 
verklaard door een verschil in handhaving, een taak die in het huidige stelsel niet bij gemeenten, 
maar bij DUO ligt.  
 
Het gegeven dat zowel de gemeente als DUO sancties kunnen opleggen, zou in de praktijk kunnen 
leiden tot een uitvoeringspraktijk die zowel voor de inburgeraars als voor de uitvoerende 
instellingen soms verwarrend en complex is. De regering onderkent dit en heeft hier dan ook 
nadrukkelijk aandacht voor. Voor de inburgeringsplichtige moet in ieder geval volstrekt helder zijn 
waar hij tijdens zijn inburgeringstraject terecht kan met vragen over dat traject. Verder moet 
worden voorkomen dat er situaties ontstaan waarin de inburgeringsplichtige tegenstrijdige 
boodschappen ontvangt van de gemeente en DUO. Hoe goed te communiceren met de inburgeraar 
wordt dan ook als onderdeel van het communicatietraject binnen het programma VOI van het 
ministerie van SZW gezamenlijk vorm gegeven door VNG, DUO, COA, IND en Divosa. 
 
Of er sprake is van situaties waarin het aan de inburgeringsplichtige te wijten valt dat hij niet aan 
zijn verplichtingen heeft voldaan, dient betrokkene zelf aannemelijk te maken. Wanneer er sprake 
is van een situatie waarin de gemeente verantwoordelijk is voor de handhaving, dient de 
gemeente dit zelf te beoordelen. Wanneer er sprake is van een situatie waarin DUO 
verantwoordelijk is voor de handhaving, wordt deze beoordeling door DUO uitgevoerd. De 
gemeente kan de inburgeringsplichtige in deze situatie uiteraard wel ondersteunen bij het 
aandragen van informatie en/of bewijsstukken. 
 
Dat inburgeringsplichtigen op het voor hen hoogst mogelijke niveau inburgeren is in het belang 
van zowel de inburgeringsplichtige als de gemeente. Daardoor maakt een inburgeraar immers de 
meeste kans om volwaardig aan de Nederlandse samenleving te gaan deelnemen. Om die reden 
verwacht de regering dat het PIP in de meeste gevallen in goed overleg tussen de gemeente en de 
inburgeraar zal worden opgesteld. Wanneer een inburgeraar in een voorkomend geval toch niet 
tevreden is over hetgeen is vastgelegd in het PIP, staat de mogelijkheid open om daartegen 
rechtsmiddelen aan te wenden. Zoals is aangegeven in antwoord op een vergelijkbare vraag van 
de leden van de D66-fractie (zie paragraaf 2.5.4 Persoonlijk plan inburgering en participatie), is er 
nadat het PIP is vastgesteld ruimte om het PIP aan te passen.  
 
44
 CPB-notitie Een nieuwe kijk op de Wet inburgering 2013, februari 2020. 
4 

Op de langere termijn is overigens wel voorzien dat er centrale voorzieningen beschikbaar worden 
gesteld waar de inburgeraar één loket krijgt voor de hele inburgeringsketen. 
 
Daarnaast zouden de leden van de D66-fractie willen vragen om na te denken over een alternatief 
voor de terminologie niet-westers in de overheidscommunicatie over inburgering. De termen 
westers en niet-westers veronderstellen dat iemand die “westers” is wel de kernwaarden in de 
Nederlandse samenleving onderschrijft en dus het vermogen heeft snel in te burgeren en iemand 
die niet-westers zou zijn, dat vermogen niet zou hebben. Dit doet geen recht aan de enorme 
45
diversiteit van de achtergronden van asielstatushouders en gezinsmigranten.  
 
Zoals de leden van de D66-fractie terecht opmerken, zijn de achtergronden van asielstatushouders 
en gezinsmigranten divers. Voor het bepalen of betrokkene inburgeringsplichtig is, is diens 
achtergrond niet relevant. De inburgeringsplicht vloeit immers voort uit de verblijfsvergunning die 
aan betrokkene is verleend. Het maakt dus niet uit of er sprake is van een Jamaicaanse of 
Syrische asielstatushouder of een Australische of Turkse gezinsmigrant. In potentie zijn zij, 
vanwege genoemde verblijfsvergunning, allemaal inburgeringsplichtig en hebben zij in dat geval 
dezelfde rechten en plichten als andere asielstatushouders of gezinsmigranten. 
 
De regering wil er echter op wijzen, dat een onderscheid naar de achtergronden van migranten 
voor de voorbereiding van beleid en/of vanuit uitvoeringsperspectief relevantie kan hebben. 
Daarom wordt in verschillende onderzoeken en/of cijfermatige analyses met betrekking tot de 
integratie en participatie van migranten het onderscheid tussen westerse en niet-westerse 
migranten wel (regelmatig) gemaakt. Het gebruik van genoemde termen in 
overheidscommunicatie is derhalve niet altijd te vermijden.  
 
Hoe beoordeelt de regering de complexiteit van dit wetsvoorstel vanuit de psychologie van de 
inburgeringsplichtige? De leden van de ChristenUnie-fractie zien graag een samenvattend 
overzicht van wat de concrete plichten en verantwoordelijkheden van een inburgeringsplichtige 
migrant zijn onder het oude en onder het nieuwe regime, inclusief de financiële verplichtingen. 
Waar liggen knelpunten qua doenvermogen? De leden denken aan de groep analfabeten, maar ook 
aan andere hulpbehoevende inburgeringsplichtige migranten die tegen grenzen van hun 
zelfredzaamheid oplopen. 
 
In onderstaande tabellen is weergegeven wat de rechten en plichten van inburgeringsplichtigen in 
het huidige stelsel zijn (tabel 7) en wat zij worden in het nieuwe stelsel (tabel 8). Daarbij is een 
onderscheid gemaakt in asielstatushouders en gezins- en overige migranten. 
 
Tabel 7. 
Rechten en plichten huidig stelsel Asielstatushouders Gezins- en overige 
migranten 
Voldoen aan inburgeringsplicht binnen de X X 
inburgeringstermijn = behalen van het 
inburgeringsexamen dat bestaat uit: 
- examens Nederlandse taal (lezen, schrijven, 
luisteren, spreken) op niveau A2; 
- examen Kennis van de Nederlandse 
samenleving (= KNM + ONA); 
- PVT.  
Maatschappelijke begeleiding door gemeente X  
Eigen bijdrage voor PVT (€ 150)   X 
Lening ten behoeve van inburgeringslessen X X 
(inclusief alfabetiseringscursus) en examens NB:  NB:  
 
45
 Ter inspiratie, zie: http://www.republiekallochtonie.nl/blog/opinie/taalprullenbak-1-westers-en-niet-westers.  
4 

inburgering nauw bij zijn betrokken, gezocht naar een balans tussen enerzijds de eigen 
verantwoordelijkheid van de inburgeringsplichtige en anderzijds de rol van de overheid. Uitkomst 
van deze zoektocht is, samengevat, de nieuwe regierol van gemeenten die de 
inburgeringsplichtige bijstaan tijdens het traject en daarbij maatwerk kunnen bieden: passend bij 
het doenvermogen van de individuele inburgeraar.  
 
Bijzondere aandacht in het kader van het doenvermogen in het nieuwe stelsel is de omstandigheid 
dat de inburgeringsplichtige gedurende het inburgeringstraject te maken krijgt met meerdere 
uitvoerende partijen: het COA (asielstatushouders), DUO, gemeenten. Zoals eerder is aangegeven 
in antwoord op vragen van de leden van de ChristenUnie-fractie (zie paragraaf 1.4 Voorbereiding 
van de stelselwijziging) en leden van de fracties van GroenLinks en de ChristenUnie (paragraaf 4.2 
Handhaving) moet het voor de inburgeringsplichtige volstrekt helder zijn bij wie hij terecht kan 
met vragen of klachten en moeten tegenstrijdige boodschappen richting de inburgeringsplichtige 
worden voorkomen. Daarom is de communicatie met de inburgeraar een belangrijk onderdeel van 
het communicatietraject binnen het programma VOI van het ministerie van SZW. Dit gebeurt in 
nauwe samenwerking met de VNG, DUO, COA, IND en Divosa, zodat hierover goede afspraken 
kunnen worden gemaakt.  
 
6. Gevolgen voor de regeldruk 
 
De leden van de ChristenUnie-fractie lezen dat de regeldruk structureel wordt geraamd op iets 
47
meer dan €150 mln. Kan de regering de onderliggende rekensom verduidelijken? Hoe verhoudt 
zich dit bedrag tot meerjarige ramingen van het aantal inburgeringsplichtigen en hun gezinsleden?  
 
Bij het in kaart brengen van de regeldruk van een (nieuwe of gewijzigde) regeling, worden de 
administratieve lasten berekend die voor burgers en bedrijven voortvloeien uit inhoudelijke en 
informatieverplichtingen die de regeling, in casu het wetsvoorstel, met zich meebrengen. Daarbij 
wordt rekening gehouden met het aantal uren die burgers en bedrijven extra moeten investeren 
als gevolg van die verplichtingen, waarbij ook rekening wordt gehouden met reistijd en -kosten.  
In het geval van het onderhavige wetsvoorstel is bijvoorbeeld gekeken hoeveel uren 
inburgeringsplichtigen per jaar (verplicht) kwijt zullen zijn aan het volgen van inburgeringlessen en 
examens in het kader van de leerroute en het deelnemen aan activiteiten in het kader van het PVT 
en de MAP. Maar ook hoeveel tijd het indienen van een aanvraag om ontheffing van de 
inburgeringsplicht of het indienen van bezwaar tegen het PIP of een opgelegde boete gemiddeld 
genomen met zich meebrengen.  
 
Bij het in kaart brengen van het totaal van deze administratieve lasten, is rekening gehouden met 
de meerjarige ramingen, onder andere daar waar het de te verwachten aantallen 
asielstatushouders en gezins- en overige migranten betreft (zie de toelichting bij tabel 3 in 
paragraaf 2.3 Doelgroepen van de Wet inburgering voor wat betreft de volumeprognoses). Voor de 
berekening van de administratieve lasten is, zoals gebruikelijk, de methodiek gevolgd die 
voortvloeit uit het Handboek Meting Regeldrukkosten van het ministerie van Economische Zaken 
en Klimaat. De kosten voor de regeldruk staan in die zin dus los van de (daadwerkelijke) kosten 
die op basis van de ramingen met het nieuwe stelsel gepaard zullen gaan. 
 
Het budget voor gemeenten loopt op van €68 mln in 2021 tot bijna €194 mln in 2025. Dit jaar 
wordt €36,5 mln beschikbaar gesteld aan gemeenten voor de invoering van het nieuwe 
inburgeringsregime. Wat is het oordeel van de gemeenten over deze raming en de wijze waarop ze 
door de rijksoverheid financieel worden gecompenseerd? Is er consensus over de redelijkheid van 
de financiële doorvertaling?  
 
 
47
 Kamerstukken II 2019/2020, 35 483, nr. 3, p.71. 
4 

voldoen. Daarnaast zijn gemeenten verantwoordelijk voor de begeleiding van gezins- en overige 
migranten gedurende het inburgeringstraject. Gezins- en overige migranten zijn en blijven echter 
zelf verantwoordelijk voor de inkoop van hun inburgeringstraject. Om die reden hebben 
gemeenten op de inburgeringsresultaten van deze inburgeraars minder invloed en zal 
prestatiebekostiging voor hen niet worden toegepast.  
 
7. Financiële gevolgen 
 
In het wetsvoorstel kent de bekostiging van gemeenten een element van prestatiebekostiging. Kan 
de regering, zo vragen de leden van de GroenLinks-fractie, aangeven waarom hiervoor wordt 
gekozen en hoe de regering zich dit precies voorstelt? Op basis van welke beleidstheorie wordt 
prestatiebekostiging geacht effectief te zijn? Hoe denkt de regering perverse prikkels die iedere 
vorm van prestatiebekostiging per definitie met zich meebrengt, te vermijden? 
 
Met het systeem van prestatiebekostiging worden gemeenten gestimuleerd de instrumenten die ze 
in handen hebben zo optimaal mogelijk in te zetten. Het gaat daarbij bijvoorbeeld om goede 
begeleiding van de asielstatushouder, handhaving van de verplichtingen en ook om het inkopen 
van kwalitatief hoogwaardige taalcursussen. Prestatiebekostiging draagt in die zin ook bij aan de 
kwaliteit van het inburgeringsaanbod. Uit de praktijk is bekend dat gemeenten gevoelig zijn voor 
financiële stimulansen. In de bijstand is bijvoorbeeld vanaf 2004 de financiële prikkel in de 
financiering erop gericht om zo min mogelijk bijstandsuitkeringen te verstrekken. Uit een studie 
49
van Kok et al (2017) blijkt dat de invoering van een objectief verdeelmodel (in plaats van 
bekostiging op basis van historie) heeft geleid tot 14% minder uitkeringen in de jaren daarna. Een 
50
ander onderzoek van Van Es (2010) spreekt over een percentage van 8% minder uitkeringen. 
Financiële prikkels bij gemeenten doen er dus toe. Over de precieze effecten van 
prestatiebekostiging is in de literatuur weinig bekend. In diverse publicaties wordt benadrukt aan 
welke voorwaarden financiële prikkels moeten voldoen om effectief te zijn en niet beoogde 
51
effecten te voorkomen. Hiervoor geeft het CPB bijvoorbeeld aan dat van belang is om (1.) 
heldere doelstellingen te formuleren waaraan het Rijk zich over langere periode committeert, (2.) 
prestaties van gemeenten goed meetbaar moeten zijn (voldoende transparant) en daarbij de 
prestaties zijn toe te rekenen aan de gemeenten en (3.) prestatiebekostiging niet (teveel) ten 
koste mag gaan van de intrinsieke motivatie van gemeenten. De regering is van mening dat wordt 
voldaan aan deze voorwaarden mede doordat heel helder is gemaakt welke prestaties worden 
verwacht en gemeenten hierdoor extra gemotiveerd worden tot het leveren van die goede 
prestaties. Ook professor Hans de Bruin van de TU Delft, een expert op het gebied van 
prestatieprikkels in de publieke sector, is van mening dat prestatiebekostiging positieve effecten 
kan opleveren mits voldaan wordt aan enkele voorwaarden zoals het beperken van het belang van 
52
prestaties in de financiering en het aantal indicatoren waarop je stuurt beperkt is .  
De regering heeft, mede naar aanleiding van bestuurlijk overleg met de VNG, ervoor gekozen het 
belang van prestatiebekostiging te beperken tot 10% van het budget voor de leerroutes om 
daarmee een goede balans te vinden tussen het financieel belonen van goede resultaten en 
budgetzekerheid voor gemeenten. Hiermee is tevens een balans gevonden tussen de wens van de 
Kamer om prestatiebekostiging in te voeren en de bezwaren die gemeenten hiertegen hebben. 
 
Kan de regering een overzicht geven van de laatste stand van zaken rondom de financiering van 
de regierol van gemeenten voor asielstatushouders en gezinsmigranten, zo vragen de leden van 
de D66-fractie. Kan de regering ook aangeven op basis van welke aantallen deze berekeningen 
 
49
 Kok, Tempelman, Koning, Kroon & Berden (2017). Do Incentives for Municipalities Reduce the Welfare 
Caseload? Evaluation of a Welfare Reform in the Netherlands, De Economist, vol. 165, p. 23-42. 
50
 Van Es, F., 2010, Invloed WWB op gebruik bijstand, CPB Document 209. 
51
 Centrale doelen, decentrale uitvoering: over de do’s en dont’s van prestatieprikkels voor semi-publieke 
instellingen, 2004 
52
 Hans de Bruin, hoogleraar bestuurskunde aan de faculteit Techniek, Bestuur en Management van de 
TUDelft, Prestatie-afspraken, bestuurders en professionals., Een essay, november 2016. 
4 

Zoals de regering heeft aangegeven in antwoord op een eerdere vraag van de leden van de 
ChristenUnie-fractie over prestatiebekostiging, is de regering, anders dan de VNG, van mening dat 
gemeenten wel degelijk voldoende mogelijkheden hebben om inburgeringsresultaten te 
beïnvloeden. Met hun regierol en de taken die zij in dit kader gaan uitvoeren, hebben gemeenten 
belangrijke instrumenten in handen om het succes van inburgeringstrajecten te verhogen. Het 
gaat daarbij bijvoorbeeld om goede begeleiding van de inburgeringsplichtige tijdens het 
inburgeringstraject, handhaving van de verplichtingen in het PIP en ook om het inkopen van 
kwalitatief hoogwaardige inburgeringscursussen. Kortom: een vorm van prestatiebekostiging, voor 
een overigens beperkt deel van het inburgeringsbudget, is gerechtvaardigd. Met het systeem van 
prestatiebekostiging worden gemeenten gestimuleerd de instrumenten die zij in het nieuwe stelsel 
krijgen optimaal in te zetten.  
 
In het wetsvoorstel is verduidelijkt dat prestatiebekostiging slechts voor asielstatushouders en 
voor een deel van het inburgeringsbudget zal gelden. Anders dan de VNG en gemeenten, verwacht 
de regering dan ook niet dat prestatiebekostiging zal leiden tot een neerwaartse spiraal bij het 
inkopen van inburgeringscursussen. De regering heeft het voornemen om drie jaar na invoering 
van het nieuwe stelsel de financiering van het stelsel te evalueren. Dat is ook een goed moment 
om te bekijken op welke wijze prestatiebekostiging het beste kan worden vormgegeven. De 
ervaringen van gemeenten in de eerste twee jaar kunnen hierin dan worden meegenomen. De 
extra administratieve last voor gemeenten als gevolg van de prestatiebekostiging is beperkt. 
Gemeenten leveren in het kader van de prestatiebekostiging dezelfde informatie aan het Rijk die 
gemeenten ook zouden moeten leveren in het kader van de monitoring en evaluatie. 
 
Het wetsvoorstel bevat financiële prikkels voor gemeenten om hun regierol in de uitvoering serieus 
te nemen. Het moet in de praktijk blijken hoe deze financiële prikkels in de praktijk uitwerken. 
Denkbaar is dat - net als bij het aan het werk helpen van mensen – gemeenten hun energie vooral 
gaan steken in kansrijke migranten en “de kortste weg naar werk” zoals Vluchtelingenwerk dit 
54
risico schetst in haar brief van 15 september 2020 aan de Eerste Kamer . Herkent de regering dit 
beeld, zo vragen de leden van de PvdA-fractie. Zo nee, waarom niet? Zo ja, welke instrumenten 
gaat de regering inzetten om dit te voorkomen? 
 
De regering herkent het geschetste beeld niet. Gemeenten zijn over het algemeen erg 
gemotiveerd om van het nieuwe inburgeringsstelsel een succes te maken. De regering heeft dan 
ook veel vertrouwen in gemeenten dat zij iedere statushouder de best passende ondersteuning 
bieden. Voor het overige wordt tevens verwezen naar het antwoord op een vraag van de leden van 
de D66-fractie over de verhouding van het voorliggende wetsvoorstel en de Participatiewet (zie 
paragraaf 2.2 Stelselverantwoordelijkheid en regierol gemeenten). 
 
8. Monitoring en evaluatie 
 
De regering stelt voor om binnen vijf jaar na inwerkingtreding van deze wet een verslag over de 
doeltreffendheid en de effecten in de praktijk aan de Staten-Generaal te zenden. Op basis waarvan 
is gekozen voor de termijn van vijf jaar, zo vragen de leden van de GroenLinks-fractie. Zou, 
gezien het voorgestelde inburgeringstraject drie jaar is, een kortere periode voor evaluatie 
gewenst kunnen zijn, opdat binnen de termijn van de begingroep eventuele nodige wijzigingen 
gemaakt kunnen worden? 
De leden van de D66-fractie willen graag weten wat de planning is voor de monitoring en 
evaluatie van deze wet en op welke wijze de ervaringen van asielstatushouders, gezinsmigranten 
en andere migranten hierin worden meegenomen. 
Het wetsvoorstel behelst een ingrijpende wijziging van het gangbare inburgeringstraject. De leden 
van de ChristenUnie-fractie zijn blij dat voorzien is in een omvattende evaluatie na vijf jaar. Zij 
dringen aan op tussentijdse rapportages om zo nodig vroegtijdig te kunnen bijsturen op basis van 
 
54
 Zie voetnoot 8. 
4 

werd niet duidelijk hoe de regering deze aansluiting ziet en gestalte gaat geven. Ook is onduidelijk 
of deze aansluiting een-op-een zal zijn bijvoorbeeld wat betreft de taaleis en of er groepen zijn 
waar dit niet voor zal gelden. Wat betekent dit bijvoorbeeld voor mensen met beperkingen en 
migranten die gebruik maken van de Zelfredzaamheidsroute (de zogeheten Z-route), zo vragen de 
leden van de PvdA-fractie. Kan de regering aangeven hoe de aansluiting zal zijn tussen enerzijds 
het onderhavige wetsvoorstel en anderzijds de eisen voor naturalisatie en verblijf in bijvoorbeeld 
het nieuwe “Besluit naturalisatietoets”, vragen de leden van de PvdA-fractie zich af. Zo niet, 
wanneer komt er helderheid op dit punt?  
 
Ook de leden van de ChristenUnie-fractie vragen wanneer het nieuwe “Besluit naturalisatietoets” 
is te verwachten.  
 
Het Nederlanderschap wordt gezien als een groot goed. Daarom streeft de regering een te halen 
taalbeheersingsniveau van het Nederlands op niveau B1 na. Tegen die achtergrond zal het nieuwe 
Besluit naturalisatietoets 2021 – anders dan bij inburgering van nieuwkomers het geval is - geen 
uitzonderingen mogelijk maken op het vereiste het Nederlands te beheersen op niveau B1. Voor 
personen die door een beperking niet in staat zijn de feitelijke examens die deel uitmaken van de 
naturalisatietoets te halen, bestaat de mogelijkheid van een ontheffing van de naturalisatietoets 
wegens een medische of een psychische belemmering of wegens een verstandelijk handicap. 
Personen die op een lager niveau dan B1 hebben voldaan aan hun inburgeringsplicht, zullen een 
aanvullende toets moeten afleggen om voor naturalisatie in aanmerking te komen. Dat betreft 
enerzijds vreemdelingen die de B1-route hebben gevolgd maar uiteindelijk examen hebben gedaan 
op het niveau A2 (afschalen), en anderzijds vreemdelingen die de Z-route hebben gevolgd. 
Niemand wordt het Nederlanderschap overigens voor altijd onthouden. Nederlander worden, is 
mogelijk via de naturalisatieprocedure of de optieprocedure. In de optieprocedure geldt de 
naturalisatietoets niet. De optieprocedure staat onder andere open voor de vreemdeling die ofwel 
ten minste drie jaren de echtgenoot of geregistreerd partner is van een Nederlander ofwel 65 jaar 
of ouder is, in beide gevallen onder de voorwaarde dat betrokkene ten minste vijftien jaren 
onafgebroken toelating en hoofdverblijf in het Koninkrijk heeft gehad. Zie in dit kader ook het 
antwoord op een vergelijkbare vraag van de leden van de ChristenUnie fractie (zie paragraaf 2.7.1 
Leerroutes). 
 
Met betrekking tot de vraag van de leden van de GroenLinks-fractie hoe deze maatregel zich 
verhoudt tot de internationale verplichting die voor de Nederlandse overheid om naturalisatie van 
vluchtelingen zoveel mogelijk te faciliteren en te bespoedigen geldt het volgende. De 
internationale verplichtingen laten aan de verdragspartijen verschillende manieren open waarop de 
naturalisatie kan worden vergemakkelijkt. In artikel 34 van het Vluchtelingenverdrag staat dat 
verdragsluitende Staten, voor zover mogelijk, de naturalisatie van vluchtelingen zullen 
vergemakkelijken en er in het bijzonder naar zullen streven de naturalisatieprocedure te 
bespoedigen en de tarieven en kosten van deze procedure zoveel mogelijk te verminderen. In 
artikel 6, vierde lid van het Europees Verdrag inzake nationaliteit staat dat elke staat in zijn 
nationale wetgeving de verkrijging van zijn nationaliteit vergemakkelijkt voor staatloze personen 
en erkende vluchtelingen. Faciliteren kan vele vormen aannemen. Zonder afbreuk te doen aan de 
meer materiële voorwaarden voor naturalisatie vindt het ten behoeve van asielgerechtigden 
vergemakkelijken van de naturalisatie in het bijzonder plaats op het financiële vlak. Ten eerste zijn 
voor vluchtelingen de leges die betaald moeten worden in het kader van de naturalisatieaanvraag 
lager dan de leges die reguliere vreemdelingen betalen. Daarnaast geldt dat een asielgerechtigde, 
mits betrokkene 16 jaar of ouder is en de pensioengerechtigde leeftijd nog niet heeft bereikt, in 
beginsel altijd inburgeringsplichtig is en in het nieuwe inburgeringsstelsel geen kosten draagt voor 
de inburgeringslessen die benodigd zijn om een inburgeringsdiploma te behalen op taalniveau B1, 
waarmee hij in de naturalisatieprocedure is vrijgesteld van de naturalisatietoets. Ten derde geldt 
dat asielgerechtigden aan het vergaren van buitenlandse identiteits- en nationaliteitsdocumenten 
geen kosten kwijt zijn, omdat asielgerechtigden deze documenten in de naturalisatieprocedure niet 
hoeven over te leggen.  
 
4 

verblijfsvergunning op grond waarvan zij inburgeringsplichtig worden, vallen onder het nieuwe 
inburgeringsstelsel. Het moment waarop de IND op de asielaanvraag beslist is dus bepalend voor 
de vraag onder welk regime een asielstatushouder komt te vallen.  
 
De regering is met de Nationale Ombudsman van mening dat de groep inburgeraars die 
inburgeringsplichtig blijft onder de huidige Wet inburgering aandacht behoeft. Om gemeenten in 
staat te stellen om asielstatushouders die niet van het nieuwe stelsel kunnen profiteren tóch te 
ondersteunen hebben gemeenten dit jaar en vorig jaar € 20 mln. gekregen. Daarnaast is met de 
VNG afgesproken, als onderdeel van de bestuurlijk afspraken, dat de regering vanaf 2021 een 
bedrag van cumulatief €25,5 mln. voor gemeenten beschikbaar stelt voor de ondersteuning van 
deze groep. Samen met gemeenten wordt bekeken hoe deze groep extra kan worden ondersteund 
met een zo veel mogelijk op de persoon gerichte aanpak. In de gesprekken met de VNG over de 
invulling van deze middelen wordt bezien hoe dit het beste past in het kader van dit streven. 
Afgesproken is om een deel van het bedrag in te zetten voor de groep inburgeraars aan het einde 
van de inburgeringstermijn, die hun leenbedrag bijna hebben bereikt, maar nog niet aan de 
inburgeringsplicht hebben voldaan. Dit is de zogenaamde ELIP-groep. De overige middelen worden 
ingezet als impuls voor de bredere groep asielmigranten. Over de precieze invulling van de 
middelen vindt nog overleg plaats met de VNG, zoals afgesproken in de bestuurlijke afspraken van 
24 april dit jaar. Daarnaast wordt samen met de VNG bekeken hoe het ministerie van SZW 
gemeenten kan stimuleren en ondersteunen in een dergelijke aanpak. De informatievoorziening 
vanuit DUO aan gemeenten is daar een voorbeeld van.  
 
Samen met DUO wordt regelmatig gekeken hoeveel inburgeraars naar verwachting nog bezig zijn 
met inburgeren onder het huidige stelsel, zodra het nieuwe stelsel per 1 juli 2021 ingaat. Deze 
cijfers zijn logischerwijs nog in ontwikkeling. De maatregelen met betrekking tot de aanpak van 
het coronavirus hebben gevolgen gehad voor de inburgering. Hoe dit zijn doorwerking zal hebben 
op het aantal personen dat tot 1 juli 2021 nog inburgeringsplichtig wordt en/of per 1 juli 2021 nog 
niet voldaan heeft aan de inburgeringsplicht onder de huidige wet laat zich nu nog lastig 
voorspellen en zal de komende tijd worden gemonitord.  
 
De verwachte instroom van inburgeringsplichtigen in het nieuwe stelsel, de zogeheten 
‘volumeraming,’ is voor wat betreft asielstatushouders gebaseerd op de taakstelling voor 
huisvesting van asielstatushouders volgens de Meerjaren Productieprognose van het ministerie van 
Justitie en Veiligheid. De volumeraming voor overige migranten (voornamelijk gezinsmigranten) is 
gebaseerd op cijfers van DUO onder het huidige stelsel. Op dit moment wordt in de raming 
uitgegaan van 9.100 inburgeringsplichtige asielstatushouders en 10.500 gezins- en overige 
migranten per jaar. Het budget voor inburgering wordt jaarlijks bijgesteld aan de hand van de 
actuele cijfers. 
 
60
Naast de Nationale ombudsman heeft ook de Stichting Civic per brief haar zorgen geuit over 
deze groep en een aantal voorstellen geformuleerd om deze groep tegemoet te komen. De leden 
van de D66-fractie vragen of de regering kan reageren op deze brief en de daarin door deze 
stichting geformuleerde voorstellen?  
 
Het antwoord op bedoelde brief van de Stichting Civic is eerder naar de Tweede Kamer verzonden 
61 
als bijlage bij de uitvoeringsbrief inburgering van 12 november 2019. In dit antwoord is 
uitgebreid ingegaan op de voorstellen van de Stichting Civic.  
 
De leden van de D66-fractie vragen daarnaast hoe de ervaringen van de ‘ondertussengroep’ 
worden meegenomen in de evaluatie van het voorliggend wetsvoorstel. 
 
 
60
 https://stichtingcivic.nl/brief-aan-de-minister-over-gedupeerde-inburgeraars/.  
61
 Kamerstukken II 2019/2020, 32 824, nr.289, bijlage 914828. 
4 

