35526 Tijdelijke bepalingen in verband met maatregelen ter 
bestrijding van de epidemie van covid-19 voor de langere 
termijn (Tijdelijke wet maatregelen covid-19) 
 
 
TWEEDE NOTA VAN WIJZIGING 
 
Het voorstel van wet wordt als volgt gewijzigd: 
 
A 
 
Artikel I, onderdeel A, wordt als volgt gewijzigd: 
 
1. In het voorgestelde artikel 58a, eerste lid, wordt ‘beveiligingsorganisatie: een 
beveiligingsorganisatie waaraan een vergunning is verleend als bedoeld in de Wet 
particuliere beveiligingsorganisaties en recherchebureaus’ vervangen door 
‘beveiligingsmedewerker: een persoon belast met beveiligingswerkzaamheden als 
bedoeld in artikel 7, eerste, tweede en derde lid, van de Wet particuliere 
beveiligingsorganisaties en recherchebureaus alsmede een persoon in dienst van 
een bestuursorgaan als bedoeld in artikel 5, vijfde lid, van die wet’. 
 
2. In het voorgestelde artikel 58d, derde lid, wordt ‘artikel 7 van de Wet 
veiligheidsregio's’ vervangen door ‘de artikelen 5 en 7 van de Wet 
veiligheidsregio's’. 
 
3. In het voorgestelde artikel 58f, derde lid, onder b, wordt na ‘toezichthouder,’ 
ingevoegd ‘beveiligingsmedewerker,’ en komt ‘, een beveiligingsorganisatie’ te 
vervallen. 
 
B 
 
Na het voorgestelde artikel 58c wordt een artikel ingevoegd, luidende: 
 
Artikel 58ca Vangnet BES 
 
Indien zich in het openbare lichaam Bonaire, Sint Eustatius of Saba een 
omstandigheid voordoet waarin een krachtens dit hoofdstuk vast te stellen 
ministeriële regeling niet zodanig tijdig tot stand kan komen als ter bestrijding van 
de epidemie noodzakelijk is, kan Onze Minister ter uitvoering van artikel 7, eerste 
lid, de gezaghebber opdragen toepassing te geven aan de hem in artikel 179 van 
de Wet openbare lichamen Bonaire, Sint Eustatius en Saba toegekende 
bevoegdheid om algemeen verbindende voorschriften vast te stellen ter 
bestrijding van de epidemie. Binnen twee weken na de vaststelling van die 
opdracht wordt een ministeriële regeling vastgesteld tot regeling van de in die 
voorschriften genoemde onderwerpen. Onze Minister zendt de regeling binnen 
twee dagen na vaststelling aan beide Kamers van de Staten-Generaal. 
 
C 
 
In artikel VIIB wordt na ‘epidemie’ ingevoegd ‘van covid-19’. 
 
D 
 
In artikel VIIC wordt ‘en die wet in werking treedt’ vervangen door ‘en die wet in 
werking is getreden of treedt’. 
1 
 

bijzondere omstandigheden waardoor deze openbare lichamen zich wezenlijk 
onderscheiden van het Europese deel van Nederland. Binnen twee weken na de 
opdracht tot het vaststellen van een noodverordening, moet een ministeriële 
regeling worden vastgesteld tot regeling van de in de noodverordening genoemde 
onderwerpen. Het voorgestelde artikel 58ca strekt hiertoe. 
 
Artikel 5 van de Wet veiligheidsregio’s (onderdeel A) 
Bij de (eerste) nota van wijziging is aan artikel 58d een derde lid toegevoegd, 
waarbij in afwijking van artikel 39, eerste lid, van de Wet veiligheidsregio’s (Wvr) 
niet de voorzitter van de veiligheidsregio, maar de burgemeester bevoegd werd 
om toepassing te geven aan de in dat derde lid genoemde artikelen, waaronder 
artikel 5 Wvr. Dat zou er evenwel toe leiden dat op grond van artikel 5 Wvr de 
burgemeester het opperbevel heeft, dat onder meer ziet op de Geneeskundige 
Hulpverleningsorganisatie in de Regio (GHOR), terwijl op grond van artikel 6, 
vierde lid, van de Wet publieke gezondheid de voorzitter van de veiligheidsregio 
zorgdraagt voor de bestrijding van de epidemie. Dat draagt niet bij aan de met de 
nota van wijziging beoogde duidelijkheid. Daarom wordt nu geregeld dat naast 
artikel 7 ook artikel 5 Wvr wordt uitgezonderd in artikel 58d, derde lid. De 
voorzitter van de veiligheidsregio kan ook aan dat artikel dus toepassing blijven 
geven. Artikel 58d, derde lid, betekent dat voor zover de burgemeester op grond 
van de dit wetsvoorstel bevoegd wordt, hij daartoe ook het gezag heeft over de 
politie en de Koninklijke marechaussee; dat het opperbevel van artikel 5 Wvr nu 
bij de voorzitter van de veiligheidsregio blijft, brengt daarin geen verandering. 
 
Beveiligingsmedewerkers (onderdeel A, onder 1 en 3) 
Bij de (eerste) nota van wijziging zijn medewerkers van particuliere 
beveiligingsorganisaties uitgezonderd van de veiligeafstandsnorm, voor zover zij 
hun taak niet op gepaste wijze kunnen uitoefenen met inachtneming van de 
veilige afstand. Deze wijziging strekt ertoe de uitzondering in dat geval ook te 
laten gelden voor personen in dienst van een bestuursorgaan, indien zij in de 
uitoefening van hun functie beveiligingswerkzaamheden verrichten. Te denken 
valt aan beveiligers die in dienst zijn van gemeentebesturen en aan de Rijks 
Beveiligings Organisatie. 
 
Technische verbeteringen artikelen VIIB, VIIC en VIID (onderdelen C tot en met 
E) 
Aangezien de wijzigingswet geen definitiebepaling bevat, moet in artikel VIIB 
‘epidemie’ nader worden gespecificeerd als ‘epidemie van covid-19’, zoals ook is 
gedaan in artikel VIIA.  
De wijziging in artikel VIIC herstelt een wetstechnische omissie in een 
samenloopbepaling. 
Ook de wijzigingen van artikel VIID herstellen enkele onvolkomenheden in een 
samenloopbepaling. Bij de vormgeving ervan was een deel van een passage 
weggevallen en stonden enkele onjuiste verwijzingen. Dit wordt met deze  
 
 
 
 
 
 
 
 
 
 
 
3 
 

