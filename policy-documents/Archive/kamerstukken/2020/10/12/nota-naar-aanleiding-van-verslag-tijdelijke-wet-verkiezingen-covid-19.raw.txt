35590  Voorstel van wet houdende tijdelijke regels omtrent verkiezingen in verband 
met covid-19 (Tijdelijke wet verkiezingen covid-19) 
 
 
Nr.  Nota naar aanleiding van het verslag 
 
Inhoudsopgave 
 
1.  Inleiding 
2.  Inhoud van het wetsvoorstel 
2.1.  Stemlocaties  
2.2.  Inrichting, ventilatie en hygiënemaatregelen in de stemlokalen 
 -  Regels voor kiezers bij het betreden van het stemlokaal 
 -  (Persoonlijke) beschermingsmaatregelen voor stembureauleden  
 -  Hygiënemaatregelen 
2.3. Taken en bevoegdheden van de leden van de stembureaus 
2.4.  Schriftelijke volmacht 
2.5. Uitbreiding maximumaantal volmachten 
2.6. Briefstemmen 
3.  Verhouding tot andere regelgeving 
4.  Administratieve en financiële gevolgen 
5.  Evaluatie en inwerkingtreding 
6.  Consultatie 
 
Inleiding 
 
Met veel belangstelling heb ik kennisgenomen van het verslag van de vaste commissie 
van Binnenlandse Zaken over het wetsvoorstel. Ik dank de leden van de fracties van 
de VVD, het CDA, D66, GroenLinks, de SP, de ChristenUnie, SGP en 50PLUS voor hun 
vragen en opmerkingen over het wetsvoorstel. Ook dank ik de vaste commissie voor 
de snelheid waarmee de behandeling van dit wetsvoorstel in gang is gezet. In het 
navolgende reageer ik zoveel mogelijk in de volgorde van het verslag op de vragen en 
opmerkingen van de fracties. Daar waar leden van verschillende fracties vragen 
hebben gesteld of opmerkingen hebben gemaakt over hetzelfde onderwerp, is de 
reactie daarop samengenomen. 
 
De vragen van de leden van de verschillende fracties zien onder andere op de 
beschikbare stemlocaties, de maatregelen voor kiezers bij het betreden van het 
stemlokaal en de uitoefening van de (extra) taken vanwege het coronavirus door de 
stembureauleden. De regering heeft gezocht naar een evenwichtig pakket aan 
voorgestelde maatregelen om de verkiezingen veilig te kunnen laten plaatsvinden, 
zowel voor kiezers als voor stembureauleden. Deze maatregelen zien op 
implementatie voor de herindelingsverkiezing. Daarnaast hebben verschillende fracties 
ook vragen gesteld over aanvullende maatregelen voor de Tweede Kamerverkiezing. 
Eerder heb ik uw Kamer toegezegd begin november duidelijkheid te zullen geven of 
dit wenselijk en nodig is. Het is van belang bij alle maatregelen steeds de waarborgen 
van het verkiezingsproces in acht te nemen, te weten transparantie, 
controleerbaarheid, integriteit, kiesgerechtigheid, stemvrijheid, stemgeheim, uniciteit 
en toegankelijkheid, en deze zo nodig tegen elkaar en de gezondheidsmaatregelen af 
te wegen. Er zijn ook diverse vragen gesteld over de verdeling van 
verantwoordelijkheden en bevoegdheden tussen Rijk en gemeenten. Bij de gestelde 
vragen ga ik daar nader op in. Voorafgaand merk ik hierover op dat gemeenten een 
cruciale rol vervullen in de organisatie van het verkiezingsproces. De te treffen 
maatregelen in dit voorstel voor de tijdelijke wet zijn daarom ook getoetst op 
uitvoerbaarheid en haalbaarheid voor de organisatie van de verkiezingen.  
1 
 

 
Aan het kort voor de verkiezingen invoeren van nieuwe regels zit een grens, omdat 
aanpassingen gecommuniceerd moeten kunnen worden naar de kiezers, de uitvoering 
bij de gemeenten hier op aangepast moet kunnen worden en nieuwe regelgeving 
voordat deze juridische gelding en dus bindende werking heeft, moet worden 
vastgesteld en gepubliceerd. In antwoord op de vragen van de leden van de 
GroenLinks-fractie hoe wordt omgegaan met een situatie waarbij een of twee dagen 
voor de verkiezingen een extra beperkende maatregel wordt ingevoerd op grond van 
de Tijdelijke wet maatregelen covid-19, merk ik op dat als er extra beperkende 
maatregelen in voorbereiding zijn, waarvan voorzienbaar is dat die zullen gaan gelden 
op de verkiezingsdag, de bovenstaande randvoorwaarden vervuld moeten kunnen 
worden.  
Daarnaast merk ik op dat in de voorlichtingscampagne over de verkiezingen ook 
veel aandacht zal zijn voor uitleg over de regels die gelden in en rond het stemlokaal 
die verband houden met corona. Hoewel de omstandigheden rond het coronavirus 
kort voor de verkiezingen kunnen wijzigen, zal de inzet erop gericht zijn dat er, voor 
zover de omstandigheden dat toelaten, zo min mogelijk wijzigingen kort voorafgaand 
aan de verkiezingen worden ingevoerd, vanwege de gevolgen die dat kan hebben voor 
de organisatie van de verkiezingen.  
 
De leden van de GroenLinks-fractie vragen of er noodscenario’s zijn om nog tijdig een 
alternatieve locatie als stemlokaal in te richten. Kan de regering toezeggen dat alle 
gemeenten duidelijke instructies krijgen hoe in zo’n situatie gehandeld moet worden? 
De Tijdelijke wet verkiezingen covid-19 bevat een voorziening voor de situatie dat 
zich op het laatste moment ontwikkelingen rond het coronavirus voordoen die ertoe 
nopen dat een door burgemeester en wethouders aangewezen stemlokaal wordt 
verplaatst. Dat kan bijvoorbeeld nodig zijn als de beheerder van een gebouw waar 
zich een plotselinge virusuitbraak voordoet onder de bewoners of gebruikers, zich 
genoodzaakt ziet om de toegang tot dat gebouw te beperken. Als in dat gebouw een 
stemlokaal was gepland, kunnen burgemeester en wethouders op het laatste moment 
een alternatieve zittingslocatie aanwijzen. Zij moeten dat onverwijld op de website 
van de gemeente kenbaar maken, en bovendien bij de ingang van het oorspronkelijke 
stemlokaal een kennisgeving aan de kiezer bevestigen (artikel 5). De regering wijst er 
wel op dat niet in alle gevallen valt te garanderen dat gemeenten erin zullen slagen 
om op het laatste moment nog een alternatief te vinden. Is er onverhoopt geen 
alternatieve locatie beschikbaar, dan volstaan burgemeester en wethouders met de 
kennisgeving dat het oorspronkelijke stemlokaal is afgevallen. Kiezers kunnen in elk 
stemlokaal binnen de gemeente hun stem uitbrengen, zoals ook wordt vermeld op de 
stempas. 
 
De leden van de GroenLinks-fractie en de 50PLUS-fractie vragen om een nadere 
toelichting op het feit dat er niet voor is gekozen om de Tweede Kamerverkiezing over 
meerdere dagen te spreiden. De leden van de GroenLinks-fractie vragen hierbij in te 
gaan op de voor- en nadelen hiervan en op de consequenties voor de bemensing van 
stemlokalen, de extra kosten van verkiezingen over meerdere dagen en wat de 
effecten van verkiezingen over meerdere dagen zijn op de campagnes en het eerlijke 
verloop van de verkiezingen. 
2
In het antwoord op het schriftelijk overleg van 2 oktober jl. heb ik uiteengezet 
waarom het spreiden van de Tweede Kamerverkiezing over twee dagen bij de 
gemeenten op bezwaren stuit. De gemeenten vinden het spreiden van de verkiezing 
over meerdere dagen redelijkerwijs niet uitvoerbaar. Zij voorzien met name 
problemen met de beschikbaarheid van stemlokalen en stembureauleden als de 
verkiezing op meerdere dagen plaatsvindt en niet voorzienbaar is hoeveel kiezers er 
                                                
2
 Kamerstukken II 2020/21, 35165, nr. 26. 
3 
 

landen om ons heen eerder dit jaar gedaan, is uitstel van de verkiezingen 
noodzakelijk. In mijn brief van 22 mei 2020 staat dat voor uitstel een wetswijziging 
4
nodig is. Hierbij moet er rekening mee worden gehouden dat de totstandbrenging 
van een wet tot uitstel van de verkiezingen de nodige tijd zal kosten, vanaf het besluit 
om het voorstel in gang te zetten tot en met plaatsing in het Staatsblad.  
 
Inhoud van het wetsvoorstel 
 
2.1 Stemlocaties 
 
De leden van de VVD-fractie vragen hoe ervoor wordt gezorgd dat er voldoende 
waarnemers zijn bij specifieke stembureaus tijdens de verkiezingen, zeker gezien de 
korte termijn waarop deze gerekruteerd en getraind dienen te worden. 
Voor de nieuwe aanwas van stembureauleden en tellers start het ministerie van 
Binnenlandse Zaken en Koninkrijksrelaties, in overleg met de gemeenten, eind 
november/begin december een landelijke wervingscampagne. Voor waarnemers geldt 
dat deze slechts op beperkte schaal zullen worden ingezet, omdat naar verwachting 
gemeenten in een beperkt aantal instellingen gebruik zullen maken van stemlokalen 
met beperkte toegang. Gemeenten kunnen bij de werving van waarnemers op 
dezelfde manier te werk gaan als bij het werven van stembureauleden. Immers, de 
waarnemers moeten aan dezelfde eisen voldoen als stembureauleden (zij het dat de 
onafhankelijke waarnemer niet tevens lid van een stembureau kan zijn). Omdat 
waarnemers net als stembureauleden moeten beschikken over voldoende kennis over 
het verkiezingsproces, kan aan hen ook voor een groot deel dezelfde training worden 
gegeven als aan de stembureauleden. 
 
De leden van de VVD-fractie vragen of het voor kiezers te allen tijde mogelijk blijft om 
gedurende de zitting van een stembureau, niet zijnde een stembureau met beperkte 
toegang, in het stemlokaal te verblijven. Het in artikel J 35, eerste lid, van de Kieswet 
neergelegde recht van eenieder om in het stemlokaal getuige te zijn van het verloop 
van de stemming en de stemopneming, draagt bij aan de transparantie van het 
verkiezingsproces. Het is daarom belangrijk dat het college van burgemeester en 
wethouders er bij het aanwijzen van de stemlokalen rekening mee houdt dat kiezers 
dit recht hebben en daar dus ook gebruik van moeten kunnen maken. Dit laat evenwel 
onverlet dat niet gegarandeerd kan worden dat dit recht altijd onbeperkt kan worden 
uitgeoefend. Het in artikel 9, vierde lid, van het wetsvoorstel opgenomen voorschrift 
dat de in het stemlokaal aanwezige personen een veilige afstand tot elkaar moeten 
houden, brengt immers ook beperkingen mee aangaande het aantal personen dat zich 
tegelijkertijd in het stemlokaal kan bevinden. Uit de maatregelen die genomen worden 
om verspreiding van het coronavirus te voorkomen kunnen dus beperkingen 
voortvloeien, maar deze beperkingen mogen niet zodanig zijn dat het recht waar de 
aan het woord zijnde leden naar verwijzen niet geheel onmogelijk wordt. 
 
De leden van de CDA-fractie vragen hoe gemeenten spreiding van kiezers gaan 
bevorderen. Zoals aangeven in het antwoord op de vragen van de 50PLUS-fractie, zal 
het spreiden van kiezers worden bevorderd doordat in de voorlichtingscampagne zal 
worden opgeroepen om niet op de “gebruikelijke” piekmomenten te stemmen. De 
piekmomenten zijn vroeg in de ochtend, in lunchtijd en vanaf ca. 17.30 uur in de 
avond. Gemeenten denken ook na over mogelijkheden om kiezers gedurende de 
                                                
4
 Zie Kamerstukken II 2019/20, 35165, nr. 21. Voor uitstel van de verkiezingen is een wet nodig, 
omdat de zittingsduur van de Tweede Kamer op grond van de wet vier jaar is (artikelen 52 en 64 
lid 4 Grondwet en artikelen C 1 tot en met C 3 Kieswet) en omdat de datum van de verkiezingen 
voortvloeit uit de Kieswet (artikel F 1 Kieswet over de dag van kandidaatstelling jo. artikel J 1 
Kieswet over de dag van de stemming). De komende Tweede Kamerverkiezing zijn die dagen 
respectievelijk 1 februari 2021 en 17 maart 2021.  
5 
 

kunnen anticiperen. De schoolgids wordt ter instemming voorgelegd aan de 
medezeggenschapsraad en daarna vastgesteld. Het is mogelijk om data van 
studiedagen gedurende het schooljaar te wijzigen, maar de school zal daarvoor wel 
opnieuw instemming aan de medezeggenschapsraad moeten vragen. De gemeente 
kan hierover afspraken maken met de lokale schoolbesturen en scholen indien in de 
betreffende gemeente de reguliere inzet van de scholen als stemlokaal tot 
belemmeringen leidt. 
 
De leden van de D66-fractie memoreren aan de wens van de VNG om 
gemeentebesturen zelf te laten bepalen of zij waarnemers benoemen om getuige te 
zijn van de stemming bij stembureaus met beperkte toegang. Zij informeren hoeveel 
ruimte het onderhavige wetsvoorstel de gemeentebesturen dienaangaande laat. 
Ingevolge artikel J 35, eerste lid, van de Kieswet zijn alle kiezers bevoegd om in 
het stemlokaal te verblijven gedurende de tijd dat een stembureau zitting houdt. Dit 
maakt het verkiezingsproces transparant en controleerbaar. Het stellen van een 
beperking aan de toegang tot stembureaus, zoals bij stembureaus waartoe de 
toegang is beperkt tot personen die wonen of verblijven op de locaties waar deze 
stembureaus zitting houden, doet afbreuk aan deze transparantie en 
controleerbaarheid. Toch kan het beperken van de toegang tot een stembureau een 
noodzakelijke maatregel zijn om grote gezondheidsrisico’s te voorkomen. Als er 
stembureaus worden aangewezen waartoe de toegang is beperkt, dan hecht de 
regering eraan dat in de stemlokalen waar deze stembureaus zitting houden een 
waarnemer aanwezig is. De waarnemer is niet alleen getuige van het verloop van de 
stemming, maar doet daar ook verslag van. Dit verslag wordt openbaargemaakt. Dat 
gebeurt op hetzelfde moment en op dezelfde wijze als waarop het proces-verbaal van 
het betreffende stembureau openbaar wordt gemaakt. Op deze wijze kan toch nog 
een minimumniveau aan transparantie en controleerbaarheid van de gang van zaken 
tijdens de stemming worden gewaarborgd.  
Het is aan het gemeentebestuur om verantwoordelijkheid te nemen voor de taken 
die hem in het verkiezingsproces zijn opgedragen en voor de uitoefening van de 
daartoe verkregen bevoegdheden. Maar het is de wetgever die verantwoordelijk is 
voor de toebedeling van deze taken en bevoegdheden. De wetgever kan daaraan de 
voorwaarden verbinden en beperkingen stellen die hij nodig acht. Bijvoorbeeld om een 
minimumniveau van transparantie te waarborgen teneinde landelijk het open karakter 
van de stembusgang zoveel mogelijk te verzekeren. De regering acht het dus 
ongewenst om het aan gemeentebesturen over te laten of zij al dan niet waarnemers 
benoemen om getuige te zijn van de zitting van een stembureau met beperkte 
toegang. Dan zou het door de regering gewenste minimumniveau van transparantie 
immers niet langer verzekerd zijn. Daarmee wordt overigens, zo merk ik op in reactie 
op de vervolgvraag van de D66-fractie, geenszins afbreuk gedaan aan de verdeling 
van bevoegdheden of de mogelijkheid van gemeentebesturen om zelf 
verantwoordelijkheid te dragen voor de uitoefening van de aan hen toegekende 
bevoegdheden.  
 
In antwoord op de vraag van de fractie van GroenLinks bevestig ik dat bijzondere 
stembureaus afwijkende openingstijden kunnen hebben, maar dat de zitting van een 
bijzonder stembureau niet eerder kan aanvangen dan op de dag van de stemming zelf 
om 0.00 uur. Dit volgt uit artikel J 1 van de Kieswet. In het eerste lid is bepaald dat 
de stemming plaatsvindt op de vierenveertigste dag na de dag van de 
kandidaatstelling. Zou een bijzonder stembureau al vóór middernacht opengaan, dan 
zou niet aan dat voorschrift worden voldaan. Dit is tevens de reden dat in het derde 
lid wordt gesproken over een stemming die op «een eerder (…) tijdstip» aanvangt. 
Daarmee wordt tot uitdrukking gebracht dat het gaat om een tijdstip op de dag van 
de stemming. 
 
7 
 

benoemd. Door zijn benoeming krijgt iemand de status van waarnemer, inclusief de 
bijbehorende rechten en plichten. Dit is een besluit in de zin van de Algemene wet 
bestuursrecht, meer specifiek een beschikking. 
 
De leden van de SP-fractie dringen erop aan om alles op alles te zetten om te 
voorkomen dat er minder stemlokalen zijn. De leden van de ChristenUnie-fractie 
willen dat gemeenten erop gewezen worden om alle mogelijkheden te gebruiken om 
passende stemlokalen te vinden. Ik ben ervan overtuigd dat de gemeenten al het 
mogelijke doen om voldoende stemlokalen te vinden. Gemeenten kijken daarbij ook 
naar minder gangbare oplossingen, zoals evenementententen, vergaderlocaties, 
hotels, etc. om stemlocaties in te kunnen richten. Een ondersteuningsteam gaat 
binnenkort de gemeenten daarbij helpen.  
 
De leden van de SP-fractie en de ChristenUnie-fractie willen mogelijkheden zien om 
stemlokalen in de buitenlucht in te richten. De Kieswet bevat geen enkele 
belemmering voor het inrichten van stemlokalen in bijvoorbeeld een tent, in een open 
schuur, etc. Gemeenten hebben dus alle ruimte om voor dergelijke oplossingen te 
kiezen. Zoals eerder aangegeven zijn er ook gemeenten die van plan zijn om 
evenementententen te gebruiken als stemlokaal. Er is ook een gemeente die 
voornemens is om een “drive-in” stemlokaal in te richten. Gemeenten wisselen 
dergelijke ideeën en initiatieven heel actief met elkaar uit. 
 
De leden van de SP-fractie verwijzen naar het RIVM-advies en menen dat ik daarvan 
heb afgeweken waar het gaat om het instellen van stemlokalen voor kiezers met 
coronaklachten. Het RIVM heeft echter niet geadviseerd dergelijke stemlokalen in te 
stellen, maar heeft alleen aangegeven welke (persoonlijke) beschermingsmiddelen 
gebruikt zouden moeten worden als besloten zou worden tot het instellen van 
stemlokalen voor kiezers met klachten. Ik heb al eerder gesteld dat het beleid om het 
coronavirus te bedwingen er juist op gericht is dat personen die klachten hebben 
thuisblijven en niet het huis verlaten. Het inrichten van stemlokalen voor kiezers die 
klachten hebben zou regelrecht ingaan tegen dat beleid.   
Wat betreft het mogelijk maken dat een stembureau aan huis komt om kwetsbare 
kiezers te kunnen laten stemmen, waarnaar de leden van de SP-fractie eveneens 
vragen, merk ik op dit voor gemeenten een zeer moeilijk uitvoerbare optie is. Dit is 
anders dan het instellen van mobiele stembureaus waar gemeenten voor kunnen 
kiezen. Om aan huis te kunnen komen zullen kiezers een aanvraag moeten doen bij 
de gemeente. Dat betekent allereerst een nieuw aanvraagproces voor de gemeenten 
dat in potentie duizenden aanvragen kort voor de verkiezing zal moeten afhandelen. 
De gemeenten kunnen niet bepalen welke kiezer een kwetsbare kiezer is en welke 
niet, dus elke aanvraag zal moeten worden gehonoreerd. Het wordt daarmee voor 
gemeenten schier onbeheersbaar om bovenop het inrichten en bemensen van alle 
stemlokalen ook nog een in potentie zeer groot aantal mobiele stembureaus in te 
richten die huis aan huis kiezers laten stemmen.  
 
De leden van de ChristenUnie-fractie hebben gevraagd hoe de werving van de 
vrijwilligers exact vorm krijgt en welke terugvalopties er zijn wanneer het niet lukt om 
de vrijwilligers te werven. De benoeming van stembureauleden vindt plaats door het 
college van burgemeester en wethouders. De werving en selectie van 
stembureauleden is daarom de verantwoordelijkheid van de gemeente. Dit wordt geen 
geringe opgave. Eerder heb ik uw Kamer gemeld de gemeenten daarbij te willen 
ondersteunen door een landelijke wervingscampagne. Deze campagne zal eind 
november/begin december starten. Via (online) media-inzet worden kiezers 
opgeroepen zich aan te melden als stembureaulid. Via een landelijke webpagina 
krijgen zij informatie over de verschillende taken van een stembureaulid en teller. Als 
zij hun contactgegevens achterlaten via een daarvoor ingericht contactformulier 
9 
 

De leden van de SGP-fractie vragen in hoeverre is overwogen om de tijden voor het 
houden van de verkiezingen landelijk te verruimen (bijv. naar 23.00 uur), in 
combinatie met mogelijkheden voor het spreiden van de kiezers over de dag. 
Er zijn verschillende mogelijkheden overwogen, waaronder ook de verruiming van 
de duur van de stemming, bijvoorbeeld naar twee dagen (meer daarover hiervóór, in 
een antwoord op een vraag van de leden van de fracties van GroenLinks en 50PLUS). 
Een verruiming van de openingstijden van de stembureaus naar 23.00 uur roept de 
vraag op of veel kiezers gebruik zouden maken van de mogelijkheid om tussen 21.00 
uur (het moment waarop de stemming ingevolge de huidige wet sluit) en 23.00 uur te 
stemmen, ook zou dat ertoe leiden dat pas heel laat met het tellen kan worden 
begonnen in de stemlokalen. Dit zal leiden tot extra vermoeidheid bij 
stembureauleden en tellers die daarna de stembiljetten nog moeten tellen. Een 
verplichte spreiding van de kiezers over de dag acht ik niet wenselijk. Niet alleen 
zouden kiezers dan (sterk) beperkt worden in hun mogelijkheid om te stemmen, maar 
ook acht ik het onaanvaardbaar om kiezers te weigeren die (net) buiten de aan hen 
toegemeten tijd komen stemmen. Het is daarnaast vanwege het stemmen in een 
willekeurig stemlokaal niet goed mogelijk in te schatten welke kiezers waar zullen 
stemmen. Wel zal ik kiezers oproepen piekmomenten (’s ochtends vroeg, rond 
lunchtijd en ’s avonds vanaf ca. 17.30 uur) te mijden, en zal ik ook gemeenten vragen 
om die oproep te doen. Uiterlijk begin november zal ik uw Kamer informeren over de 
vraag of een vorm van vervroegd stemmen mogelijk en wenselijk is. 
 
2.2 Inrichting, ventilatie en hygiënemaatregelen in de stemlokalen 
 
De leden van de GroenLinks-fractie vragen om er alles aan te doen om ook tijdens 
verkiezingen in coronatijd de toegankelijkheid voor kiezers met een beperking te 
waarborgen. Het is van groot belang dat de informatievoorziening over de 
verkiezingen en de maatregelen die daarbij gelden, voor de kiezers begrijpelijk en 
toegankelijk is. Daar zal ik me ook voor inzetten. Stembureauleden zullen er uiteraard 
rekening mee houden dat kiezers met een beperking mogelijk moeite hebben met de 
coronaregels in het stemlokaal. In de instructie voor de Tweede Kamerverkiezing zal 
daar ook expliciet aandacht aan worden besteed.  
 
De leden van de SGP-fractie vragen waarom ten aanzien van de informatie die vier 
dagen voor de dag van de stemming wordt verstrekt een model geldt, terwijl het 
wetsvoorstel ten aanzien van de informatie bij de ingang van het stemlokaal slechts 
de mogelijkheid van een model benoemt. 
Artikel 9, eerste lid, ziet zowel op het ontvangen van informatie over de 
gezondheidscheck uiterlijk op de vierde dag voor de stemming, waarvoor bij 
ministeriële regeling een model wordt vastgesteld, als op de informatie die de kiezer 
krijgt bij de ingang van het stemlokaal. De informatie bij de ingang van het 
stemlokaal heeft betrekking op de in artikel 9, vierde lid, van het wetsvoorstel 
genoemde regels. Dat zijn regels over de veilige afstand en de maatregelen met 
betrekking tot hygiëne en de persoonlijke beschermingsmiddelen, die eveneens op 
grond van artikel 9, vierde lid, bij ministeriële regeling worden vastgesteld. Op grond 
van artikel 9, eerste lid, kan voor deze informatie bij de ingang van het stemlokaal 
een model worden vastgesteld. Om de kiezer zo goed mogelijk te informeren over de 
regels die in het stemlokaal gelden, zal ik een model vaststellen dat als poster bij de 
ingang komt te hangen waarop de vragen van de gezondheidscheck en de overige in 
het stemlokaal geldende gedragsregels komen te staan. Voor beide vormen van 
informatie zal dus een model worden vastgesteld.  
 
 
 
 
11 
 

opkomstbevorderend element hebben, maar ook veel aandacht besteden aan de door 
de leden van de CDA-fractie genoemde aspecten.  
 
De leden van de D66-fractie en van de ChristenUnie vragen of de regering gebruik 
maakt van de ervaringen in andere landen met vormen van vervroegd stemmen en 
beziet in hoeverre dit in Nederland toegepast kan worden. Ik heb de Tweede Kamer al 
5
bij mijn brief van 1 september jl. een overzicht gestuurd van de maatregelen die 
verschillende landen om ons heen hebben getroffen bij verkiezingen die recent zijn 
6
gehouden . Een deel van die landen (bijvoorbeeld Spanje en Duitsland) kennen 
vormen van vervroegd stemmen, in casu het stemmen per brief. Bij het stemmen per 
brief kunnen kiezers hun stem al voor de verkiezingsdag uitbrengen. Een andere vorm 
van vervroegd stemmen die voorkomt in sommige andere landen is het stemmen in 
een stemlokaal of een stemplaats voor de verkiezingsdag. Ik heb de Tweede Kamer 
toegezegd uiterlijk begin november a.s. uitsluitsel te geven over het 
briefstemscenario. Ik zal in diezelfde brief ook ingaan op vervroegd stemmen in het 
stemlokaal en daarbij ook aangeven wat wel en niet haalbaar/uitvoerbaar is voor de 
komende Tweede Kamerverkiezing. 
 
De leden van de ChristenUnie-fractie vinden het een zeer vergaande stap om een 
kiezer de toegang tot het stemlokaal te ontzeggen, wanneer deze niet de 
gezondheidscheck doorstaat en zij vragen de regering nader te onderbouwen waarom 
hiervoor is gekozen en daarbij in te gaan op de proportionaliteit van die maatregel. 
Verder vragen deze leden of de kans niet levensgroot is dat mensen de 
gezondheidscheck niet naar waarheid zullen beantwoorden. 
Het beleid om het coronavirus te bedwingen is erop gericht dat iedereen die 
klachten heeft, voor zichzelf de vragen van de gezondheidscheck beantwoordt en 
vervolgens handelt conform de geldende richtlijnen. De norm daarvoor is vastgelegd 
in de wet, namelijk dat het voor de kiezer niet is toegestaan het stemlokaal te 
betreden indien hij voor zichzelf op een van de vragen met ‘ja’ moet antwoorden. In 
de afweging van de regering is zowel de eigen verantwoordelijkheid van de kiezer 
betrokken als de algehele gezondheidsnorm die moet worden gesteld. Een andere 
norm zou vergaande consequenties kunnen hebben voor de gezondheid van velen. De 
kiezer is zijn stemrecht niet kwijt als hij niet voldoet aan de gezondheidscheck. Om 
kiezers die niet naar het stemlokaal kunnen komen het mogelijk te maken een stem 
uit te brengen is het maximumaantal uit te brengen volmachten verhoogd naar 3 en 
wordt het makkelijker gemaakt om een schriftelijke volmacht te aan te vragen.  
 
De leden van de ChristenUnie-fractie vragen of een speciaal stembureau/stemmoment 
voor de kiezers met een kwetsbare gezondheid een uitkomst kunnen bieden, waar 
extra waarborgen van kracht zijn of waar wél bovengenoemde verplichtingen gelden. 
Zij noemen dat daarbij kan worden gedacht aan een telefoonlijn met haal-en-breng-
service voor deze groep. 
Gemeenten hebben de mogelijkheid om mobiele stembureaus in te stellen die zich 
gedurende de verkiezingsdag kunnen verplaatsen en kunnen komen op plaatsen waar 
kiezers verblijven die niet naar een regulier stemlokaal kunnen komen, zoals 
zorginstellingen waar personen met een kwetsbare gezondheid wonen c.q. verblijven. 
Ik reken erop dat bij de Tweede Kamerverkiezing gemeenten meer dan anders 
gebruik zullen maken van deze mogelijkheid. Er zijn gemeenten die overwegen om 
faciliteiten te bieden om oudere kiezers te vervoeren naar het stemlokaal. Het is voor 
gemeenten evenwel, anders dan op leeftijd, niet mogelijk om te bepalen of een kiezer 
tot de corona-risicogroep hoort. De gemeente heeft immers geen inzicht in de 
gezondheid van de kiezers.  
                                                
5
 Kamerstukken I 2020/21, 35165, C. 
6
 Kamerstukken I 2020/21, 35165, C, blg. 944788. 
13 
 

zoals overgevoeligheid, zal aangeboden worden om wegwerphandschoenen te dragen. 
Alleen als een kiezer willens en wetens en zonder reden weigert om de handen te 
desinfecteren en om wegwerphandschoenen aan te doen, zal het stembureau de 
kiezer vragen om het stemlokaal niet te betreden. De kiezer kan er in dat geval voor 
kiezen gebruik te maken van een volmacht. Het is van belang om te onderkennen dat 
de hygiënemaatregelen, waar het desinfecteren van de handen een onderdeel van is, 
van essentieel belang zijn om kiezers op een veilige manier in het stemlokaal te 
kunnen laten stemmen. 
 
2.3. Taken en bevoegdheden van de leden van de stembureaus 
 
De leden van de VVD-fractie vragen hoe het stembureaulid dat toeziet op de stembus 
deze taak kan combineren met het geven van bijstand aan de kiezer met een fysieke 
beperking, zeker op drukke momenten. Zij vragen zich af of niet een ander 
stembureaulid de gevraagde bijstand moet verlenen. Ook de leden van de fractie van 
D66 vragen zich af of de combinatie van taken voor dit stembureaulid verstandig is. 
Het stembureaulid dat bij de stembus is geplaatst heeft de taak erop toe te zien 
dat de kiezer het stembiljet in de stembus steekt en is tevens beschikbaar om bijstand 
te geven aan een kiezer die daar vanwege zijn lichamelijke gesteldheid om vraagt, 
met inachtneming van de gezondheidsvoorschriften. Overigens heeft het de voorkeur, 
het RIVM wijst daar ook op, dat kiezers die hulp nodig hebben zo veel als mogelijk 
een ondersteuner meenemen uit eigen gezin en/of huishouden. Voor die persoon geldt 
immers niet dat hij/zij 1,5 meter afstand moet houden van de kiezer die hulp nodig 
heeft. In de voorlichting zal hier aandacht aan worden besteed. Het staat het 
stembureau vrij om te besluiten dat, al dan niet gedurende een deel van de dag, een 
of meer taken van dit stembureaulid door een van de andere leden wordt uitgeoefend. 
Daarmee kan het stembureau op praktische wijze uitvoering geven aan de combinatie 
van taken die moeten worden uitgeoefend. 
Overigens, anders dan de leden van de D66-fractie lijken te veronderstellen, heeft 
het stembureaulid dat toezicht houdt op de stembus, niet tot taak om bij te houden 
hoeveel stembiljetten in de stembus worden gedaan. Het aantal stembiljetten in de 
stembus wordt pas na sluiting van de stemming geteld, bij de stemopneming. 
 
De leden van de D66-fractie vragen zich af of niet te veel wordt gevraagd van het 
stembureaulid dat belast is met de geclusterde taken rond de toelating tot de 
stemming en of dit niet juist leidt tot vertraging.   
Er zijn twee stembureauleden belast met de toelating tot de stemming. Deze leden 
krijgen als taak om zowel de vaststelling van de identiteit, de controle van de stempas 
en de check met het register ongeldige stempassen te verrichten, als de kiezer een 
stembiljet uit te reiken. Deze stappen volgen elkaar op, en kunnen in een logische 
volgorde worden gevolgd. Daarbij kan er altijd ruggespraak worden gehouden met het 
andere stembureaulid dat zich bezighoudt met de toelating tot de stemming. Uit 
simulaties blijkt dat een dergelijke werkwijze minder vertragend kan werken dan 
volgens de methode dat beide stembureauleden een onderscheiden taak hebben bij 
de toelating tot de stemming. Stembureaus kunnen er echter ook onder deze 
Tijdelijke wet voor kiezen om, bijvoorbeeld op rustige momenten, de taken te 
verdelen zoals men dat onder de huidige Kieswet gewend is.   
 
De leden van de fractie van D66 vragen zich ook af waarom stembureauleden moeten 
worden belast met schoonmaakwerkzaamheden en of dat niet kan worden uitbesteed 
aan gekwalificeerd schoonmaakpersoneel.   
 Deze tijdelijke wet schrijft niet voor dat de schoonmaaktaken worden uitgeoefend 
door een stembureaulid. Het college van burgemeester en wethouders kan de 
schoonmaaktaken (reinigen van de potloden, de stemhokjes en de eventueel 
aanwezige mal met audio-ondersteuning) opdragen aan iemand die geen 
15 
 

eens dat een duidelijk kader en ondersteuning ten behoeve van de leden van het 
stembureau gewenst is. In de instructie van stembureauleden zal hier de nodige 
aandacht aan worden besteed. Zoals hierboven opgemerkt in antwoord op vragen van 
de ChristenUnie-fractie ten aanzien van het desinfecteren van de handen zullen 
stembureauleden worden geïnstrueerd een aantal stappen te doorlopen om escalatie 
zoveel mogelijk te voorkomen. Indien een kiezer echter willens en wetens geen gevolg 
wil geven aan de afstands- en hygiënemaatregelen, en aan herhaalde verzoeken van 
het stembureau om die na te leven, zal hem moeten worden verzocht het stembureau 
te verlaten. Als de kiezer dat weigert, kan het stembureau de gemeente op bijstand 
verzoeken. De regering wijst erop dat de betreffende maatregelen nodig zijn om het 
stemmen voor de kiezer en stembureauleden op een zo veilige mogelijke manier 
mogelijk te organiseren. Een kiezer die de maatregelen willens en wetens niet wil 
volgen, kan als gevolg daarvan de gezondheid van andere kiezers en van de leden van 
het stembureau in gevaar brengen.  
De regering heeft in antwoord op de vraag van de leden van de CDA-fractie ervoor 
gekozen om de bevoegdheid tot het geven van aanwijzingen ten behoeve van de 
naleving van de gedragsregels bij de ingang van en in het stemlokaal niet enkel bij de 
voorzitter van het stembureau neer te leggen, maar bij elk lid van het stembureau 
(artikel 9, zevende lid), behoudens de aanwijzing om het stemlokaal te verlaten. Dat 
stuit anders reeds in praktische zin op bezwaren, omdat zich zowel bij de ingang van 
als in het stemlokaal een situatie kan voordoen waarin een kiezer moet worden 
aangesproken. Tot het geven van een aanwijzing wordt niet overgegaan zonder dat 
eerst de kiezer is geattendeerd op de gedragsregels en voorschriften en de kiezer is 
gevraagd daar gevolg aan te geven. Het ligt in de rede dat vooral het stembureaulid 
dat bij de ingang van het stemlokaal staat en de voorzitter de kiezer zo nodig zullen 
attenderen op de geldende regels en als het niet anders kan ook aanwijzingen geven. 
Dat is ook de reden dat alleen het stembureaulid bij de ingang respectievelijk de 
voorzitter van het stembureau kunnen besluiten dat de kiezer het stemlokaal niet kan 
betreden respectievelijk, als de kiezer al is toegelaten tot het stemlokaal, om het 
stemlokaal te verlaten indien de kiezer willens en wetens, ook na een herhaald 
verzoek, weigert om de gedragsregels te volgen.  
In antwoord op de vraag van de leden van de ChristenUnie-fractie naar de 
strafrechtelijke bescherming van stembureauleden merkt de regering het volgende op. 
Het hinderen van hulpverleners is als zelfstandig delict strafbaar gesteld in het 
Wetboek van Strafrecht (artikel 426ter), op grond waarvan het mogelijk is om het 
lastigvallen en hinderen van agenten, ambulancemedewerkers en brandweerlieden 
strafrechtelijk aan te pakken en hiervoor een hogere straf te eisen. Stembureauleden 
genieten, gelet op de taken die zij uitoefenen, niet een vergelijkbare bescherming in 
het strafrecht. Wel biedt de Kieswet mogelijkheden om de orde in het stemlokaal te 
handhaven, op grond waarvan maatregelen kunnen worden getroffen indien 
omstandigheden in of bij het stemlokaal de voortgang van de zitting onmogelijk 
maken, bijvoorbeeld als een kiezer de orde verstoort. De voorzitter van het 
stembureau is belast met de handhaving van de orde tijdens de zitting en kan daartoe 
de burgemeester om bijstand verzoeken (artikel J 37 van de Kieswet). Indien zich 
naar het oordeel van het stembureau omstandigheden voordoen in of bij het 
stemlokaal die de behoorlijke voortgang van de zitting onmogelijk maken, wordt dit 
door de voorzitter verklaard. De zitting wordt daarop geschorst. De voorzitter doet 
hiervan terstond mededeling aan de burgemeester, die vervolgens bepaalt wanneer 
en waar de zitting wordt hervat (artikel J 38 van de Kieswet).  
 
2.4. Schriftelijke volmacht 
 
De leden van de CDA-fractie vragen de regering bij de voorlichting over het 
verkiezingsproces bijzondere aandacht te besteden aan de mogelijkheid om een 
17 
 

2.5. Uitbreiding maximumaantal volmachten 
 
De leden van de VVD-fractie stellen vragen over uitbreiding van het maximumaantal 
volmachten per kiezer van twee naar drie. Zij brengen de schriftelijke vragen van de 
leden Van den Bosch en Van Gent betreffende het stemmen per volmacht in 
herinnering (Aanh. Hand. II 2019/20, nr. 3296, 11 juni 2020). Herinnert de regering 
zich, zo vragen deze leden, de opgesomde risico’s van het stemmen per volmacht? 
Waarom acht de regering het desalniettemin wenselijk om de mogelijkheid voor het 
stemmen per volmacht te vergroten, hoewel de gevallen waarin dit nodig zal zijn 
omwille van de volksgezondheid naar inzicht van de leden van de VVD-fractie beperkt 
is? In veel landen gelden in algemene zin restricties voor het stemmen per volmacht. 
Op welke wijze is voor de Tijdelijke wet verkiezingen covid-19 gekeken naar 
ervaringen in andere landen waar reeds verkiezingen hebben plaatsgevonden 
gedurende coronatijd? Hoe was het stemmen per volmacht hier in deze periode 
geregeld? Voorts constateren de leden van de VVD-fractie dat de OVSE in het 
verleden kritisch is geweest op het stemmen per volmacht. Hoe verhoudt deze 
meermaals geuite kritiek zich tot de vergroting van de mogelijkheid om te stemmen 
per volmacht? 
De leden van de GroenLinks-fractie begrijpen op zichzelf de keuze om het aantal 
volmachten van twee naar drie uit te breiden. Zij wijzen er echter op dat de Kiesraad 
op dit punt negatief heeft geadviseerd, en begrijpen de overwegingen van de Kiesraad 
ook goed. Zij vragen om nog eens heel precies toe te lichten waarom het advies van 
de Kiesraad niet is overgenomen. Zij vragen om daarbij nadrukkelijk in te gaan op de 
risico’s van ongewenste en onvrijwillige volmachtverlening en hoe de regering dit 
risico wil beperken. Ook de leden van de ChristenUnie-fractie vragen daarnaar.  
 
De regering is zich bewust van het risico van uitbreiding van het maximumaantal 
volmachten per kiezer van twee naar drie. Aan het stemmen per volmacht kleven 
nadelen, die, zoals de leden van de VVD-fractie terecht stellen, meermaals door de 
OVSE onder de aandacht zijn gebracht. Zo moet de volmachtgever zijn stemgeheim 
prijsgeven, en is er een risico dat kiezers onder druk worden gezet of worden 
omgekocht om een volmacht af te geven (wat overigens strafbaar is). Het is zaak 
deze risico’s af te wegen tegen het feit dat de volmacht een vangnet is voor degenen 
die anders niet kunnen stemmen. Vanwege de coronamaatregelen mag worden 
verwacht dat de behoefte aan het geven van een volmacht bij de komende 
verkiezingen hoger zal zijn dan normaal. Denk aan de situatie dat meerdere personen 
in hetzelfde huishouden niet naar het stemlokaal kunnen. Het kan dan moeilijker zijn 
om een vertrouwd persoon te vinden om de volmacht aan te verlenen. De regering 
vindt het daarom nodig om eenmalig een nieuwe afweging te maken, en stelt voor om 
gedurende de werkingsduur van de voorliggende tijdelijke wet, tegemoet te komen 
aan die grotere behoefte. Uiteraard blijft gelden dat de volmachtnemer de 
volmachtstemmen alleen mag uitbrengen tegelijk met zijn eigen stem en mits hij een 
kopie over kan leggen van het identiteitsbewijs van de volmachtgever. Op de stempas 
zal worden benadrukt dat misbruik van de volmachtregeling strafbaar is en ook 
overigens vraag ik gemeenten extra waakzaam te zijn op signalen van mogelijk 
misbruik, waarvan aangifte kan worden gedaan. 
Nederland kent in vergelijking met andere landen een zeer ruime 
volmachtregeling. Voor zover bekend kan de volmacht in andere landen met een 
volmachtregeling alleen schriftelijk worden aangevraagd, en dan vaak alleen door 
bepaalde groepen kiezers (zoals personen met een ziekte of handicap, of personen die 
afwezig zijn vanwege werk, opleiding of verblijf in het buitenland) en/of na opgaaf van 
een reden en het overleggen van bewijsstukken. Nederland is bovendien een 
uitzondering voor wat betreft de mogelijkheid van een onderhandse volmacht (die de 
kiezer, zonder tussenkomst van de gemeente, kan verlenen door het invullen van de 
achterkant van zijn stempas). Er zij daarbij echter wel op gewezen dat diverse ons 
19 
 

De afweging met betrekking tot briefstemmen is enerzijds of dat een bijdrage kan 
leveren aan de doelstelling dat het voor kiezers mogelijk moet zijn een stem uit te 
brengen en anderzijds wat haalbaar en uitvoerbaar is voor gemeenten waarbij ook 
gekeken wordt naar de termijnen waarop de stembescheiden beschikbaar kunnen zijn 
om op tijd bij de kiezers bezorgd te worden zodat die nog kunnen stemmen. Ik zal 
uiterlijk begin november a.s. de Tweede Kamer informeren of het scenario 
briefstemmen noodzakelijk c.q. wenselijk is voor de komende Tweede 
Kamerverkiezing. Zou dat het geval zijn, dan zal ik in de betreffende brief ook 
aangeven op welke wijze dat in een tijdelijke (spoed)wet geregeld gaat worden.  
 
3. Verhouding tot andere regelgeving 
 
In de memorie van toelichting bij dit wetsvoorstel is opgemerkt dat de verkregen 
adviezen van het RIVM een tijdelijke afwijking van het Kiesbesluit nodig maken en dat 
de regering daarin zal voorzien. In antwoord op de leden van de VVD-fractie, die 
vragen wanneer zij deze regeling tegemoet kunnen zien, merk ik op dat de tijdelijke 
algemene maatregel van bestuur zijn grondslag zal vinden in de Kieswet en mitsdien 
niet behoeft te worden voorgehangen in het parlement. Overigens zal deze slechts 
kleine aanpassingen bevatten. Zo wordt het mogelijk gemaakt om af te wijken van 
het voorschrift dat zich in het stemhokje rood schrijfmateriaal bevindt (om het 
stembiljet mee in te vullen). Dit materiaal zal door het stembureau beschikbaar 
worden gesteld aan de kiezer. 
 
De leden van de VVD-fractie vragen hoe de regering ermee omgaat wanneer ten tijde 
van verkiezingen een grotere afstand dan 1,5 meter geldt op grond van de Tijdelijke 
wet maatregelen covid-19. 
De regering realiseert zich dat de norm voor een veilige afstand voorafgaand aan 
de verkiezingen zou kunnen worden gewijzigd, zowel verkleind als vergroot, ook al 
zijn daar op dit moment nog geen aanwijzingen voor. Reeds vanaf het begin van de 
bestrijding van het coronavirus hanteren we in Nederland als veilige afstand 1,5 
meter. Meebewegen naar een kleinere veilige afstand, bijvoorbeeld 1 meter, zal geen 
uitvoeringsproblemen opleveren voor de organisatie van de verkiezingen. Als de 
veilige afstand echter zou worden vastgesteld op meer dan 1,5 meter, bijvoorbeeld 2 
meter, dan is voorzienbaar dat het houden van verkiezingen in stemlokalen nog 
moeilijker uitvoerbaar zal zijn. Mijn verwachting op basis van de uitvraag onder 
gemeenten is dat er met een veilige afstand van 2 meter zonder aanvullende 
mitigerende maatregelen te weinig reguliere stemlokalen beschikbaar zullen zijn en de 
doorstroom van kiezers dusdanig lang zal duren, dat mogelijk niet alle kiezers die dat 
willen hun stem kunnen uitbrengen. Dan komt de waarborg van de toegankelijkheid 
van de verkiezingen in het geding en is de goede uitvoering van de verkiezingen niet 
meer te realiseren.  
 
4. Administratieve en financiële gevolgen 
 
De leden van de GroenLinks-fractie vragen wat de regering gaat doen als blijkt dat € 
30 mln. niet voldoende blijkt te zijn als financiële compensatie voor de gemeenten. 
Deze leden vragen of de regering kan toezeggen dat het aantal stemlokalen niet wordt 
teruggebracht vanwege geldgebrek. Zij vragen hoeveel stemlokalen er bij de vorige 
Tweede Kamerverkiezingen in totaal waren en hoeveel er voorzien zijn voor de 
komende Tweede Kamerverkiezingen. De leden van de ChristenUnie-fractie vragen of, 
ook bij eventueel aanvullende maatregelen, goed wordt gemonitord dat het budget 
van het Rijk afdoende is voor het organiseren van veilige en voor eenieder 
toegankelijke verkiezingen. 
 
21 
 

6. Consultatie 
 
De leden van de D66-fractie vragen naar de betekenis van een routekaart voor de 
verantwoordelijkheidsverdeling tussen de gemeenten en het Rijk. Hoe moeten deze 
leden de roep van de VNG om een routekaart interpreteren in het licht van de 
toelichting, waar staat dat gemeenten verantwoordelijk zijn voor de organisatie van 
verkiezingen, en in het licht van de autonome bevoegdheden die gemeenten ook 
hebben? 
De organisatie van de verkiezingen is decentraal belegd bij de gemeenten. De 
wetgever bepaalt echter onder welke voorwaarden de verkiezingen kunnen worden 
georganiseerd. De Grondwet bepaalt immers dat alles wat het kiesrecht en de 
verkiezingen betreft bij wet wordt geregeld. Bij of krachtens de wet wordt dus bepaald 
welke maatregelen gelden om de verkiezingen te kunnen organiseren. Gemeenten 
willen graag zo snel mogelijk duidelijkheid hebben met welke maatregelen en 
scenario’s zij rekening moeten houden. Daaraan zal ik tegemoetkomen, door, zoals ik 
hierboven ook heb opgemerkt, uiterlijk begin november te laten weten of er, 
aanvullend op het voorliggende wetsvoorstel, nog nadere wet- en regelgeving in 
procedure zal worden gebracht.  
 
 
De minister van Binnenlandse Zaken en Koninkrijksrelaties, 
 
 
 
 
drs. K.H. Ollongren 
 
 
 
23 
 

