35 572 Wijziging van enkele belastingwetten en enige andere wetten 
(Belastingplan 2021) 
 
Nota naar aanleiding van het verslag 
 
Inhoudsopgave 
 
I. ALGEMEEN ................................................................................................2 
1. Inleiding ...................................................................................................2 
2. Samenstelling pakket Belastingplan 2021 ......................................................7 
3. Inkomensbeleid .......................................................................................10 
4. Lagere bijtelling voor elektrische auto’s met zonnepanelen ............................35 
5. Invoeren van een vrijstelling voor de TOGS en de subsidie vaste lasten (COVID-
19) ............................................................................................................40 
6. Fiscale behandeling subsidieregeling bonus zorgprofessionals COVID-19 voor 
niet-werknemers .........................................................................................43 
7. Tijdelijke overbruggingsregeling voor flexibele arbeidskrachten ......................46 
8. Verruimen gerichte vrijstelling scholingskosten ............................................47 
9. Aanpassen vrije ruimte werkkostenregeling .................................................58 
10. Invoeren van een fiscale coronareserve (COVID-19) ...................................60 
11. Voorkomen van vrijstelling door specifieke renteaftrekbeperking ..................67 
12. Aanpassen tarieftabel van de vennootschapsbelasting .................................70 
13. Verhogen van het effectieve tarief van de innovatiebox naar negen procent ...75 
14. Aanpassen minimumkapitaalregel en bankenbelasting .................................78 
15. Wijzingen in de belastingen van personenauto’s en motorrijwielen ................82 
16. Aanscherpen van de CO2-schijfgrenzen en schijftarieven in de bpm en van de 
CO2-grens en het tarief voor de dieseltoeslag ..................................................87 
17. Vervangen postcoderoosregeling door een subsidieregeling ..........................97 
18. Verlengen verlaagd tarief openbare laadpalen ..........................................104 
19. Verlaagd tarief voor walstroominstallaties ................................................108 
20. Budgettaire aspecten ............................................................................111 
21. Gevolgen voor bedrijfsleven en burger ....................................................113 
22. Evaluaties ...........................................................................................115 
II. ARTIKELSGEWIJZE TOELICHTING ............................................................132 
23. Overig ................................................................................................133 
24. Nota van wijziging ................................................................................141 
25. Tweede nota van wijziging .....................................................................141 
 
  
1 

 
In het Regeerakkoord was opgenomen dat de informatiepositie en de 
opsporingscapaciteit naar aanleiding van de Panama Papers zou worden versterkt 
en dat hiertoe een business case zou komen. De leden van de fractie van het CDA 
vragen hoe het daarmee staat. Het kabinet heeft in 2019 besloten om in de 
komende jaren cumulatief € 17 miljoen voor de intensivering van het programma 
Vermogen in het buitenland beschikbaar te stellen. Voor 2019 bedraagt de 
intensivering € 2 miljoen en voor de jaren 2020 tot en met 2022 € 5 miljoen per 
jaar. Het budget van € 17 miljoen is voor de helft beschikbaar gesteld aan de FIOD 
en voor de helft aan het programma Verhuld Vermogen. Inmiddels is vanaf 1 
februari 2020 een Team Intensivering aanpak verhuld Vermogen als kop op het 
programma Verhuld Vermogen met 21 medewerkers en één teamleider compleet. 
Dit team behandelt de complexe zaken binnen de constructiebestrijding en 
ondersteunt het programma in brede zin door middel van kennisdeling en 
projectleiding/coördinatie. Voor de FIOD heeft de investering zich vertaald in een 
uitbreiding van opsporingscapaciteit ten behoeve van verhuld vermogen met 22 fte. 
Daarnaast worden momenteel ook 3 analisten ingezet in de voorbereiding en 
begeleiding van de opsporingsactiviteiten. Zoals in de brief aan uw Kamer van 18 
1 e 2
september 2018 en in de 22 halfjaarsrapportage van de Belastingdienst is 
toegelicht is er geen business case opgesteld. 
 
De leden van de fractie van het CDA vragen op welke wijze het kabinet nog voor de 
verkiezingen uitvoering gaat geven aan de afspraak om in deze kabinetsperiode 
een stelsel van een vermogensrendementsheffing uit te werken op basis van 
werkelijk rendement. Het kabinet vindt het belangrijk perspectief te bieden op een 
heffing op werkelijk rendement. Om uit te komen bij het kabinetsdoel van een 
heffing op basis van werkelijk rendement wordt een extern onderzoek uitgevoerd 
naar de praktische mogelijkheden voor een dergelijke heffing. De resultaten van 
het onderzoek zullen in het voorjaar van 2021 aan uw Kamer worden gezonden, 
zodat deze gebruikt kunnen worden tijdens de formatie. 
 
De leden van de fractie van het CDA vragen hoe het kabinet gaat voorkomen dat de 
woningnood in de sociale huursector groter wordt. Het kabinet ziet geen aanleiding 
om te verwachten dat met het geheel aan wetsvoorstellen het tekort aan sociale 
huurwoningen wordt vergroot. Het op Prinsjesdag aangekondigde pakket 
maatregelen voor woningcorporaties heeft een neutraal tot licht positief effect op 
de investeringscapaciteit van de corporatiesector en stimuleert investeringen in 
betaalbare nieuwbouw en verduurzaming. Woningcorporaties hebben aanvragen 
voor heffingsverminderingen (RVV Nieuwbouw 2017 en RVV Nieuwbouw 2020) 
ingediend voor in totaal 150.000 betaalbare nieuwbouwwoningen voor de komende 
vijf jaar. Hiermee wordt juist ingezet op een hogere bouwproductie.  
 
1
 Kamerstukken II 2018/19, 31066, nr. 431. 
2
 Bijlage 860488 bij Kamerstukken II, 2018/19, 31066, nr. 438. 
1 

Goede uitvoerbaarheid van fiscale wetgeving en beleid is een randvoorwaarde voor 
een goed functionerende Belastingdienst. Alle aanpassingen in belastingwetgeving 
worden door de verschillende uitvoerders, waaronder de Belastingdienst, getoetst 
met integrale uitvoeringstoetsen die inzicht geven in de uitvoeringsgevolgen. Het 
belang van goede uitvoerbaarheid blijkt ook uit het rapport Bouwstenen voor een 
beter belastingstelsel, dat in mei aan uw Kamer is opgeleverd en dat ziet op 
verbetering en vereenvoudiging van het belastingstelsel. Met mij neemt ook het 
kabinet het thema uitvoerbaarheid zeer serieus. Hier is een aparte commissie toe 
benoemd; de ministeriële Commissie Uitvoering. Het streven van deze Commissie is 
om vóór de komende formatie de uitwerking af te ronden, zodat daarmee 
handvatten geboden worden aan een volgend kabinet. 
 
De leden van de fractie van de VVD vragen waarom alleen bij sommige 
maatregelen apart wordt ingegaan op de doelmatigheid en de doeltreffendheid, en 
niet bij alle maatregelen. Op dit moment loopt een pilot op het gebied van CW 3.1, 
waarmee wordt beoogd om de vindbaarheid van de toelichting op de 
doeltreffendheid en doelmatigheid te verbeteren. In het Belastingplan lopen drie 
onderwerpen mee in deze pilot, namelijk de aanpassing van de tarieven in de 
inkomstenbelasting, het invoeren van een fiscale coronareserve en de verlaging van 
het energiebelastingtarief voor walstroominstallaties. Bij deze voorstellen is de 
toelichting op doeltreffendheid en doelmatigheid onder afzonderlijke kopjes 
opgenomen, waardoor deze toelichting nadrukkelijker vindbaar is. 
 
De leden van de fractie van D66 vragen hoe het kan dat Nederland nog steeds 
meer dan € 4 miljard stopt in fiscale subsidies voor fossiele brandstoffen, terwijl het 
kabinet met het klimaatakkoord zich tot doel heeft gesteld om de uitstoot van 
broeikasgassen terug te dringen. Nederland geeft geen prijssubsidies aan fossiele 
brandstoffen om de marktprijzen van brandstoffen te verlagen. Nederland belast 
brandstoffen juist substantieel met accijns en energiebelasting. 
Nederland kent wel vrijstellingen en verlaagde tarieven in die belastingen op 
3
energie. Die heeft het kabinet in kaart gebracht en met uw Kamer gedeeld. 
Dergelijke regelingen passen niet in de energietransitie. De regelingen volgen uit de 
Richtlijn Energiebelastingen (deels verplichtend, deels facultatief). Doordat de 
regelingen vaak zien op sectoren die gevoelig zijn voor internationale concurrentie 
dient afschaffing in internationaal verband plaats te vinden met het oog op een 
gelijk speelveld. De EC heeft aangekondigd om in het kader van de Europese Green 
Deal met concrete voorstellen te komen om de Richtlijn Energiebelastingen in lijn te 
brengen met de klimaatdoelen en daarbij de verschillende vrijstellingen tegen het 
licht te houden. Het kabinet verwelkomt deze herziening, omdat die ruimte kan 
bieden om fossiele subsidies te beperken met behoud van het gelijke Europese 
speelveld. Daarnaast vindt in Nederland een evaluatie van de nationale 
 
3
 Kamerstukken II 2019/20, 32813, nr. 566. 
1 

2. Samenstelling pakket Belastingplan 2021 
De leden van de fractie van de VVD vragen naar de omvang van het pakket 
Belastingplan 2021 in vergelijking tot voorgaande belastingplannen. Zij vragen naar 
het aantal wetswijzigingen of maatregelen dat dit Belastingplan bevat, hoeveel 
maatregelen er de afgelopen tien jaar in het pakket Belastingplan zaten en uit 
hoeveel wetten de laatste tien Belastingplannen bestonden. Ook vragen zij hoeveel 
fiscale wetswijzigingen er in totaal in de afgelopen tien jaar zijn doorgevoerd en of 
dit per jaar kan worden aangegeven. U vindt hieronder een tabel met het aantal 
wetsvoorstellen in het pakket Belastingplan, inclusief het aantal maatregelen, per 
jaar vanaf het parlementaire jaar 2009/10. Het betreft de pakketten Belastingplan 
zoals die telkens op Prinsjesdag bij uw Kamer aanhangig zijn gemaakt. Ook is in de 
bijlage een overzicht opgenomen van de overige fiscale wetsvoorstellen die in het 
betreffende parlementaire jaar bij uw Kamer zijn ingediend. Onder deze laatste 
categorie vallen bijvoorbeeld ook de voorstellen tot implementatie van richtlijnen en 
belastingverdragen. In de tabel is achter de wetsvoorstellen in een pakket 
Belastingplan een indicatie van het aantal maatregelen opgenomen.  
 
Er zijn verschillende manieren waarop het aantal maatregelen in een wetsvoorstel 
kan worden geteld. Je kunt er bijvoorbeeld voor kiezen om het aantal 
wijzigingsartikelen of de verschillende wijzigingen in een bepaalde wet te tellen. Dit 
leidt niet per se tot een duidelijke inschatting van het aantal maatregelen in een 
wetgevingspakket. Ik licht dit aan de hand van drie voorbeelden toe. In de Fiscale 
onderhoudswet 2010 is geen enkele maatregel toegelicht in het algemeen deel van 
de toelichting en alleen toegelicht in het artikelsgewijze deel. Daarin worden in 30 
onderdelen wijzigingen voorgesteld. Een onderdeel kan ook weer uitgesplitst 
worden naar wijzigingen binnen een bepaald artikel. Een ander voorbeeld is de Wet 
herziening fiscale behandeling eigen woning. In de inhoudsopgave staan vijf 
maatregelen opgesomd die uiteindelijk resulteren in 41 onderdelen die wijzigingen 
voorstellen. Tot slot het Belastingplan 2019. Hierin zijn 19 maatregelen opgesomd 
in de inhoudsopgave die uiteindelijk leiden tot 98 onderdelen met wijzigingen. Er is 
bij het bepalen van het aantal maatregelen daarom gekozen om per wetsvoorstel 
het aantal maatregelen in de inhoudsopgave van de memorie van toelichting op te 
tellen. Dit betreft doorgaans de beleidsmatige maatregelen met de meeste impact. 
Andere maatregelen zijn vaak veel technischer van aard. Hiermee worden – 
onafhankelijk van de grootte van de wijzigingsopdracht in een wetsvoorstel – op 
een consistente manier de meer beleidsmatige (doorgaans fiscale) wetswijzigingen 
in beeld gebracht. Hierbij dient te worden aangetekend dat maatregelen niet altijd 
worden toegelicht in het algemeen deel bij een memorie van toelichting en dat het 
genoemde getal dus telkens een minimumaantal is. 
 
In totaal zijn in de elf pakketten Belastingplan die sinds Prinsjesdag 2009 bij uw 
Kamer zijn ingediend 61 wetsvoorstellen opgenomen met in totaal minimaal 657 
maatregelen. De wijzigingen die na Prinsjesdag zijn opgekomen door een nota van 
1 

2016/17 Zes wetsvoorstellen  
Belastingplan 2017 11 
Overige fiscale maatregelen 2017 17 
Fiscale vereenvoudigingswet 2017 11 
Wet uitfasering pensioen in eigen beheer en 16 
overige fiscale pensioenmaatregelen 
Wet fiscale maatregelen rijksmonumenten en 2 
scholing 
Wet tijdelijk verlaagd tarief laadpalen met een 1 
zelfstandige aansluiting 
Totaal 58 
2017/18 Vier wetsvoorstellen  
Belastingplan 2018 13 
Overige fiscale maatregelen 2018 32 
Wet afschaffing van de btw-landbouwregeling 1 
Wet inhoudingsplicht houdstercoöperatie en 3 
uitbreiding inhoudingsvrijstelling 
Totaal 49 
2018/19 Acht wetsvoorstellen  
Belastingplan 2019 19 
Overige fiscale maatregelen 2019 11 
Wet bedrijfsleven 2019 11 
Fiscale vergroeningsmaatregelen 2019 9 
Wet aanpassing kansspelbelasting voor 1 
sportweddenschappen 
Wet implementatie artikel 1 richtlijn elektronische 1 
handel 
Wet modernisering kleineondernemersregeling 1 
Wet implementatie eerste EU-richtlijn 4 
antibelastingontwijking 
Totaal 57 
2019/2020 Zes wetvoorstellen  
Belastingplan 2020 16 
Overige fiscale maatregelen 2020 17 
Wet fiscale maatregelen Klimaatakkoord 9 
Wet bronbelasting 2021 9 
Wet afschaffing fiscale aftrek scholingsuitgaven 1 
Wet implementatie richtlijn harmonisatie en  1 
vereenvoudiging handelsverkeer tussen lidstaten 
Totaal 53 
2020/2021 Acht wetsvoorstellen  
Belastingplan 2021 17 
Overige fiscale maatregelen 2021 6 
Wet verbetering uitvoerbaarheid toeslagen 11 
Wet CO2-heffing industrie 1 
Wet differentiatie overdrachtsbelasting 5 
Wet aanpassing box 3 2 
Vaststelling tarieven opslag duurzame energie- en 1 
klimaattransitie 2021 en 2022 
Eenmalige huurverlaging huurders met lager 1 
inkomen 
Totaal 44 
1 

Tabel 3: Beleidsmatige lastenontwikkeling 
Beleidsmatige lastenontwikkeling 2018 2019 2020 2021 cum 
(in €mld, mutaties, - is 2018-
lastenverlichting) 2021 
(1) basispad 2,3 3,9 2,4 1,1 9,7 
w.v. burgers 1,6 2,4 1,5 1,3 6,8 
w.v. bedrijven 0,7 1,5 0,7 -0,1 2,8 
w.v. buitenland 0,0 0,0 0,0 0,0 0,0 
      
(2) zorgpremies RA + 0,1 0,2 0,3 0,0 0,7 
compensatie 
w.v. burgers 0,1 0,3 0,2 0,0 0,6 
w.v. bedrijven 0,0 0,0 0,1 0,1 0,1 
w.v. buitenland 0,0 0,0 0,0 0,0 0,0 
      
(3) Regeerakkoord -0,2 0,0 -3,9 -2,9 -7,0 
w.v. burgers -0,4 -1,7 -1,7 -2,1 -5,9 
w.v. bedrijven 0,2 1,7 -2,3 -0,8 -1,1 
w.v. buitenland 0,0 0,0 0,0 0,0 0,0 
      
(4) Na RA t/m MN2021 -0,8 -0,5 -3,1 1,3 -3,1 
w.v. burgers -0,8 -0,8 -4,0 -0,6 -6,2 
w.v. bedrijven 0,0 0,4 0,9 2,0 3,2 
w.v. buitenland 0,0 0,0 0,1 -0,1 0,0 
      
(1 t/m 4) Totaal blo 1,4 3,7 -4,4 -0,4 0,3 
w.v. burgers 0,5 0,2 -3,9 -1,5 -4,8 
w.v. bedrijven 1,0 3,5 -0,6 1,1 5,1 
w.v. buitenland 0,0 0,0 0,1 0,0 0,1 
 
De leden van de fractie van de VVD vragen of het kabinet de totale lastenmutatie 
volgend uit dit belastingplan voor het bedrijfsleven kan schetsen, en met hoeveel 
de lasten voor het bedrijfsleven per saldo dalen of stijgen de lasten per saldo 
vanwege dit pakket. De leden van de fractie van de SGP vragen om een uitsplitsing 
van de lastenontwikkeling tussen burgers en bedrijven als gevolg van het pakket 
Belastingplan. Ook de leden van de fractie van D66 vragen wat de gevolgen zijn 
van het pakket belastingplan voor de beleidsmatige lasten. 
 
Onderstaande tabel laat de beleidsmatige lastenontwikkeling zien tussen burgers en 
bedrijven als gevolg van het Belastingplanpakket, inclusief de nota van wijzigingen 
waarin de Baangerelateerde Investeringskorting (BIK) en de beperking van de 
1 

 
Tabel 6: ontwikkeling tarieven in de IB bij ongewijzigd beleid 
 2021 2022 2023 2024 2025 
Basistarief 37,10% 37,07% 37,05% 37,03% 37,03% 
Toptarief 49,50% 49,50% 49,50% 49,50% 49,50% 
 
Voor de algemene heffingskorting en de arbeidskorting geldt dat er na 2021 geen 
beleidsmatige wijzigingen meer voorzien zijn. De bedragen van deze 
heffingskortingen stijgen bij ongewijzigd beleid enkel nog door indexatie vanaf 
2022. Omdat de tabelcorrectiefactor voor de komende vijf jaar nog niet vaststaat 
zijn deze bedragen niet opgenomen in de tabel.  
 
De leden van de fractie van de VVD vragen naar de budgettaire omvang van de 
ouderenkorting sinds het moment dat deze heffingskorting is ingevoerd. 
Onderstaande tabel geeft de ontwikkeling van het budgettaire belang van de 
ouderenkorting sinds 2004 weer. Voor eerdere jaren is geen consistente reeks 
beschikbaar. 
 
Tabel 7: budgettair belang ouderenkorting 
Jaar Budgettair belang  
ouderenkorting (in miljoenen €) 
2004 802 
2005 875 
716 
2006 
727 
2007 
2008 941 
2009 1.334 
1.386 
2010 
1.530 
2011 
2012 1.628 
2013 2.419 
2014 2.434 
2015 2.484 
2016 2.756 
2017 3.008 
2018 3.286 
2019 3.761 
2020 3.912 
2021 4.117 
 
De leden van de fractie van de VVD vragen naar het koopkrachteffect van een 
schuif tussen de algemene heffingskorting en de arbeidskorting. Hiertoe is gekeken 
naar het effect van een verschuiving van € 1 miljard uit het budgettair beslag van 
de algemene heffingskorting naar de arbeidskorting (variant 1) en vice versa 
(variant 2). In 2021 zou een dergelijke verlaging bij variant 1 neerkomen op een 
verlaging van het maximum in de algemene heffingskorting met € 113 tot € 2.724. 
Een budgetneutrale verschuiving kan worden vormgegeven door de arbeidskorting 
bij de eerste, tweede en derde knik met € 140 te verhogen (zie figuur 1). De 
combinatie van maatregelen leidt tot een positief mediaan inkomenseffect van 
0,1%. De variant leidt tot een herverdeling van de groepen met het laagste 
inkomen (negatief mediaan inkomenseffect van de groep oplopend tot –0,6%) naar 
1 

 
Tabel 8: Lastenrelevante dekking mutatie zorgpremies gedurende deze kabinetsperiode (deel 
burgers) 
In mutaties, in €mld, - 2019 2020 2021 cum 2018-2021 
is lastenverlichting 
MN2019 0,4 0,1 0,0 0,5 
MN2020 0,0 0,6 0,0 0,6 
MN2021 0,0 0,0 0,3 0,3 
Totaal gedurende 0,4 0,7 0,4 1,4 
Rutte III 
 
Fluctuaties in zorgpremies hebben in de huidige systematiek geen gevolgen voor 
het EMU-saldo, omdat zowel de zorguitgaven als zorgpremies zijn ingekaderd en de 
uitgaven voor de Zorgverzekeringswet (Zvw) lastendekkend zijn gefinancierd. Een 
voorbeeld illustreert dit. Stel dat zich een meevaller voordoet in de zorguitgaven. 
Dit geeft ruimte binnen de uitgavenplafonds, die mag worden ingezet voor uitgaven 
elders. Per saldo worden de totale uitgaven daarmee niet lager. Tegelijkertijd leiden 
de lagere uitgaven automatisch tot lagere zorgpremies vanwege de lastendekkende 
financiering van de Zvw, waardoor de inkomsten dus wel afnemen. Om de 
inkomsten op peil te houden, is dan een compenserende lastenverzwaring elders 
nodig, waarbij het gebruikelijk is om de compensatie bij burgers te regelen via het 
basistarief in de inkomstenbelasting. Per saldo is het effect op het EMU-saldo en de 
lasten dan nul.  
In de huidige systematiek is het daarmee noodzakelijk dat wijzigende 
zorgpremieramingen worden gecompenseerd met aanpassingen van de lasten 
elders. Tegelijkertijd erkent het kabinet dat de huidige systematiek moeilijk 
uitlegbaar kan zijn. Dit is ook wat het Rapport Studiegroep Begrotingsruimte 
6
concludeert. Om de uitlegbaarheid van de omgang met zorgpremies en 
zorguitgaven te verbeteren, adviseert de Studiegroep daarom om voortaan het 
kabinet expliciet de keuze voor te leggen of zij een Zvw-meevaller wil inzetten voor 
andere uitgaven en/of lastenverlichting. Hiermee krijgt het kabinet meer 
flexibiliteit, waarmee zij wijzigingen in de IB-tarieven als gevolg van wijzigende 
zorgpremies kan voorkomen. Het is aan een volgend kabinet in hoeverre men de 
huidige systematiek wil aanpassen. 
 
De leden van de fractie van de SGP vragen naar het effect van de verhoging van de 
arbeidskorting en de algemene heffingskorting op de marginale druk. De 
verhogingen van de arbeidskorting en de algemene heffingskorting in het 
belastingplan 2021 hebben een beperkt effect op de marginale druk. De 
arbeidskorting gaat door de maatregelen in dit wetsvoorstel met € 73 omhoog bij 
het eerste knikpunt. Bij het tweede en derde knikpunt stijgt de arbeidskorting met 
€ 43. De marginale druk daalt hierdoor voor inkomens tot € 10.108 met 0,7 
procentpunt. Voor inkomens tussen € 10.108 en € 21.834 stijgt de marginale druk 
met 0,3 procentpunt. Voor inkomens boven de € 21.834 verandert de marginale 
 
6
 https://www.rijksoverheid.nl/documenten/kamerstukken/2020/10/12/rapport-studiegroep-begrotingsruimte  
1 

2021 met € 77) is relatief klein en heeft daarom slechts een heel beperkt effect op 
het arbeidsaanbod. 
 
De leden van de fractie van de VVD vragen waarom de reparatie gedekt is binnen 
de IACK en niet generiek of binnen de algemene heffingskorting. De leden van de 
fractie van de VVD vragen tevens naar de kosten en effecten daarvan. Een 
lastenverlichting als gevolg van een rechterlijke uitspraak moet conform de 
begrotingsregels worden gedekt middels een lastenverzwarende maatregel. Deze 
dekking wordt bij voorkeur gezocht in hetzelfde instrument of domein waarin de 
derving is ontstaan om de uitstraling naar andere fiscale instrumenten te beperken. 
De derving als gevolg van de rechterlijke uitspraak was € 33 miljoen in 2021 en 
€ 11 miljoen structureel. De kosten van dekking zouden daarmee gelijk zijn 
gebleven indien was gekozen voor generieke dekking of dekking in de algemene 
heffingskorting. Bij generieke dekking in het lastenkader via tarief eerste schijf of 
via de algemene heffingskorting was de dekking verspreid over een grotere aantal 
belastingplichtigen waardoor het marginale effect nog beperkter was geweest dan 
bij dekking in de IACK.  
 
De leden van de fractie van de VVD vragen hoe de tabelcorrectiefactor precies 
wordt bepaald. De tabelcorrectiefactor wordt berekend op basis van afgeleide 
consumentenprijsindexcijfers (CPI) van het Centraal Bureau voor de Statistiek 
(CBS). De afgeleide CPI is gelijk aan de gewone CPI, exclusief het effect van 
veranderingen in de tarieven van productgebonden belastingen en subsidies. Voor 
de tabelcorrectiefactor 2021 worden de prijsindexcijfers uit het eerste halfjaar van 
2020 en het laatste halfjaar van 2019 afgezet tegen de prijsindexcijfers uit het 
eerste halfjaar van 2019 en het laatste halfjaar van 2018. De tabelcorrectiefactor 
voor 2021 is 1,016. Met deze factor worden onder andere verschillende parameters 
in de Wet IB 2001, zoals schijfgrenzen en heffingskortingen, jaarlijks automatisch 
verhoogd of verlaagd.  
 
De leden van de fractie van de VVD vragen wat de kosten of opbrengsten zijn 
wanneer deze factor verhoogd of verlaagd wordt. De tabelcorrectiefactor is geen 
beleidsparameter, maar een endogene prijsaanpassing. Verhogen of verlagen van 
belastingparameters kan uiteraard wel in een mate die equivalent is aan een 
procentpunt hogere of lagere tabelcorrectiefactor. Als de tabelcorrectiefactor een 
procentpunt hoger zou uitkomen (dus op 1,026) dan kost dit € 660 miljoen als 
gevolg van hogere schijfgrenzen en heffingskortingen in de loon- en 
inkomstenbelasting en premie volksverzekeringen. Als de tabelcorrectiefactor een 
procentpunt lager uitkomt (dus op 1,006) dan levert dit € 670 miljoen op als gevolg 
van lagere schijfgrenzen en heffingskortingen in de loon- en inkomstenbelasting en 
premie volksverzekeringen. De tabelcorrectiefactor werkt ook door op andere 
parameters in zowel de directe als indirecte belastingen. Hierbij kan een 
tegengesteld effect gelden: zo leidt een hogere tabelcorrectiefactor tot een hogere 
1 

opzichte van werkenden en vragen waarom daarvoor is gekozen en welk effect dit 
beleid heeft voor de relatieve koopkracht van niet-werkenden.  
Onderstaande figuur uit de brief van de Minister van SZW over de 
10
koopkrachtontwikkeling in 2021 en terugblik op de kabinetsperiode geeft de 
cumulatieve mediane koopkrachtontwikkeling over 2018 – 2021, uitgesplitst naar 
totale koopkrachtontwikkeling en koopkrachtontwikkeling als gevolg van 
inkomensbeleid.  
 
Figuur 2: Cumulatieve mediane koopkrachtontwikkeling 2018 - 2021 
Bron: SZW-berekeningen 
 
Met de maatregelen uit het regeerakkoord maakt het kabinet werk en meer werken 
lonender. Werkenden gingen er met het regeerakkoord daarom meer op vooruit 
dan niet-werkenden. Maatregelen die gunstig zijn geweest voor de koopkracht van 
werkenden zijn de hogere arbeidskorting, invoering van het tweeschrijvenstelsel en 
de hogere algemene heffingskorting. Uitkeringsgerechtigden en gepensioneerden 
hebben ook profijt van de verhoging van de algemene heffingskorting. Werkenden 
(excl. zelfstandigen) hadden daarom een cumulatieve koopkrachtontwikkeling van 
5,2%, waarvan 3,6% door inkomensbeleid. Mede door het gevoerde 
inkomensbeleid hadden uitkeringsgerechtigden een mediane 
koopkrachtontwikkeling van 2,6%, en gepensioneerden een mediane 
koopkrachtplus van 2,5%. 
 
 
10
 Kamerstukken II 2020/21, 35570 XV, nr. 4. 
1 

Raad krijgt een ruimere groep co-ouders recht op de IACK. Om de IACK betaalbaar 
te houden verlaagt het kabinet het maximale bedrag van de IACK met € 113 in 
2021. Dit betekent dat minstverdienende partners en alleenstaande ouders met een 
inkomen vanaf € 30.700 volgend jaar € 113 minder IACK krijgen. Minstverdienende 
partners met een inkomen van minder dan € 30.000 ondervinden geen nadeel van 
deze maatregel. Het kabinet is dan ook van mening dat deze maatregel juist de 
huishoudens met hogere inkomens raakt. Hierbij komt dat belastingplichtigen met 
recht op de IACK per definitie profiteren van de verhoging van de arbeidskorting. 
Hierdoor worden zij in 2021 ruimschoots gecompenseerd voor de lagere IACK. Per 
saldo is het kabinet van mening dat het pakket aan maatregelen resulteert in een 
evenwichtig koopkrachtbeeld.  
 
De leden van de fractie van het CDA vragen waarom het arrest van de Hoge Raad 
voor het kabinet geen aanleiding is geweest om de dubbele IACK voor co-ouders af 
te schaffen. Deze leden vragen tevens of het kabinet bereid is dit alsnog te doen, 
ook in het geval van ‘kruislings inschrijven’. Dit maakt de IACK naar de mening van 
deze leden namelijk rechtvaardiger. De IACK is in het leven geroepen voor 
alleenstaanden en minstverdienende partners met kinderen (jonger dan 12 jaar), 
met als doel de combinatie van arbeid en zorg voor kinderen te bevorderen. 
Afschaffen van de IACK voor beide co-ouders zorgt voor negatieve 
inkomenseffecten bij co-ouders die arbeid en zorg voor hun kinderen combineren. 
Dit geeft een negatieve prikkel aan co-ouders om arbeid en zorg voor de kinderen 
te combineren, hetgeen zal leiden tot negatieve arbeidsmarkteffecten. Het kabinet 
acht deze effecten onwenselijk. 
 
De leden van de fractie van de SP vragen naar de verschillen in belasting tussen 
inkomen uit arbeid en inkomen aanmerkelijk belang. In 2001 is het boxensysteem 
ingevoerd in de inkomstenbelasting, bestaande uit - in beginsel – drie strikt van 
elkaar gescheiden inkomensboxen met een eigen stelsel van inkomensbepaling en 
tarief. In box 1 wordt inkomen uit arbeid en de eigen woning tegen progressief 
schijventarief belast. In box 2 wordt het inkomen uit aanmerkelijk belang belast 
tegen een vlak tarief. De winst uit een bv wordt eerst met de 
vennootschapsbelasting belast. Bij uitkering van de winst aan aanmerkelijk 
belanghouders wordt deze in box 2 belast tegen een vlak tarief. In box 3 wordt het 
inkomen uit sparen en beleggen tegen een vlak tarief belast, waarbij een hoger 
rendement wordt verondersteld bij hogere vermogens. Het kabinet kiest er niet 
voor de structuur van het huidige boxenstelsel te wijzigen.  
 
De leden van de fractie van D66 vragen welk effect de verschillende maatregelen 
hebben op het globale evenwicht tussen de belastingdruk van een IB-ondernemer 
en een dga. De leden van de fractie van de PvdA vragen wat de verlenging van de 
eerste schijf en de verlaging van het tarief betekent voor het evenwicht tussen 
ondernemers in de IB en ondernemers met een bv. Ook vragen zij in hoeverre het 
1 

verantwoordingsdag. Het meten van de effecten op brede welvaart van specifieke 
maatregelen is voorlopig nog niet mogelijk.  
 
Brede welvaart bestaat namelijk uit vele verschillende aspecten. Een correcte 
effectmeting vraagt om het kwantificeren van de invloeden van beleid op al deze 
aspecten. Daarvoor is de expertise van de planbureaus nodig. De planbureaus zijn 
hier voorlopig nog niet toe in staat, maar zij zijn wel met het thema aan de slag. Ze 
komen voor het einde van het jaar met een plan van aanpak voor het integreren 
van brede welvaart in de begrotings- en verantwoordingssystematiek.  
 
De leden van de fractie van de SGP constateren dat zowel de arbeidskorting als de 
algemene heffingskorting worden verhoogd en vragen naar het doel en de 
effectiviteit van deze verhoging. Met de verhoging van deze heffingskortingen 
worden twee verschillende doelen nagestreefd. Het kabinet zet in op het lonender 
maken van werken. De arbeidskorting wordt daarom al een aantal jaar in stappen 
verhoogd. Omdat niet iedereen kan profiteren van deze lastenverlichting, met name 
de lagere inkomens, wordt tevens de algemene heffingskorting verhoogd. Mensen 
met een bijstandsuitkering of AOW’ers merken een hogere algemene 
heffingskorting direct in hun portemonnee omdat hierdoor hun uitkering stijgt. 
 
Aanpassen zelfstandigenaftrek 
De leden van de fracties van D66 en VVD vragen naar de effecten van maatregelen 
op de lastendruk voor IB-ondernemers, dga’s en werknemers. In figuur 4 wordt de 
gemiddelde druk voor elk van deze groepen weergegeven voor 2020 en 2021. In 
deze vergelijking worden de totale werkgeverslasten (werknemer) gelijkgesteld aan 
de totale winst (IB-ondernemer en dga). Daarnaast wordt aangenomen dat IB-
ondernemers en dga’s sparen voor pensioen, een reservering maken voor 
werkloosheid en ziekte en daarnaast zich verzekeren tegen arbeidsongeschiktheid. 
Het effect van het verlengen van de eerste vpb-schijf wordt in dit plaatje nog niet 
zichtbaar, omdat deze verlenging pas effect heeft bij dga’s met een winst vanaf 
circa € 300.000. De leden van D66 vragen ook naar het structurele effect wanneer 
de zelfstandigenaftrek afgebouwd is tot € 3.240. Dit effect wordt weergegeven in 
figuur 5. 
  
1 

Figuur 6: Vergelijking marginale druk werknemer en IB-ondernemer voor 2020 en 2021 
 
Tabel 9: Vergelijking marginale druk werknemer en IB-ondernemer voor 2020 en 2021 
Werknemer IB-ondernemer 
Inkomen 
2020 2021 2020 2021 
€ 10.000 24,3% 32,5% 0,0% 0,0% 
€ 20.000 8,5% 8,3% 0,0% 0,0% 
€ 30.000 41,4% 40,4% 30,5% 29,2% 
€ 40.000 49,0% 49,1% 43,0% 43,1% 
€ 50.000 49,0% 49,1% 43,0% 43,0% 
€ 60.000 49,0% 49,1% 43,0% 43,0% 
€ 70.000 55,5% 55,5% 46,5% 49,5% 
€ 80.000 55,5% 55,5% 46,5% 49,5% 
€ 90.000 55,5% 55,5% 49,1% 49,5% 
€ 100.000 49,5% 55,5% 43,1% 49,5% 
€ 110.000 49,5% 49,5% 43,1% 43,5% 
€ 120.000 49,5% 49,5% 43,1% 43,5% 
 
De leden van de fracties van D66 en CDA vragen voor welke groep zelfstandigen de 
voorgestelde maatregelen leiden tot een negatief inkomenseffect, hoe groot die 
groep is en wat de omvang van het inkomenseffect is. De groep zelfstandigen die in 
2021 per saldo een nadeel ondervindt van de additionele verhoging van de 
arbeidskorting en de additionele verlaging van de zelfstandigenaftrek betreft 
ondernemers met een winst van meer dan € 105.000. Zij ontvangen nauwelijks of 
geen arbeidskorting meer en worden daardoor niet gecompenseerd voor de 
verlaging van de zelfstandigenaftrek. Het negatieve inkomenseffect voor deze 
groep bedraagt € 41 op jaarbasis. Precieze cijfers over de omvang van deze groep 
zijn niet beschikbaar, maar het betreft naar schatting circa 100.000 zelfstandigen.  
 
De leden van de fractie van de VVD vragen wat de kosten zijn om de arbeidskorting 
te laten stijgen zodat een verlaging van de zelfstandigenaftrek met € 100 volledig 
gecompenseerd wordt. Een daling van de zelfstandigenaftrek met € 100 leidt tot 
1 

Belastingplan als uit reeds bestaande wetgeving) voor de gevraagde drie 
maatregelen. In de praktijk kunnen nog andere inkomenseffecten optreden voor 
ondernemers, bijvoorbeeld door de stijging van de algemene heffingskorting of 
(voor hogere inkomens) door de verdere ingroei van de tariefmaatregel 
aftrekposten. De inkomenseffecten worden getoond als mutaties ten opzichte van 
het voorgaande jaar. Daarnaast is een kolom opgenomen met cumulatieve 
inkomenseffecten ten opzichte van 2020.  
 
Tabel 10: Inkomenseffecten in euro’s als gevolg van drie maatregelen voor een ondernemer 
met een inkomen van € 50.000 per jaar 
 
2021 2022 2023 2024 2025 Cumulatief 
Tarief IB 125 15 10 10 0 160 
Arbeidskorting 324 0 0 0 0 324 
Zelfstandigenaftrek -115 -115 -115 -115 -115 -575 
Totaal inkomenseffect 334 -100 -105 -105 -115 -91 
jaar-op-jaar 
 
De leden van de fractie van 50PLUS vragen of de verhoging van de arbeidskorting 
grotendeels wordt afgeroomd door de verlaging van de zelfstandigenaftrek, of het 
kabinet het gepast vindt dat zzp’ers een fiscaal voordeel wordt ontnomen en of de 
ongelijkheid hiermee verder wordt vergroot voor zelfstandigen met lage en 
middeninkomens. De leden van de fractie van de VVD vragen hoe voorkomen wordt 
dat zzp’ers ‘door het ijs zullen zakken’ door deze maatregel. De leden van de fractie 
van de SGP vragen waarom het kabinet niet nu met een breder maatregelenpakket 
ten aanzien van zelfstandigen is gekomen als reactie op de Commissie Regulering 
van Werk en waarom juist nu een besluit is genomen om de aftrek verder te 
verlagen. 
De coronacrisis heeft grote gevolgen voor samenleving, arbeidsmarkt en economie. 
Om banen en inkomens zo veel mogelijk te behouden, heeft het kabinet snel en 
fors ingegrepen. Het kabinet beseft terdege dat ook zelfstandigen hard worden 
geraakt. Het kabinet heeft daarom de Tijdelijke ondersteuningsmaatregel voor 
zelfstandig ondernemers (Tozo) getroffen.  
 
De Commissie Regulering van Werk wijst erop dat de arbeidsmarkt structurele 
kwetsbaarheden kent. De coronacrisis benadrukt die kwetsbaarheden opnieuw. 
Verschillen in fiscale behandeling en sociale zekerheid tussen werknemers en 
zelfstandigen leiden tot verschillen in loonkosten. Volgens de Commissie hebben 
deze verschillen veel invloed op de keuze om als werknemer of als zelfstandige te 
werken, terwijl de aard van de werkzaamheden daarbij centraal zou moeten staan. 
De Commissie adviseert daarom om inkomsten uit arbeid zoveel mogelijk gelijk te 
belasten, ongeacht de juridische vorm. Daarom is het verstandig om, in lijn met het 
advies van de Commissie Regulering van Werk, de fiscale verschillen tussen 
zelfstandigen en werknemers te verkleinen. Het kabinet heeft besloten om de 
zelfstandigenaftrek vanaf 2021 versneld af te bouwen. Om zelfstandigen niet 
1 

 
De leden van de fractie van de SGP constateren dat ook zelfstandigen met 
personeel geraakt worden door de voorgestelde verlaging van de 
zelfstandigenaftrek. Zij vragen naar de gevolgen voor deze groep en hoe eventuele 
negatieve gevolgen worden gemitigeerd. Het is correct dat het verschil in fiscale 
behandeling met werknemers door de gefaseerde verlaging van de 
zelfstandigenaftrek voor alle zelfstandigen (IB-ondernemers) wordt verkleind, zowel 
voor zelfstandigen met als zonder personeel. Het kabinet sluit daarbij aan bij het 
advies van de Commissie Regulering van werk (Commissie Borstlap) om te zorgen 
voor een fiscaal gelijke behandeling van alle werkenden. Om zelfstandigen op korte 
termijn tegemoet te komen, zijn compenserende maatregelen in het Belastingplan 
opgenomen, zoals het naar voren halen van de verhoging van de arbeidskorting uit 
2022. Daarnaast daalt het tarief eerste schijf ten opzichte van 2020 met 0,25 
procent, conform basispad. Niet alleen zelfstandigen maar ook werknemers 
profiteren van deze maatregelen.  
 
De leden van de fractie van het CDA merken op dat er een groot verschil is tussen 
zzp’ers die lijken op een werknemer, maar dan met flexibele werktijden, en 
zelfstandig ondernemers die enorme investeringen gedaan hebben in hun bedrijf of 
die personeel in dienst hebben. Zij vragen of het kabinet mogelijkheden ziet om de 
stimulering van zelfstandig ondernemerschap meer te focussen op deze voordelen 
voor de samenleving door investeringen en werkgelegenheid. Daarnaast vragen de 
leden van de fractie van het CDA of wordt nagedacht over een fiscale 
tegemoetkoming voor investeringen door kleine (zelfstandige) ondernemers. Ook 
vragen zij of de regering heeft gekeken naar de rechtvaardiging voor de 
startersaftrek en stellen de vraag waarom de zelfstandigenaftrek wel wordt 
afgebouwd maar de startersaftrek niet. 
 
Het kabinet is het eens met de leden van de fractie van het CDA dat 
ondernemerschap voordelen voor de samenleving met zich mee kan brengen in de 
vorm van verhoogde productiviteit en (brede) welvaart. Ook de Commissie 
Regulering van Werk geeft aan dat ondernemerschap van belang is en blijft voor 
onze economie. De voordelen voor de samenleving kunnen het gevolg zijn van 
investeringen in fysiek kapitaal of het in dienst nemen van personeel. Dergelijke 
voordelen kunnen daarnaast ook volgen uit andere uitingen van ondernemend 
gedrag. Denk aan het genereren van nieuwe ideeën en innovatie, inzet van 
persoonlijke vaardigheden en competenties, en de opbouw van netwerken tussen 
personen en organisaties. De bundel Technische beleidsvarianten ter verdere 
invulling van het advies van de Commissie Regulering van Werk, die het kabinet 
11
maakt in antwoord op de motie Van Weyenberg/Palland , zal een aantal technische 
beleidsvarianten voor het gericht stimuleren van ondernemerschap bevatten, 
 
11
 Kamerstukken II 2019/20, 35300 XV, nr. 63. 
1 

arbeidsmarkt sterk toegenomen maar is ook een steeds groter deel van de 
werkenden niet of slechter verzekerd voor werkloosheid, ziekte, 
arbeidsongeschiktheid en de oude dag. Het kabinet is daarom van mening dat het 
verschil in fiscale behandeling dient te worden verkleind, zoals ook is aanbevolen in 
het IBO Zelfstandigen zonder personeel (2015) en recent door de Commissie 
Regulering van Werk. Tegelijkertijd wil het kabinet voorkomen dat zelfstandigen 
door de afbouw financieel in de problemen komen. Om zelfstandigen op korte 
termijn tegemoet te komen, zijn compenserende maatregelen in het Belastingplan 
opgenomen, zoals het naar voren halen van de verhoging van de arbeidskorting uit 
2022. Daarnaast daalt het tarief eerste schijf ten opzichte van 2020 met 0,25 
procent, conform basispad. Niet alleen zelfstandigen maar ook werknemers 
profiteren van deze maatregelen. 
 
De leden van de fractie van het CDA vragen of het kabinet heeft gekeken naar de 
rechtvaardiging voor de startersaftrek en stellen de vraag waarom de 
zelfstandigenaftrek wel wordt afgebouwd maar de startersaftrek niet. De 
startersaftrek is een extra aftrek bovenop de zelfstandigenaftrek voor ondernemers 
in de inkomstenbelasting in de eerste jaren na de start van hun onderneming. Het 
kabinet wil het verschil in fiscale behandeling tussen werknemers en zelfstandigen 
verkleinen, zowel voor starters als niet-starters. Het kabinet kiest daarom voor het 
meest generieke instrument en stelt voor de zelfstandigenaftrek gefaseerd te 
verlagen.  
 
 
De leden van de fractie van de SGP constateren dat ook zelfstandigen met 
personeel geraakt worden door de voorgestelde verlaging van de 
zelfstandigenaftrek. Zij vragen naar de gevolgen voor deze groep en hoe eventuele 
negatieve gevolgen worden gemitigeerd. Het is correct dat het verschil in fiscale 
behandeling met werknemers door de gefaseerde verlaging van de 
zelfstandigenaftrek voor alle zelfstandigen (IB-ondernemers) wordt verkleind, zowel 
voor zelfstandigen met als zonder personeel. Het kabinet sluit daarbij aan bij het 
advies van de Commissie Regulering van Werk om te zorgen voor een fiscaal 
gelijke behandeling van alle werkenden. Om zelfstandigen op korte termijn 
tegemoet te komen, zijn compenserende maatregelen in het Belastingplan 
opgenomen, zoals het naar voren halen van de verhoging van de arbeidskorting uit 
2022. Daarnaast daalt het tarief eerste schijf ten opzichte van 2020 met 0,25 
procent, conform basispad. Niet alleen zelfstandigen maar ook werknemers 
profiteren van deze maatregelen.  
 
Ook vragen de leden van de fractie van de SGP hoe de timing van de geleidelijke 
afbouw van de zelfstandigenaftrek zich verhoudt tot de coronacrisis, omdat als 
gevolg van de coronacrisis de financiële positie van veel zelfstandigen verslechtert. 
Zij vragen welke overwegingen ten aanzien van de coronacrisis hierbij een rol 
1 

deze maatregelen of zullen omschakelen naar andere vormen van werknemerschap 
of ondernemerschap. De leden van de fractie van de PVV vragen of zelfstandigen 
door deze maatregel zullen kiezen voor ondernemerschap vanuit een rechtsvorm 
dan wel voor een dienstbetrekking en welke budgettaire effecten dit heeft. Het 
precieze effect van de voorgestelde aanpassing van de zelfstandigenaftrek op het 
aantal (schijn)zelfstandigen is niet bekend. Door de aanpassing wordt het in zijn 
algemeenheid relatief aantrekkelijker om arbeid te verrichten als werknemer, 
waardoor naar verwachting een verschuiving optreedt in de werkgelegenheid van 
zelfstandigen naar werknemers. De omvang van deze verschuiving is niet bekend. 
Het is daarmee ook niet bekend met hoeveel het aantal zelfstandigen zal afnemen 
en wat de budgettaire effecten hiervan zijn. 
 
De leden van de fractie van de PvdA constateren dat de zelfstandigenaftrek verder 
wordt afgebouwd. Zo wordt het verschil in fiscale behandeling met werknemers 
kleiner, en de leden van de fractie van de PvdA steunen deze beweging. Zij vragen 
waarom het kabinet er niet voor kiest zelfstandigen ook meer zekerheden te 
bieden, zoals een arbeidsongeschiktheidsverzekering en pensioenopbouw. 
In de eerste plaats constateert het kabinet dat er zelfstandigen zijn die de 
benodigde zekerheden zelf hebben georganiseerd. Om de zekerheden voor alle 
zelfstandigen verder te vergroten heeft het kabinet in het kader van het 
Pensioenakkoord afspraken gemaakt. Ten eerste is afgesproken dat er een 
verplichte arbeidsongeschiktheidsverzekering komt voor zelfstandigen. De sociale 
partners hebben hiervoor een voorstel ontwikkeld dat nu wordt uitgewerkt. Ten 
tweede is afgesproken dat sociale partners en zelfstandigenorganisaties 
gezamenlijk onderzoeken wat mogelijk is om de pensioenopbouw van zelfstandigen 
verder te verbeteren.  
 
De leden van de fractie van de PvdA vragen waarom het kabinet er niet voor kiest 
om zelfstandigen meer zekerheden te bieden, zoals een 
arbeidsongeschiktheidsverzekering en pensioenopbouw. In de eerste plaats 
constateert het kabinet dat er zelfstandigen zijn die de benodigde zekerheden zelf 
hebben georganiseerd. Om de zekerheden voor alle zelfstandigen verder te 
vergroten heeft het kabinet in het kader van het Pensioenakkoord afspraken 
gemaakt. Ten eerste is afgesproken dat er een verplichte 
arbeidsongeschiktheidsverzekering komt voor zelfstandigen. De sociale partners 
hebben hiervoor een voorstel ontwikkeld dat nu wordt uitgewerkt. Ten tweede is 
afgesproken dat sociale partners en zelfstandigenorganisaties gezamenlijk 
onderzoeken wat mogelijk is om de pensioenopbouw van zelfstandigen verder te 
verbeteren.  
 
De leden van de fractie van de SGP vragen hoe het kabinet de verhoging van de 
arbeidskorting en de algemene heffingskorting rijmt met knelpunten die in het 
1 

zodat de kredietverstrekker een betere inschatting kan maken van de soliditeit van 
de pensioenrechten voor de hypotheekaanvraag. 
 
De leden van de fractie van D66 vragen of het arbeidsinkomen van een ondernemer 
na pensioendatum niet meer wordt meegerekend, en wat de achtergrond daarvan 
is. Voor het afsluiten van een hypotheek geldt hiervoor het volgende. Bij de 
aanvraag van een hypotheek moet de hypotheekverstrekker een inkomenstoets 
doen. Bij het vaststellen van het toetsinkomen wordt alleen rekening gehouden met 
de bestendigheid van de inkomsten, om te voorkomen dat de consument 
overgekrediteerd wordt. Vanaf 10 jaar voor het pensioen wordt door 
hypotheekverstrekkers daarom doorgaans ook rekening gehouden met het 
pensioeninkomen, omdat in veel gevallen het inkomen uit pensioen lager is dan het 
inkomen uit arbeid.  
 
4. Lagere bijtelling voor elektrische auto’s met zonnepanelen 
De leden van de fractie van de VVD vragen naar de verwachte catalogusprijs voor 
waterstof- auto’s en hoeveel waterstofauto’s er naar verwachting de komende 5 
jaar op de markt komen. De prijs van een waterstof personenauto ligt momenteel 
rond de € 80.000. De verwachting is dat de prijs de komende jaren zal gaan dalen. 
Het prijsverloop zal daarbij waarschijnlijk een vergelijkbaar traject gaan krijgen als 
bij batterij aangedreven elektrische voertuigen. Naarmate er meer voertuigen en 
meer modellen geproduceerd worden, zal de prijs steeds verder dalen. De exacte 
aantallen op waterstof rijdende voertuigen die de komende jaren naar de markt 
komen, zijn moeilijk te voorspellen omdat deze ook afhangen van factoren als 
aantallen tankstations, beschikbaarheid van voldoende groene waterstof en 
daarmee de strategieën van de autoproducenten en importeurs. De verwachting is 
echter dat die aantallen de komende jaren zullen groeien, verschillende 
autoproducenten hebben modellen aangekondigd. Dat geldt zowel voor 
personenauto’s als voor bestelbusjes en vrachtwagens.  
 
De leden van de fractie van de SP vragen of de lage bijtelling voor waterstofauto’s 
daadwerkelijk heeft geleid tot aankoop van waterstofauto’s van bijvoorbeeld de 
ruim € 80.000 kostende Hyundai Nexo en of dit daadwerkelijk tot een daling van 
emissies heeft geleid. Het antwoord op deze vraag luidt dat ultimo augustus 2020 
het aantal waterstofauto’s in Nederland 288 bedroeg. Ruim de helft hiervan is 
gekocht in 2019. In hoeverre de lage bijtelling hieraan heeft bijgedragen is niet 
bekend. Of de aankoop van waterstofauto’s ook geleid heeft tot een daling van 
emissies hangt af van of, en zo ja welke auto’s er anders voor in de plaats zouden 
zijn gekocht. Gezien het nog geringe aantal waterstofauto’s zal het effect op dit 
moment beperkt zijn. 
 
De leden van de fractie van de VVD vragen naar het verwachte aantal 
zonnecelauto’s dat de komende 5 jaar op de markt gebracht wordt en naar de 
1 

auto zo aan te passen dat er een zonnepaneel op het dak ligt of een auto met 
zonnepaneelfolie te beplakken waardoor een groot financieel voordeel kan worden 
behaald. Daarom vragen deze leden hoe voorkomen wordt dat een elektrische auto 
met relatief simpele aanpassingen na productie onder de definitie van zonnecelauto 
kan komen en op welke wijze de Belastingdienst dit gaat monitoren. De leden van 
de fractie van D66 vragen of deze definitie voldoende is om alle typen 
zonnecelauto’s te ondervangen en hoe kan worden omgegaan met nieuwe, schone 
technologieën die niet onder deze definitie vallen, maar waarvan het wel wenselijk 
is dat voor die technologieën een korting van toepassing is. Deze vragen kunnen als 
volgt worden beantwoord. Het klopt dat de definitie van een zonnecelauto is 
ontleend aan de definitie die in 2020 geldt voor de milieu-investeringsaftrek. Maar 
de definitie van een zonnecelauto kent een wettelijke grondslag, deze wordt 
namelijk opgenomen in artikel 3.20 Wet IB 2001 (zie Artikel I, onderdeel A van het 
onderhavige voorstel). De definitie luidt als volgt:  
“de auto is voorzien van geïntegreerde zonnepanelen waarbij de voor de 
aandrijving benodigde energie wordt opgeslagen in een accupakket dat geen lood 
bevat en de zonnepanelen een vermogen hebben van ten minste 1 kilowattpiek”. 
Het betreft dus elektrische auto’s met geïntegreerde zonnepanelen die voldoen aan 
de genoemde voorwaarden. De thans in ontwikkeling zijnde zonnecelauto’s voldoen 
aan deze definitie. Het is moeilijk voor te stellen dat het genoemde misbruik zich 
dan kan voordoen. Het spreekt voor zich dat de marktontwikkelingen op het terrein 
van de zonnecelauto’s en andere nieuwe schone technologieën goed worden 
gevolgd, niet alleen vanuit het oogpunt van misbruik tegen te gaan maar ook 
vanuit het oogpunt om de (fiscale) stimulering goed te laten aansluiten bij die 
ontwikkelingen. 
 
De leden van de fractie van de PvdA vragen waarom ervoor wordt gekozen om 
auto’s op waterstof en zonnepanelen zo sterk te stimuleren, terwijl voor meer 
kansrijke en ontwikkelde technologieën de stimulering wordt afgebouwd. Het 
antwoord op deze vraag is dat op grond van het Klimaatakkoord de fiscale 
stimulering van emissievrije auto’s wordt voortgezet. Dit is vastgelegd in de in het 
afgelopen najaar behandelde Wet fiscale maatregelen klimaatakkoord. Op dit 
moment is de volledig batterij aangedreven elektrische auto de meest gangbare 
emissievrije auto. Omdat de meerkosten van de elektrische auto ten opzichte van 
de door fossiele brandstoffen aangedreven auto’s naar verwachting afnemen, kan 
ook de mate van fiscale stimulering dienovereenkomstig worden verlaagd. In 
overeenstemming met de afspraken in het Klimaatakkoord wordt bij de stimulering 
van elektrische auto’s meer rekening gehouden met de ontwikkelingen in de markt. 
Anders dan voor elektrische auto’s is voor auto’s met een motor die kan worden 
gevoed met waterstof de korting op de bijtelling niet gemaximeerd (de cap geldt 
niet). In het Klimaatakkoord is afgesproken om deze uitzondering uit te breiden tot 
zonnecelauto’s. Waterstofauto’s en zonnecelauto’s verkeren in de beginfase van de 
marktontwikkeling waardoor zowel producenten als consumenten er nog maar 
1 

volledig op groene stroom wordt gereden, stoot gemiddeld over de levenscyclus 
70% minder CO -uit dan een vergelijkbare auto op benzine. Rijdt men de 
2
emissievrije auto op grijze stroom, dan is de CO -uitstoot bij gebruik van de 
2
elektrische auto nog altijd 30% minder dan bij gebruik van een conventionele auto. 
13
TNO werkt aan een update van deze studie . Ook een recente studie van Transport 
14
& Environment van april 2020 toont aan dat een gemiddelde elektrische auto in 
Europa al 3 keer schoner is dan een conventionele auto. In deze studies is geen 
specifiek onderscheid gemaakt naar waterstof- of zonnepaneel elektrische auto’s.  
 
De leden van de fractie van de PVV vragen, indien een elektrische, waterstof of 
zonnepaneel aangedreven auto milieuvriendelijker blijven te zijn, vanaf welk punt 
in de (economische) levensduur van een auto dit geldt. Een recente studie van 
15
Transport & Environment laat zien dat de CO2-uitstoot van een emissievrije auto 
met accupakket na ongeveer 23.000 kilometer gelijk is aan de CO2-uitstoot van 
een personenauto die op diesel of benzine rijdt. Uitgaand van een gemiddeld 
jaarkilometrage wordt dit omslagpunt binnen een tot twee jaar na productie bereikt 
 
De leden van de fractie van D66 vragen naar het forfait voor particuliere 
zonnepaneelhouders dat samenhangt met de kleineondernemersregeling (KOR). In 
2013 heeft het Europese Hof van Justitie beslist dat eenieder die zonnepanelen 
heeft, btw-plichtig is vanwege de levering van stroom aan het net. Particulieren 
met zonnepanelen op hun woning zijn vaak niet bekend met de btw-regels. Door 
toepassing van de kleine ondernemersregeling kunnen ze volstaan met een 
eenmalige aangifte. Hierin kunnen ze teruggaaf vragen van de btw die zij hebben 
betaald voor de aanschaf van zonnepanelen. Om die teruggaaf correct vast te 
stellen moeten zij de btw ter zake van de opbrengst van de zonnepanelen in 
mindering brengen. In plaats van de werkelijke opbrengst van de zonnepanelen 
mogen zij hiervoor gebruik maken van een eenvoudig toepasbaar forfait dat is 
gerelateerd aan het opwekvermogen van de zonnepanelen.  
 
Eenmanszaken en zzp'ers hebben te maken met meeromvattende en doorlopende 
btw-verplichtingen voor al hun activiteiten. Ook de KOR geldt voor alle activiteiten 
tezamen en is niet toepasbaar op alleen de zonnepanelen. Als de omzet uit alle 
activiteiten boven de KOR-grens ligt (thans € 20.000 omzet) of de ondernemer 
geen KOR wil toepassen vanwege de hiermee samenhangende aftrekuitsluiting voor 
al zijn bedrijfskosten, is hij net als andere ondernemers periodiek btw- en 
aangifteplichtig voor de daadwerkelijke opbrengsten uit zijn activiteiten. Door 
 
13
 https://www.tno.nl/nl/aandachtsgebieden/mobiliteit-logistiek/roadmaps/sustainable-traffic-and-
transport/sustainable-mobility-and-logistics/de-transitie-naar-co2-neutrale-mobiliteit-in-2050/verduurzaming-
vervoer-met-elektrische-voertuigen/  
14
https://www.transportenvironment.org/sites/te/files/downloads/T%26E’s%20EV%20life%20cycle%20analysis%2
0LCA_0.pdf  
15
 
https://www.transportenvironment.org/sites/te/files/downloads/T%26E’s%20EV%20life%20cycle%20analysis%20L
CA_0.pdf 
1 

is voor betrokkenen voldoende duidelijk gemaakt, bijvoorbeeld via de website van 
17
de Belastingdienst. 
 
De leden van de fractie van D66 vragen naar het budgettaire beslag van de TOZO- 
en de NOW-regeling. Hiervoor verwijs ik graag naar internetbijlage 1.3 bij de 
Miljoenennota. Daar staat het meest recente overzicht van de coronagerelateerde 
uitgavenmaatregelen. Via de reguliere begrotingsstukken wordt u geïnformeerd 
over bijstellingen op de verwachte en gerealiseerde uitgaven. Verder versturen de 
minister en staatssecretaris van SZW periodiek een Kamerbrief met een update 
over het beroep op de SZW-instrumenten uit de verschillende noodpakketten en 
18
het steun- en herstelpakket. In deze brief wordt ruim ingegaan op het gebruik 
van de NOW en de TOZO.  
 
De leden van de fractie van D66 vragen op basis van welke juridische afweging 
bepaalde spoedmaatregelen vanwege COVID-19 zijn vastgelegd in wetgeving en 
andere niet. Als toepassing van de belastingwet leidt tot ‘onbillijkheden van 
overwegende aard’ kan de Staatssecretaris van Financiën met toepassing van de 
hardheidsclausule die is opgenomen in de Algemene wet inzake rijksbelastingen bij 
beleidsbesluit ten gunste van belastingplichtigen afwijken van de belastingwet. Ook 
versoepelingen ten tijde van crises kunnen onder de hardheidsclausule worden 
gebracht. Hierbij wordt opgemerkt dat met deze bevoegdheid terughoudend wordt 
omgegaan, aangezien de Afdeling advisering van de Raad van State geen advies 
kan uitbrengen en het parlement zich niet via de reguliere parlementaire 
behandeling van een wetsvoorstel kan uitspreken over de maatregelen. Wetgeving 
blijft daarom altijd “de koninklijke weg”. Gelet op het voorgaande is een aantal 
uitgangspunten gehanteerd dat als richtsnoer heeft gediend om te besluiten 
wanneer een spoedmaatregel vanwege COVID-19 zou moeten worden vertaald 
naar wetgeving. Het eerste uitgangspunt is dat, indien het een tijdelijke afwijking 
betreft die een versoepeling is van een bestaande regeling, deze tijdelijke 
19
maatregel niet wordt vastgelegd in wetgeving. Reden was onder meer dat het 
wetgevingsproces naar alle waarschijnlijkheid meer tijd in beslag zou nemen dan de 
levensduur van de tijdelijke maatregel. Indien daarentegen sprake is van een nog 
niet in de wet of lagere regelgeving bestaande regeling, is wel gekozen voor 
wetgeving (bijvoorbeeld de introductie van de fiscale coronareserve). Het tweede 
uitgangspunt is dat indien de maatregel voor bepaalde sectoren of personen 
(gedeeltelijk) belastend zou (kunnen) uitwerken, is gekozen voor opname in 
wetgeving. 
 
 
17
 https://www.belastingdienst.nl/wps/wcm/connect/nl/coronavirus/content/eenmalige-togs-en-tvl-niet-belast-now-
wel.  
18
 De meest recente update is op 7 september jl. verstuurd, zie: Kamerstukken II 2019/20, 35420, nr. 108.  
19
 Hierop is een uitzondering gemaakt voor de verhoging van de vrije ruimte in de werkkostenregeling, welke na het 
verschijnen van het beleidsbesluit wel in wetgeving (het BP 2021) is vastgelegd. 
1 

deze ontvangen tegemoetkomingen op peildatum van 1 januari als vermogen 
worden aangehouden, deze deel uitmaken van de rendementsgrondslag in box 3. 
 
De leden van de fracties van de VVD en het CDA hebben geraagd om te reageren 
op het commentaar van het RB. Het RB vraagt waarom de vrijstelling van 
belastingheffing voor de TOGS en Subsidie vaste lasten niet geregeld is in de Wet 
IB 2001 en in de Wet op de vennootschapsbelasting 1969. Daarnaast wordt 
gevraagd hoe met eventuele latere terugbetalingen moet worden omgegaan. 
Ondernemers voor de inkomstenbelasting en de belastingplichtigen voor de 
vennootschapsbelasting hebben slechts gedurende een afgebakende periode recht 
op een tegemoetkoming op grond van de TOGS respectievelijk op de Subsidie vaste 
lasten. Door deze tijdelijkheid van de maatregelen - en daarmee ook de tijdelijkheid 
van de vrijstelling - acht het kabinet het wenselijk om deze maatregelen op te 
nemen in Belastingplan 2021 en dus niet de materiële wet aan te passen. Indien 
achteraf blijkt dat onterecht een tegemoetkoming of subsidie is toegekend, zal de 
corresponderende terugbetaling ook niet in aftrek kunnen worden gebracht. De 
onderhavige vrijstelling geldt zowel voor positieve als negatieve voordelen. 
 
Ook vragen de leden van de fractie van het CDA of de vrijstelling van 
belastingheffing voor de TOGS, Subsidie vaste lasten en de vergelijkbare 
tegemoetkomingen voor het Caribisch Nederland een precedent schept. 
Uitgangspunt is dat elke vergoeding in aanmerking wordt genomen bij het bepalen 
van de winst. Echter, de TOGS, Subsidie vaste lasten en de vergelijkbare 
tegemoetkomingen voor het Caribisch Nederland zijn steunmaatregelen waarbij 
vanwege het uitzonderlijke karakter is gekozen voor een uitzondering op dit 
uitgangspunt. Deze keuze schept dan ook geen precedent. Er zal per 
steunmaatregel moeten worden bezien of vrijstelling van belastingheffing wenselijk 
is. 
 
6. Fiscale behandeling subsidieregeling bonus zorgprofessionals COVID-19 voor 
niet-werknemers 
Leden van verschillende fracties hebben vragen gesteld over de zorgbonus voor 
werknemers en niet-werknemers van zorgaanbieders. Een deel van deze vragen 
heeft betrekking op niet-fiscale aspecten van de zorgbonus. Op deze vragen zal de 
minister van Volksgezondheid, Welzijn en Sport (VWS) uw Kamer per brief 
antwoorden. In deze nota worden de vragen beantwoord die betrekking hebben op 
de fiscale aspecten van de zorgbonus. 
 
De leden van de fractie van de VVD lezen over de zorgbonus voor werknemers en 
niet-werknemers. De leden zijn verheugd te lezen dat het kabinet werk maakt van 
een zo eenvoudig mogelijke regeling voor zelfstandigen en ingehuurde 
medewerkers in de zorg zodat de bonus geen onderdeel maakt van het belastbaar 
inkomen of belastbare winst. Ook waarderen zij de inzet om deze regeling met 
1 

De leden van de fractie van de VVD vragen waarom de zorgbonus niet als gerichte 
vrijstelling is opgenomen onder de werkkostenregeling. Ook de leden van de fractie 
van de PVV vragen nader toe te lichten waarom ervoor is gekozen de zorgbonus 
onder te brengen in de vrije ruimte van de werkkostenregeling en niet voor een 
gerichte vrijstelling. De vrije ruimte van de werkkostenregeling biedt aan de 
werkgever de mogelijkheid om vergoedingen, verstrekkingen en 
terbeschikkingstellingen belastingvrij en zonder doorwerking naar bijvoorbeeld 
toeslagen uit te keren aan de werknemer. Voorwaarde is dat het gaat om 
vergoedingen, verstrekkingen en terbeschikkingstellingen die voldoen aan het 
zogenoemde gebruikelijkheidscriterium. De zorgbonus zoals die is vormgegeven 
voldoet hieraan. Het is dus mogelijk om binnen de bestaande wetgeving te voldoen 
aan de wens de zorgbonus belastingvrij en zonder doorwerking naar bijvoorbeeld 
toeslagen uit te keren aan de werknemer. Hiervoor heb ik naar aanleiding van 
vragen van onder andere de leden van de fractie van de PVV al aangegeven hoe het 
Rijk de werkgever compenseert voor de verschuldigde eindheffing over de uit te 
keren zorgbonus. In dat licht ligt het niet voor de hand om een al dan niet tijdelijke 
gerichte vrijstelling te introduceren voor de zorgbonus.  
 
Verder vragen de leden van de fractie van het CDA of de eindheffing ook geldt voor 
zelfstandigen in de zorg die niet in opdracht van een instelling werken. 
Zorgprofessionals die werken voor een zorgaanbieder zoals gedefinieerd in de 
subsidieregeling komen in aanmerking voor een bonus. Voor niet-werknemers 
regelt de voorgestelde bepaling dat de zorgaanbieder die een bonus geeft aan een 
niet-werknemer deze bonus als eindheffingsbestanddeel in aanmerking kan nemen. 
De subsidieregeling bevat een verplichting voor de zorgaanbieder om eindheffing af 
te dragen over een verstrekte bonus aan niet-werknemers via de voorgestelde 
bepaling. 
 
Tot slot vragen de leden van de fractie van het CDA waarom het eindheffingstarief 
voor werknemers en voor niet-werknemers verschillend is. De zorgbonus aan 
zorgprofessionals heeft als uitgangspunt dat deze netto moet zijn en geen gevolgen 
heeft voor inkomensafhankelijke regelingen, zoals toeslagen. Bij werknemers is het 
verstrekken van een bonus op grond van deze voorwaarden al mogelijk via de vrije 
ruimte van de werkkostenregeling, zonder aanpassing van de wet. De werkgever 
wijst de bonus aan als eindheffingsbestanddeel en brengt deze bonussen onder in 
de vrije ruimte van de werkkostenregeling. Bij overschrijding van de vrije ruimte is 
de werkgever een eindheffing verschuldigd van het reeds bestaande tarief van 80% 
over de overschrijding. Deze eindheffing wordt ook op grond van de 
subsidieregeling vergoed aan de zorgaanbieder. Voor niet-werknemers is gekozen 
voor een vergelijkbare fiscale behandeling. Het voorgestelde eindheffingstarief over 
de bonussen voor niet-werknemers is 75%, dit is gelijk aan het tarief dat geldt voor 
verstrekkingen aan niet-werknemers. Het kabinet heeft voor dit tarief gekozen 
omdat het daardoor mogelijk is om deze subsidieregeling op korte termijn uit te 
1 

tegemoetkoming TOFA is het niet aannemelijk dat de tegemoetkoming TOFA op 
zichzelf grote consequenties voor toeslagen heeft. 
 
De leden van de fractie van de PVV vragen of er alternatieven zijn overwogen om 
(mogelijke) terugbetaling dan wel bijbetaling te voorkomen en waarom die 
alternatieven niet doelmatig werden geacht. Net als veel van de eerdere 
crisismaatregelen die het kabinet heeft getroffen, staan bij de TOFA eenvoud en 
robuustheid centraal. Het UWV kon alleen snel geld uitbetalen als de regeling 
eenvoudig en robuust uitvoerbaar is. Daarom heeft UWV gebruik gemaakt van een 
standaard set van fiscale parameters die bepalend zijn voor het al dan niet 
toepassen van de loonheffingskorting. Dit was noodzakelijk voor de (snelle) 
uitvoerbaarheid van de regeling en er was dan ook geen ander werkbaar 
alternatief. Afhankelijk van de individuele situatie van de ontvanger kan standaard 
toepassing van de loonheffingskorting leiden tot een additionele heffing bij de 
aanslag inkomstenbelasting 2020. Om te voorkomen dat dit onverwacht komt, is - 
zoals hierboven aangegeven - in de toekenningsbrief van de TOFA en op uwv.nl 
expliciet aandacht besteed aan het standaard toepassen van de loonheffingskorting.  
 
De leden van de fractie van D66 vragen of de TOFA ook tijdig bij de doelgroepen is 
aangekomen die hiervoor in aanmerking komen. De aanvraagperiode van de TOFA 
heeft gelopen van 22 juni 2020 tot en met 26 juli 2020. Na aanvraag zijn de 
toegekende tegemoetkomingen binnen een korte periode – vaak al binnen een 
week - toegekend. 
 
8. Verruimen gerichte vrijstelling scholingskosten 
De leden van de fractie van de PVV vragen of de verruiming van de gerichte 
vrijstelling het mogelijk maakt dat zowel de voormalige als de nieuwe werkgever 
dezelfde scholingskosten vergoeden van een werknemer.  
Een werknemer kan zowel bij zijn oude als bij zijn nieuwe werkgever een verzoek 
doen voor het onder de gerichte vrijstelling vergoeden of verstrekken van 
scholingskosten. Bij het verstrekken van de studie of opleiding onder de gerichte 
vrijstelling (de werkgever betaalt dan direct de opleiding of studie van de 
werknemer) zou dit inhouden dat de werknemer tweemaal dezelfde opleiding moet 
volgen. Om een vergoeding te krijgen (de werkgever vergoedt dan het bedrag van 
een opleiding of studie aan de (ex-)werknemer), moeten de kosten wel op de (ex-
)werknemer in kwestie drukken, anders is naar zijn aard geen sprake van een 
vergoeding. Als iemand dezelfde opleiding zowel van zijn voormalig als van zijn 
nieuwe werkgever vergoed krijgt, dan is geen sprake van een vergoeding voor 
gemaakte kosten, maar van belast loon.  
 
De leden van de fractie van de PVV vragen of onderzoek is gedaan naar de 
bereidheid van ex-werkgevers om financieel bij te dragen aan de 
scholingsactiviteiten van ex-werknemers.  
1 

handhaving doordat er een toets moet plaatsvinden van niet-fiscale aard waarbij 
feitelijke controle alleen kan plaatsvinden door middel van boekenonderzoek. Om 
de uitvoeringslasten voor alle partijen te beperken, zou het voor de hand liggen de 
gehele gerichte vrijstelling voor scholingskosten onder de loep te nemen, dus niet 
alleen de onderhavige verruiming. Dat is niet op korte termijn mogelijk. Het kabinet 
vindt het juist in deze periode van belang om scholing zoveel mogelijk te stimuleren 
en vindt dit te belangrijk om af te wachten. Daarom en met het oog op de 
introductie van het STAP-budget per 2022 en de daarbij behorende 
vereenvoudigingsmogelijkheden, is gekozen om de bestaande gerichte vrijstelling 
voor het volgen van een opleiding of studie met het oog op het verwerven van 
inkomen uit werk en woning ook te laten gelden voor vroegere arbeid.  
 
De leden van de fractie van de VVD vragen hoe vaak de afgelopen vijf jaar een 
beroep op een substantieel scholingsbudget is gedaan. Ook de leden van de fractie 
van de SP vragen naar het gebruik van de vrijstelling voor scholingskosten. De 
vrijstelling wordt niet in de loonaangifte uitgevraagd omdat deze niet voor de 
heffing zelf van belang is. De vrijstelling wordt zelfstandig toegepast door de 
inhoudingsplichtige. Er is dus geen recent inzicht in het gebruik van de gerichte 
vrijstelling voor scholing. In samenwerking met het ministerie van SZW wordt 
bezien hoe meer informatie over de uitgaven van werkgevers aan scholing 
verzameld kan worden.  
 
De leden van de fractie van D66 willen graag weten of de gerichte vrijstelling voor 
scholingskosten ook van toepassing is wanneer er sprake is van scholing gericht op 
omscholing naar een andere bedrijfstak.  
Dit is – mits aan de voorwaarden voor de toepassing van de gerichte vrijstelling 
wordt voldaan – het geval. Zoals ook in antwoord op vragen van de leden van de 
fractie van de PVV – die vroegen naar een beperking van de uitvoeringslasten – is 
geschreven, zal de Belastingdienst op dezelfde manier beoordelen of sprake is van 
een opleiding of studie die wordt gevolgd met het oog op het verwerven van 
inkomen uit werk en woning als op dit moment gebeurt wanneer sprake is van 
tegenwoordige arbeid. Voor de beoordeling of de werknemer een studie of opleiding 
volgt voor een toekomstig beroep is maatgevend of hij de studie volgt met het oog 
op verbetering van zijn maatschappelijke positie in financieel-economisch opzicht 
en niet vanwege persoonlijke redenen, zoals een hobby of uit persoonlijke 
interesse. De opleiding of studie moet gevolgd worden om hiermee in de toekomst 
inkomen te kunnen verwerven en er moet een objectieve verwachting bestaan dat 
de werknemer na het volgen van de studie of opleiding in redelijkheid deze kennis 
kan inzetten in het economische verkeer. Hiervan kan sprake zijn bij omscholing 
naar een andere bedrijfstak en de gerichte vrijstelling kan dan van toepassing zijn.  
 
De leden van de fractie van de PVV vragen hoe lang het scholingsbudget 
opgespaard mag worden. Hoe lang een scholingsbudget mag worden opgespaard 
1 

 
De ex-werkgever is verantwoordelijk voor een juiste afdracht van loonheffingen. Als 
(een gedeelte van) de vergoeding of verstrekking door de ex-werkgever is 
behandeld als vrijgesteld eindheffingsbestanddeel, maar niet aan de voorwaarden 
van de gerichte vrijstelling wordt voldaan, dan kan hierover bij de ex-werkgever 
worden nageheven. Deze kan dit eventueel op zijn beurt verhalen op de ex-
werknemer. 
Ondanks voorgaande toelichting, valt nooit helemaal uit te sluiten dat iemand 
bijvoorbeeld een beroepsopleiding volgt die ingezet kan worden in het economische 
verkeer, maar dat deze persoon dit vervolgens niet doet omdat hij of zij slechts 
hobbymatige interesse had in de opleiding. Dat kan overigens ook binnen de 
huidige vrijstelling niet uitgesloten worden. Er moet een objectieve verwachting 
bestaan dat de werknemer na het volgen van de studie of opleiding in redelijkheid 
deze kennis kan inzetten in het economische verkeer.  
 
In de toekomst zou – om dit naheffingsrisico te minimaliseren - ook besloten 
kunnen worden om voor de gerichte vrijstelling van scholingskosten aan te sluiten 
bij het scholingsregister STAP-budget dat wordt opgesteld in het kader van het 
STAP-budget. De gerichte vrijstelling voor vergoedingen en verstrekkingen van 
scholing die voortvloeien uit vroegere arbeid geldt dan voor zover het scholing 
betreft die is opgenomen in het scholingsregister STAP-budget. 
 
De leden van de fractie van D66 vragen waarom er niet nu al voor is gekozen om 
aan te sluiten bij het STAP-budget. Ook vragen zij wat het zou kosten om dit wel te 
doen.  
Het scholingsregister STAP-budget dat wordt opgesteld in het kader van het 
zogenoemde STAP-budget treedt naar verwachting per 1 januari 2022 in werking. 
Voor het jaar 2021 is er dus nog geen register of budget om bij aan te sluiten. In 
het kader van de Brede Maatschappelijke Heroverweging ‘Ongekend talent’ is een 
inschatting gemaakt van wat het zou kosten om aan te sluiten bij het 
24
scholingsregister STAP-budget. Op basis van nieuwe inzichten wordt dit nu 
geraamd op circa € 120 miljoen. 
 
De leden van de fractie van D66 stellen een aantal vragen over accreditatie. Zij 
vragen waarom particuliere aanbieders van opleidingen kosten moeten maken voor 
accreditatie om in aanmerking te komen voor bijvoorbeeld het STAP-budget en de 
btw-vrijstelling voor onderwijs.  
 
Om te kunnen garanderen dat het STAP-budget doelgericht wordt besteed is 
gekozen voor een afbakening van arbeidsmarktrelevante en kwalitatief goede 
scholingsactiviteiten die hiervoor in aanmerking komen. Voor alle opleiders, zowel 
 
24
 Kamerstukken II 2019/20, 32539, nr. 4, bijlage ‘Ongekend talent’ p.82. 
1 

gerichte vrijstelling. Door de verruiming van de vrijstelling wordt het bijvoorbeeld 
mogelijk voor werkgevers aan ex-werknemers als onderdeel van bijvoorbeeld een 
sociaal plan vrijgesteld scholingskosten te vergoeden, als de huidige gerichte 
vrijstelling niet afdoende is.  
 
De leden van de fractie van de PvdA steunen het verruimen van de vrijstelling en 
vragen zich af of het kabinet ook heeft overwogen om de vrijstelling uit te breiden 
naar toekomstige werknemers, ongeacht of deze voorafgaand werk hadden. Ook 
vragen deze leden welke maatregelen nog meer worden getroffen om mensen om 
te scholen en van werk naar werk te begeleiden.  
 
Het kabinet is verheugd dat de leden van de fractie van de PvdA de onderhavige 
maatregel steunen. Er is niet overwogen om de vrijstelling uit te breiden naar 
toekomstige werknemers. Er is namelijk voor gekozen om aan te sluiten bij de 
bestaande systematiek van de gerichte vrijstellingen in de werkkostenregeling. Aan 
deze systematiek ligt een dienstbetrekking ten grondslag. Toekomstige werknemers 
zonder voorafgaand werk, kunnen wel gebruikmaken van de andere maatregelen 
die het kabinet treft om mensen om te scholen en van werk naar werk te 
begeleiden. De leden vragen ook naar deze maatregelen, die ik hieronder opsom: 
  invoering van de SLIM-regeling voor werkgevers om de leercultuur in het mkb 
te stimuleren  
  het invoeren van een individuele leer- en ontwikkelbudget in de vorm van het 
STAP-budget van € 218 miljoen vanaf 2022 
26
  het MKB-!Dee voor mkb-ondernemers  
In reactie op de recente crisis op de arbeidsmarkt stelt het kabinet ook middelen 
27 
beschikbaar ter ondersteuning in de overgang naar ander werk. Met “NL Leert 
door” kunnen mensen kosteloos ontwikkeladvies en scholing krijgen. Via sectorale 
samenwerkingsverbanden kunnen maatwerktrajecten worden aangeboden voor 
begeleiding en scholing en werkgevers in kraptesectoren kunnen cofinanciering 
aanvragen bij omscholing van een nieuwe werknemer uit een andere sector. Voor 
meer intensieve ondersteuning en begeleiding van werkenden en werkzoekenden. 
gaan sociale partners, UWV en gemeenten samenwerken in regionale 
mobiliteitsteams. 
 
De leden van de fractie van de VVD merken op dat de verruiming ziet op 
vergoedingen en verstrekkingen ten aanzien van het volgen van een opleiding of 
studie met het oog op het verwerven van inkomen en niet op vergoedingen en 
verstrekkingen voor onderhoud en verbetering van kennis en vaardigheden van de 
dienstbetrekking. Deze leden vragen hoe het onderscheid hierin tot uiting komt. De 
leden van de fractie van D66 vragen waarom kosten voor het op peil houden van 
kennis niet in aanmerking komen voor de gerichte vrijstelling. De verruiming van 
 
26
 Kamerstukken II 2019/20, 30012 nr. 123.  
27
 Kamerstukken II 2019/20, 30012, nr. 128. 
1 

De leden van de fractie van de VVD vragen naar de sleutel voor aanpassingen van 
de vrije ruimte van de werkkostenregeling. De sleutels worden in onderstaande 
tabel gegeven. De sleutel is niet symmetrisch: een verlaging van het percentage 
levert meer op dan een verhoging kost. Werkgevers die binnen de vrije ruimte 
blijven, maar niet actief sturen op precieze benutting van de vrije ruimte, 
ondervinden namelijk geen voordeel van verruiming van de vrije ruimte, maar 
ondervinden in een deel van de gevallen wel nadeel van een inperking als ze 
daardoor eindheffing moeten gaan afdragen. 
 
Tabel 13: Sleutels aanpassingen van de vrije ruimte van werkkkostenregeling 
(Bedragen in mln euro) struc 
WKR: Sleutel vrije ruimte onder schijfgrens (€ mln per 0,1%-punt stijging) -19 
WKR: Sleutel vrije ruimte onder schijfgrens (€ mln per 0,1%-punt daling) 30 
WKR: Sleutel vrije ruimte boven schijfgrens (€ mln per 0,1%-punt stijging) -78 
WKR: Sleutel vrije ruimte boven schijfgrens (€ mln per 0,1%-punt daling) 103 
 
De leden van de fractie VVD vragen om een opsomming van alle vrijstellingen en 
nultarieven binnen de werkkostenregeling.  
 
Gerichte vrijstellingen 
  Vervoer in het kader van de dienstbetrekking, waaronder woon-werkverkeer: 
o Werkelijke kosten voor reizen per taxi, schip of vervoer vanwege 
inhoudingsplichtige (georganiseerd door inhoudingsplichtige) 
o Werkelijke kosten voor reizen per openbaar vervoer 
o Kostenvergoedingen voor zakelijke reizen en woon-werkverkeer met 
eigen vervoer van maximaal € 0,19 per kilometer 
o Overige situaties maximaal € 0,19 per kilometer 
  Tijdelijk verblijf in het kader van de dienstbetrekking (binnenland) 
  Maaltijden met een meer dan bijkomstig zakelijk karakter (als gevolg van 
overwerk, koopavonden, dienstreizen en dergelijke) 
  Bijscholing, cursussen, congressen, vakliteratuur, training en dergelijke, voor 
zover ze van belang zijn voor het werk van de werknemer 
  Kosten voor onderhoud en verbetering van kennis en vaardigheden ter 
vervulling van de dienstbetrekking 
  Inschrijving in een beroepsregister 
  Outplacementkosten 
  Het volgen van een opleiding en/of studie met het oog op het verwerven van 
inkomen uit werk en woning 
  Het volgen van een procedure tot erkenning van verworven competenties 
waarvoor een verklaring is afgegeven door een bij ministeriële regeling 
aangewezen instantie (EVC-procedures) 
  Extra kosten van tijdelijk verblijf buiten het land van herkomst in het kader van 
de dienstbetrekking (extraterritoriale kosten) 
1 

crisistijd om wordt nagestreefd. De maatregel is derhalve niet bedoeld als tijdelijke 
(crisis)maatregel. 
In samenwerking met het ministerie van SZW wordt daarnaast bezien hoe meer 
informatie over de uitgaven van werkgevers aan scholing verzameld kan worden. 
Dit is noodzakelijk voor een goede monitoring en evaluatie van de onderhavige 
maatregel. 
 
De leden van de fractie van de VVD vragen op welke manier er wordt gemonitord 
dat een vergoeding of verstrekking toeziet op verwerven van inkomen en niet op 
cursussen waar een lage baangarantie of kans op werk te verwachten is. Er vindt 
bij de Belastingdienst geen monitoring plaats op de toepassing van de gerichte 
vrijstelling. De vrijstelling wordt niet in de loonaangifte uitgevraagd omdat deze 
niet voor de heffing zelf van belang is. De vrijstelling wordt zelfstandig toegepast 
door de inhoudingsplichtige waarmee deze regeling en de kwalificatie daarvoor 
onderdeel uitmaakt van het reguliere toezicht binnen de Belastingdienst. Dit geldt 
ook voor de gerichte vrijstelling scholingskosten. Om zekerheid te krijgen over de 
juiste kwalificatie en toepassing kan de inhoudingsplichtige een verzoek om 
vooroverleg doen. Tevens vragen deze leden wie hierop toeziet. De 
inhoudingsplichtige toetst in eerste aanleg de kwalificatie voor de vrijstelling van 
scholingskosten. Bij de Belastingdienst valt dit onder het reguliere toezicht. 
 
Daarnaast vragen de leden van de fractie van de VVD op welke wijze de 
Belastingdienst invulling heeft gegeven aan de beoordeling en hoe vaak de 
Belastingdienst een verzoek heeft afgewezen in overzichten per jaar. Ik heb geen 
beschikking over een dergelijk overzicht. De toepassing van de gerichte vrijstelling 
voor scholingskosten vindt plaats door de inhoudingsplichtige. Daar gaat geen 
beoordeling van de Belastingdienst aan vooraf. De inhoudingsplichtige kan om 
vooroverleg verzoeken ten aanzien van de kwalificatie en toepassing van de 
scholingskosten. De Belastingdienst beschikt niet over een overzicht van het aantal 
afgewezen verzoeken. Omdat de kwalificatie afhankelijk is van het feitelijke geval 
kan ik geen eenduidig voorbeeld geven. Een macramé-cursus zal bijvoorbeeld in 
slechts een uitzonderlijk geval gericht zijn op het verwerven van inkomen.  
 
De leden van de fractie van de PVV verzoeken het kabinet nader in te gaan op de 
door de Belastingdienst gesignaleerde effecten aangaande de handhaafbaarheid 
van de maatregel, de afnemende fraudebestendigheid en de toenemende 
complexiteit van de maatregel alsmede hoe deze effecten gemitigeerd kunnen 
worden. Ook de leden van de fractie van GroenLinks vragen om een uitgebreidere 
toelichting bij de handhaafbaarheid van de maatregel. Deze leden vragen daarnaast 
wat het nut van dergelijke uitvoeringstoetsen is als er toch voorstellen worden 
ingediend ondanks de rode vlag. De gesignaleerde effecten zijn in de 
uitvoeringstoets van de Belastingdienst opgenomen. Een reeds aanwezig probleem 
en oorzaak van de complexiteit is de niet-fiscale aard van de feitelijke controle of 
1 

werkkostenregeling en voor gemiddeld hoeveel per werknemer. Daarnaast vragen 
de leden van de fractie van D66 of er al inzicht bestaat in waar de verruiming van 
de werkkostenregeling aan is besteed. Ik wil vooropstellen dat de 
werkkostenregeling zodanig is vormgegeven dat werkgevers de Belastingdienst niet 
hoeven te informeren over de manier waarop zij de vrije ruimte besteden, tenzij de 
Belastingdienst hier expliciet om verzoekt tijdens bijvoorbeeld een 
boekenonderzoek. Alleen als de eindheffing verschuldigd is, wordt het bedrag aan 
verschuldigde eindheffing afgedragen via de aangifte loonheffingen. Voor de 
eindheffing over het jaar 2020, geldt dat deze uiterlijk in de aangifte over het 
tweede tijdvak van 2021 moet worden aangegeven en afgedragen. Op dit moment 
is nog geen zicht op het gebruik van de verruimde werkkostenregeling. De 
evaluatie van de werkkostenregeling uit 2017 concludeert dat de verhouding met 
de gerichte vrijstellingen en nihil waarderingen voor het overgrote deel voldoet. 96 
tot 97% van de werkgevers blijft binnen de vrije ruimte en er bleek geen 
uitgesproken wens te leven onder werkgevers om vrije ruimte in te ruilen voor 
gerichte vrijstellingen of andersom. Bij de verruiming van de vrije ruimte vorig jaar 
is aangegeven dat uw Kamer uiterlijk in 2024 wordt geïnformeerd over de in 
verband met de overschrijding van de vrije ruimte aangegeven eindheffing over de 
jaren 2015 tot en met 2022. Het effect van de tijdelijke extra verruiming in 2020 
zal ook naar voren komen in de rapportage in 2024. 
 
De leden van de fractie van de PvdA vragen welke mogelijkheden werkgevers 
hebben om werknemers die thuis moeten werken te ondersteunen bij het geschikt 
maken van de thuiswerkplek en onder welke voorwaarden dit ten koste komt van 
de vrije ruimte in de werkkostenregeling. Ook nu nog geldt het advies van het 
Kabinet om zoveel mogelijk thuis te blijven werken. Ik wil vooropstellen dat er 
verschillende fiscale vrijstellingen zijn die verband houden met thuiswerken. 
Vergoedingen en verstrekkingen die verband houden met thuiswerken en voldoen 
aan de voorwaarden voor toepassing van die vrijstellingen, komen niet ten laste 
van de vrije ruimte van de werkkostenregeling. Sinds de uitbraak van het 
coronavirus werken veel mensen thuis. Werkgevers zijn op grond van de 
Arbeidsomstandighedenwet, tenzij dat niet redelijkerwijs van hen kan worden 
gevergd, gehouden om werkplekken in te richten volgens de ergonomische 
beginselen, ook als dat een eigen werkplek is in de woning van de werknemer. 
Daarvoor kan de fiscale vrijstelling voor arbovoorzieningen worden ingeroepen. Ook 
andere vrijstellingen houden verband met thuiswerken. Onder voorwaarden kan 
een werkgever bijvoorbeeld ervoor kiezen om bepaalde ICT-gerelateerde middelen 
onbelast te verstrekken aan werknemers. Denk hierbij aan een noodzakelijke 
laptop, beeldscherm, printer en scanner. Ook bestaat er een vrijstelling voor 
hulpmiddelen die (nagenoeg) geheel zakelijk gebruikt worden. Ten slotte bestaat er 
nog een algemene fiscale vrijstelling, ook wel bekend als de vrije ruimte. Tot een 
bepaald bedrag, afhankelijk van de totale fiscale loonsom, mag de werkgever 
onbelast vergoedingen en verstrekkingen aan haar werknemers toekennen. De 
1 

het niet nemen van flankerende maatregen oneigenlijk gebruik in de hand werkt. 
Het heeft tot gevolg dat niet wettelijk wordt geregeld hoe de samenloop met 
andere bepalingen uit de vennootschapsbelasting moet uitpakken, maar dat de 
reguliere wettelijke gevolgen van (overeenkomstige) toepassing zijn. 
 
De leden van de fracties van de VVD en het CDA hebben geraagd om te reageren 
op het commentaar van de NOB. De NOB vraagt of kan worden aangegeven of de 
fiscale coronareserve objectgebonden is, als een fiscale reserve gekoppeld aan het 
object, of juist subjectgebonden is, als in wezen een verliesverrekeningsregel 
gekoppeld aan het subject. 
De vraag of de fiscale coronareserve gebonden is aan het object of aan het subject 
kan spelen in situaties zoals voeging in en ontvoeging uit een fiscale eenheid, maar 
ook bij fusies en splitsingen. Dit is echter alleen het geval wanneer de te 
(ont)voegen maatschappij of de te fuseren of splitsen vennootschap daaraan 
voorafgaand een fiscale coronareserve heeft gevormd. In de memorie van 
toelichting heb ik aangegeven hoe het verwachten van een coronagerelateerd 
verlies in de situatie van voegen in of ontvoegen uit een fiscale eenheid moet 
worden opgevat. Het is de maatschappij waarbij het verwachte verlies in de 
aanmerking wordt genomen die het verlies verwacht. Bij fusies en splitsingen moet 
dit op vergelijkbare wijze worden opgevat. Dit leidt ertoe dat in veel situaties de te 
(ont)voegen maatschappij, of de te fuseren of te splitsen maatschappij geen 
coronareserve kan vormen, omdat zij geen coronagerelateerd verlies verwacht. 
Hierdoor wordt niet toegekomen aan de vraag of de fiscale coronareserve is 
gebonden aan het object of aan het subject. Mocht deze vraag in de praktijk wel 
relevant zijn, dan ligt het in de rede dat de fiscale coronareserve, gezien de ratio 
van de regeling, geacht wordt te zijn gekoppeld aan het subject.  
 
De leden van de fractie van het CDA vragen wat het gevolg is als de 
belastingplichtige zijn inkomsten later in het jaar nog niet heeft kunnen inschatten 
en achteraf blijkt dat onterecht een fiscale coronareserve is gevormd. Zij vragen of 
in dat geval de fiscale coronareserve met terugwerkende kracht niet wordt gevormd 
en of over het dientengevolge verschuldigde bedrag aan belasting dan ook met 
terugwerkende kracht belastingrente dient te worden betaald.  
De belastingplichtige moet bij het invullen van zijn aangifte 2019 een inschatting 
maken van zijn verwachte verlies 2020 en in hoeverre dit coronagerelateerd is. 
Deze inschatting maakt hij aan de hand van de feiten en omstandigheden zoals 
deze bekend zijn ten tijde van het indienen van de aangifte. Als nadien onvoorziene 
wijzigingen in de feiten en omstandigheden optreden, maakt dit niet dat de eerder 
gemaakte inschatting onjuist is. De fiscale coronareserve is dan ook niet onterecht 
gevormd. De fiscale coronareserve valt in het jaar 2020 vrij in de winst. Over de 
belasting over die bedragen zal daardoor op zijn vroegst vanaf 1 juli 2021 
belastingrente in rekening kunnen worden gebracht. Of dat ook gebeurt, hangt 
onder meer af van het moment waarop de belastingplichtige aangifte 
1 

voor zzp’ers, mkb-ondernemers en grootbedrijven op te vangen. De fiscale 
coronareserve is ingevoerd om acuut nodige hulp te kunnen bieden in de 
coronacrisis, waarbij voor bedrijven snel de nodige liquiditeitsruimte kan worden 
vergroot. Daarbij zijn verschillende varianten overwogen De fiscale coronareserve 
bleek, rekening houdend met de wens om voor bedrijven liquiditeitsruimte te 
creëren, een voor de Belastingdienst uitvoerbare variant. Wel is de hoogte van het 
verwachte coronagerelateerde verlies voor de belastingplichtigen lastig om goed in 
te schatten en voor de Belastingdienst ook moeilijk te toetsen. Andere 
voorwaarden, zoals dat de fiscale coronareserve niet groter mag zijn dat de winst 
van 2019 voor de vorming van de fiscale coronareserve, en de verplichte vrijval van 
de fiscale coronareserve in het jaar volgend op het jaar waarin deze is gevormd, 
zijn echter wel goed te toetsen door de Belastingdienst. De Belastingdienst zal hier 
risicogericht toezicht op houden. Evident misbruik, bijvoorbeeld de situatie waarin 
een belastingplichtige die niet negatief wordt getroffen door de gevolgen van de 
coronacrisis en dus ook redelijkerwijs geen coronagerelateerd verlies kan 
verwachten maar wel een fiscale coronareserve vormt, zal bij het aantreffen ervan 
worden bestreden.  
De FTE die volgens de uitvoeringstoets noodzakelijk zijn voor de uitvoering van de 
fiscale coronareserve zien naast bovenstaand toezicht, onder andere ook op de 
behandeling van vooroverleg over de juiste toepassing van de fiscale coronareserve 
en op de behandeling van de stroom met verzoeken om de hoogte van de fiscale 
coronareserve tussentijds aan te passen. Deze verzoeken kunnen de vorm hebben 
van een verzoek voor een nadere (lagere) voorlopige aanslag 2020, een nadere 
aangifte vennootschapsbelasting 2019 of een bezwaarschrift tegen de aanslag 
vennootschapsbelasting 2019. 
 
De leden van de fractie van de PvdA vragen wat wordt bedoeld met de formulering 
“Er is voor gekozen om, mede vanwege het korte tijdsbestek waarin de regeling is 
ontworpen, de fiscale coronareserve robuust vorm te geven, zodat geen 
flankerende bepalingen worden voorgesteld. Mocht in de praktijk blijken dat een 
belastingplichtige op evidente wijze oneigenlijk gebruik maakt van de fiscale 
coronareserve, deze misbruikt, of daarmee fraudeert, dan zal dit worden 
bestreden.”. De leden van de fractie van de PvdA vragen of dit betekent dat er 
geen antimisbruikbepalingen zijn opgenomen en dat er op goed vertrouwen vanuit 
wordt gegaan dat er geen misbruik plaats zal vinden. 
De aangehaalde formulering bestaat uit twee elementen. Allereerst zijn geen 
flankerende bepalingen in de wet opgenomen om de regeling niet onnodig complex 
te maken. Het niet wettelijk uitwerken van de samenloop met andere bepalingen 
betekent dat de reguliere wettelijke gevolgen van (overeenkomstige) toepassing 
zijn. Vervolgens is aangegeven dat misbruik bij het aantreffen daarvan wordt 
bestreden. Hiervoor is het niet noodzakelijk om antimisbruikmaatregelen op te 
nemen. De Belastingdienst heeft voldoende instrumenten in handen op misbruik 
tegen te gaan. 
1 

tijdelijk een verlies geleden als gevolg van de coronamaatregelen. Dit kan 
bijvoorbeeld het geval zijn als de winsten in de periode waarin de 
coronamaatregelen niet of in mindere mate van kracht waren, het 
(coronagerelateerde) verlies uit de verlieslatende periode overstijgen. 
 
De leden van de fractie van de PvdA vragen wat ermee bedoeld wordt dat het 
kabinet verwacht dat belastingplichtigen de reserve “naar redelijkheid” inroepen. 
Daarmee wordt bedoeld dat verwacht wordt dat belastingplichtigen naar 
redelijkheid een schatting maken van het coronagerelateerde verlies en geen 
oneigenlijk gebruik maken van de regeling. 
 
De leden van de fractie van de PvdA vragen of de regeling inzake de fiscale 
coronareserve niet iets verder doordacht had moeten worden, met in ieder geval 
enkele beperkingen en waarborgen. Zoals hiervoor is aangegeven bevat de regeling 
beperkingen en waarborgen. Zo is er een limitering in de hoogte van de fiscale 
reserve. De fiscale coronareserve wordt verder in het jaar volgend op het jaar 
waarin deze reserve is gevormd, volledig in de winst opgenomen. Het uitgangspunt 
bij de totstandkoming van de regeling was er wel op gericht de regeling relatief 
eenvoudig vorm te geven.  
 
De leden van de fractie van D66 vragen een toelichting op wat wordt bedoeld met 
de regel dat de fiscale coronareserve uitsluitend kan worden gevormd indien in de 
jaren van dotatie en vrijval van de reserve dezelfde regels voor de winstbepaling 
van toepassing zijn. 
Met deze eis wordt bewerkstelligd dat de vorming en vrijval van de fiscale reserve 
op een evenwichtige wijze in de belastingheffing worden betrokken en er geen 
fiscale coronareserve kan worden gevormd wanneer een wijziging van winstregime 
plaatsvindt in het jaar van vrijval ten opzichte van het voorgaande jaar. 
 
De leden van de fractie van D66 vragen of in de vennootschapsbelasting ook een 
coronavoorziening mag worden opgenomen. 
Een coronavoorziening is ultimo van het boekjaar 2019 in het algemeen niet 
mogelijk omdat op dat tijdstip niet zal zijn voldaan aan de drie criteria die gelden 
voor het vormen van een voorziening, zoals deze zijn gesteld door de Hoge Raad in 
28
het zogenoemde Baksteenarrest : oorsprongvereiste, toerekeningsvereiste en 
zekerheidsvereiste. Ultimo van het boekjaar 2019 moet er een redelijke mate van 
zekerheid bestaan dat de uitgaven zich zullen voordoen. Normaliter waren de 
corona-gerelateerde uitgaven ultimo boekjaar 2019 nog niet in beeld, laat staan dat 
er een redelijke mate van zekerheid was dat deze uitgaven zich zouden voordoen. 
Mede in dat licht is voorzien in een fiscale coronareserve. 
 
 
28
 HR 26 augustus 1998, ECLI:NL:HR:1998:AA2555. 
1 

vennootschapsbelasting indient. Daarnaast vragen deze leden of de fiscale 
coronareserve traceerbaar is.  
In de aangifte moet de belastingplichtige aangeven voor welk bedrag hij een fiscale 
coronareserve wil vormen. Dit bedrag kan ten laste van de winst worden gebracht. 
In het Besluit noodmaatregelen coronacrisis wordt als voorwaarde voor het vormen 
van een fiscale coronareserve gesteld dat de fiscale coronareserve in de rubriek 
‘overige fiscale reserves’ wordt opgenomen. Deze voorwaarde is opgenomen om de 
fiscale coronareserve te kunnen traceren. 
 
De leden van de fractie van de VVD vragen wat de ervaringen zijn van de 
Belastingdienst en het bedrijfsleven met de fiscale coronareserve. De 
Belastingdienst constateert dat belastingplichtigen inderdaad gebruikmaken van de 
fiscale coronareserve. Exacte aantallen zijn echter niet bekend. Gezien de 
mogelijkheden die belastingplichtigen nog hebben voor het vormen of aanpassen 
van de reserve, zouden deze cijfers ook niet representatief zijn. Ook de inhoudelijk 
opgedane ervaring heeft tot dusverre met name betrekking op de mogelijkheden 
tot het vormen van de reserve. Daarbij hebben zich vragen voorgedaan over 
bijvoorbeeld de samenloop tussen de fiscale coronareserve en andere bepalingen 
uit de vennootschapsbelasting. Hierbij kan worden gedacht aan de samenloop met 
een voeging in of ontvoeging uit een fiscale eenheid. Met de vrijval van de reserve 
is logischerwijs nog geen ervaring opgedaan. Dit zal immers op zijn vroegst begin 
2021 aan de orde zijn wanneer belastingplichtigen hun aangifte 
vennootschapsbelasting over het jaar 2020 indienen. 
 
De leden van de fractie van de VVD vragen hoe misbruik wordt bestreden. Misbruik 
kan bij het aantreffen daarvan met verschillende middelen worden bestreden. 
Uiteraard zal bij geconstateerd misbruik de vorming van de fiscale coronareserve 
worden geweigerd. Hierbij kan de belastingplichtige te maken krijgen met 
verzwaring en omkering van de bewijslast. Ook kunnen in voorkomende gevallen 
boetes worden opgelegd. 
 
11. Voorkomen van vrijstelling door specifieke renteaftrekbeperking 
De leden van de fractie van D66 vragen waarom het bedrag dat wordt uitgesloten 
van aftrek onder de huidige wettekst voor alle kwalificerende schulden tezamen 
wordt bepaald. De leden van de fracties van de VVD en het CDA hebben geraagd 
om te reageren op het commentaar van het RB. In het verlengde van de vraag van 
de leden van de fractie van D66 vraagt het RB om uit te leggen waarom – onder de 
voorgestelde wijziging – niet alleen het positieve saldo van alle daarvoor 
kwalificerende leningen tezamen wordt uitgesloten van de vrijstelling, in plaats van 
het positieve saldo per lening. Op dit moment is het voor de werking van het eerste 
lid van artikel 10a Wet Vpb 1969 niet relevant of genoemd eerste lid per schuld of 
voor alle schulden tezamen wordt toegepast. Met de voorgestelde wetswijziging 
wordt bewerkstelligd dat toepassing van deze specifieke renteaftrekbeperking met 
1 

 
De leden van de fractie van D66 vragen wat ertoe heeft geleid dat de budgettaire 
effecten van de jurisprudentie hoger zijn dan eerder ingeschat. De leden van de 
fractie van de VVD vragen aanvullend wat er met de opbrengst van deze maatregel 
gebeurt. Een belangrijke reden dat deze specifieke renteaftrekbeperking in 
toenemende mate leidt tot een vrijstelling is dat de dalende rente ervoor zorgt dat 
het saldo van rentekosten en valutawinsten positief is. Door de dalende rente in de 
afgelopen jaren ontstaat er dus sneller een vrijstelling vanwege een valutawinst. 
Om deze reden, mede in combinatie met de toepassing van de 
spoedreparatiemaatregelen die voortvloeien uit de Wet spoedreparatie fiscale 
eenheid, is het budgettaire effect groter geworden. De opbrengsten van deze 
maatregel lopen mee in totale saldo van het inkomstenkader. 
 
De leden van de fracties van de VVD en het CDA hebben geraagd om te reageren 
op het commentaar van de NOB. De NOB merkt op dat de voorgestelde aanpassing 
van artikel 10a Wet Vpb 1969 kan leiden tot situaties waarin in het ene jaar een 
valutaverlies wordt geleden ter zake van een kwalificerende schuld die niet 
aftrekbaar is, en in een later jaar bij aflossing een (al dan niet even grote) 
valutawinst wordt gemaakt op dezelfde schuld die wel wordt belast, terwijl de 
belastingplichtige per saldo geen valutaresultaat op de schuld heeft gemaakt. Het 
kabinet is zich ervan bewust dat zich na de voorgestelde aanpassing van artikel 10a 
Wet Vpb 1969 in voorkomende gevallen het hierboven beschreven effect kan 
voordoen. Artikel 10a Wet Vpb 1969 betreft echter een antimisbruikbepaling die tot 
doel heeft om binnen concernverband grondslaguitholling door renteaftrek tegen te 
gaan. Op grond van deze bepaling worden bij het bepalen van de winst in beginsel 
de renten – kosten en valutaresultaten daaronder begrepen - op specifieke 
schulden van aftrek uitgesloten bij het bepalen van de fiscale winst. Daarbij geldt 
dat een belastingplichtige het zelf in de hand heeft of een financieringsstructuur 
wordt opgezet die onder het toepassingsbereik van artikel 10a Wet Vpb 1969 valt 
en daarmee of het door de NOB beschreven effect zich in voorkomende gevallen 
voor doet. 
 
Op grond van artikel 10a, eerste lid, van de Wet Vpb 1969 worden bij het bepalen 
van de winst de renten – kosten en valutaresultaten daaronder begrepen – op een 
kwalificerende schuld van aftrek uitgesloten bij het bepalen van de fiscale winst. 
29
Onder dit ruime kostenbegrip ter zake van kwalificerende schulden vallen onder 
andere kosten die gemaakt worden om valutarisico’s op genoemde schulden af te 
dekken. In antwoord op de vraag van de NOB kan dan ook bevestigd worden dat 
voor zover een valutarisico op een kwalificerende schuld wordt afgedekt met een 
financieel instrument dat daarvoor is bedoeld, artikel 10a Wet Vpb 1969 ziet op het 
gezamenlijke resultaat inzake schuld en het bedoelde afdekkingsinstrument. Dat 
 
29
 Kamerstukken II 1995/96, 24696, nr. 5, p. 30. 
1 

schijfgrenzen) van invloed zijn is niet goed aan te geven en sterk afhankelijk van 
de feiten en omstandigheden van het geval. In de ramingen is er dan ook geen 
rekening mee gehouden. Aannemelijk is dat andere factoren dan het tariefsverschil 
en de schijfgrenzen ook van belangrijke invloed zijn bij een beslissing om al dan 
niet een fiscale eenheid aan te gaan of te verbreken. Denk daarbij aan de 
mogelijkheid van het overdragen van vermogensbestanddelen tussen de 
verschillende maatschappijen van een fiscale eenheid zonder dat dat (op dat 
moment) leidt tot heffing van vennootschapsbelasting. Binnen een fiscale eenheid 
kan ook het verlies van de ene maatschappij worden verrekend met de winst van 
de andere maatschappij. Dit zijn belangrijke voordelen van een fiscale eenheid. 
Ook zonder fiscale eenheid kan het gebeuren dat activiteiten worden opgeknipt. 
Daarbij kan het verschil tussen het hoge en lage tarief in de 
vennootschapsbelasting ook een rol spelen. Maar het al dan niet opknippen van 
activiteiten is eveneens afhankelijk van een groot aantal verschillende factoren en 
mede afhankelijk van de feiten en omstandigheden van het geval. Het opknippen 
van activiteiten kan namelijk ook nadelen hebben. Als activiteiten in verschillende 
belastingplichtige lichamen worden ondergebracht, zullen bijvoorbeeld transacties 
tussen de verschillende lichamen tot winstneming leiden. Verder geldt dat wanneer 
de activiteiten die in het ene lichaam zijn ondergebracht tot verlies leiden, deze niet 
kunnen worden verrekend met de winst van de activiteiten van het andere lichaam. 
De keuze van belastingplichtigen om activiteiten op te splitsen vanwege een 
tariefverschil behoort tot de keuzevrijheid die een belastingplichtige fiscaal heeft. 
Hiervoor is dan ook geen antimisbruikbepaling nodig. 
 
De leden van de fractie van D66 vragen of als antimisbruikmaatregel mogelijk is 
dat het lage tarief niet van toepassing is op bv’s waarbij de wettelijke controle door 
een accountant van toepassing is. Zoals hiervoor is aangegeven, is geen 
antimisbruikbepaling nodig. Daarenboven heeft de wettelijke controle door een 
accountant een heel andere (niet-fiscale) achtergrond en rechtvaardigt het al dan 
niet toepassen van de wettelijke controle door een accountant niet het niet van 
toepassing zijn van het lage tarief voor de vennootschapsbelasting. 
 
De leden van de fractie van de VVD vragen waarom de verlenging van het tarief in 
twee stappen gebeurt. Dat geschiedt om budgettaire redenen. Tijdens de 
besluitvorming deze zomer heeft het kabinet over een integraal pakket besloten 
bestaande uit maatregelen aan de uitgavenkant en inkomstenkant. In dit pakket als 
geheel is ruimte om vanaf 2022 de schijflengte in de vennootschapsbelasting 
verder te verlengen. 
 
De leden van de fractie van het CDA vragen of het kabinet nu wel of niet streeft 
naar rechtsvormneutraliteit. Het kabinet streeft naar een redelijke mate van 
rechtsvormneutraliteit, zodat de keuze op welke wijze een onderneming vorm te 
geven zo min mogelijk afhankelijk is van de fiscaliteit. 
1 

De leden van de fractie van de PVV verzoekt het kabinet bij de budgettaire 
aspecten een uitsplitsing maken van enerzijds het verlagen van het lage 
vennootschapstarief en anderzijds het verhogen van de grens van het lage 
vennootschapstarief. Zij vragen of het kabinet hierbij de huidige 
belastingopbrengsten per tariefschijf weergeven alsmede de te verwachten 
belastingopbrengsten per tariefschijf. De verlaging van het tarief van 16% naar 
15% is geregeld in het Belastingplan 2020 en kostte destijds € 228 miljoen. De 
schijfverlenging naar € 395.000 geeft een derving van € 873 miljoen. Momenteel 
valt € 29,1 miljard grondslag in de eerste schijf en € 86,6 miljard in de tweede 
schijf. Na de schijfverlening is dit € 37,9 miljard en € 77,9 miljard. 
 
De leden van de fractie van GroenLinks vragen om een grafiek met daarin op de y-
as het tarief in de vennootschapsbelasting voor winsten van € 300.000 en op de x-
as de tijd (in jaren sinds 1960). In bijgevoegde grafiek is de ontwikkeling van het 
belastingpercentage bij een belastbaar bedrag van € 300.000 vanaf 1985.  
 
Grafiek 1: ontwikkeling van het belastingpercentage bij een belastbaar bedrag van € 300.000 
vanaf 1985 
 
 
Daarnaast vragen de leden van de fractie van GroenLinks hoe winsten van 300.000 
euro belast worden in landen om ons heen. In België geldt een tarief van 20% voor 
winsten tot € 100.000, daarboven geldt het tarief van 29%. In Frankrijk geldt er 
een MKB-tarief voor bedrijven met een omzet tot € 7,6 miljoen. Deze bedrijven 
hebben een tarief van 15% voor de eerste € 38.120, daarboven betalen ze 28% tot 
€ 500.000. In Luxemburg geldt een tarief van 15% voor winsten tot € 175.000. 
Voor het gedeelte van de winst tussen € 175.000 en € 200.000 geldt een tarief van 
1 

30
gemiddelde gebruikte bedrag voor de jaren 2013 tot en met 2017. Hierbij dient te 
worden opgemerkt dat het gebruik van de regeling naar omvang van het vrijgesteld 
vermogen scheef verdeeld is. 
 
Tabel 16: Gebruik van de bedrijfsopvolgingsregeling 
 
2013 2014 2015 2016 2017 
Aantal verkrijgers 1.927 1.955 2.020 2.016 1.835 
Gemiddeld 
vrijgesteld 
1.278.060 1.014.399 1.119.529 1.219.100 1.081.744 
bedrag (in 
euro’s) 
 
Met de bedrijfsopvolgingsregeling in de Successiewet kan bij schenking of vererving 
van een onderneming onder voorwaarden een verzoek worden gedaan op 
vrijstelling van schenk- en erfbelasting. De vrijstelling betreft 100% van het 
ondernemingsvermogen tot een maximum van € 1.102.209 (bedrag 2020) en 83% 
over het ondernemingsvermogen boven dit bedrag. Er is geen maximumbedrag 
verbonden aan de vrijstelling. 
 
De leden van de fractie van de SP vragen om toe te lichten waarom op diverse 
momenten, waaronder tijdens de Algemene Politieke Beschouwingen door de 
fractievoorzitter van de grootste coalitiepartij, is gesproken alsof de verlaging van 
de vennootschapsbelasting een feit is. Per 1 januari 2021 is wettelijk voorzien in 
een verlaging van het hoge vennootschapsbelastingtarief van 25% naar 21,7% en 
van het lage vennootschapsbelastingtarief van 16,5% naar 15%. Het kabinet stelt 
voor om af te zien van de verlaging van het hoge vennootschapsbelastingtarief per 
1 januari 2021, zodat het hoge vennootschapsbelastingtarief 25% blijft en het lage 
vennootschapsbelastingtarief van 16,5% naar 15% gaat. Het afzien van de 
verlaging van het hoge vennootschapsbelastingtarief is uiteraard afhankelijk van de 
instemming van beide Kamers der Staten-Generaal. 
 
13. Verhogen van het effectieve tarief van de innovatiebox naar negen procent 
De leden van de fracties van de SP, de PVV en het CDA stellen – in het kader van 
de verhoging van het effectieve tarief van de innovatiebox van zeven naar negen 
procent - verschillende vragen over het belang van de innovatiebox voor het 
Nederlandse vestigingsklimaat. Zo vragen de leden van de SP waarom het kabinet 
de innovatiebox in stand houdt. De leden van de fractie van de PVV vragen of het 
kabinet onderzoek heeft gedaan naar de effectiviteit van de innovatiebox op het 
Nederlandse vestigingsklimaat. Daarbij vragen deze leden om aan te geven in 
hoeverre de verhoging van het effectieve tarief van invloed is op het 
vestigingsklimaat van Nederland en hoe het kabinet het nieuwe effectieve tarief 
heeft vastgesteld. De leden van de fractie van het CDA vragen hoe het kabinet 
 
30
 2017 is het meest recente tijdvak waarover informatie beschikbaar is. 
1 

dienstverlening (12%). Gezien de geheimhoudingsplicht die op mij rust kan ik geen 
concrete voorbeelden geven van bedrijven die onder toepassing van de 
innovatiebox innovatieve activiteiten ontplooien in Nederland. 
 
De leden van de fractie van het CDA vragen hoe het kabinet de betrouwbaarheid 
voor bedrijven van de innovatiebox beoordeelt als het effectieve tarief binnen twee 
jaar met vier procent omhoog wordt bijgesteld. Dit kabinet heeft per 1 januari 2018 
het innovatieboxtarief – conform het regeerakkoord – verhoogd van vijf naar zeven 
procent en heeft er vorig jaar voor gekozen om per 2021 het effectieve tarief van 
de innovatiebox verder te verhogen naar negen procent. Daarmee waren bedrijven 
er al op Prinsjesdag 2019 van op de hoogte dat het effectieve tarief van de 
innovatiebox per 2021 zou worden verhoogd van zeven naar negen procent. 
 
De leden van de fracties van D66, de VVD en de SP vragen om een overzicht van 
en inzicht in de voorwaarden, grondslagen en tarieven van (soortgelijke) 
innovatieboxmaatregelen van alle EU-lidstaten. Daarbij vragen de leden van de 
fractie van de VVD hoe de effectiviteit van deze maatregelen in de omringende 
landen wordt beoordeeld. Het kabinet is geen overzicht bekend van alle fiscale 
innovatie-instrumenten van alle EU-lidstaten. Wel heeft de Adviescommissie 
belastingheffing van multinationals een extern onderzoek laten verrichten door PwC 
waarin is nagegaan hoe Nederland zich op onderdelen van de 
vennootschapsbelasting verhoudt tot andere landen. In dit onderzoek is ook de 
innovatiebox betrokken. Uit dit onderzoek komt onder meer naar voren dat veel 
landen al langere tijd een ‘patent box’-regime hebben dat vergelijkbaar is met de 
Nederlandse innovatiebox of dat recentelijk hebben ingevoerd (zoals Zwitserland 
33
per 1 januari 2020). Daarbij wordt opgemerkt dat er diverse verschillen bestaan 
tussen de regimes van landen omtrent de ‘patent boxes’, bijvoorbeeld over het deel 
van de winst (grondslag) dat in aanmerking genomen wordt en het effectieve tarief. 
Met het voorgestelde effectieve tarief van 9 procent valt Nederland niet uit de toon 
met de omringende landen. Zo kennen Frankrijk en het Verenigd Koninkrijk 
bijvoorbeeld een effectief tarief van 10 procent, maar is het effectieve tarief in 
Luxemburg en België minder dan 5 procent. In dit kader kan verder nog worden 
opgemerkt dat Nederland in 2017, ter invulling van het vijfde actiepunt van de 
Organisatie voor Economische Samenwerking en Ontwikkeling (OESO) ten aanzien 
van de vereisten van substantiële activiteiten in preferentiële regimes voor 
intellectueel eigendom en naar aanleiding van de evaluatie, onder meer de 
nexusbenadering heeft geïmplementeerd en de toegangcriteria heeft aangepast.  
 
De leden van de fractie van D66 vragen welke andere manieren er zijn om 
innovatie te stimuleren. Innovatie kan op vele verschillende manieren worden 
gestimuleerd, zowel binnen als buiten de fiscaliteit. Binnen de fiscaliteit kan 
 
33
 Adviescommissie Belastingheffing van multinationals, Op weg naar balans in de vennootschapsbelasting, p. 39.  
1 

tezamen en op gelijke wijze met de preferente aandeelhouders deelt in de verliezen 
van de vennootschap, voor de fiscale winstbepaling kwalificeert als schuld of als 
34
kapitaal. De Hoge Raad heeft in dit arrest kortgezegd bepaald dat deze obligaties 
naar de civiele vorm kwalificeren als schuld en niet voor het fiscale recht als 
deelnemerschapslening kunnen worden geherkwalificeerd tot eigen vermogen. Dat 
wil zeggen dat deze obligaties dus ook fiscaal kwalificeren als schuld. Daarmee 
heeft de Hoge Raad in algemene zin nadere invulling gegeven aan het grensvlak 
tussen de fiscale kwalificatie als eigen vermogen en vreemd vermogen, zoals dat 
voor alle belastingplichtigen van toepassing is. Gezien de hoge mate van gelijkenis 
tussen de obligaties in het genoemde arrest en AT1-kapitaal van banken en 
verzekeraars is het kabinet van mening dat daarmee ook AT1-kapitaal naar de 
civielrechtelijke vorm als schuld dient te worden aangemerkt en voor het fiscale 
recht niet als deelnemerschapslening kan worden geherkwalificeerd tot eigen 
vermogen. Ook bij deze instrumenten is dus naar het oordeel van het kabinet 
fiscaal sprake van een schuld. Als gevolg daarvan is de vergoeding op AT1-kapitaal 
– abstraherend van eventuele (rente)aftrekbeperkingen – aftrekbaar bij de fiscale 
winstbepaling. 
 
De leden van de fractie van de VVD vragen of bij de afschaffing van de specifieke 
bepaling waarin de fiscale aftrekbaarheid van de vergoeding over AT1-kapitaal was 
geregeld, niet had kunnen worden voorzien dat AT1-kapitaal naar de civiele vorm 
kwalificeert als schuld en niet fiscaal kan worden geherkwalificeerd tot eigen 
vermogen. Deze leden vragen aanvullend waarom naar aanleiding van het arrest 
voor banken en verzekeraars de minimumkapitaalregel wordt aangepast en de 
bankenbelasting wordt verhoogd, of er overleg is geweest met de sector over 
eventuele alternatieve maatregelen en hoe banken en verzekeraars zich op deze 
maatregelen hebben kunnen voorbereiden. Het kabinet heeft bij de afschaffing van 
de specifieke bepaling waarin de fiscale aftrekbaarheid van de vergoeding over 
AT1-kapitaal was geregeld per 1 januari 2019 geen aanleiding gezien om terug te 
komen op de kwalificatie van AT1-kapitaal als eigen vermogen. Het arrest van de 
Hoge Raad van 15 mei 2020 heeft daarin verandering gebracht. Het kabinet heeft 
in dat arrest van de Hoge Raad voor het eerst aanleiding gezien om maatregelen te 
treffen om de budgettaire derving die van dit arrest uitgaat op de fiscale 
aftrekbaarheid van de vergoeding van AT1-kapitaal gericht te ondervangen binnen 
de financiële sector. Omdat de lastenverzwaring die uitgaat van de voorgestelde 
aanpassing van de minimumkapitaalregel en de incidentele verhoging van de 
bankenbelasting gelijk is aan het voordeel bij de fiscale aftrekbaarheid van de 
vergoeding van AT1-kapitaal is er per saldo geen sprake van een lastenverzwaring 
voor de financiële sector. Over de vormgeving van deze maatregelen heeft geen 
overleg plaatsgevonden met banken en verzekeraars. Op Prinsjesdag hebben de 
 
34
 Hoge Raad, 15 mei 2020, ECLI:NL:HR:2020:874. 
1 

beperken. Bij de uitwerking van deze maatregel is er mede omwille van de 
uitvoerbaarheid van de maatregel voor gekozen om aan te sluiten bij bestaande 
prudentiële normen. De leverage ratio voor banken wordt dan ook enkel 
gehanteerd als praktisch cijfermatig uitgangspunt om voor de toepassing van de 
minimumkapitaalregel de hoogte van de niet-aftrekbare rente te berekenen. De 
voorgestelde verhoging van 8% naar 9% in de formule van de 
minimumkapitaalregel leidt ertoe dat deze maatregel eerder aangrijpt en de prikkel 
voor de financiering met vreemd vermogen voor banken en verzekeraars sterker 
wordt beperkt. 
 
De leden van de fractie van D66 en het CDA vragen of de hoeveelheid eigen 
vermogen die banken en verzekeraars aanhouden is verbeterd sinds de introductie 
van de minimumkapitaalmaatregel en wat de effecten van de thans voorgestelde 
wijzigingen zijn voor de financieringsverhouding van banken en verzekeraars. De 
minimumkapitaalregel is per 1 januari 2020 in werking getreden. Op dit moment 
bestaat dan ook nog geen zicht op de gevolgen van de introductie van de 
minimumkapitaalregel op de financieringsverhouding van banken en verzekeraars. 
Zoals ook in de evaluatieparagraaf in de memorie van toelichting bij de invoering 
van de minimumkapitaal is opgemerkt bestaat niet de verwachting dat banken en 
verzekeraars uitsluitend als gevolg van deze maatregel hun financiering zullen 
wijzigen. De maatregel draagt daar wel aan bij, maar bij de financieringskeuze 
zullen ook andere afwegingen een rol spelen. Dit geldt ook voor de thans 
voorgestelde fiscale maatregelen, met dien verstande dat door de fiscale 
aftrekbaarheid van de vergoeding over AT1-kapitaal een prikkel ontstaat om meer 
AT1-kapitaal aan te houden voor die banken en verzekeraars die de aanwezige 
ruimte voor AT1-kapitaal in hun prudentiële kader nog niet gebruikt hebben. 
 
De leden van de fractie van D66 vragen welke manieren er bestaan om groene 
investeringen te stimuleren door middel van de bankenbelasting. Voorts vragen de 
leden van de fractie van de VVD vragen of de thans voorgestelde incidentele 
verhoging van de bankenbelasting wordt meegenomen in de evaluatie van de 
bankenbelasting. De leden Snels (GroenLinks), Sneller (D66), Bruins (ChristenUnie) 
en Slootweg (CDA) hebben op 23 april 2020 de initiatiefnota “Van oliedom naar 
gezond verstand: verduurzaming van de financiële sector” ingediend met daarin 
35
onder meer voorstellen om de bankenbelasting te vergroenen. Zoals aangegeven 
in de kabinetsreactie van 3 juli 2020 op deze initiatiefnota zal dit kabinet in de 
begeleidende reactie bij de uitkomsten van de geplande evaluatie van de 
bankenbelasting de mogelijkheden tot vergroening van de bankenbelasting 
36
meenemen. Het kabinet ziet geen aanleiding om hier nu op vooruit te lopen. In de 
evaluatie van de bankenbelasting zal worden ingegaan op de doelmatigheid en 
doeltreffendheid van de bankenbelasting in algemene zin. Het streven is om de 
 
35
 Kamerstukken II 2019/20, 35446, nr. 1.  
36
 Kamerstukken II 2019/20, 35446, nr. 3.  
1 

motorrijtuig door in Nederland gevestigde personen. Daarbij is de gehele registratie 
(inschrijving én tenaamstelling) als belastbaar feit genomen. Door dit wetsvoorstel 
wordt het belastbaar feit toegespitst op het moment van inschrijving. Bij de 
39
inschrijving controleert de dienst Wegverkeer namelijk of het voertuig technisch 
kan worden toegelaten tot het Nederlandse wegennet. 
 
De leden van de fracties van de VVD, het CDA en de SGP vragen of, en zo ja welke, 
gevolgen het voorstel heeft voor de btw-heffing. Daarbij is gevraagd in te gaan op 
het commentaar van de sector, waarbij de BOVAG vragen over de behandeling van 
de btw heeft gesteld. De leden van D66 vragen of het nog steeds de consument is 
die belastingplichtig blijft voor de bpm.  
Het vervroegen van het bpm-vaststellingsmoment heeft geen gevolgen voor de 
btw-heffing. Net als in de huidige situatie wordt er over de bpm geen btw geheven 
ingeval de bpm wordt voldaan in naam en voor rekening van de consument. Net als 
op dit moment moet uit de boekhouding van de importeur/dealer blijken dat hij 
optreedt in naam en voor rekening van de consument. Door de voorgestelde 
wettekst is in de sector en dan met name bij de BOVAG echter onbedoeld onrust 
ontstaan ten aanzien van de btw en bpm. Ondanks dat ook de huidige wettekst 
geen effect heeft op de behandeling van btw over bpm, ben ik met de branche in 
gesprek om te bezien of er nog verduidelijkingen in de wettekst gemaakt kunnen 
worden zodat alle eventuele onduidelijkheid op dit punt wordt weggenomen. 
 
De leden van de fractie van D66 vragen wat het effect is van dit voorstel op de 
onderlinge concurrentiepositie van buitenlandse en binnenlandse 
tweedehandsauto’s op de markt, en wat het effect is op de import van nieuwe 
auto’s. De leden van de fractie van de SGP vragen of het klopt dat door het 
vervroegen van het bpm-vaststellingsmoment de lasten voor ondernemers stijgen, 
en hoe deze negatieve effecten worden weggenomen. De leden van de fractie van 
het CDA vragen of het voorstel er in de praktijk toe gaat leiden dat de gebruikte 
auto gewoon veel later wordt geïmporteerd of in het algemeen dat er nog meer 
auto’s over de grens worden gekocht.  
De fiscale behandeling van buitenlandse en binnenlandse tweedehandsauto’s op de 
markt wordt meer gelijkgetrokken. Door het voorstel wordt in beide gevallen de 
bpm bepaald op het moment dat het motorrijtuig in de bedrijfsvoorraad van de 
ondernemer wordt opgenomen. Dat betekent dat hieromtrent de fiscale voordelen 
(zoals extra leeftijdskorting) voor de parallelimport worden beëindigd en bij 
parallelimport de lasten voor ondernemers stijgen met ongeveer € 4 miljoen 
structureel per jaar. Daardoor is de verwachting niet dat er meer auto’s over de 
grens worden gekocht. In de praktijk kan het inderdaad voorkomen dat de 
ondernemer hierom een gebruikte auto op een later moment importeert. Daarin 
treedt echter geen verschil op met de binnenlandse markt waarin de ondernemer 
 
39
 In overeenstemming met de uitspraak van het Hof van Justitie van de Europese Unie van 20 september 2007, C-
297/05. 
1 

mogelijkheden zijn echter beperkt. Ingeschat wordt een gedragseffect van 20%, 
waardoor € 3,2 miljoen aan opbrengst overblijft.  
2. Aangifte en betaling met tenaamstelling in een latere periode 
In de huidige wet is het belastbaar feit de tenaamstelling. In de praktijk moet 
echter eerst de bpm zijn voldaan alvorens het kenteken wordt afgegeven en de 
tenaamstelling plaatsvindt. Het gebeurt regelmatig dat er een periode verstrijkt 
tussen het doen van de aangifte, de betaling hierop, de afgifte van het kenteken en 
uiteindelijk de tenaamstelling. De waardevermindering van het voertuig en de 
lagere verschuldigde bpm die uit dit tijdsverloop voortvloeit, wordt wel de extra 
leeftijdskorting genoemd. Belanghebbende kan deze vermindering slechts te gelde 
maken indien hij een bezwaar indient tegen de betaling op aangifte. Op basis van 
gegevens over 2019 over deze ‘extra leeftijdskorting’ is de opbrengst van de 
maatregel ten aanzien van deze groep geraamd op € 1,5 miljoen.  
Verder ontstaat een beperkte derving doordat bij het naar voren halen van het 
belastbaar feit oudere grenzen en tarieven van toepassing zijn, wat veelal een 
lagere bpm betekent. De opbrengst van de maatregel gaat naar de algemene 
middelen. 
 
De leden van de fractie van de PVV vragen of de afschaffing van de bpm is 
onderzocht en de effecten op de import van auto’s alsmede de samenstelling van 
het wagenpark van Nederland. Het kabinet heeft geen voornemen om de bpm te 
verlagen of af te schaffen en heeft daar dan ook geen onderzoek naar gedaan. 
 
De leden van de fractie van de VVD vragen of een beleidsoptie is om binnenlandse 
tweedehandsauto’s goedkoper te maken in plaats van buitenlandse auto’s duurder, 
of zelfs naar een combinatie van beide. Het verlagen van de bpm voor specifiek de 
binnenlandse markt impliceert een teruggaafregeling voor binnenlandse 
motorrijtuigen die in de bedrijfsvoorraad staan van ondernemers. Dergelijke 
maatregel sluit niet aan op het karakter van de bpm als tijdstipbelasting, waarbij de 
knelpunten rondom de waardebepaling van motorrijtuigen zich ook zou gaan 
uitstrekken tot de gehele binnenlandse markt. Dat is onwenselijk. Uw Kamer 
ontvangt naar verwachting op korte termijn de tussenrapportage van het 
onderzoek dat in het kader van het Klimaatakkoord wordt uitgevoerd naar “betalen 
naar gebruik”. In deze tussenrapportage wordt ook ingegaan op de rol van de bpm 
binnen dit traject en een eventuele lastenverlichting in het bpm-domein, alsmede 
de gevolgen daarvan. 
 
De leden van de fractie van de VVD vragen of het kabinet zicht heeft op welke 
auto’s Nederland binnenkomen en welke rol parallelimport speelt bij het ouder 
worden van het Nederlandse wagenpark. De intracommunautaire handel in 
gebruikte personenauto’s leidde in 2019 per saldo tot een verjonging van het 
Nederlandse wagenpark. De leeftijd van een importvoertuig was gemiddeld 
ongeveer 7 jaar, terwijl de leeftijd van een exportvoertuig gemiddeld 12 jaar was. 
1 

richting de inspecteur. De leden van de PvdA vragen naar de rol van de RDW, of dit 
tot meer werk voor de inspecteur leidt, er gevolgen zijn voor de tarieven bij de 
RDW en of auto’s die nog niet zijn gekeurd is toegestaan om op de openbare weg 
te rijden. 
Over de toekomstige rol van de RDW worden op dit moment door de betrokken 
uitvoeringsorganisaties voorbereidingen getroffen om diverse uitvoeringstoetsen uit 
te kunnen voeren. Hierover is nauw overleg tussen de verschillende 
uitvoeringsorganisaties. Nadat deze uitvoeringstoetsen zijn afgerond, kan ik meer 
duidelijkheid bieden over de planning en precieze taakopgave van de RDW. 
Vanwege de aanzienlijke opgave voor de uitvoering verwacht ik in elk geval niet dat 
de RDW vóór 1 januari 2022 deze rol kan uitvoeren. De adviesrol van de RDW is 
bedoeld ter ondersteuning van de risicoselectie door de inspecteur bij de 
Belastingdienst. De tarieven bij de RDW worden naar verwachting niet hoger en – 
conform de huidige wettelijke bepalingen – worden gebruikte auto’s niet 
ingeschreven in het kentekenregister als zij niet zijn aangeboden voor onderzoek 
bij de RDW. 
 
16. Aanscherpen van de CO2-schijfgrenzen en schijftarieven in de bpm en van de 
CO2-grens en het tarief voor de dieseltoeslag 
De leden van de fractie van de SGP constateren dat in het rapport van TNO 
‘Actualisatie CO2-waarden nieuwe personenauto’s en inschatting CO -waarde 2021’ 
2
de schatting van de verwachte CO -uitstoot met grote onzekerheid is omgeven. De 
2
leden vragen of het kabinet nader kan toelichten waarom deze ruwe en onzekere 
schatting toch als uitgangspunt is genomen voor de autonome vergroening. Het 
klopt dat de schatting van de gemiddelde CO -uitstoot in 2021 met grote 
2
onzekerheid omgeven is. Desondanks concludeert TNO dat een daling van 5 
gram/km de best mogelijke schatting is op basis van alle beschikbare gegevens. 
Het kabinet heeft daarom besloten deze schatting als uitgangspunt te nemen bij de 
berekening van de nieuwe bpm-tarieven en schijfgrenzen.  
 
De leden van de fracties van D66 en de VVD vragen wat onder autonome 
vergroening wordt verstaan. Verder vragen de leden van de factie van D66 of op 
lange termijn een heffing op basis van CO niet mogelijk is. De leden van de fractie 
2
van de PVV vragen in hoeverre het aanscherpen van de CO -grenzen vernieuwing 
2
van het wagenpark in Nederland stimuleert. Tevens vragen de leden waarom er 
geen budgettaire gevolgen uit gaan van deze maatregel. Deze leden van de factie 
van SGP vragen of het kabinet kan bevestigen dat de aanpassingen worden gedaan 
om de totale bpm-opbrengsten gelijk te houden en dus niet te laten stijgen. De 
leden van de fractie van de VVD vragen of deze maatregel volgt uit een verplichting 
of dat het een keuze van het kabinet is. Deze leden vragen ook naar de invloed van 
de fiscale maatregel op de autonome vergroening van de bpm en naar de stappen 
die het kabinet de afgelopen 5 jaar heeft gezet naar een autonome vergroening. 
Verder vragen deze leden uitgebreid toe te lichten waarom het kabinet deze 
1 

 
De leden van de fractie van de SGP vragen het kabinet om inzicht te geven in het 
type auto dat door de aanpassingen in de CO -grenzen en schijftarieven wordt 
2
geraakt, of dit vooral kleine en goedkope auto’s betreft en wat dit betekent voor de 
bpm van voorbeeldtypen personenauto’s met gelijkblijvende CO -uitstoot. De leden 
2
van de fractie van D66 vragen welk type auto’s meer bpm gaat betalen als gevolg 
van de aanpassing van de schijfgrenzen en of dit een effect heeft op de verkoop 
van tweedehandsauto’s. De leden van de fractie van de VVD vragen hoeveel een 
auto duurder wordt door de aanpassing van de schijfgrenzen en schijftarieven in de 
bpm, voor zowel een nieuwe auto als een auto van bijvoorbeeld 3, 6 of 9 jaar oud. 
Alleen de bpm-tabel voor conventionele personenauto’s wordt aangepast.  
Voor plugin-hybride personenauto’s geldt een aparte bpm-tabel, die niet aangepast 
wordt (anders dan met de gebruikelijke jaarlijkse inflatiecorrectie). Voor volledig 
emissievrije personenauto’s geldt een vrijstelling van de bpm (en ook zonder deze 
vrijstelling zou de verhoging niet gelden voor volledig emissievrije personenauto’s). 
In tabel 18 is de stijging in de bpm weergegeven in 2021 ten opzichte van 2020 
voor conventionele personenauto’s. In de tabel zijn de absolute bedragen 
weergegeven. Hierin is te zien dat het afhangt van de CO -uitstoot van een auto, 
2
hoeveel de bpm toeneemt, waarbij door de progressiviteit in de tabel de bpm voor 
een auto met hoge CO -uitstoot aanzienlijk meer stijgt dat voor een auto met een 
2
lagere CO -uitstoot. Het kabinet verwacht niet dat de aanpassingen in de bpm-tabel 
2
effect hebben op de verkoop van tweedehandsauto’s. Voor tweedehandsauto’s in 
Nederland is de bpm al betaald. Bij import van niet-nieuwe auto’s kan de 
belastingplichtige kiezen uit elke bpm-tabel die heeft bestaan op of na de Datum 
van Eerste Toelating. De belastingplichtige zal in dat geval de meest gunstige bpm-
tabel kiezen. Als een voertuig is toegelaten in de periode van 1 januari – 1 maart, 
dan mag de belastingplichtige ook de bpm-tabel van het voorliggende jaar kiezen 
(vanwege overgangsrecht bij tariefswijzigingen). 
  
1 

Figuur 7: Bpm in euro’s in 2020 en 2020 
40000
20000
0
CO2-uitstoot (WLTP)
BPM2021 BPM2020
 
 
De leden van de fracties van D66 en de VVD vragen hoe het verloop van de 
autonome vergroening zich de komende jaren zal ontwikkelen. Daarnaast vragen 
de leden van de fractie van D66 wanneer alle auto’s in Nederland elektrisch rijden. 
In 2021 mogen nieuwe personenauto’s volgens de zogenoemde Europese 
fabrikantennorm of Europees bronbeleid gemiddeld maximaal 95 gram CO per 
2
kilometer uitstoten (volgens de NEDC). Dit is een gemiddelde dat geldt per 
fabrikant. Na 2021 worden de CO -uitstootnormen scherper. De gemiddelde CO -
2 2
emissies van nieuwe, in de EU geregistreerde personenauto's zullen in 2025 15% 
en in 2030 37,5% lager moeten liggen dan de emissiegrenswaarden die voor 2021 
gelden. De autonome vergroening zal voor een groot deel gedreven worden door 
deze Europese norm. Voor een deel zullen conventionele personenauto’s nog 
zuiniger worden. Tegelijkertijd is de verwachting dat de fabrikanten steeds meer 
zullen in gaan zetten op volledig elektrische en plug-inhybride personenauto’s om 
deze norm te kunnen halen. In het Klimaatakkoord zijn afspraken gemaakt over de 
fiscale stimulering van emissievrije personenauto’s voor de periode 2020-2025. Dit 
pakket (inclusief de aanschafsubsidie) leidt naar verwachting tot een ingroei van 
emissievrije personenauto’s in de nieuwverkoop van 32% procent in 2030 en 7% in 
het totale wagenpark. In 2024 zal een integrale evaluatie plaatsvinden om te 
bezien of, en zo ja welke stimulering na 2025 nodig en wenselijk is om de 
kabinetsambitie van 100% emissievrije nieuwverkoop in 2030 te realiseren. 
Gemiddeld genomen bedragen de nieuwverkopen circa 5% van het totale 
wagenpark. Als alle nieuwverkopen emissievrij zouden zijn, dan zou het nog circa 
20 jaar duren voordat het gehele Nederlandse wagenpark emissievrij zou zijn. 
 
De leden van de fractie van D66 vragen naar de invoeringstermijn en de kosten van 
invoering van “betalen naar gebruik”. Uw Kamer ontvangt voor het einde van de 
maand de tussenrapportage van het onderzoek dat in het kader van het 
Klimaatakkoord wordt uitgevoerd. In deze tussenrapportage zal op deze aspecten 
worden ingegaan. 
 
De leden van de fractie van D66 vragen naar een overzicht van alle vrijstellingen in 
de bpm en de mrb met daarbij het budgettaire beslag van die vrijstellingen, en wat 
de opbrengst is van de vrijstellingen wanneer deze zouden worden afgeschaft. Het 
1 
80
85
90
95
100
105
110
115
120
125
130
135
140
145
150
155
160
165
170
175
180
185
190
195
200

autobelastingen. Daarin is geraamd dat de bpm-opbrengsten zullen dalen naar 
€ 1,2 miljard in 2030. Structureel, wanneer alle personenauto’s emissievrij zijn, zal 
de bpm-opbrengst, met de huidige vormgeving, neerkomen op de vaste voet maal 
het aantal nieuw verkochte emissievrije personenauto’s, oftewel circa € 150 
miljoen. Om structureel, met de huidige vormgeving, de bpm-opbrengst op € 3,6 
miljard te houden, zou de vaste voet verhoogd moeten worden naar uiteindelijk 
circa € 9.000 (structureel zijn er alleen nog emissievrije personenauto’s en dan 
speelt alleen de vaste voet nog een rol in de huidige vormgeving). 
 
De leden van de fractie van de VVD vragen naar de laatste marktontwikkelingen in 
de markt voor elektrische auto’s, hoeveel elektrische auto’s er worden verkocht, 
boven de ‘cap’ en eronder, en hoeveel dit zou zijn geweest zonder stimulering. 
Verder vragen deze leden wat de prijsgevoeligheid (c.q. prijselasticiteit) van 
verschillende elektrische auto’s is. In 2018 zijn ruim 24.000 nieuwe volledig 
elektrische personenauto’s verkocht, in 2019 circa 62.000, waarvan ongeveer de 
helft met een catalogusprijs boven de ‘cap’. Door de invoering van de ‘cap’ in 2019 
is de gemiddelde catalogusprijs van elektrische personenauto’s wel flink gedaald. In 
2018 werden nog veel elektrische personenauto’s uit het E-segment verkocht, in 
2019 is de verkoop in het E-segment bijna geheel stilgevallen. Zonder stimulering 
zouden naar verwachting slechts enkele duizenden elektrische personenauto’s 
nieuw verkocht zijn. De markt voor elektrische auto’s is nog te pril voor 
betrouwbare prijselasticiteiten. Voor conventionele personenauto’s geldt dat kleine 
auto’s prijselastisch zijn en grote personenauto’s prijsinelastisch. 
 
De leden van de fractie van de VVD vragen naar de werking van de “hand-aan-de-
kraan” systematiek. Zij vragen ook hoe overstimulering wordt voorkomen. Voorts 
vragen zij hoe genomen maatregelen worden getoetst aan de “hand-aan-de-kraan” 
systematiek en waarom zij hier niets over lezen in het wetsvoorstel. De leden van 
de fractie van het CDA vragen hoeveel elektrische auto’s er in 2019 verkocht zijn 
en of dit buiten de bandbreedte viel. Daarnaast vragen zij hoeveel elektrische 
auto’s verkocht zullen worden in 2020 en of dit binnen de bandbreedte gaat vallen.  
In 2019 zijn er 62.004 emissievrije personenauto’s met een accupakket en 156 
emissievrije personenauto’s met een brandstofcel verkocht in Nederland. Vorig jaar 
gold er nog geen bandbreedte voor het aantal verkochte emissievrije 
personenauto’s. Voor de periode 2020-2025 is in het Klimaatakkoord een nieuw 
(fiscaal) stimuleringspakket voor emissievrije personenauto’s afgesproken. Hierbij 
is een ‘hand-aan-de-kraan’-systematiek (HADK) geïntroduceerd om onder- en 
overstimulering te voorkomen en de regeling budgettair te beheersen. Zie voor een 
40
nadere uitleg van de HADK-systematiek ook de Kamerbrief van 18 oktober 2019. 
Bij HADK wordt gestuurd op het in het Klimaatakkoord afgesproken ingroeipad van 
emissievrije auto’s voor de periode 2020-2025. Afwijkingen van dit pad zijn 
 
40
 Kamerstuk 32813, nr. 398. 
1 

De leden van de fractie van de VVD vragen hoe het verlengen van het verlaagd 
tarief in de Energiebelasting voor openbare laadpalen zich verhoudt tot de ‘Hand-
de-kraan’-systematiek. In het Belastingplan 2021 wordt voorgesteld om het 
verlaagd tarief in de Energiebelasting voor openbare laadpalen te verlengen tot en 
met 2022. Deze maatregel draagt bij aan het verbeteren van de businesscase van 
een openbare laadpaal. Het tijdig uitrollen van voldoende laadinfrastructuur is 
randvoorwaardelijk aan het EV ingroeipad uit het Klimaatakkoord. De “hand aan de 
kraan”-systematiek heeft als doel het in het Klimaatakkoord afgesproken ingroeipad 
van emissievrije personenauto’s te borgen en de daartoe ingezette fiscale 
stimulering te beheersen om budgettaire derving en overstimulering te voorkomen. 
Het verlengen van het verlaagd tarief gaat derhalve goed samen met de met de 
Hand aan de Kraan systematiek nagestreefde beheerste groei van het aandeel 
emissievrije auto’s in de nieuwverkopen. 
 
De leden van de fractie van de SP vragen welke risico’s het kabinet ziet op het punt 
van overstimulering en export van emissievrije personenauto’s. De risico’s zijn naar 
het oordeel van het kabinet beperkt. De huidige stimulering van emissievrije auto’s 
en de stimulering van plug-in hybride auto’s onder de Wet uitwerking Autobrief I 
zijn niet met elkaar te vergelijken. Door de maatvoering van de stimulering is er 
minder risico op export. Het beleid is erop gericht om de auto’s in Nederland te 
houden. Zo is bijvoorbeeld een cap geïntroduceerd in de bijtellingsregeling om 
gericht kleinere elektrische voertuigen te stimuleren, is de aanschafsubsidie voor 
particulieren ook alleen gericht op kleine tot compacte emissievrije voertuigen en is 
ook een minimale verblijfsduur van 3 tot 4 jaar in Nederland gekoppeld aan de 
subsidie.  
De transitie naar emissievrije personenauto’s is nodig voor het bereiken van de 
klimaatdoelen maar kent ook bijkomende voordelen zoals een betere luchtkwaliteit, 
minder geluidsoverlast en minder investeringen in de uitbreiding van het 
41
elektriciteitsnet . Anders dan bij de stimulering van de plug-inhybride auto’s is bij 
de stimulering van volledig emissievrije auto’s het verschil tussen norm en praktijk 
uitstoot niet aan de orde. Daarnaast worden om overstimulering te voorkomen de 
fiscale en financiële prikkels beter gericht, afgebouwd en wordt de stimulering naast 
de zakelijke markt ook meer gericht op de consumentenmarkt. Met de Hand aan de 
Kraan systematiek wordt de vinger aan de pols gehouden. 
 
De leden van de fractie van D66 vragen of bij de evaluatie van het stimuleren van 
elektrische voertuigen ook aandacht kan worden besteed aan investeringszekerheid 
voor eigenaren van de laadinfrastructuur en eigenaren van de voertuigen. Voor het 
in het Klimaatakkoord afgesproken stimuleringspakket voor emissievrije 
personenauto’s (2020-2025) zijn twee evaluaties voorzien. In 2022 vindt een 
tussenevaluatie van het stimuleringsbeleid plaats. In 2024 zal vervolgens een 
 
41
 Stichting Elaadnl; Smart Charging Guide; Arnhem; 12 september 2019. 
1 

automobilist. Laat ik vooropstellen dat verschillende endogene ontwikkelingen 
effect hebben op de bpm-opbrengst. Dat kan door meer of minder verkochte 
auto’s, of door gedragseffecten als gevolg van de relatieve prijsveranderingen. Ook 
veranderende consumentenvoorkeuren en wijzigingen in het aanbod door 
fabrikanten kan tot een dalende of stijgende opbrengst leiden. In 2015 was de 
totale bpm-opbrengst bijna € 1,5 miljard, dit is gestegen naar ruim € 2,3 miljard in 
2019. Dit betreft de totale opbrengst, dus inclusief bpm over import en (teruggaaf 
bij) export en bpm over andere voertuigen dan personenauto’s. Zowel in 2015 als 
in 2019 zijn bijna 450.000 nieuwe personenauto’s verkocht. In 2015 zijn ruim 
3.400 emissievrije personenauto’s verkocht, in 2019 circa 62.000. In 2015 werden 
nog 40.000 plugin-hybride personenauto’s verkocht, in 2019 ruim 5000. De 
gemiddelde bpm van alle nieuw verkochte personenauto’s is gestegen van ruim 
€ 3.200 in 2015 naar bijna € 5.000 in 2019. Als hierbij geschoond wordt voor de 
emissievrije personenauto’s dan is dit respectievelijk ruim € 3.200 en bijna € 5.700. 
De stijging van de gemiddelde bpm (met en zonder emissievrije auto’s) komt niet 
alleen door tariefaanpassingen maar ook door hierboven beschreven endogene 
ontwikkelingen. 
 
17. Vervangen postcoderoosregeling door een subsidieregeling 
De leden van de fractie van de PVV vragen of het kabinet kan aangeven in hoeverre 
de beoogde subsidieregeling, buiten dat deze minder complex is, effectiever zal zijn 
dan de Postcoderoosregeling. Naast een vermindering van de complexiteit is een 
subsidieregeling effectiever vanwege de volgende twee redenen. Ten eerste is bij 
de subsidieregeling de stimulering van postcoderoosprojecten niet meer afhankelijk 
van veranderingen van het tarief in de energiebelasting. Zo is bij het 
Klimaatakkoord bepaald dat het energiebelastingtarief op elektriciteit in de eerste 
schijf zal dalen. Omdat de Postcoderoosregeling voor de deelnemers recht geeft op 
een nihil energiebelastingtarief in de eerste schijf, betekent dit dat hun relatieve 
voordeel van deelname aan de Postcoderoosregeling afneemt. Andersom zou bij 
een stijging van dat tarief het voordeel toenemen. Deze mogelijke schommelingen 
in het voordeel dat de deelnemers ontvangen, kan leiden tot terughoudendheid in 
verband met onzekerheid of kan leiden tot overstimulering. Ten tweede kan met 
een subsidie (de hoogte van) de stimulering beter worden gericht. De hoogte van 
het basisbedrag dat nodig is om de onrendabele top te vergoeden, zal per 
technologie en in de tijd verschillen (afhankelijk van de kosten die met de 
technologie samenhangen). Met een subsidie kan per technologie en per 
openstellingsjaar gedifferentieerd worden. De mate van stimulering staat wel vast 
voor een specifiek project zodra deze een subsidiebeschikking heeft. Dat biedt de 
gewenste zekerheid. Ook om deze redenen is een subsidieregeling dus effectiever 
dan de bestaande Postcoderoosregeling. 
 
De leden van de fractie van de PVV vragen voorts of het kabinet kan ingaan op de 
(aanvullende) beoogde milieuwinst ten opzichte van de Postcoderoosregeling en 
1 

Postcoderoosregeling tot een subsidie, terwijl juist het tegenovergestelde het doel 
van de omvorming is. Zij vragen hierop een toelichting. Een aantal 
energiecoöperaties heeft signalen gegeven dat ze zich zorgen maken over de 
overgang van de Postcoderoosregeling naar de nieuwe subsidieregeling. Deze 
zorgen hebben met name te maken met het feit dat nog niet exact bekend is hoe 
de nieuwe subsidieregeling er uit zal komen te zien. Overigens was een belangrijke 
zorg van de coöperaties ook dat het subsidietarief te laag zou zijn. Na publicatie 
van het eindadvies over de subsidiebedragen door het Planbureau voor de 
Leefomgeving (PBL) is die zorg weggenomen. Het kabinet heeft hier positieve 
reacties op ontvangen van de sector. 
Daarnaast zijn er zorgen geuit over de periode tussen stopzetten van de 
Postcoderoosregeling en start van de nieuwe subsidieregeling. De 
Postcoderoosregeling komt per 1 januari 2021 te vervallen voor nieuwe gevallen. 
De nieuwe subsidieregeling zal kort daarna gepubliceerd worden en gaat open op 1 
april 2021. We streven ernaar om op korte termijn de internetconsultatie te 
starten. Bij de internetconsultatie worden de details van de beoogde 
subsidieregeling duidelijk. Hierdoor is er tijdig zekerheid over de nieuwe 
subsidieregeling en hebben alle coöperaties de tijd om hun aanvraag gedegen voor 
te bereiden voordat de subsidieregeling daadwerkelijk opengaat. Overigens blijft de 
subsidieregeling open staan tot 1 december 2021 
 
De leden van de fractie van de SP vragen in hoeverre een tijdelijke subsidie een 
goede vervanging kan zijn van de huidige wettelijke regeling. Voorts vragen deze 
leden of erkend wordt dat meer zekerheid gewenst en noodzakelijk is om 
particulieren bij de energietransitie te betrekken en betrokken te houden en dat 
langlopende structurele regelingen essentieel zijn voor kleine energiecoöperaties 
om bestaanszekerheid te kunnen bieden. Het doel van de omvorming is juist om 
meer zekerheid te bieden. De subsidieregeling wordt minder complex dan de 
Postcoderoosregeling en biedt meer zekerheid over de hoogte van de stimulering 
gedurende de levensduur van de productie-installatie. Om deze redenen is de 
koepel van energiecoöperaties EnergieSamen een voorstander van het vervangen 
van de fiscale regeling door een subsidieregeling. Een overgang gaat uiteraard 
gepaard met enige onzekerheid, maar het kabinet heeft er vertrouwen in dat we de 
gewenste duidelijkheid op korte termijn te kunnen geven.  
 
Met de nieuwe subsidieregeling wordt zekerheid gegeven over het 
stimuleringsregime van de komende jaren. Daarnaast wordt een belangrijke 
onzekerheid uit de Postcoderoosregeling weggenomen in de nieuwe 
subsidieregeling. In de Postcoderoosregeling liepen energiecoöperaties met een 
lopend project steeds het risico dat de hoogte in de eerste schijf 
energiebelastingtarief zou wijzigen en dus de hoogte van de stimulering. In de 
subsidieregeling wordt de mate van stimulering vastgelegd in de beschikking en 
staat daarmee vast gedurende de looptijd van de beschikking. Deze zekerheid 
1 

van de subsidie duidelijkheid over de hoogte van de stimulering. In het 
regeerakkoord was het afschaffen van de salderingsregeling opgenomen. Ook hier 
zou een subsidieregeling voor in de plaats komen. Dit bleek echter niet goed 
uitvoerbaar en daarom heeft het kabinet gekozen voor een afbouw van de 
salderingsregeling naar 0 in 2031. Bij de afbouw van de salderingsregeling is het de 
inzet om de terugverdientijd (voor de investering in zonnepanelen) voor de burger 
aantrekkelijk te houden. In beide gevallen blijven de duurzaamheidsinitiatieven dus 
structureel voldoende ondersteund. 
 
De leden van de fractie van de PvdA vragen of VvE’s ook zelfstandig een subsidie 
kunnen aanvragen en of het de bedoeling is om de omzetting budgetneutraal te 
laten plaatsvinden. Voorts vragen zij of de subsidieregeling een open-einderegeling 
is. De eerste twee vragen kan ik bevestigend beantwoorden. Ja, VvE’s kunnen in de 
subsidieregeling zelfstandig subsidie aanvragen. En ja, het open te stellen budget in 
de subsidieregeling is gebaseerd op wat de gederfde belastinginkomsten zouden 
zijn als de Postcoderoosregeling ongewijzigd zou worden voortgezet, dus 
budgetneutraal. Daarbij is rekening gehouden met een stijging van het aantal 
projecten. Maar de subsidieregeling is geen open-einderegeling. Er wordt een 
budgetplafond vastgesteld om de regeling budgettair beheersbaar te houden. In 
2021 wordt er € 37 miljoen opengesteld voor subsidieaanvragen onder de nieuwe 
regeling.  
 
De leden van de fractie van D66 vragen of iedereen die in aanmerking kwam voor 
de fiscale regeling ook in aanmerking kan komen voor de subsidie. Ook vragen zij 
of dezelfde voorwaarden gelden. De subsidieregeling is een andere regeling. Bij de 
Postcoderoosregeling wordt een aanwijzing gegeven aan de coöperatie of VvE per 
productie-installatie en wordt het belastingvoordeel door de energieleverancier 
toegepast bij de leden van die coöperatie of VvE. In de subsidieregeling wordt de 
subsidie aangevraagd door én uitbetaald aan de coöperatie of VvE zelf. Wel is het 
zo dat leden die in aanmerking komen voor een belastingvoordeel onder de 
Postcoderoosregeling, ook lid kunnen worden van een coöperatie die aanspraak 
maakt op de nieuwe subsidieregeling.  
De Postcoderoosregeling is een regeling voor productie-installaties die uitsluitend 
worden gebruikt voor de opwekking van elektriciteit door middel van hernieuwbare 
energiebronnen, waarbij dezelfde mate van stimulering geldt (via het 
belastingvoordeel voor de leden). Er werden geen nadere eisen gesteld aan de 
productie-installatie. In de subsidieregeling wordt er een specifiek basisbedrag 
berekend per categorie productie-installaties en daarvoor is het nodig om deze 
categorieën af te bakenen. De nieuwe regeling staat open voor productie-
installaties op basis van zonne-energie, windenergie en waterkracht. Dit zijn de 
technologieën waarvoor projecten verwacht worden. Voor deze projecten gelden 
wel bovengrenzen in vermogen. Zeer grote projecten van energiecoöperaties 
kunnen terecht in de SDE++. De subsidiebedragen in de subsidieregeling voor 
1 

4. Uniformeren van begrippen. Dit speelt bijvoorbeeld in de waarderingsregels voor 
prijzen in natura in het kader van de kansspelbelasting.  
5. Verbeteren van de informatiepositie van de Belastingdienst. Een voorbeeld zit in 
de aftrek specifieke zorgkosten. Hierbij worden veel fouten gemaakt (30% van de 
geclaimde aftrek leidt bij controle tot correctie) maar wordt handhaving bemoeilijkt 
doordat de Belastingdienst niet inhoudelijk kan beoordelen of de ingediende kosten 
terecht zijn. Een oplossing kan zijn om deze taak te beleggen bij een externe 
organisatie die de uitkomst aanlevert aan de Belastingdienst. 
 
De leden van de fractie van het CDA merken op dat bij de nieuwe subsidieregeling 
ook het postcodegebied als voorwaarde wordt gehanteerd en vragen of het, vanuit 
het oogpunt van complexiteitsreductie, niet mogelijk is om het lokale karakter van 
de energiecoöperatie op een andere wijze te borgen. Hierover is uitvoerig 
gesproken met de sector. De Postcoderoosregeling wordt om verschillende redenen 
als complex ervaren. De belangrijkste daarvan is dat er niet één partij is die de 
regeling uitvoert, maar dat de uitvoering is verdeeld tussen de Belastingdienst en 
de energieleveranciers. Dat wordt opgelost in de nieuwe subsidieregeling, die 
uitgevoerd zal worden door RVO. Het principe van de postcoderoos als maat voor 
lokaliteit wordt door de sector niet als complex ervaren. In goed overleg met hen is 
er besloten om dit principe te blijven hanteren, omdat het goed werkt en voor 
iedereen bekend is. 
 
De leden van de fractie van het CDA verwijzen naar de overgangstermijn van 15 
jaar voor huidige deelnemers van de Postcoderoosregeling die een grote belasting 
voor de Belastingdienst is, terwijl die deelnemers als het goed is beter af zijn met 
de nieuwe subsidieregeling. Deze leden vragen daarbij op welke wijze de 
deelnemers aan de Postcoderoosregeling informatie krijgen over de nieuwe 
subsidieregeling, zodat de Postcoderoosregeling hopelijk eerder is uitgefaseerd.  
Zowel bij de Postcoderoosregeling als bij de subsidieregeling wordt beoordeeld of 
de coöperatie of VvE voldoet aan de voorwaarden. Bij de Postcoderoosregeling is 
het gevolg van een aanwijzing door de Belastingdienst dat de coöperatie of VvE 
kwalificeert en dat hun leden een voordeel krijgen doordat hun energieleverancier 
een verlaging van het tarief van de eerste schijf van de energiebelasting op hun 
energierekening toepast. Bij de subsidieregeling zal de subsidie worden uitgekeerd 
aan de coöperatie of VvE. Het is vervolgens aan de coöperatie of VvE om de 
opbrengsten te verdelen onder de leden. Hieraan worden geen nadere eisen 
gesteld. Aangezien na het vervallen van de Postcoderoosregeling geen nieuwe 
coöperaties of VvE’s meer worden aangewezen door de Belastingdienst, vergt de 
overgangsregeling zeer beperkte capaciteit bij de Belastingdienst. Verder, zoals het 
kabinet eerder heeft aangegeven dient voorkomen te worden dat door de afbouw 
van de salderingsregeling huishoudens met een eigen dak uitwijken naar de 
Postcoderoosregeling. De omvorming van de Postcoderoosregeling voorkomt 
daarmee ook een toename van de uitvoeringskosten, doordat oneigenlijk gebruik 
1 

een zelfstandige aansluiting (in de praktijk publieke laadpalen). De problematiek in 
de businesscase bij die specifieke laadpalen is de aanleiding voor de faciliteit. Die 
problematiek speelt niet bij private laadpalen. Een verlaagd tarief voor (private) 
laadpalen zonder zelfstandige aansluiting (achter de meter) is daarnaast om 
uitvoeringstechnische redenen onwenselijk. De leverancier van elektriciteit kan 
namelijk niet vaststellen of de elektriciteit die wordt geleverd op de aansluiting 
wordt gebruikt voor het laden van het elektrische voertuig of voor ander gebruik 
waarvoor het reguliere tarief geldt. Wanneer de laadpaal van een particulier een 
zelfstandige aansluiting heeft, komt deze overigens wel in aanmerking voor het 
verlaagde tarief. 
 
De leden van de fractie van D66 vragen naar de kosten om voor private laadpalen 
een verlaagd tarief toe te passen. De kosten hiervan zijn lastig te ramen, maar 
zouden naar schatting circa € 25 miljoen per jaar bedragen. 
 
De leden van de fractie van D66 vragen of de effectiviteit van de maatregel 
voorafgaand aan de afloop per 2023 nogmaals kan worden onderzocht. Aangezien 
de komende twee jaar wordt gewerkt aan een meer gericht instrument als opvolger 
van het verlaagd tarief in de energiebelasting en ODE, is een nieuw onderzoek naar 
de effectiviteit wat het kabinet betreft niet nodig.  
 
De leden van de fractie van de VVD vragen waarom de regeling verlaagd tarief 
publieke laadpalen wordt verlengd tot en met 2022, terwijl uit onderzoek blijkt dat 
deze regeling vooral de laadpalen bevoordeelt die dit het minst nodig hebben. Zij 
vragen waarom het kabinet kiest voor deze maatregel en of het niet verstandiger is 
om de regeling te stoppen en een meer gerichte maatregel te onderzoeken in 
plaats van de keuze voor een maatregel waarvan de effectiviteit niet zeker is. De 
leden van de fractie van het CDA vragen wat de gevolgen zouden zijn als de 
maatregel niet verlengd wordt. De verlenging van de maatregel levert een bijdrage 
aan het verbeteren van de businesscase van alle laadpalen met een zelfstandige 
aansluiting. Dit draagt bij aan de ontwikkeling van het netwerk van publieke 
laadpalen dat nodig is voor de ontwikkeling van elektrisch rijden als alternatief voor 
rijden op fossiele brandstof. Tegelijkertijd wordt in de uitkomsten van het 
43
onderzoek naar de businesscase van publieke laadpalen geconstateerd dat het 
voordeel van de maatregel sterker neerslaat bij laadpalen met een meer gunstige 
businesscase dan bij de laadpalen met een minder gunstige businesscase. Dit komt 
doordat het belastingvoordeel groter wordt naarmate er meer elektriciteit wordt 
geleverd en juist voor laadpalen waar weinig geladen wordt is de businesscase het 
minst goed. Om die reden zal de komende twee jaar een meer gerichte maatregel 
worden ontwikkeld voor de laadpalen waar de businesscase het moeilijkste is rond 
te maken. Een dergelijke geheel nieuwe regeling is niet al met ingang van volgend 
 
43
 Bijlage bij Kamerstukken II 2019/20, 35300-IX, nr. 20. 
1 

bijdrage zijn geweest. Doordat de maatregel de businesscase van alle publieke 
laadpalen met een zelfstandige aansluiting verbetert wordt het aantrekkelijker voor 
laadpaalexploitanten om deze laadpalen te plaatsen en te exploiteren. Op die 
manier draagt de maatregel bij aan een landelijk dekkend netwerk. Er is geen 
kwantitatieve informatie beschikbaar over de omvang van die bijdrage van de 
maatregel. Dergelijke kwantitatieve cijfers zullen ook lastig te vinden zijn aangezien 
deze maatregel een van de vele aspecten is die daarop van invloed is. Voor het 
einde van het jaar zal het ministerie van Infrastructuur en Waterstaat een extern 
onderzoek starten waarin uitgezocht wordt welke alternatieve instrumenten ingezet 
kunnen worden om de business case van publieke laadinfrastructuur meer gericht 
te beïnvloeden. De verwachting is dat dit onderzoek voor de zomer van 2021 klaar 
is. Vervolgens zal een eventueel instrument opgezet moeten worden. 
 
Deze leden van de fractie van de VVD vragen of de verlenging van de maatregel 
volgt uit een verplichting of dat deze de keuze van het kabinet is. Deze leden 
vragen of er nog meer uitzonderingen zijn voor de ODE, en of deze gegeven 
kunnen worden. De maatregel volgt niet uit een verplichting en is de keuze van het 
kabinet. Er zijn geen andere uitzonderingen voor elektrisch rijden in de 
energiebelasting of ODE. Deze belastingen kennen wel andere uitzonderingen, zoals 
vrijstellingen en verlaagde tarieven voor diverse sectoren en processen. 
 
De leden van de fractie van de VVD vragen hoe deze maatregel zich verhoudt tot 
onder andere de kritiek van de Algemene Rekenkamer, dat deze weinig doelmatig 
is. De Algemene Rekenkamer heeft in haar rapport ‘Autobelastingen als 
beleidsinstrument’ geen uitspraken gedaan over de doelmatigheid van het verlaagd 
tarief in de energiebelasting en ODE voor publieke laadpalen. Het verlengen van het 
verlaagd tarief tot en met 2022, draagt bij aan het verbeteren van de businesscase 
van publieke laadpalen. De uitrol van een uitgebreide laadinfrastructuur is 
randvoorwaardelijk voor de transitie naar elektrisch rijden. Deze maatregel staat 
los van het fiscaal stimuleringspakket dat in het Klimaatakkoord is afgesproken en 
als doel heeft om de autorijder een financiële prikkel te geven om over te stappen 
op een emissievrije personenauto.  
 
De leden van de fractie van de VVD vragen naar het effect van de maatregel op het 
aantal laadpalen, de CO -uitstoot en daaraan gerelateerd naar de kosteneffectiviteit 
2
44
van de maatregel. Uit het onderzoek naar de businesscase van publieke laadpalen 
blijkt dat de maatregel zorgt voor een verkorting van de terugverdientijd van 
publieke laadpalen. Hierdoor wordt het aantrekkelijker voor laadpaalexploitanten 
om deze laadpalen te plaatsen. Het kwantitatieve effect op het aantal laadpalen is 
niet bekend. Een goed dekkend laadpalennetwerk is een voorwaarde om te komen 
tot de beoogde elektrificatie van het wagenpark. Vanwege het belang van het 
 
44
 Bijlage bij Kamerstukken II 2019/20, 35300-IX, nr. 20. 
1 

vraagt dat vooralsnog zonder overheidssteun niet haalbaar is. De 
walstroomexploitant zal het voordeel dus geheel of gedeeltelijk moeten doorgeven, 
aangezien anders geen walstroom zal worden afgenomen.  
 
De leden van de fractie van de PvdA geven aan de doelstelling om schepen zoveel 
mogelijk walstroom te laten gebruiken te steunen, maar vragen waarom fiscale 
stimulering nodig is, mede overwegende dat scheepsbrandstof zich reeds in de 
fiscale luwte bevindt. Voorts vragen deze leden of het gebruik van walstroom niet 
regelgevend gestimuleerd kan worden, bijvoorbeeld door een verplichting. De leden 
van de fractie van het CDA vragen of het niet efficiënter en rechtvaardiger is om 
een generatorverbod in havens in te voeren. 
Bij de beantwoording van deze vragen dient onderscheid gemaakt te worden tussen 
binnenvaart en zeevaart. In veel havens waar walstroom wordt aangeboden voor 
de binnenvaart geldt inderdaad ook al een generatorverbod. Met de voorgestelde 
maatregel wordt de kostenopbouw van walstroom naar verwachting meer 
vergelijkbaar met de kostenopbouw van het opwekken van stroom aan boord met 
een generator die wordt aangedreven met minerale oliën die zijn vrijgesteld van 
accijns. Dit is belangrijk voor het draagvlak voor bestaande en het instellen van 
mogelijk nieuwe generatorverboden voor de binnenvaart.  
Voor de zeevaart is een generatorverbod op korte termijn onhaalbaar. De meeste 
bestaande zeeschepen zijn nog niet geschikt om walstroom te gebruiken en er zijn 
nog zeer beperkt walstroomvoorzieningen beschikbaar voor zeeschepen. Dit hangt 
sterk samen met de benodigde grote investeringen die zowel aan boord als op de 
kade nodig zijn. Een generatorverbod zou daarmee als onbedoeld effect hebben dat 
internationale zeeschepen niet meer in de Nederlandse zeehavens zouden kunnen 
aanmeren. Dit zou een zeer zware verstoring ven het level playing field betekenen 
voor de Nederlandse zeehavens en direct uitwijk opleveren naar concurrerende 
zeehavens zoals Antwerpen en Hamburg. De inzet van het kabinet is erop gericht 
om bij te dragen aan het sluitend krijgen van business cases voor walstroom. De 
verlaging van de energiebelasting op elektriciteit die wordt geleverd aan 
walstroominstallaties draagt hieraan bij. Aanvullend heeft het kabinet in het kader 
van de structurele aanpak stikstof € 12 miljoen aan subsidie beschikbaar gesteld 
45
voor investeringen in walstroom ten behoeve van de zeevaart. 
 
De leden van de fractie van D66 vragen om te onderbouwen dat het voordeel van 
dit voorstel (met een verlaagd tarief van € 0,0005 per kWh in de energiebelasting 
en geen tarief in de ODE) groter is dan een volledige afschaffing van de 
energiebelasting met behoud van de ODE. In dit voorstel bedraagt het tarief voor 
de energiebelasting € 0,0005 per kWh. Zolang het tarief in de ODE hoger is dan dat 
bedrag, is het voordeel in dit voorstel dus groter dan in geval van afschaffing van 
de energiebelasting maar met wel een heffing in de ODE. Van de tarieven voor 
 
45
 Kamerstukken II 2019/20, 35334, nr. 82.  
1 

binnenvaartschepen gebruik maken van walstroom, zal hierdoor de 
energiebelasting en ODE een kleiner deel uitmaken van de kosten daarvoor. Het 
kabinet wil het gebruik van walstroom stimuleren omdat schepen die walstroom 
gebruiken voor de elektriciteitsvoorziening aan boord niet meer zijn aangewezen op 
het gebruik van een met minerale oliën aangedreven generator en daarmee het 
verbruik van die minerale oliën voor die elektriciteitsvoorziening vermijden. Dit 
zorgt voor een verbetering van de luchtkwaliteit, een verlaging van geluidsemissies 
en een reductie van de CO -uitstoot en stikstofdepositie. Het gebruik van 
2
walstroom heeft dus ook op lokaal niveau veel milieuvoordelen. 
 
De leden van de fractie van het CDA vragen op welke wijze wordt gehandhaafd dat 
plezierjachten of campings aan het water geen gebruik gaan maken van de gratis 
walstroom. Middels de delegatiebevoegdheden in artikel 60b van de Wet 
belastingen op milieugrondslag wordt geregeld dat de verbruiker, de exploitant van 
de walstroominstallatie, een verklaring dient te overleggen aan degene die de 
elektriciteit aan hem levert. Hierin zal onder andere moeten worden verklaard dat 
de walstroominstallatie geheel of nagenoeg geheel is bestemd voor schepen niet 
zijnde particuliere pleziervaartuigen. Het is bij verschillende regelingen in de 
energiebelasting gebruikelijk dat wordt gewerkt met een dergelijke verklaring van 
de verbruiker aan de belastingplichtige leverancier. De Belastingdienst kan bij 
boekenonderzoeken bij de belastingplichtige leverancier de juistheid van de 
informatie in de verklaring controleren door een derdenonderzoek uit te voeren bij 
de exploitant van de walstroominstallatie. 
 
20. Budgettaire aspecten 
De leden van de fractie van de VVD vragen wat er met de per-saldo opbrengst van 
het pakket Belastingplan gebeurt, en waarom dit niet voor aanvullende 
maatregelen wordt ingezet. 
De per saldo opbrengst van het pakket belastingplan wordt niet ingezet voor 
aanvullende maatregelen, omdat het belastingplan niet alle budgettair relevante 
maatregelen bevat. Zo hebben uitspraken van de Hoge Raad geleid tot een 
budgettaire derving aan de inkomstenkant, net als lager geraamde zorgpremies. 
Ook worden sommige fiscale maatregelen in aparte wetten gezet. Als deze 
budgettair relevante ontwikkelingen, die niet in het budgettair overzicht 
Belastingplan zitten, ook worden meegenomen resteert er per saldo geen opbrengst 
die voor aanvullende maatregelen zou kunnen worden ingezet. Zie voor een 
overzicht van de voor de begrotingsregels relevante ontwikkeling van de inkomsten 
ook hoofdstuk 3 van de bijlage van de Miljoenennota 2021 (inkomstenkader). 
 
De leden van de fractie van D66 vragen wat de budgettaire opbrengsten zijn 
wanneer de tabaksaccijns zou worden geïndexeerd in de bijstellingsregeling. 
1 

Tabel 21: ‘Corona-effect’ (inkomstenkader) 
Reeks inkomstenkader in € mln 
2021 2022 2023 2024 struc 
Verhoging hoog tarief vennootschapsbelasting van 
2.858 2.858 2.858 2.858 2.858 
21,7% naar 25% 
Verhoging schijfgrens naar € 245.000 per 2021 en 
-266 -873 -873 -873 -873 
€ 395.000 per 2022 
Verhogen van het effectieve tarief van de 
146 146 146 146 146 
innovatiebox naar negen procent 
 
Tabel 22: ‘Corona-effect’ (kasbasis) 
Reeks op kasbasis in € mln 
2021 2022 2023 2024 struc 
Verhoging hoog tarief vennootschapsbelasting van 
1.783 2.098 2.449 2.662 2.858 
21,7% naar 25% 
Vpb 1e schijf naar 245.000 per 2021 en 395.000 per 
-161 -641 -748 -813 -873 
2022 
Verhogen van het effectieve tarief van de 
88 104 124 135 146 
innovatiebox 
 
 
21. Gevolgen voor bedrijfsleven en burger 
De leden van de fractie van de VVD vragen om uitgebreider in te gaan op de 
effecten van de maatregelen voor burgers en bedrijven. Zij benadrukken dat er 
vast meer effecten te beschrijven zijn van dit wetsvoorstel dan slechts een enkele 
paragraaf. Het wetsvoorstel Belastingplan 2021 bevat 15 maatregelen. Voor een 
vijftal maatregelen geldt dat er een incidenteel dan wel structureel bedrag is 
geraamd voor de administratieve lasten voor burgers en bedrijven. Dit is met het 
Adviescollege Toetsing Regeldruk afgestemd. Zie onderstaande tabel voor een 
cijfermatig overzicht. Vervolgens is op elke maatregel een korte toelichting 
opgenomen. 
 
Tabel 23: Overzicht administratieve lasten 
Belastingplan 2021 Incidenteel Structureel 
Invoeren vrijstelling TOGS en subsidie vaste lasten € 550.000  
Tijdelijke overbruggingsregeling voor flexibele 
€ 20.000  
arbeidskrachten (TOFA) 
Fiscale behandeling Subsidieregeling bonus zorgpersoneel € 200.000  
COVID-19 voor niet-werknemers 
Vervangen postcoderoosregeling door een subsidieregeling  - € 40.000 
Wijzigingen in de belastingen van personenauto’s en  - € 33.000 
motorrijwielen 
 
Invoeren van een vrijstelling voor de TOGS en de Subsidie vaste lasten (COVID-19) 
De administratieve lasten voor het aanvragen van de TOGS/Subsidie vaste lasten 
worden door EZK in kaart gebracht. In het wetsvoorstel Belastingplan 2021 gaat 
het om de wettelijke basis voor het vrijstellen van belastingheffing over de 
TOGS/Subsidie vaste lasten. Ondernemers krijgen te maken met de bestaande 
aangiftesystematiek. Door de TOGS/Subsidie vaste lasten neemt het invullen van 
1 

toegerekend. Voor de deelnemende burgers vloeien uit de regeling geen 
administratieve lasten voort. Voor coöperaties die een nieuw postcoderoosproject 
willen starten, geldt dat zij geen verzoek tot aanwijzing voor de fiscale regeling 
hoeven doen, maar een verzoek tot deelname aan de nieuwe subsidieregeling. De 
structurele administratieve lasten voor de subsidieregeling zijn naar verwachting 
beperkter, omdat de energieleveranciers geen rol meer spelen in het verwerken 
van de belastingvoordeel op de energierekening. De gevolgen zijn geraamd op een 
afname van € 40.000 structureel. 
 
Wijzigingen in de belastingen van personenauto’s en motorrijwielen 
Er wordt voorgesteld om het belastbaar feit te vervroegen van (de facto) de 
tenaamstelling in het kentekenregister naar de inschrijving in het kentekenregister. 
Voor de administratieve lasten die horen bij het doen van de aangifte verandert 
niets, omdat hier enkel sprake is van een verschil in timing. Wel zal er door de 
vervroeging van het belastbaar feit geen bezwaar meer worden gemaakt tegen de 
eigen aangifte. De afname van de administratieve lasten is geraamd op € 33.000. 
Deze administratieve lastenbesparing is structureel. 
 
22. Evaluaties 
De leden van de fractie van D66 vragen of de spoedmaatregelen voor de 
coronacrisis ook geëvalueerd zullen worden. Zoals in de strategische 
evaluatieagenda in de begroting van het Ministerie van Financiën is vermeld, wordt 
op dit moment bezien hoe de evaluatie van coronamaatregelen wordt ingevuld. 
 
De leden van de fractie van GroenLinks vragen of het klopt dat het grootste deel 
van de vermogensongelijkheid niet is toe te schrijven aan verschillen tussen 
leeftijdsgroepen en vraagt ook of de vermogensongelijkheid kan worden weergeven 
met een correctie voor leeftijd. Huishoudens bouwen over de loop van hun 
werkende leven vermogen op. Dit doen zij door te sparen, door pensioenpremies en 
door af te lossen op een koopwoning. Na pensioendatum teren huishoudens veelal 
in op hun vermogen om hun consumptie te blijven financieren. Het is dus logisch 
dat er een samenhang is tussen leeftijd en de omvang van het vermogen, zoals 
weergegeven in onderstaande figuur. 
  
1 

De leden van de fractie van GroenLinks vragen naar de voortgang van het 
aangekondigde onderzoek naar vermogensverdelingen in- en exclusief collectief 
pensioenvermogen. De verwachting van het kabinet was eerst dat de nieuwe cijfers 
na de zomer zouden komen. Een artikel en statistieken over vermogens(-
ongelijkheid) inclusief pensioenaanspraken komt naar verwachting nu eind dit jaar 
uit. Er treedt lichte vertraging op als gevolg van onvoorziene omstandigheden, de 
beschikbaarheid van brondata en de coronacrisis.  
 
De leden van de fractie van GroenLinks vragen om een soortgelijke tabel als het 
46
kabinet heeft gemaakt van een vermogensbelasting van miljonairs in box 3 en 
vragen vervolgens hoeveel een vermogensbelasting voor miljonairs in totaal op zou 
leveren. In het kader van het traject “Bouwstenen voor een beter belastingstelsel” 
is onderzoek gedaan naar de actuele waarde van het aanmerkelijk belang 
(afgekort: ab) in handen van Nederlandse aandeelhouders (ab-houders). Hier wordt 
verderop in de beantwoording van de vragen van de fractie van GroenLinks 
ingegaan. Daarin wordt aangegeven dat de waarde van het aanmerkelijk belang 
niet direct kan worden waargenomen omdat er – anders dan voor box 3-vermogen 
- geen verplichting bestaat de actuele waarde van het aanmerkelijk belang (ab) aan 
te geven in de aangifte vennootschapsbelasting of inkomstenbelasting. Het ab-
vermogen kan dus alleen op basis van schattingen worden bepaald en dat vergt 
diepgaand onderzoek om de actuele waarde vast te stellen. Daarnaast geldt dat bij 
sommige ab-houders sprake is van ingewikkelde structuren waarbij een deel van 
het ab-vermogen buitenlands bezit betreft. Onderstaande tabel toont de verdeling 
naar vermogensklasse van de in de Bouwstenen geschatte € 400 miljard ab-
vermogen in 2017.  
 
Tabel 25: Ab-houders en ab-vermogens 2017 volgens Bouwstenenrapport 
Klasse ab-vermogen 
Aantal x duizend Bedrag x € mld 
< 1 mln 
323,2 70,8 
1 mln – 2 mln 
33,8 47,5 
> 2 mln 
37,3 283,0 
Totaal 
394,4 401,3 
 
Er kan niet makkelijk worden aangegeven wat een vermogensbelasting voor 
miljonairs zou opleveren. Daarvoor moeten de nodige keuzes worden gemaakt over 
onder de te belasten grondslagen en de waardering van die grondslagen. Dat is 
geen sinecure, want anders dan box 3 vermogen wordt ab-vermogen en ander 
vermogen zoals juwelen en schilderijen vaak niet op de beurs/markt verhandeld, 
waardoor er rekenregels dienen te worden opgesteld om te komen tot een 
waardering. In de nota naar aanleiding van het verslag Wet aanpassing box 3 zal 
verder op de invoering van de vermogensbelasting worden ingegaan.  
 
46
 Kamerstukken II 2019/20, 32140, nr. 72. 
1 

spaak loopt, omdat hierbij geen rekening wordt gehouden met de daadwerkelijke 
bestedingen en spaargedrag. Dit wordt ook aangegeven in het antwoord van het 
kabinet waar GroenLinks aan refereert. Wanneer de druk van het verlaagde btw-
tarief wordt afgezet tegen de bestedingen, blijkt er juist een oploop van 1,2% naar 
48
1,5% tussen het tweede en negende inkomensdeciel. In een studie van het CPB 
wordt dit onder andere verklaard uit het verschil in bestedingspatroon tussen 
inkomensdecielen, waarbij er een hoger gebruik is van onder meer horeca, media 
49
en cultuur voor hogere inkomens.  
 
Tot slot is van belang dat het verlaagde tarief op zichzelf niet progressief is ten 
opzichte van het algemene btw-tarief: het percentage van de bestedingen dat 
onder het verlaagde btw-tarief valt, is bij lagere inkomens niet hoger dan bij hogere 
inkomens. 
 
De leden van de fractie van GroenLinks vragen of het kabinet erkent dat laagste 
welvaartsgroep 42,7% betaalt aan totale lasten en premiedruk en de rijkste 
welvaartsgroep 48,1% en of het kabinet dit kleine verschil wenselijk vindt. De leden 
van de fractie van Groenlinks verwijzen naar een eerdere schriftelijke 
50
beantwoording waarin de totale lasten en premiedruk in 2015 voor verschillende 
welvaartsgroepen is weergegeven. Zoals ook elders aangegeven herverdeelt het 
Nederlandse belastingstelsel nog steeds sterk van hoge naar lage inkomens, zoals 
ook duidelijk wordt uit de Gini-coëfficiënt in 2017 van 0,552 voor het primaire 
inkomen (voor belastingen en sociale uitkeringen) en 0,291 voor het besteedbare 
51
inkomen . De Gini-coëfficiënt van het gestandaardiseerde besteedbare inkomen 
ligt daarbij al langere tijd op een vergelijkbaar niveau. Het kabinet vindt de 
inkomensverdeling in Nederland dan ook evenwichtig.  
 
De leden van de fractie van de GroenLinks vragen het kabinet naar het feit dat de 
werkelijke waarde van het aanmerkelijk belang veel hoger is dan de waarde zoals 
die tot nog toe uit de statistieken bleek. Zij vragen hoe het kan dat dit vermogen al 
die jaren verborgen is gebleven. Tevens vragen zij of er alsnog achterstallige 
belasting moet worden geheven over het deel dat al die jaren onzichtbaar was. Ten 
slotte vragen zijn of er wat verandert aan de budgettaire raming van maatregelen 
in box 2 ten opzichte van Keuzes in Kaart 2018-2021. In het kader van het traject 
“Bouwstenen voor een beter belastingstelsel” is onderzoek gedaan naar de actuele 
waarde van het aanmerkelijk belang in handen van Nederlandse aandeelhouders. 
Zoals in het betreffende Bouwsteenrapport “Belasten van (inkomen) uit 
52
aanmerkelijk belang” wordt beschreven is de waarde van het ab-vermogen niet 
 
48
 Het eerste en tiende deciel is hier steeds buiten beschouwing gelaten, gezien de waarnemingsproblemen die bij 
deze groepen de uitkomsten te veel vertekenen. 
49
 CPB (2014). ‘Bouwstenen voor een moderne btw’. CPB Policy Brief 2014/02. 
50
 Kamerstukken II 2019/20, 32140, nr. 72. 
51
 CBS (2019). Ongelijkheid in inkomen en vermogen. Link https://longreads.cbs.nl/welvaartinnederland-
2019/ongelijkheid-in-inkomen-en-vermogen/ 
52
 Kamerstukken II 2019/20, 32140, nr. 71, Bijlage 937056. 
1 

Framework onverhoopt niet tot consensus mochten leiden, werkt Nederland graag 
in EU-verband verder aan een gemeenschappelijke aanpak. Nederland heeft zich 
steeds een voorstander getoond van afspraken in een zo breed mogelijk 
internationaal verband. De uitdagingen waar het internationale belastingsysteem 
voor staat kunnen zo namelijk het effectiefst worden aangepakt. Daarnaast wordt 
daarmee een zo groot mogelijk gelijk speelveld gewaarborgd. Daardoor kunnen dit 
soort internationale afspraken ook bijdragen aan de aantrekkelijkheid van het 
Nederlandse vestigingsklimaat voor het reële bedrijfsleven. 
 
De leden van de fractie van GroenLinks vragen of het klopt dat de Global Anti-Base 
Erosion of GloBE-regel (Pijler 2), die momenteel wordt besproken in het Inclusive 
Framework georganiseerd door de OESO, niets doet tegen de aftrek van 
hoofdkantoorkosten in Nederland. Het doel van Pijler 2 is te waarborgen dat 
internationaal opererende bedrijven altijd tenminste tegen een minimum effectief 
tarief belast zijn, onafhankelijk van de vraag hoe bedrijven juridisch en fiscaal 
gestructureerd zijn. Indien een Nederlandse vennootschap hoofdkantoorkosten 
doorbelast krijgt vanuit het buitenlandse hoofdkantoor van het concern waar zij 
deel van uitmaakt en dat concern is in het land van vestiging van het hoofdkantoor 
onvoldoende belast, dan wordt er onder de GloBE regels ook in Nederland, 
bijgeheven. Zo wordt gewaarborgd dat bedrijven ook in het land van het 
hoofdkantoor altijd tenminste aan minimumniveau van belastingheffing 
onderworpen zijn. Indien een Nederlands hoofdkantoor reële kosten aan derden 
maakt die ook in de commerciële jaarrekening worden verantwoord, zullen de 
GloBE-regels geen effect sorteren. Dat zou ook niet passen binnen het hiervoor 
beschreven doel van de GloBE-regels. De GloBE-regels zien niet op de vraag waar 
kosten en opbrengsten moeten worden verantwoord, maar waarborgen dat als 
ergens winst wordt behaald deze winst ook voldoende wordt belast. Op 12 oktober 
2020 heeft de OESO blauwdrukken gepresenteerd waarin nader wordt ingegaan op 
de GloBE-regels. Deze blauwdrukken zijn onderwerp van een publieke consultatie, 
zodat belanghebbenden zoals NGO’s, de wetenschap en het bedrijfsleven ook de 
kans hebben inbreng te leveren op de blauwdrukken. 
 
De leden van de fractie van GroenLinks vragen wat een effectieve maatregel zou 
zijn tegen aftrek van hoofdkantoorkosten. In het rapport van de Adviescommissie 
wordt in de “basisvariant” van unilaterale maatregelen een beperking van de aftrek 
van aandeelhouderskosten tot een maximumpercentage van de belastbare winst 
voorgesteld. Bij kosten die gemaakt worden door het hoofdkantoor in de 
hoedanigheid van aandeelhouder (aandeelhoudersactiviteiten) gaat het 
bijvoorbeeld om kosten voor het opstellen van de jaarrekening, uitgifte van 
aandelen, activiteiten van een raad van commissaris, corporate governance, etc. 
Dergelijke kosten worden ‘gedragen’ door het hoofkantoor. In de praktijk is de 
onderverdeling van kosten (aandeelhouder- vs. hoofdkantoor- vs. overige kosten) 
complex en zeer afhankelijk van de feiten en omstandigheden van het specifieke 
1 

belastingpositie van individuele belastingplichtigen niet paste. Vandaar dat 
informatie aan Adviescommissie in geaggregeerde vorm is verstrekt. 
 
De leden van de fractie van GroenLinks vragen het kabinet hoe groot de 
budgettaire opbrengst (ongeveer) zou zijn van het volledig afschaffen van de 
regeling van de fiscale eenheid in de vennootschapsbelasting zonder dat er een 
nieuwe groepsregeling voor in de plaats komt. Daarnaast vragen zij wat er zou 
gebeuren met de uitvoeringskosten voor de Belastingdienst indien de fiscale 
eenheid niet langer zou bestaan. Voor de vennootschapsbelasting worden bedrijven 
die hun activiteiten uitoefenen via één vennootschap en bedrijven die voor de 
uitoefening van hun activiteiten gebruik maken van meerdere vennootschappen 
neutraal behandeld, indien zij voor de fiscale eenheid kiezen. Alle tot de fiscale 
eenheid behorende vennootschappen doen één gezamenlijke aangifte Vpb, hierdoor 
is onder andere de verdeling van fiscale winsten en verliezen van vennootschappen 
die onderdeel uitmaken van de fiscale eenheid niet beschikbaar op het niveau van 
de individuele vennootschap.  
Op basis van de huidige beschikbare gegevens is het dan ook niet goed mogelijk 
om de budgettaire gevolgen in kaart te brengen voor de situatie dat er geen fiscale-
eenheidsregeling zou zijn. Het wijzigen of afschaffen van de fiscale eenheid is een 
ingrijpende structuurwijziging voor de Belastingdienst, waarbij de duur van 
implementatie en de uitvoeringskosten afhangen van de omvang van de maatregel. 
Daarnaast zullen – bij afschaffing van de fiscale-eenheidsregeling – 
vennootschappen zich naar verwachting gaan herstructureren, bijvoorbeeld door de 
verschillende (concern)activiteiten zo veel mogelijk in één en dezelfde 
vennootschap onder te brengen (bijvoorbeeld juridisch fuseren). Hiermee zal alsnog 
worden geprobeerd om zo veel mogelijk de winsten en verliezen fiscaal binnen een 
belastingplichtige vennootschap te laten vallen. Dit gedragseffect is moeilijk in te 
schatten.  
Bij de eventuele totstandkoming van een nieuwe groepsregeling zal ik 
vanzelfsprekend oog hebben voor de budgettaire aspecten. 
 
De leden van de fractie van D66 vragen waarom de evaluatie van de implementatie 
van ATAD nog niet is verricht door de Europese Commissie. Op 19 augustus jl. 
57
heeft de Europese Commissie een tussentijdse evaluatie gepubliceerd van de 
58
implementatie van de eerste EU-richtlijn antibelastingontwijking (ATAD1) en de 
59
implementatie van de tweede EU-richtlijn antibelastingontwijking (ATAD2) . Het is 
 
57
 Verslag van de Commissie aan het Europees Parlement en de Raad over de uitvoering van Richtlijn 2016/1164 
van de Raad van 12 juli 2016 tot vaststelling van regels ter bestrijding van belastingontwijkingspraktijken welke 
rechtstreeks van invloed zijn op de werking van de interne markt, zoals gewijzigd bij richtlijn (EU) 2017/952 van de 
Raad van 29 mei 2017 tot wijziging van Richtlijn (EU) 2016/1164 wat betreft hybridemismatches met derde landen, 
COM (2020) 383, Brussel, 19 augustus 2020.  
58
 Richtlijn (EU) 2016/1164 van de Raad van 12 juli 2016 tot vaststelling van regels ter bestrijding van 
belastingontwijkingspraktijken welke rechtstreeks van invloed zijn op de werking van de interne markt (PbEU 2016, 
L 193/1). ATAD staat voor Anti-Tax Avoidance Directive. 
59
 Richtlijn (EU) 2017/952 van de Raad 29 mei tot wijziging van Richtlijn (EU) 2016/1164 wat betreft hybride 
mismatches met derde landen (PbEU 2017, L 144/1) 
1 

uitdagingen die samenhangen met de belastingheffing van multinationals, zijn 
internationaal van aard en kunnen het beste worden aangepakt door middel van 
internationale afspraken, zowel bij de OESO als in de EU. In dat kader werkt 
Nederland in het zogeheten ‘inclusive framework’ (IF) constructief en met een 
positieve grondhouding mee aan het zoeken van oplossingen voor een meer 
evenwichtige belastingheffing van multinationals. Daarnaast draagt dit kabinet bij 
aan een evenwichtigere belastingheffing van multinationals. De aanbevelingen van 
de Adviescommissie bevatten in dat kader een aantal belangrijke 
aanknopingspunten voor een robuuster stelsel van belastingheffing van 
multinationals. Het kabinet komt daarom nog deze kabinetsperiode met wetgeving 
om twee belangrijke maatregelen- zoals die hiervoor zijn beschreven - uit de door 
de Adviescommissie voorgestelde basisvariant met unilaterale maatregelen per 1 
januari 2022 in werking te laten treden. In de aanbiedingsbrief bij het pakket 
Belastingplan 2021 heeft het kabinet aangekondigd om in het kader van een meer 
gelijke fiscale behandeling van eigen vermogen en vreemd vermogen een 
onderzoek te doen naar een budgettair neutrale invoering van een 
vermogensaftrek, waarbij het verder beperken van de earningsstrippingmaatregel 
zal worden meegenomen. Aangezien dit een ingrijpende wijziging betreft, moet de 
wenselijkheid en vormgeving van deze optie verder worden onderzocht. Verder 
heeft het kabinet op Prinsjesdag het wetsvoorstel voor het aanpassen van de 
liquidatie- en stakingsverliesregeling naar uw Kamer gestuurd. Met dit wetsvoorstel 
stelt het kabinet beperkingen aan de reikwijdte van deze regelingen voor. De 
maatregel beperkt de omvang van de aftrek van liquidatie- en stakingsverliezen, en 
zorgt ervoor dat deze verliezen niet op een willekeurig tijdstip gepland kunnen 
worden. Naar het oordeel van het kabinet wordt met deze voorwaarden, die een 
verbreding van de grondslag. Het kabinet is van mening dat de richting waarvoor 
wordt gekozen met dit wetsvoorstel past binnen een van de belangrijke 
doelstellingen die ten grondslag lag aan de aanbevelingen van de Adviescommissie: 
het creëren van een ondergrens in de vennootschapsbelasting voor bedrijven met 
winstgevende activiteiten in Nederland. 
 
In het onderstaande overzicht zijn de maatregelen opgenomen die het kabinet 
heeft genomen tegen belastingontwijking en-ontduiking. 
  
1 

leden van de fractie van GroenLinks vragen of het kabinet van plan is om alle 
mismatches te voorkomen die mogelijk zijn. 
In de afgelopen jaren zijn er verschillende maatregelen genomen tegen 
belastingontwijking, waarbij ongewenste mismatches door het bestaan van 
verschillende belastingstelsels zoveel mogelijk worden bestreden. Daarbij valt te 
63
denken aan de tweede EU-richtlijn antibelastingontwijking (ATAD2) waarin 
maatregelen zijn opgenomen tegen belastingontwijking met zogenoemde 
hybridemismatches. Inmiddels is ATAD2 in de Nederlandse wet- en regelgeving 
geïmplementeerd. Verder is naar aanleiding van de implementatie van de Europese 
64
Moeder-dochterrichtlijn (MDR) een algemene misbruikbepaling geïntroduceerd die 
tot doel heeft om te voorzien in een consistentere toepassing in de verschillende 
lidstaten van bepalingen ter bestrijding van misbruik. Daarnaast is in het kader van 
de implementatie van de MDR de deelnemingsvrijstelling – kort gezegd - niet 
langer van toepassing op de vergoeding voor een geldverstrekking die in het ene 
land aftrekbaar is en in het andere land niet wordt belast. Een mismatch als gevolg 
van een andere toepassing of interpretatie van het zogenaamde arm’s-
lengthbeginsel wordt niet bestreden door bestaande wetgeving of andere reeds 
genomen maatregelen. Op basis van het arm’s-lengthbeginsel worden gelieerde 
lichamen voor fiscale doeleinden verondersteld onderling onder dezelfde 
voorwaarden te handelen als onafhankelijke partijen onder vergelijkbare 
omstandigheden zouden doen. Door de verschillende toepassing van het arm’s-
lengthbeginsel kunnen bij transacties tussen gelieerde lichamen en bij de 
winstallocatie binnen één lichaam mismatches ontstaan die – kort gezegd – tot 
gevolg hebben dat in internationale verhoudingen een deel van de winst niet wordt 
belast (verrekenprijsverschillen). Hoewel verrekenprijsverschillen verschillende 
verschijningsvormen kennen, is de informele kapitaalstorting de meest in het oog 
springende vorm. In uw Kamer is met name veel aandacht geweest voor informeel 
kapitaalstructuren, maar verrekenprijsverschillen kennen ook andere 
verschijningsvormen. Het effect van een informeel kapitaal structuur is dat er op 
basis van de huidige wet- en regelgeving met name internationaal een mismatch 
kan ontstaan. De toepassing van het arm’s-lengthbeginsel kan knellen met de 
aanpak van belastingontwijking. Het kabinet acht dat onwenselijk. Het kabinet zal 
daarom nog in de kabinetsperiode - namelijk in het voorjaar van 2021 - een 
afzonderlijk wetsvoorstel aan uw Kamer aanbieden waarmee wordt geregeld dat 
het arm’s-lengthbeginsel niet langer toegepast wordt indien dit leidt tot een 
verlaging van de belastbare winst in Nederland voor zover het andere land dat bij 
de transactie is betrokken de corresponderende correctie niet of voor een lager 
bedrag in haar grondslag betrekt. Deze maatregel is in lijn met de aanbevelingen 
van de Adviescommissie. Het kabinet is van mening dat deze maatregel bijdraagt 
 
63
 Richtlijn (EU) 2017/952 van de Raad 29 mei tot wijziging van Richtlijn (EU) 2016/1164 wat betreft hybride 
mismatches met derde landen (PbEU 2017, L 144/1). De implementatie van ATAD2 is in 2019 ingediend en 
afgerond. 
64 
Richtlijn (EU) 2015/121 tot wijziging van de Richtlijn (EU) 2011/96 betreffende de gemeenschappelijke fiscale 
regeling voor moedermaatschappijen en dochterondernemingen uit verschillende lidstaten (PbEU 2015, L 21)  
1 

De leden van de fractie van de VVD vragen naar de schuif om het eigen vermogen 
in plaats van vreemd vermogen beter te stimuleren. In dat verband vragen deze 
leden wanneer de Tweede Kamer kabinetsplannen hieromtrent tegemoet kan zien. 
Verder vragen deze leden op welke wijze het bedrijfsleven hierbij betrokken zal 
worden. In de aanbiedingsbrief bij het pakket Belastingplan 2021 heeft het kabinet 
aangekondigd om in het kader van een meer gelijke fiscale behandeling van eigen 
vermogen en vreemd vermogen een onderzoek te doen naar een budgettair 
neutrale invoering van een vermogensaftrek, waarbij het verder beperken van de 
earningsstrippingmaategel zal worden meegenomen. Aangezien dit een ingrijpende 
wijziging betreft, moet de wenselijkheid en vormgeving van deze optie verder 
worden onderzocht. De precieze onderzoeksvraag en de onderzoeksopzet worden 
nog uitgewerkt. Hierbij zullen in ieder geval budgettaire effecten en economische 
effecten worden meegenomen. Het onderzoek wordt primair uitgevoerd door 
ambtenaren van mijn ministerie. Bij het onderzoek worden – zo nodig – andere 
departementen betrokken als ook externen zoals wetenschappers, het bedrijfsleven 
en belangenorganisaties. Mijn streven is om de uitkomsten van het onderzoek rond 
het verkiezingsreces aan uw Kamer op te leveren. 
 
De leden van de fractie van GroenLinks vragen wat de toegevoegde waarde is van 
doorstroomvennootschappen voor Nederland. In dat verband vragen deze leden of 
hier een nieuwe commissie voor komt en wanneer het kabinet verwacht deze 
resultaten te hebben. 
Tijdens het plenaire behandeling het wetsvoorstel Fiscale verzamelwet 2021 op 8 
september jl. is aandacht besteed aan het rondetafelgesprek over het rapport van 
de Adviescommissie. De leden Omtzigt en Van Weyenberg verzochten tijdens die 
plenaire behandeling een commissie in te stellen die onderzoek kan doen naar de 
problematiek rondom doorstroomvennootschappen. Ik heb aangegeven bereid te 
zijn om op korte termijn een dergelijke commissie in te stellen en uw Kamer per 
brief hierover te informeren. Deze commissie kan mogelijke beleidsopties schetsen 
om ongewenst gebruik van deze doorstroomvennootschappen te bestrijden. Daarbij 
zullen waarschijnlijk zowel fiscale als niet-fiscale maatregelen aan bod komen. Over 
de samenstelling en taakopdracht van de commissie wordt uw Kamer op korte 
termijn geïnformeerd. Ik streef ernaar dat deze commissie rond het 
verkiezingsreces haar bevindingen kan presenteren. 
 
De leden van de fractie van GroenLinks hebben een aantal vragen gesteld over het 
rapport van de Adviescommissie. Zo stellen zij vragen over de rekenmethode voor 
de effectieve belastingdruk. Ook willen zij weten of de cijfers een voldoende 
duidelijk beeld schetsen over de effectieve belastingdruk van multinationals en 
welke conclusies hieruit te trekken zijn. Ook vragen deze leden naar de oorzaak van 
het bestaan van een groep structureel verlieslatende bedrijven in de 
vennootschapsbelasting. De effectieve druk in het rapport van de Adviescommissie 
wordt berekend op basis van een afgeleide van de omzet in de fiscale aangifte. Hier 
1 

De leden van de fractie van GroenLinks vragen het kabinet of het klopt dat er 
meerdere voorstellen op tafel liggen in Europa voor een financiële transactietax. 
Tevens vragen zij wat de voor- en nadelen zijn van beide varianten en wat de 
budgettaire opbrengst zou zijn als we deze belasting nationaal zouden willen 
invoeren tijdens de komende kabinetsperiode. De Europese Commissie heeft in 
september 2011 een richtlijnvoorstel gepubliceerd voor een belasting op financiële 
transacties (FTT). Hierover kon geen unanimiteit worden bereikt en vervolgens 
besloten elf lidstaten tot een nauwe samenwerking waarbij er alsnog voor hen een 
geharmoniseerde belasting op financiële transacties geheven zou kunnen worden. 
Een voorstel hiertoe werd op 25 oktober 2012 gepubliceerd en op 25 januari 2013 
67
gepubliceerd in het Publicatieblad. Uit deze nauwere samenwerking is in de jaren 
daarna, hoewel vorm en inhoud vele malen zijn gewijzigd geen akkoord 
voortgekomen. In verband met de uitbraak van COVID-19 is in mei 2020 door de 
Europese Commissie een nieuw begrotingsvoorstel gedaan. Onderdeel van deze 
begroting is een herstelplan om de schade van de COVID-19 pandemie aan te 
pakken. Om het herstelplan te financieren heeft de Europese Raad op 21 juli 2020 
geconcludeerd dat de opbrengsten uit de nieuwe eigen middelen die worden 
ingevoerd na 2021 zullen worden gebruikt voor de vervroegde aflossing van de 
leningen in het kader van NextGenerationEU. Een van de daarbij genoemde opties 
is een FTT. Een voorstel over de vormgeving van dit voornemen is er niet. NL is 
geen voorstander van een dergelijke belasting. Aangezien het kabinet niet van plan 
is om een nationale FTT in te voeren, ligt er dus ook geen concreet wetsvoorstel 
voor. Budgettaire effecten zijn derhalve niet in kaart te brengen. 
 
De leden van de fractie van GroenLinks vragen naar een overzicht van winsten 
sinds 2000 en de opbrengst van de vennootschapsbelasting. 
Zoals in het rapport van de Adviescommissie te lezen is, beschikt de Belastingdienst 
niet over commerciële winsten voor alle belastingplichtigen. Er is dus geen exacte 
maatstaf van commerciële bedrijfswinsten van bedrijven in Nederland. Dit wordt 
door CBS en CPB benaderd door het exploitatie-overschot van de marktsector te 
verminderen met het inkomen van zelfstandigen. Dit is een goede benadering van 
het exploitatie-overschot van bedrijven. In dezelfde tabel zijn de Vpb-inkomsten op 
kasbasis weergegeven. Het is goed om op te merken dat er normaliter vertraging 
zit tussen de verschuldigde belasting op transactiebasis en de belasting op 
kasbasis.  
  
 
67
 Besluit 2013/52/EU houdende machtiging om een nauwere samenwerking aan te gaan op het gebied van 
belasting op financiële transacties. 
1 

zorgaanbieders tegemoet voor omzetdaling door de coronacrisis. Met die 
tegemoetkoming wordt gezorgd voor financiële continuïteit bij deze aanbieders, 
zodat ook de continuïteit van de zorg geborgd blijft. Voor een aantal 
zorgaanbieders, zoals bijvoorbeeld ziekenhuizen en verpleeginstellingen, geldt dat 
zij zijn vrijgesteld voor de vennootschapsbelasting. Bij deze vrijgestelde 
zorginstellingen leidt betaling van de continuïteitsbijdrage niet tot een andere 
positie voor de vennootschapsbelasting dan de reguliere betalingen door 
zorgverzekeraars. Dat is anders voor zorgaanbieders die geen beroep kunnen doen 
op de bovenbedoelde zorgvrijstelling in de vennootschapsbelasting. Uitgangspunt 
voor die belastingplichtigen is dat elke vergoeding in aanmerking wordt genomen 
bij het bepalen van de winst. De TOGS en Subsidie vaste lasten zijn 
steunmaatregelen van de overheid die voor alle ondernemers gelden en waarbij 
vanwege het uitzonderlijke karakter is gekozen voor een uitzondering op dit 
uitgangspunt. De continuïteitsbijdrageregeling daarentegen is niet generiek voor 
alle ondernemers, maar is meer branche-specifiek. Daarbij is de 
continuïteitsbijdrageregeling geen regeling vanuit de overheid. Dit maakt dat deze 
regelingen niet met elkaar vergelijkbaar zijn. Overigens geldt dat wanneer de 
zorgaanbieders de niet-verleende zorg boven op de reguliere zorg gaan inhalen 
(inhaalzorg) en eerder een continuïteitsbijdrage hebben ontvangen, zij een 
aangepaste (lagere) vergoeding verkrijgen, waarbij de winst juist lager zal zijn. Dat 
is ook logisch, omdat anders dubbel betaald zou worden voor zorg en de 
zorgkosten (en dus de zorgpremies) verder zouden stijgen. In de theoretische 
situatie dat de ontvangen continuïteitsbijdrage wel zou worden vrijgesteld (hetgeen 
dus niet het geval is), zou dit ertoe leiden dat bij de latere lagere vergoeding voor 
inhaalzorg ook uit moet worden gegaan van de standaardvergoeding (om te komen 
tot een juiste winstbepaling), zodat het verschil op dat moment weer bij de winst 
moet worden opgeteld. Deze berekeningen zullen de administratieve lasten toe 
laten nemen. Er is niet bekend op hoeveel ondernemers in de zorg met een 
continuïteitsbijdrageregeling een eventuele vrijstelling van toepassing zou zijn en 
vanwege hierboven genoemde redenen zullen de administratieve lasten meer 
toenemen dan waar bij de berekening van de administratieve lasten die is 
voorgelegd aan de ATR van uit is gegaan. 
 
23. Overig 
De leden van de fractie van de PvdD constateren dat dat de veeteelt een sector is 
waar zich groot marktfalen manifesteert, doordat de externe effecten niet in de 
prijs zijn inbegrepen en de prijs van vlees door allerlei achterhaalde 
landbouwsubsidies extra laag wordt gehouden Gelijktijdig wordt de vraag naar 
vlees volgens deze leden kunstmatig hoog gehouden, door misleidende marketing 
en afwenteling van de werkelijke kosten op de samenleving als geheel. De leden 
van de fractie van de PvdD vragen op welke manieren zich hier marktfalen 
manifesteert volgens de minister. Verder constateren de leden van de fractie van 
de PvdD dat dit kabinet vaak optreedt als marktmeester. Deze leden vragen op 
1 

hiervan de budgettaire opbrengst is. Op 18 mei 2020 heb ik uw Kamer diverse 
rapporten omtrent bouwstenen voor een beter belastingstelsel toegestuurd. Eén 
71
van de rapporten zag op gezondheidsgerelateerde belastingen. In dit rapport zijn 
meerdere fiches uitgewerkt die hierop zien. Het betreft belastingen aan de 
productiekant: op het houden van dieren (dierentaks), een slachttaks op input en 
een slachttaks op output, en aan de consumptiekant: het algemeen btw-tarief op 
vlees en een consumentenvleestaks. Van de maatregel algemeen btw-tarief op 
vlees is al duidelijk dat deze niet uitvoerbaar is voor de Belastingdienst. Mocht het 
kabinet in de komende kabinetsperiode kiezen voor een specifieke maatregel tot 
het belasten van vlees, dan dient de maatregel te worden uitgewerkt in wetgeving 
en moet een uitvoeringstoets uitwijzen of de maatregel uitvoerbaar is. Daarbij is 
van belang dat een handhaafbare definitie voor het belastbare begrip zal moeten 
worden opgesteld. Daarnaast kunnen andere uitvoerders dan de Belastingdienst 
worden benaderd voor het uitvoeren van een mogelijke heffing, dit is in lijn met de 
overgenomen aanbevelingen uit het rapport ‘Back to basics. Alternatieve 
72
Uitvoerders Belastingdienst’. Omdat het kabinet tot op heden niet gekozen heeft 
voor het invoeren van een belasting op vlees, is er nog geen wetgeving uitgewerkt 
en zijn er ook nog geen uitvoeringstoetsen gedaan of alternatieve uitvoerders 
benaderd. Ik kan dan ook niet vooruitlopen op de vraag welke vorm van een 
vleesbelasting uitvoerbaar is. Dit geldt tevens voor het budgettaire aspect. Ook dit 
kan pas in kaart worden gebracht als de maatregel concrete vorm heeft gekregen. 
 
De leden van de fractie van de VVD vragen het kabinet uit te leggen wat de 
oorzaken zijn van de grootste pieken in de marginale druk. Daarnaast vragen deze 
leden naar de grootste wijzigingen in de marginale druk ten opzichte van vorig jaar 
en wat daar de oorzaken van zijn. De beleidsmaatregelen in het Belastingplan 2021 
hebben geen grote effecten op de marginale druk, waardoor er ten opzichte van 
vorig jaar geen grote wijzigingen ontstaan. Onderstaande figuur 9 geeft de 
gemiddelde marginale druk weer over alle huishoudens in 2018 en 2021.  
 
Zoals blijkt uit figuur 9 heeft dit kabinet de grootste pieken in de marginale druk 
weggenomen, voornamelijk door het afschaffen van de harde inkomensgrens in de 
huurtoeslag. Daarnaast is de marginale druk verminderd door de introductie van 
een extra opbouwtraject in de arbeidskorting en het verhogen van de afbouwgrens 
voor paren in het kindgebonden budget. Rondom deze gemiddelde marginale druk 
bestaat aanzienlijke spreiding. De grootste pieken in de marginale druk ontstaan 
door het afbouwen van toeslagen. In 2021 komen nog pieken voor van boven de 
90% voor huishoudens die recht hebben op meerdere toeslagen. Met name het 
steile afbouwtraject van de huurtoeslag draagt hieraan bij.  
  
 
71
 Kamerstukken II 2019/20, 32140, nr. 71, blg. 937065.  
72
 Kamerstukken II 2019/20, 31066, nr. 700. 
1 

De leden van de fractie van GroenLinks gaan er van uit dat de vliegbelasting nog 
steeds per 1 januari 2021 ingaat en vragen om dit nogmaals te bevestigen. Tijdens 
de behandeling van het wetsvoorstel vliegbelasting in uw Kamer en tijdens de 
Algemene financiële beschouwingen heb ik aangegeven dat beoogd is om de 
vliegbelasting op 1 januari 2021 in werking te laten treden. Ik heb echter ook 
aangegeven dat het wetstechnisch mogelijk is om de vliegbelasting later in werking 
te laten treden als gevolg van de coronacrisis. Het kabinet houdt de gevolgen van 
de coronacrisis daarom goed in de gaten. 
 
De leden van de fractie van het CDA vragen waarom ervoor gekozen is om de 
vliegbelasting onder de huidige economische omstandigheden en na het onderzoek 
naar de werkgelegenheidseffecten voor Maastricht Airport ongewijzigd in werking te 
laten treden per 1 januari 2021. Verder vragen deze leden wat het kabinet vindt 
van de conclusies van SEO in hun onderzoek naar de effecten van een 
vliegbelasting voor de luchtvrachtsector en op welke wijze dat heeft meegewogen 
in de afweging om de vliegbelasting ongewijzigd en direct in werking te laten 
treden. In het regeerakkoord kiest het kabinet ervoor om milieuvervuilend gedrag 
te beprijzen, voor luchtvaart door middel van een vliegbelasting. Het is logisch om 
belasting te heffen op vliegen, omdat we dat ook doen (met accijns en btw) op 
andere vervoermiddelen. De vliegbelasting is een structurele maatregel ter 
bevordering van de internalisering van maatschappelijke kosten, die los staat van 
de ontwikkelingen in de luchtvaart als gevolg van COVID-19. Ik zie dat andere 
Europese landen hier op gelijke wijze naar kijken. Zo heeft Duitsland per 1 april jl. 
de tarieven van de vliegbelasting bijna verdubbeld en heeft Oostenrijk een 
geplande verhoging van de vliegbelasting naar voren gehaald. 
Volgens SEO bestaat een risico dat de gedragseffecten leiden tot het verdwijnen 
van een groot aantal werkplekken. Maar voor deze gedragseffecten geldt dat niet 
duidelijk is hoe groot de kans is dat deze gaan optreden. Zulke gedragsreacties 
worden veroorzaakt door een combinatie van factoren, waarin de vliegbelasting één 
van de factoren kan zijn. Daarnaast toont het onderzoek van SEO aan dat de 
directe effecten van de luchtvrachttaks gering zijn. Uit het eerdere onderzoek van 
CE Delft blijkt verder dat de tariefdifferentiatie naar gewicht en geluidsklasse van 
vrachtvliegtuigen een positieve invloed kan hebben op de vlootvernieuwing. Er zijn 
dus verschillende mogelijke effecten van de heffing. De leden van de fractie van het 
CDA vragen hoe de verwachte opbrengst van de vliegbelasting van € 80 miljoen in 
2021 is onderverdeeld naar passagiersvluchten en vrachtvervoer. Door de 
coronacrisis is vooral het passagiersvervoer geraakt. De lagere opbrengst in 2021 
komt dus vooral door een derving bij de heffing per passagier. Naar verwachting 
brengt de passagiersheffing in 2021 € 70 miljoen op en de vrachtheffing € 10 
miljoen. 
 
De leden van de fractie van GroenLinks vragen of het klopt dat het kabinet de 
Kaaimaneilanden van de lijst van laagbelastende staten en niet-coöperatieve 
1 

delen. Voorafgaand aan het Wetgevingsoverleg Sport van 30 november a.s. zal een 
tussentijdse evaluatie van de Specifieke uitkering Stimulering Sport aan uw Kamer 
worden toegezonden. Hiervoor zijn ook gemeenten bevraagd naar de ervaringen 
die zij hebben. 
 
De leden van de fractie van de VVD vragen daarnaast of het klopt dat de uitkering 
voor gemeenten van rond de € 180 miljoen vervalt na 5 jaar met ingang van 2019 
(en daarmee dus in 2023). Mocht het antwoord daarop ja zijn, dan vragen de leden 
waarom en waar het kabinet deze € 180 miljoen vanaf 2024 heeft ingeboekt. En 
mocht het antwoord nee zijn, dan vragen de leden om een toelichting. Het klopt dat 
in de huidige regeling een vervaldatum is opgenomen na 2023. Dat betekent echter 
niet dat na deze datum geen uitkeringen meer zullen worden verstrekt om sport te 
stimuleren. 
De compensatie voor de gevolgen van de verruiming van de btw-sportvrijstelling is 
doorlopend. Daarom is tussen het Ministerie van VWS, het Ministerie van Financiën, 
de VNG en de VSG de afspraak gemaakt dat in 2022 de inrichting van het vervolg 
van de compensatie zal worden besproken. Hierbij is voortzetting van een 
specifieke uitkering ook een optie. 
 
De leden van de fractie van de VVD vragen het kabinet om zich in te leven in de 
Accidental Americans en de gevolgen van het niet hebben van een 
basisbetaalrekening en te komen tot een oplossing voor de Accidental Americans 
zodat zij niet zonder een basisbetaalrekening komen te zitten. Daarnaast vragen de 
leden aandacht voor de spagaat waar banken in zitten en naar de mogelijkheid van 
een wettelijke optie om de Nederlandse Accidental Americans te beschermen tegen 
de dreigementen vanuit de VS die banken ertoe aanzet bankrekeningen op te 
zeggen. Meer specifiek vragen de leden naar de mogelijkheid van een wettelijke 
optie die behoed dat banken de rekeningen van Accidental Americans opzeggen 
alleen vanwege het niet hebben van een US TIN. 
De afgelopen jaren zijn mijn voorganger en ik in gesprek gegaan met de 
autoriteiten van de VS om een oplossing te vinden voor de problemen die 
Nederlanders met ook de Amerikaanse nationaliteit door de Amerikaanse FATCA-
regelgeving ervaren. Ook in Europees verband zijn er verschillende stappen gezet. 
Zo heeft Nederland op 11 december 2019 samen met Frankrijk het initiatief 
genomen om in EU-verband een brief te sturen naar het Department of the 
Treasury waarin de problematiek voor Accidental Americans nogmaals is 
aangekaart.  
 
De VS heeft volgend op de gesprekken gedurende de afgelopen jaren een aantal 
acties ondernomen. Zo is een versimpelde afstandsprocedure ingericht en heeft de 
VS herhaaldelijk bevestigd dat het onnodig is om bankrekeningen te sluiten bij het 
enkel ontbreken van een US TIN of Certificate of Loss of Nationality (CLN). De 
nadere toelichting die de VS heeft gegeven is meegenomen in de update van de 
1 

van witwassen en financiering van terrorisme (Wwft). Daarnaast is het Convenant 
inzake een Pakket Primaire Betaaldiensten (het Convenant Basisbankrekening) van 
toepassing op consumenten. Op grond van het Convenant Basisbetaalrekening kan 
een bank, als bijvoorbeeld wordt overwogen een basisbetaalrekening te weigeren 
wegens het niet voldoen aan de eisen van de Wwft, verplicht stellen dat de 
consument samen met een erkende hulpverleningsinstantie de aanvraag voor een 
basisbetaalrekening indient onder het Convenant Basisbankrekening. Ook kan de 
bank verplicht stellen dat de basisbetaalrekening door een erkende 
hulpverleningsinstantie wordt beheerd. Het is aan de consument om een erkende 
hulpverleningsinstantie te vinden die bereid is om samen een aanvraag voor een 
basisbetaalrekening in te dienen. Of het risico op het plegen van financiële delicten 
in een concreet geval voldoende gemitigeerd is door het inschakelen van een 
hulpverleningsinstantie (conform het Convenant Basisbankrekening), is in de eerste 
plaats ter beoordeling van de betreffende bank.  
 
24. Nota van wijziging 
De beantwoording van de vragen die zijn gesteld met betrekking tot de BIK zal ik u 
zo spoedig mogelijk na publicatie van de analyse van de economische effecten van 
de BIK door het CPB in aanvullende nota naar aanleiding van het verslag sturen. 
 
25. Tweede nota van wijziging 
De leden van de fractie van de VVD vragen wat de gevolgen zijn voor het 
investeringsklimaat en de administratieve lasten van de voor het bedrijfsleven 
relevante fiscale voorstellen uit het pakket Belastingplan 2021. Het kabinet is van 
mening dat het pakket aan maatregelen een gebalanceerd is, waarbij oog 
gehouden is voor het investeringsklimaat in vergelijking met de landen om ons 
heen. Een deel van het bedrijfsleven is zwaar geraakt door de Coronacrisis. Het 
kabinet heeft een ruimhartig pakket aan maatregelen genomen om deze bedrijven 
te steunen. De baangerelateerde investeringskorting stimuleert het doen van 
investeringen, voorkomt het uitstellen van investeringen en haalt investeringen 
naar voren. Tegelijkertijd is het ook gewenst dat bedrijven die wel winsten maken 
daarover belasting betalen. Met een Vpb-tarief van 25% bevindt Nederland zich 
boven het EU-gemiddelde, zoals te zien in tabel 15.  
Het voorstel voor een beperking van de verliesverrekening in de 
vennootschapsbelasting is voor sommige bedrijven een lastenverzwaring maar voor 
andere bedrijven een lastenverlichting, vanwege de introductie van een onbeperkte 
voorwaartse verliesverrekeningstermijn. Veel EU-lidstaten kennen beperkingen van 
de verliesverrekening, zoals te zien is in tabel 15. Deze maatregel leidt naar 
verwachting van het kabinet niet tot extra administratieve lasten. Daarnaast wordt 
een specifieke renteaftrekbeperking aangepast, zodat deze maatregel effectief niet 
meer kan leiden tot een vrijstelling. Deze maatregel grijpt aan bij onzakelijke 
financieringsstructuren die de Nederlandse belastinggrondslag uithollen. De 
maatregel heeft naar verwachting dan ook een beperkt effect op het 
1 

zodra ze na een verliesperiode weer winstgevend worden. Deze maatregel draagt 
bij aan het creëren van een ondergrens in de vennootschapsbelasting. Het kabinet 
is zich ervan bewust dat de voorwaartse verliesverrekening met ingang van 2019 is 
versoberd in het kader van grondslagverbredende maatregelen uit de Wet 
bedrijfsleven 2019. Desalniettemin vindt het kabinet het van belang dat zo spoedig 
mogelijk uitvoering wordt gegeven aan één van de aanbevelingen van de 
Adviescommissie. De voorgestelde maatregel leidt tot een meer evenwichtige 
belastingheffing bij multinationals en zorgt ervoor dat Nederland op het punt van 
verliesverrekening meer in de pas loopt met omringende landen. De 
Adviescommissie adviseert een zekere terughoudendheid met het nemen van 
unilaterale maatregelen totdat (in ieder geval) meer gegevens beschikbaar zijn en 
meer inzicht is verkregen in de belastingafdracht van multinationals en in de 
effecten van alle maatregelen die reeds genomen zijn. Om die reden adviseert de 
Adviescommissie om een “basisvariant” van unilaterale maatregelen in te voeren. 
De voorgestelde maatregel om de verliesverrekening te beperken vloeit voort uit de 
door de Adviescommissie geadviseerde basisvariant van unilaterale maatregelen. 
De maatregelen in de basisvariant zijn enerzijds gericht op het creëren van een 
ondergrens in de vennootschapsbelasting voor bedrijven met winstgevende 
activiteiten in Nederland en anderzijds het elimineren van verschillen (mismatches) 
met het buitenland. Het kabinet komt in deze kabinetsperiode met wetgeving om 
twee belangrijke maatregelen uit de door de Adviescommissie voorgestelde 
basisvariant met unilaterale maatregelen per 1 januari 2022 in werking te 
laten treden. Met de eerste maatregel wordt de verliesverrekening in 
de vennootschapsbelasting beperkt zoals hiervoor is beschreven. Met de tweede 
maatregel - die in het voorjaar van 2021 in een afzonderlijk wetsvoorstel zal 
worden aangeboden aan uw Kamer - wordt het arm's-lengthbeginsel effectief niet 
langer toegepast indien dit leidt tot een verlaging van de belastbare winst in 
Nederland voor zover het andere land dat bij de transactie is betrokken de 
corresponderende correctie niet of voor een lager bedrag in zijn belastinggrondslag 
betrekt. Wat betreft de overige door de Adviescommissie geschetste maatregelen 
uit de basisvariant wil dit kabinet eerst de wenselijkheid van deze opties in kaart 
brengen door nader onderzoek te doen naar de naar de aard en omvang. Daarnaast 
acht het kabinet dat voor de overige door de Adviescommissie geschetste 
maatregelen in de basisvariant het van belang is om oog te houden voor 
internationale ontwikkelingen.  
 
3 4 5 
In de brieven van 10 oktober 2019 , 14 november 2019 , 10 februari 2020 en 29 
80
september 2020 is uiteengezet wat de inzet van Nederland is bij het zogeheten 
‘inclusive framework’ waar door middel van internationale afspraken wordt gezocht 
voor een meer evenwichtige belastingheffing van multinationals. In dat kader wordt 
er zowel onderzoek gedaan naar nieuwe internationale afspraken over 
 
80
 Kamerstukken II 2020/21, 32140, nr. 73. 
1 

infrastructuur, onze geografische ligging, het opleidingsniveau van onze 
beroepsbevolking, de betrouwbaarheid van onze overheidsinstellingen en ons 
innovatieve ecosysteem. Ook ons fiscaal stelsel – waaronder de 
vennootschapsbelasting – speelt een belangrijke rol. Ons fiscaal stelsel is 
aantrekkelijk voor het reële bedrijfsleven met onder meer de 
deelnemingsvrijstelling, de innovatiebox en ook het internationale 
verdragennetwerk om dubbele belasting te voorkomen. Daarnaast heeft kabinet het 
lage tarief in de vennootschapsbelasting in de eerste schijf verlaagd naar 15%. 
Verder wordt de eerste schijf in de vennootschapsbelasting – waarop dit lage tarief 
van toepassing is – verlengd van € 200.000 naar € 245.000 in 2021 en € 395.000 
in 2022. De maatregelen van het kabinet dragen ook bij aan een evenwichtigere 
belastingheffing van multinationals. In lijn met de aanbeveling de Adviescommissie 
stelt het kabinet voor om de verliesverrekening in de vennootschapsbelasting 
boven een bedrag van € 1 miljoen te beperken tot maximaal 50% van de 
belastbare winst maar wel in combinatie met een onbeperkte voorwaartse 
verliesverrekeningstermijn. Uit het rapport van de Adviescommissie blijkt dat de 
huidige voorwaartse verliesverrekeningstermijn van zes jaar internationaal gezien 
vrij kort is. In dat kader heeft de Adviescommissie geadviseerd om een beperking 
van de verliesverrekening te introduceren in combinatie met een onbeperkte 
verliesverrekeningstermijn. Het kabinet heeft in de voorgestelde maatregel – 
conform de aanbeveling van de Adviescommissie – een onbeperkte voorwaartse 
verliesverrekeningstermijn opgenomen in plaats van de huidige termijn van zes 
jaar, waardoor verrekenbare verliezen (ook van tijdens de coronacrisis) niet langer 
kunnen verdampen. Een dergelijke benadering houdt oog voor het 
vestigingsklimaat. Bovendien is een onbeperkte voorwaartse 
verliesverrekeningstermijn in lijn met de meeste omringende landen 
 
De leden van de fractie van D66 vragen of ongelimiteerd voortwentelen van de helft 
van de verliezen ook niet leidt tot enorme verliespotten ten opzichte van een in de 
tijd beperkte verliesvoortwenteling. Deze leden vragen op basis van welke 
informatie zij zich baseert dat het oppotten van verliezen hierdoor wordt 
tegengegaan. De leden van de fractie van GroenLinks lezen dat in de 
beantwoording van het kabinet dat verliezen niet volledig verrekenbaar zijn bij 
bedrijven die verliezen hebben groter dan tweemaal de winst. Zij vragen op het 
klopt dat verliezen al niet verrekenbaar zijn als ze groter zijn dan de helft van de 
winst. 
 
Met de voorgestelde maatregel ten aanzien van vennootschapsbelastingplichtige 
lichamen beoogt het kabinet een meer geleidelijke verliesverrekening en daardoor 
stabielere belastingontvangsten te bewerkstelligen. Daarbij wordt een grens 
gehanteerd van de helft van de winst, met een franchise van € 1 miljoen. De kern 
van het voorstel is dat hier verliezen niet meer ongelimiteerd verrekend mogen 
worden, waardoor er een ondergrens in de belastingheffing gelegd wordt en bij een 
1 

 
De leden van de fractie van GroenLinks overwegen het wetsvoorstel te amenderen. 
Zij vragen of de gevolgen in kaart kunnen worden gebracht (budgettair en overig) 
als het percentage van 50% wordt verlaagd naar 25% en 0%. Verder vragen zij 
naar de variant waarin (budgettair en overig) de verliesverrekeningstermijn niet 
wordt verruimd. Ook vragen zij naar de gevolgen als de achterwaartse 
verliesverrekening wordt afgeschaft. De leden van de fractie van de VVD vragen 
naar de kosten indien de drempel wordt verhoogd wordt van 1 miljoen naar 1,1 
miljoen, of 2 miljoen.  
De budgettaire effecten van deze vragen zijn gemaakt op basis van een vernieuwd 
Vpb‐simulatiemodel waarmee ook het budgettaire effect van het wetsvoorstel is 
doorgerekend. Daarbij is een vergelijking gemaakt met een basispad waarin de 
oude verliesverrekeningsregels zijn opgenomen. Het verschil tussen de twee 
simulaties geeft het effect van de maatregel weer. De belastingaangiften in de 
toekomst zijn gesimuleerd op basis van historische winst- en verliespatronen per 
bedrijf. Het CPB geeft in haar certificeringsmemo aan dat deze extrapolatie 
onzekerheid met zich meebrengt, maar beschouwt de budgettaire raming wel als 
neutraal en redelijk. Toepassing van dit model met een verlaging van het 
percentage naar 25% of 0%, zorgt voor stijging van de structurele opbrengst van 
€ 555 miljoen naar € 1.046 miljoen respectievelijk € 1.943 miljoen. In deze raming 
is nog geen rekening gehouden met een eventueel gedragseffect. In overleg met 
het CPB kunnen deze bedragen daarom aangepast worden. Het beperken van de 
achterwaartse verliesverrekening geeft structureel een kleine extra opbrengst van 
€ 10 miljoen omdat de achterwaartse verliesverrekening op lange termijn 
overgenomen wordt door de voorwaartse verliesverrekening. In de jaren 2021-
2026 is er dan tijdelijk wel een eenmalige extra opbrengst van in totaal 
€ 2,4 miljard. Een beperking van de verliesverrekening naar 6 jaar laat de 
structurele opbrengst stijgen naar € 603 miljoen. Als de drempel verhoogd wordt 
naar € 1,1 miljoen of € 2 miljoen daalt de opbrengst naar € 549 miljoen 
respectievelijk € 497 miljoen. 
 
De leden van de fractie van de VVD vragen om een toelichting op de ramingen, 
omdat deze afwijkt van de raming van de Commissie Ter Haar. De ramingen zijn 
gebaseerd op een tariefpercentage van 25% terwijl in het rapport van de 
Commissie Ter Haar uitgegaan werd van de tariefpercentage van 21,7%. Daarnaast 
zijn de ramingen geactualiseerd aan de hand van nieuwe gegevens 
 
Ook vragen de leden van de fractie van D66 waarom achterwaartse 
verliesverrekening nog in stand wordt gelaten, wanneer onbeperkte voortwenteling 
mogelijk is. De achterwaartse verliesverrekening houdt in dat een verlies in een 
jaar wordt verrekend met de winst uit het voorgaande jaar. De belastingplichtige 
krijgt dan (een deel) van de eerder betaalde belasting terug. Het kabinet ziet 
vooralsnog geen aanleiding om de achterwaartse verliesverrekening als zodanig af 
1 

volledig verrekenbaar. Voor zover de belastbare winst hoger is dan € 1 miljoen, 
worden die verliezen (voor zover zij meer bedragen dan € 1 miljoen) slechts tot een 
bedrag van 50% van de belastbare winst boven € 1 miljoen verrekend. Tot een 
bedrag van € 1 miljoen zijn verliezen dus altijd verrekenbaar. Voor de ondernemers 
(box 1) en de aanmerkelijkbelanghouders (box 2) in de inkomstenbelasting geldt 
dat de groep met verliezen van een bedrag van meer dan € 1 miljoen beperkt is. 
Daarmee zou een vergelijkbare aanpassing in de inkomstenbelasting naar 
verwachting weinig effect sorteren. Verder beoogt de voorgestelde maatregel ten 
aanzien van vennootschapsbelastingplichtige lichamen een meer geleidelijke 
verliesverrekening en daardoor stabielere belastingontvangsten te bewerkstelligen. 
Dat leidt ertoe dat de groep bedrijven die door verrekenbare verliezen in een zeker 
jaar geen vennootschapsbelasting betaalt kleiner zal zijn. Een groot verlies in box 2 
komt veelal pas tot stand bij vervreemding van de aandelen. Naar de mening van 
het kabinet zijn er gezien het voorgaande geen of weinig redenen om de 
verliesverrekeningstermijnen voor ondernemers in de inkomstenbelasting (box 1) 
of voor verliezen uit aanmerkelijk belang (box 2) aan te passen. 
 
De leden van de fractie van het CDA achten het rechtvaardig als ook de IB-
ondernemers geen last meer zouden hebben van het verdampen van verliezen. 
Deze leden vragen in dat kader welk deel van de verliezen van deze ondernemers 
over de afgelopen vijf jaar is verdampt. Deze leden zijn benieuwd naar enerzijds 
het effect van het jaarlijks in de heffing betrekken van in ieder geval een deel van 
de behaalde winst en anderzijds het effect dat verliezen niet langer verdampen. 
Deze leden vragen of het kabinet deze effecten op de structurele inkomsten kan 
weergeven. Daarnaast vragen de leden van de fractie van GroenLinks naar de 
budgettaire gevolgen als de verliesverrekening in box 1 en box 2 als volgt wordt 
gewijzigd: 6 jaar voorwaartse verliesverrekening, 0 jaar achterwaarts. Het kabinet 
heeft tijdens de beantwoording van deze vragen geen gegevens beschikbaar over 
de mate waarin verliezen bij inkomstenbelastingplichtigen vervallen. In samenhang 
hiermee is ook geen budgettaire raming beschikbaar voor het aanpassen van de 
verliesverrekening in de inkomstenbelasting.  
 
De leden van de fracties van de VVD en D66 vragen hoe de beperking van de 
verliesverrekening zich verhoudt tot het totaalwinstbegrip. De 
vennootschapsbelasting wordt in beginsel geheven over de totaalwinst, dat is de 
totale som van winsten en verliezen gedurende de gehele levensloop van een 
onderneming (totaalwinstbeginsel). Voor winstgevende bedrijven geldt dat deze in 
Nederland niet altijd vennootschapsbelasting betalen vanwege de mogelijkheid die 
ze hebben om verliezen uit andere jaren met de winst te verrekenen. Uit het 
rapport van de Adviescommissie blijkt dat als gevolg hiervan er ook een groep 
bedrijven is die – ondanks de huidige geldende maximale 
verliesverrekeningstermijn van 6 jaar - jarenlang geen vennootschapsbelasting 
betaalt. De voorgestelde maatregel is erop gericht te voorkomen dat bedrijven met 
1 

Tabel 30: Overzicht van de verliesverrekeningstermijnen en andere beperkingen in de EU-
81
lidstaten. 
Land Voorwaarts aantal jaren Achterwaarts aantal jaren 
82
België Onbeperkt, tot 70% 3 jaar 
Bulgarije 5 jaar Nee 
Cyprus 5 jaar Nee 
Denemarken Onbeperkt tot 1,15 miljoen euro Nee 
Onbeperkt, tot 60% boven 1 miljoen 
Duitsland euro 1 jaar, tot 1 miljoen euro 
Estland Nee Nee 
Finland 10 jaar Nee 
Frankrijk Onbeperkt 1 jaar, tot 1 miljoen euro 
Griekenland 5 jaar Nee 
Groot Brittannië 
(voormalig lid) Onbeperkt 1 jaar 
Hongarije 5 jaar 2 jaar 
Ierland Onbeperkt 1 jaar  
Italië Onbeperkt Nee 
Kroatië 5 jaar Nee 
Letland Nee Nee 
Litouwen Onbeperkt Nee 
Luxemburg 17 jaar Nee 
Malta Onbeperkt Nee 
Nederland 6 jaar 1 jaar 
Oostenrijk Onbeperkt, tot 75% Nee 
Polen 5 jaar Nee 
Portugal 5 jaar Nee 
Roemenië 7 jaar Nee 
Slovenië Onbeperkt, tot 50% Nee 
Slowakije 5 jaar Nee 
Spanje Onbeperkt Nee 
Tsjechië 5 jaar Nee 
Zweden Onbeperkt Nee 
 
De leden van de fractie van GroenLinks vragen wat de opbrengst is van de CFC-
maatregel zoals gepresenteerd in het rapport van de Adviescommissie, waarbij een 
tarief van 25% wordt gehanteerd. Deze leden vragen ook hoe hoog de opbrengst is 
als deze maatregel ook wordt toegepast op CFC’s die zijn gevestigd binnen de EU.  
De opbrengst van de CFC -maatregel kent een grote mate van onzekerheid omdat 
er geen geaggregeerde data voorhanden zijn omtrent de activiteiten van een 
gecontroleerd lichaam en de effectieve belasting die daarmee samenhangt in het 
buitenland. De CFC-maatregel uit de door de Adviescommissie geadviseerde 
basisvariant is geraamd op basis van een Vpb-tarief van 21,7%. Hierbij geldt dat er 
een grote bandbreedte is vanwege het ontbreken van nauwkeurige data. Bij een 
Vpb-tarief van 25% zal de budgettaire opbrengst naar verwachting nog steeds 
binnen deze bandbreedte blijven. Het kabinet heeft niet berekend wat de 
budgettaire opbrengst zou zijn als de CFC-maatregel ook wordt toegepast op CFC’s 
 
81
 Bron, Taxes in Europe Database, peildatum 1-10-2020. 
82
 In België geldt een beperking waarbij zes verschillende grondslagversmallers, waaronder de verliesverrekening, 
boven 1 miljoen euro winst een maximum hebben van 70% van de resterende positieve winst na de 
investeringsaftrek. 
1 

Bijlage bij nota naar aanleiding van het verslag Belastingplan 2021 
 
Overzicht fiscale wetsvoorstellen vanaf parlementaire jaar 2009/10 
 
Parlementaire jaar 2009/10 
Pakket Belastingplan 2010 
32128 Belastingplan 2010  
32129 Overige fiscale maatregelen 2010  
32130 Fiscale vereenvoudigingswet 2010  
32131 Wet uniformering loonbegrip 
32132 Afschaffing van de vliegbelasting 
32133 Fiscale onderhoudswet 2010  
 
Overige wetsvoorstellen 
32145 Goedkeuring belastingverdrag met het Verenigd Koninkrijk 
32189 Belastingwet BES 
32190 Douane- en Accijnswet BES 
32276 Invoeringswet fiscaal stelsel BES 
32400 Implementatie Technische Herzieningsrichtlijn gemeenschappelijk stelsel 
belasting toegevoegde waarde 
32401 Fiscale verzamelwet 2010  
 
Parlementaire jaar 2010/11 
Pakket Belastingplan 2011 
32504 Belastingplan 2011 
32505 Overige fiscale maatregelen 2011 
 
Overige wetsvoorstellen 
32532 Implementatie wijziging tabaksaccijns 
32536 Goedkeuring belastingverdrag met Zwitserland 
32776 Goedkeuring belastingverdrag met Japan 
32810 Fiscale verzamelwet 2011 
 
Parlementaire jaar 2011/12 
Pakket Belastingplan 2012 
33003 Belastingplan 2012 
33004 Overige fiscale maatregelen 2012 
33005 Wet toepassing dwangsomregeling toeslagen 
33006 Geefwet 
33007 Wet uitwerking autobrief 
  
1 

33985 Goedkeuring Verdrag met de Verenigde Staten van Amerika tot verbetering 
van de internationale naleving van de belastingplicht en de tenuitvoerlegging van 
de FATCA 
 
Parlementaire jaar 2014/15 
Belastingplan 2015 
34002 Belastingplan 2015 
 
Overige wetsvoorstellen 
34003 Wet modernisering vennootschapsbelastingplicht overheidsondernemingen 
34036 Wet deregulering beoordeling arbeidsrelaties 
34196 Wet elektronisch berichtenverkeer belastingdienst 
34220 Fiscale verzamelwet 2015 
34263 Belastingregeling Nederland Sint Maarten 
34276 Wet uitvoering Common Reporting Standard 
34280 Goedkeuring Verdrag, ten behoeve van Curaçao, met de Verenigde Staten 
van Amerika tot verbetering van de internationale naleving van de belastingplicht 
en de tenuitvoerlegging van de FATCA 
 
Parlementaire jaar 2015/16 
Pakket Belastingplan 2016 
34302 Belastingplan 2016 
34303 Wet vrijstelling Artikel 2-Fonds 
34304 Wet tegemoetkomingen loondomein 
34305 Overige fiscale maatregelen 2016 
34306 Wet implementatie wijzigingen Moeder-dochterrichtlijn 
 
Overige wetsvoorstellen 
34323 Wet aanpassing fiscale eenheid 
34360 Novelle Belastingplan 2016 
34371 Goedkeuring Aanvullend Verdrag, ten behoeve van Curaçao, met de 
Verenigde Staten van Amerika tot verbetering van de internationale naleving van 
de belastingplicht en de tenuitvoerlegging van de FATCA 
34391 Wet uitwerking Autobrief II 
34409 Wet aanpassingen aan het Douanewetboek van Unie 
34417 Goedkeuring belastingverdrag, ten behoeve van de Nederlandse Antillen, 
met de Caymaneilanden 
34424 Goedkeuring belastingverdrag met Malawi 
34503 Goedkeuring belastingverdrag met Zambia 
34527 Wet uitwisseling inlichtingen over rulings 
  
1 

Overige wetsvoorstellen 
35110 Wet fiscale arbitrage 
35196 Goedkeuring besluit tot wijziging van het Besluit uitsluiting aftrek 
omzetbelasting 1968 
35205 Wet Vliegbelasting 
35216 Wet minimum CO2-prijs elektriciteitsopwekking 
35241 Wet implementatie tweede EU-richtlijn antibelastingontwijking 
35255 Wet implementatie EU-richtlijn meldingsplichtige grensoverschrijdende 
constructies 
 
Parlementaire jaar 2019/20 
Pakket Belastingplan 2020 
35302 Belastingplan 2020 
35303 Overige fiscale maatregelen 2020 
35304 Wet fiscale maatregelen Klimaatakkoord 
35305 Wet bronbelasting 2021 
35306 Wet afschaffing fiscale aftrek scholingsuitgaven 
35307 Wet implementatie richtlijn harmonisatie en vereenvoudiging handelsverkeer 
tussen lidstaten 
 
Overige wetsvoorstellen 
35437 Fiscale verzamelwet 2021 
35468 Wet hardheidsaanpassing Awir 
35496 Wet excessief lenen bij eigen vennootschap 
35527 Wet implementatie richtlijnen elektronische handel 
 
Parlementaire jaar 2020/21 
Pakket Belastingplan 2021 
35572 Belastingplan 2021  
35573 Overige fiscale maatregelen 2021 
35574 Wet verbetering uitvoerbaarheid toeslagen  
35575 Wet CO2-heffing industrie  
35576 Wet differentiatie overdrachtsbelasting 
35577 Wet aanpassing box 3  
35578 Eenmalige huurverlaging huurders met lager inkomen  
35579 Vaststelling tarieven opslag duurzame energie- en klimaattransitie 2021 en 
2022 
 
Overige wetsvoorstellen 
35568 Wet beperking liquidatie- en stakingsverliesregeling
1 

