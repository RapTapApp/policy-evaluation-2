35526 Tijdelijke bepalingen in verband met maatregelen ter bestrijding van de 
epidemie van covid-19 voor de langere termijn (Tijdelijke wet maatregelen 
covid19) 
 
Nota naar aanleiding van het verslag 
 
Inhoudsopgave 
 
Inleidende opmerkingen ........................................................................................................... 2 
Algemeen deel ........................................................................................................................ 4 
1. Inleiding .......................................................................................................................... 4 
2. Achtergrond .................................................................................................................... 17 
2.1. Voorgeschiedenis ........................................................................................................ 18 
2.2. Systematiek van de bestrijding van de epidemie ............................................................ 23 
2.3. Bestrijding in Caribisch Nederland ................................................................................. 24 
3. Hoofdlijnen van het wetsvoorstel ........................................................................................ 25 
3.1. Doelen van het wetsvoorstel ........................................................................................ 25 
3.2. Verhouding tot de Wet publieke gezondheid ................................................................... 37 
3.3. Tijdelijkheid van de wet ............................................................................................... 44 
3.4. Ontwikkeling van het virus en het te voeren beleid ......................................................... 53 
3.5. Het voorgestelde hoofdstuk Va Wpg .............................................................................. 55 
3.6. Toepassing in Caribisch Nederland ................................................................................ 77 
4. Verhouding Rijk, gemeenten en veiligheidsregio’s ................................................................ 80 
4.1. Bevoegdheden burgemeester ten opzichte van landelijke regelgeving ............................... 80 
4.2. Verhouding tot andere gemeentelijke beleidsterreinen en het lokaal bestuur als geheel ....... 92 
4.3. Taak en bevoegdheid voorzitter van de veiligheidsregio ................................................... 93 
5. Grondrechtelijke aspecten ................................................................................................. 96 
5.1. Recht op gezondheidszorg en bescherming van de volksgezondheid .................................. 97 
5.2. Noodzakelijkheid en proportionaliteit ............................................................................. 97 
5.3. Persoonlijke levenssfeer ............................................................................................ 102 
5.4. Vergaderen, betogen en belijden van godsdienst en levensovertuiging ............................ 106 
5.5. Vrijheid van verplaatsing ........................................................................................... 109 
5.6. Eigendomsrecht ........................................................................................................ 110 
5.7. Onderwijsvrijheid ...................................................................................................... 111 
5.8. (Leeftijds)differentiatie .............................................................................................. 111 
5.9. Kinderrechten .......................................................................................................... 112 
5.10. Rechten van personen met een handicap ................................................................... 113 
6. Verhouding tot EU-recht .................................................................................................. 115 
7. Toezicht, handhaving en rechtsbescherming ...................................................................... 116 
7.1. Toezicht op de naleving, opsporing en sanctionering (handhaving) ................................. 116 
7.2. Rechtsbescherming ................................................................................................... 127 
8. Regeldrukeffecten .......................................................................................................... 129 
9. Financiële gevolgen ........................................................................................................ 130 
10. Consultatie .................................................................................................................. 130 
10.1. Inleiding ................................................................................................................ 130 
 1 

de Raad van State. Op diverse punten hebben de vragen van de leden geleid tot verdere verbetering 
van het wetsvoorstel via een nota van wijziging, die tegelijk met deze nota naar aanleiding van het 
verslag wordt uitgebracht. Een overzicht van de belangrijkste wijzigingen sinds de consultatieversie is 
opgenomen in bijlage 1. Wij hebben kennisgenomen van de inmiddels ingediende amendementen en 
kijken ernaar uit aan de hand daarvan te bezien hoe de regering en het parlement als wetgever dit 
wetsvoorstel samen kunnen verbeteren. Dat wil zeggen: de met dit wetsvoorstel beoogde doelen 
versterken met behoud van een slagvaardige bestrijding van de epidemie. In het bijzonder staan wij 
open voor verbeteringen die in samenspraak met uw Kamer bij de verdere behandeling van dit 
wetsvoorstel mogelijkerwijs kunnen worden aangebracht om de parlementaire betrokkenheid bij de 
ministeriële regelingen verder te versterken met behoud van de vereiste slagkracht. 
 
Wij achten het in het licht van de gestelde vragen van belang om – alvorens op de gestelde vragen in 
te gaan – stil te staan bij de recente ontwikkelingen van de epidemie van het virus in Nederland. De 
Nederlandse aanpak is erop gericht het virus maximaal te controleren, de zorg niet te overbelasten en 
kwetsbare mensen in de samenleving te beschermen. Na de eerste vastgestelde besmetting met het 
virus in Europees Nederland op 27 februari 2020 is het eind juni jl. gelukt de eerste golf van 
besmettingen te bedwingen. Veel maatregelen konden daardoor worden versoepeld, maar de dreiging 
van het virus is daarmee niet verdwenen. Het virus is nog onder ons en het grootste deel van de 
bevolking is daarvoor nog vatbaar. Tot half september is er wereldwijd bij meer dan 29 miljoen 
mensen covid-19 vastgesteld en bij meer dan 4 miljoen mensen in Europa. In Nederland is tot half 
september bij meer dan 80.000 personen covid-19 vastgesteld en zijn er in totaal zo’n 6.250 personen 
overleden. De daadwerkelijke aantallen besmettingen en sterfgevallen liggen waarschijnlijk hoger 
omdat niet iedereen getest is.  
 
Het gaat niet goed met de ontwikkelingen rondom het virus in ons land. Momenteel neemt het aantal 
besmettingen, ziekenhuisopnames en sterfgevallen in Nederland rap toe. Alleen als de samenleving de 
basisregels naleeft kan het virus onder controle worden gekregen. Zo is het cruciaal om 
hygiënemaatregelen te blijven toepassen – vooral thuis en bij privéaangelegenheden, maar ook in het 
openbaar vervoer en op het werk. In tal van sectoren in de samenleving is er – gelukkig – veel 
aandacht en inzet voor maatregelen om de verspreiding van het virus tegen te gaan. Zonder die 
aandacht en inzet gaat het ook niet lukken.  
 
De toename van het aantal besmettingen maakt duidelijk hoe kwetsbaar de situatie is waarin we 
verkeren: we zullen als samenleving nog een tijd met het virus moeten leven. Dat betekent ook dat 
het nodig blijft om de verspreiding van het virus te volgen en waar dat noodzakelijk is, gericht 
maatregelen te treffen om die verspreiding in te dammen. Bij voorkeur doen wij dat met adviezen en 
vrijwillige maatregelen waarbij iedereen zoveel mogelijk autonomie houdt om eigen keuzes te maken, 
maar de keuzes van de één kunnen bij een infectieziekte als deze directe gevolgen hebben voor de 
gezondheid van een ander. Daarom moet de regering daarnaast juridisch afdwingbare maatregelen 
kunnen nemen. De noodverordeningen die ons tot nu toe voortvarend door de crisis hebben geleid, 
zijn op de langere termijn minder geschikt voor het treffen van maatregelen ter bestrijding van de 
epidemie dan een wet die is vastgesteld door de regering en het parlement. Dit wetsvoorstel voorziet 
in een steviger juridisch fundament. Dit is nodig, zoals de Afdeling advisering van de Raad van State 
heeft opgemerkt in haar voorlichting aan de Tweede Kamer naar aanleiding van de motie-Van der 
1
Staaij/Jetten en in haar advies over dit wetsvoorstel. Het wetsvoorstel biedt naar het oordeel van de 
regering een solide basis voor gepaste maatregelen die de komende periode noodzakelijk kúnnen zijn 
om de epidemie van het virus of een directe dreiging daarvan te bestrijden.  
 
In deze nota zijn de vragen en opmerkingen uit het verslag integraal opgenomen in cursieve tekst en 
de beantwoording daarvan in gewone typografie. De vragen en antwoorden zijn van een nummer 
voorzien, waarnaar in voorkomende gevallen in andere antwoorden is verwezen. In een enkel geval 
zijn ongenummerde opmerkingen voorzien van een reactie. Waar in de beantwoording wetsartikelen 
                                                
1
 Voorlichting over de grondwettelijke aspecten van (voor)genomen crisismaatregelen, 25 mei 2020 
(W04.20.0139/I/(Vo); Kamerstukken II 2019/20, 25295, nr. 234. 
 3 

Afdeling advisering van de Raad van State (de Afdeling) te komen tot een formele wet ter bestrijding 
van de coronapandemie.  
 
Deze leden constateren dat het gros van de thans geldende maatregelen die gericht zijn op de 
indamming van de Coronapandemie gestoeld zijn op basis van vrijwilligheid. Nederland onderscheidt 
zich hierin van veel andere landen waar minder ruimte gegeven wordt aan volwassen burgers zelf 
verantwoordelijkheid te nemen. Dit wetsvoorstel en de – volgens voornoemde leden soms onterechte 
– aandacht die daaraan gegeven wordt, kan afbreuk doen aan die primaire lijn van het kabinet vooral 
eerst de medewerking en eigen verantwoordelijkheid van burgers te benutten.  
 
2 – CDA 
Welke voorlichtingsinspanningen verricht de regering rond de invoering van dit wetsvoorstel, teneinde 
het draagvlak onder de bevolking voor de Corona-maatregelen hoog te houden? 
 
Zoals in antwoord 1 is aangegeven zullen wij het publiek op passende wijze nader informeren. Wij 
3
maken hiervoor ook gebruik van de lessons learned. Dat betekent onder meer begrijpelijke 
communicatie, meer zichtbare communicatie in de openbare ruimte en communicatie gericht op 
verschillende doelgroepen.  
 
3 – CDA 
De aan het woord zijnde leden vragen of het onderhavige wetsvoorstel ook benut zou moeten worden 
om verplichte quarantaine bij terugkomst uit een ‘oranje land’ (althans: een land waar een groter 
Corona-risico bestaat) mogelijk te maken? Deze leden wijzen in dat kader op artikel 35 van de Wet 
publieke gezondheid (Wpg).  
 
Voor reizigers uit gebieden waarvoor vanwege de verspreiding van het virus een oranje of rood 
reisadvies geldt, geldt momenteel het dringende advies om tien dagen in thuisquarantaine te gaan. 
Deze reizigers hebben een hoger risico op besmetting gelopen, omdat in de omgeving waar zij zijn 
geweest veel besmettingen zijn. Daarmee zijn deze personen bij terugkomst in Nederland een 
potentiële bron van besmetting en derhalve een risico voor de volksgezondheid. Thuisquarantaine is 
dan ook van groot belang om de verspreiding van het virus vanuit het buitenland naar Nederland 
tegen te gaan.  
 
De minister van VWS heeft, mede namens de minister van JenV, in zijn brief van 18 augustus 2020 
4
aan de Tweede Kamer toegezegd het quarantainepakket nader uit te werken. In dat kader worden 
tevens de mogelijkheden voor het verplicht opleggen van quarantaine bezien, en in samenhang 
daarmee, het meewerken aan het testen en bron- en contactonderzoek. Dit wetsvoorstel heeft hierop 
geen betrekking.  
 
4 – CDA 
De leden van de CDA-fractie vragen of de regering bekend is met de zorg die bij een deel van de 
bevolking leeft dat de invoering van dit wetsvoorstel zou betekenen dat verplicht gevaccineerd kan 
worden, dat de regering (in concreto de minister van Volksgezond, Welzijn en Sport (VWS)) 
ongebreidelde bevoegdheden krijgt, dat de bevoegdheden uit dit wetsvoorstel voor andere doeleinden 
dan de bestrijding van het COVID-19 virus gebruikt gaan worden, dat de parlementaire controle wordt 
uitgeschakeld en dat normaal gemaakt wordt wat niet normaal is. Op welke wijze is de regering 
voornemens de uitleg en duiding van dit wetsvoorstel richting het grote publiek ter hand te nemen, 
juist om het draagvlak voor de algemene aanpak van het Corona-virus optimaal te maken?  
 
Het is ons bekend dat bij een deel van de bevolking zorgen leven over dit wetsvoorstel. Graag 
benadrukken wij nog eens dat dit wetsvoorstel geen enkele betrekking heeft op vaccinatie. Wij 
hechten eraan op deze plaats tevens naar voren te brengen dat wij het beeld niet herkennen dat het 
wetsvoorstel bevoegdheden niet zou begrenzen of beperken tot wat noodzakelijk en evenredig is voor 
                                                
3
 Kamerstukken II 2019/20, 25295, nr. 508. 
4
 Kamerstukken II 2019/20, 25295, nr. 504. 
 5 

Wij zijn verheugd dat de leden van de D66-fractie de doelstellingen van dit wetsvoorstel 
onderschrijven en positief gestemd zijn over aanpassingen die naar aanleiding van de consultatiefase 
zijn aangebracht. Tegelijkertijd is ons duidelijk dat naar het oordeel van de leden van de D66-fractie 
nog aanpassingen noodzakelijk zijn. Daarop gaan wij graag in in de beantwoording van de specifieke 
vragen die daarover zijn gesteld. 
 
7 – GroenLinks  
De leden van de GroenLinks-fractie hebben kennisgenomen van het voorliggende wetsvoorstel. Zij 
hebben over het wetsvoorstel een behoorlijk aantal vragen die zij graag aan de regering voorleggen. 
Tevens willen zij op deze plek aan de regering vragen of en zo ja, wanneer de maatregelen die 
afgelopen week door het kabinet werden aangekondigd over mogelijke quarantaineverplichtingen, het 
verplicht meewerken aan een test en het verplicht meewerken aan het bron- en contactonderzoek 
concreet aan de Kamer worden voorgelegd. Worden eventuele aanvullende wettelijke bepalingen via 
een nota van wijziging bij dit wetsvoorstel aan de Kamer voorgelegd? Zo nee, op welke wijze en 
wanneer dan wel?  
 
Dit wetsvoorstel heeft hierop geen betrekking. Wij verwijzen naar antwoord 3. 
 
De leden van de SP-fractie zien dat het Corona-virus al veel slachtoffers heeft gemaakt en de 
samenleving ernstig heeft ontwricht. De bestrijding van het virus is dan ook van groot belang. Daarbij 
is het echter ook essentieel dat de democratie niet buiten spel gezet wordt. Het virus indammen gaat 
immers niet zonder dat er draagvlak voor de maatregelen is in de samenleving. Deze leden hebben 
daarom twijfels over het voorgestelde wetsvoorstel en zullen deze hieronder bespreken en voorleggen.  
 
Wij hopen met onze beantwoording de twijfels van de leden van de SP-fractie te kunnen wegnemen 
en hen ervan te kunnen overtuigen dat dit wetsvoorstel het tegendeel beoogt van het buitenspel 
zetten van de democratie. Met deze leden onderschrijven wij het belang van draagvlak in de 
samenleving voor maatregelen die er inderdaad op zijn gericht ontwrichting van die samenleving door 
verspreiding van het virus te voorkomen. 
 
De leden van de PvdA-fractie hebben met belangstelling van het onderhavige wetsvoorstel 
kennisgenomen. Zij delen de mening van de regering dat noodverordeningen niet langer als juridische 
basis voor soms vergaande coronamaatregelen zouden moeten gelden. Om die reden achten deze 
leden een wettelijke basis een verbetering. Dat neemt echter niet weg dat zij nog vragen en 
opmerkingen hebben.  
 
Wij zijn verheugd dat de leden van de PvdA-fractie de formeelwettelijke basis die met dit wetsvoorstel 
wordt gecreëerd als een verbetering beschouwen. Hun vragen en opmerkingen hopen wij op een voor 
hen tot tevredenheid stemmende wijze te hebben beantwoord in deze nota. 
 
De leden van de ChristenUnie-fractie hebben met belangstelling kennisgenomen van het wetsvoorstel. 
Zij constateren dat de pandemie van COVID-19, en de maatregelen die ook in Nederland worden 
getroffen het virus te bestrijden, tot uitzonderlijke situaties leiden. Veel zaken die we als samenleving 
normaal beschouwen, zijn niet mogelijk in het tijdelijk abnormaal van de bestrijding van COVID-19. 
Deze leden vinden het verdedigbaar maatregelen te treffen teneinde kwetsbare mensen te 
beschermen en de druk op de zorg te verlichten. Daarbij is het wel van belang dat de rechtszekerheid 
van mensen, of ze nu ondernemer zijn of in het verzorgingstehuis wonen, is geborgd en dat 
proportionaliteit, tijdelijkheid en democratische legitimiteit centraal staan. Het is goed dat 
maatregelen die worden getroffen van een wettelijke grondslag worden voorzien, zodat 
bovengenoemde uitgangspunten beter kunnen worden verankerd bij de bestrijding van COVID-19. 
Noodverordeningen zoals die nu gelden, zijn daarvoor niet langer een geschikt instrument. Dat 
daarvoor is gekozen in de acute noodsituatie is voorstelbaar, maar voornoemde leden achten het 
noodzakelijk dat maatregelen die in de toekomst genomen moeten worden, gebaseerd zijn op een 
deugdelijke wettelijke grondslag, daar zij onze grondwettelijke vrijheden raken. Daar is ook de 
Afdeling in haar advisering helder over. Tegelijk zijn voornoemde leden zich er van bewust dat 
 7 

Hoe verhoudt dit zich tot het feit dat het juist ook om een tijdelijke wet gaat? Op welk moment 
verwacht de regering dat de wet weer buiten werking kan worden gesteld?  
 
In de eerste uitbraakfase was sprake van een acute fase. Inmiddels is sprake van een langer durende 
situatie, waarin de dreiging van het virus nog niet is weggenomen. Dat wordt bedoeld met de ‘langere’ 
termijn. Het is niet op voorhand aan te geven hoe lang hiervan sprake zal zijn; het verloop van het 
virus is immers onbekend. Dit is ook gebleken in de afgelopen periode, waarin de cijfers na een flinke 
verbetering eind juni van dit jaar weer een toename van het aantal besmettingen laten zien. Ook de 
komende periode blijft het dan ook nodig om maatregelen te kunnen treffen en die maatregelen te 
kunnen op- of afschalen. Om te bevorderen dat het tijdelijke wettelijk kader niet langer geldt dan 
strikt noodzakelijk is, bevat het wetsvoorstel een horizonbepaling met een verlengingsmogelijkheid 
waarbij het parlement betrokken is. Het tijdelijke kader zal buiten werking worden gesteld zodra 
maatregelen ter bestrijding van de epidemie of een directe dreiging daarvan niet langer noodzakelijk 
zijn. Tegelijkertijd geldt evenzeer voor de ministeriële regelingen zelf, die op grond van deze wet 
kunnen (dus niet automatisch moeten) worden vastgesteld, dat de geldingsduur daarvan niet langer 
kan zijn dan noodzakelijk is voor de bestrijding van de epidemie. Als de noodzaak van een bij 
ministeriële regeling vastgestelde maatregel gezien de wetenschappelijke inzichten of de actuele stand 
van het virus is vervallen, vergt het in artikel 58b neergelegde noodzakelijkheidsvereiste dat de 
ministeriële regeling wordt aangepast of ingetrokken. 
 
11 – ChristenUnie 
In de inleiding lezen de leden van de ChristenUnie-fractie eveneens dat de noodverordeningen zullen 
worden ingetrokken bij de inwerkingtreding van deze wet en de ter uitvoering daarvan vastgestelde 
regelgeving. Op basis van de delegatiebepalingen in de wet nemen deze leden aan dat nog een aantal 
regelingen aan de Kamer zal worden voorgelegd, voordat kan worden overgegaan tot inwerkingtreding 
van de wet en intrekking van de noodverordeningen. Kan de regering aangeven welke tijdpad zij 
hierbij voor zich ziet en bevestigen dat deze regelingen inderdaad aan de Kamer zullen worden 
voorgelegd? 
 
De eerste ministeriële regelingen zullen in werking treden op hetzelfde tijdstip als hoofdstuk Va Wpg. 
Wanneer dat zal zijn, hangt af van het verloop van de parlementaire behandeling van het 
wetsvoorstel, de tijd die nodig is het te kunnen uitvoeren en de in artikel 58c vastgelegde 
procedurevoorschriften voor het tot stand te brengen van de ministeriële regelingen. Indien het 
wetsvoorstel door uw Kamer wordt aanvaard, worden de ministeriële regelingen zo snel mogelijk 
daarna in procedure gebracht bij beide Kamers overeenkomstig de in artikel 58c opgenomen 
procedurevoorschriften, opdat ze tijdig in werking kunnen treden. 
 
De leden van de Partij voor de Dieren-fractie hebben grote problemen met dit wetsvoorstel. De 
regering kan in de memorie van toelichting wel veelvuldig stellen dat ze met deze wet juist de 
legitimiteit en democratische controle willen vergroten, daar blijkt uit de wettekst zelf niks van. Dat is 
ernstig, omdat burgers in een democratische rechtsstaat als Nederland van hun regering mogen 
verwachten dat die zorgvuldig omgaat met de grondrechten en de staatsrechtelijke verhoudingen. 
Ook, of misschien wel juist bij een crisis als de uitbraak van een besmettelijke infectieziekte die het 
leven en de gezondheid van (kwetsbare) mensen bedreigt en die kan leiden tot overbelasting van de 
zorg en de mensen die daar werken.  
 
Toen COVID-19 in China was uitgebroken en door het (vakantie)reisgedrag van mensen ook in 
Nederland terecht was gekomen, ontstond een situatie waar de meest vooraanstaande virologen, ook 
uit eigen land, al jaren voor waarschuwen: door het gesol met dieren door de mensen zullen nieuwe 
infectieziekten ontstaan waar geen mens immuniteit tegen heeft, en waarvan niet bekend is hoe 
besmettelijk en hoe dodelijk hij precies zal zijn. Met de per definitie beperkte informatie die aan het 
begin van zo’n crisis beschikbaar is, zal een overheid het voorzorgsbeginsel moeten toepassen, en kan 
niet altijd worden vermeden dat dat botst met andere belangrijke beginselen, zoals de persoonlijke 
vrijheden die we kennen in dit land. Deze leden hebben in die uitbraakfase de maatregelen die tot 
doel hadden om mensen met een kwetsbare gezondheid te beschermen en ons zorgstelsel, met name 
 9 

voortvloeiende voorlichting van de Afdeling blijkt zijn noodverordeningen geen geschikt en toelaatbaar 
middel voor inbreuken op grondrechten, zeker als geen sprake meer is van een acute situatie. 
Deze leden lezen in de memorie van toelichting dat de regering de noodverordeningen voor de langere 
termijn ‘minder geschikt’ vindt dan een wet en dat er een ‘steviger juridisch fundament’ nodig is. 
Voornoemde leden vinden dat de regering hiermee voorbijgaat aan het uitgangspunt dat inperking van 
grondrechten in noodverordeningen zeker voor de langere termijn volledig onmogelijk is binnen de 
grondwettelijke systematiek. 
 
In het voorliggende wetsvoorstel wordt in ieder geval uitdrukking gegeven aan de noodzaak van 
parlementaire betrokkenheid en duidelijke regels als het gaat om inperking van grondrechten. Dat 
neemt niet weg dat de aan het woord zijnde leden het wetsvoorstel op verschillende onderdelen te 
ruim en te onbestemd vinden. Zij hechten eraan dat de parlementaire betrokkenheid verder versterkt 
wordt en dat ook uit de tekst van het wetsvoorstel blijkt dat de beperkingen zo minimaal mogelijk 
zijn. Vanuit dat oogpunt hebben zij vragen bij allerlei aspecten van het wetsvoorstel. 
 
12 – SGP 
In de eerste plaats vragen deze leden of in het wetsvoorstel en in de memorie van toelichting wel 
voldoende aandacht is voor andere aspecten dan de directe bestrijding van COVID-19. Maatregelen 
als het houden van een bepaalde afstand tot anderen en vergaande beperkingen in bijvoorbeeld 
zorglocaties en rond kerkdiensten kunnen ook tot gevolg hebben dat er heel andere 
(gezondheids)schade optreedt op bijvoorbeeld psychisch en sociaal terrein, zoals eenzaamheid. Zij 
vragen de regering aan te geven op welke manier de regering bij het beoordelen van de maatregelen 
ook oog heeft voor dit soort aspecten die samenhangen met de volksgezondheid. 
Ook vinden deze leden het belangrijk dat er aandacht is voor de economische en maatschappelijke 
gevolgen in het algemeen. 
 
Wij delen de zorg van deze leden voor ongewenste effecten van maatregelen op bijvoorbeeld 
psychisch en sociaal terrein. Dit komt ook op verschillende plaatsen in het voorstel tot uitdrukking. 
Toegespitst op de drie concrete maatregelen die deze leden noemen, wijst de regering er wat betreft 
de veilige afstand op dat het vanuit het perspectief van bestrijding van de epidemie altijd zeer 
raadzaam is die in acht te nemen, maar dat de norm wettelijk toch niet geldt in woningen en 
daarbuiten niet voor bijvoorbeeld zorgverleners, mantelzorgers en geestelijke bedienaren, en mensen 
met een beperking en jonge kinderen en hun begeleiders. In de toelichting op artikel 58f is ook 
verwoord dat kortstondige handelingen, zoals chauffeurs in het zorgvervoer die helpen met in- en 
uitstappen of die een gordel vastmaken, niet kwalificeren als ‘ophouden’ als bedoeld in die bepaling. 
Dit wordt via de nota van wijziging in het wetsvoorstel geëxpliciteerd (zie de antwoorden 178, 204 en 
400). Wat betreft de zorglocaties geldt dat mantelzorgers steeds toegang zullen hebben tot die 
locaties, evenals familie of naasten als wordt verwacht dat iemand op korte termijn zal overlijden en 
cliënten- en patiëntenvertrouwenspersonen. Bovendien kunnen maatregelen uitdrukkelijk niet worden 
genomen indien het belang van de volksgezondheid niet opweegt tegen de belangen van de cliënten 
en patiënten bij toegang tot de locatie (artikel 58o, derde lid). Ten aanzien van kerkdiensten wijzen 
wij op de daarvoor geldende wettelijke uitzondering op een eventueel groepsvormingsverbod (artikel 
58g, tweede lid, onder c). In de toelichting op de veiligeafstandsnorm is bovendien vermeld dat 
kortstondige handelingen zoals het uitreiken van de hostie tijdens de eucharistie al niet onder die 
norm vallen, omdat dan geen sprake is van een ‘zich ophouden’ als bedoeld in artikel 58f, eerste lid. 
Voor handelingen waarbij men zich wel zonder de veilige afstand ophoudt, zoals doopplechtigheden of 
inzegeningen, zijn geestelijke bedienaren ook wettelijk uitgezonderd in het tweede lid, onder b, van 
die bepaling. 
 
De totstandbrenging van ministeriële regelingen op basis van hoofdstuk Va vereist naast een hoog 
tempo een gecoördineerde aanpak en brede afstemming. Daarbij zal steeds een nadere 
belangenafweging plaatsvinden. Bij de besluitvorming over de totstandkoming van maatregelen op 
grond van dit wetsvoorstel zal vanzelfsprekend de inbreng worden betrokken van verschillende 
deskundigen, waaronder het RIVM. Voorts blijft de overheid in gesprek met onder meer veldpartijen, 
vak- en brancheorganisaties en zal er blijvend aandacht zijn voor informatievoorziening aan het 
 11 

 
15 – 50PLUS 
De leden van de 50PLUS-fractie hebben met belangstelling kennisgenomen van het wetsvoorstel. Zij 
onderschrijven het doel van het beleid het aantal ziektegevallen en overlijdens als gevolg van COVID-
19 zo beperkt mogelijk te houden. Zij zijn zich bewust van de ernst van de pandemie en de noodzaak 
maatregelen te nemen ter bescherming van kwetsbare mensen. Tegelijkertijd zijn zij niet van oordeel 
dat het doel alle middelen heiligt en zijn zij van opvatting dat de maatregelen altijd proportioneel 
moeten zijn. Deze leden zijn dan ook benieuwd naar de reactie van de regering op alle kritiek die op 
dit wetsvoorstel is geuit zowel waar het de (onbeperkte) handelingsruimte van de minister van VWS 
betreft als waar twijfel wordt geuit over de ernst van de pandemie en mogelijke ondeugdelijkheid van 
de testmethode.  
 
De regering heeft inderdaad de nodige kritiek gekregen op het wetsvoorstel, zelfs al voordat het was 
ingediend. Hoewel het lastig is om te reageren op alle kritiek, gaan wij graag in op enkele 
kritiekpunten die nadrukkelijk in het nieuws zijn geweest en ook in de Tweede en Eerste Kamer zijn 
genoemd. 
 
Het wetsvoorstel biedt het juridische kader voor maatregelen die noodzakelijk kunnen zijn ter 
bestrijding van de epidemie of een directe dreiging daarvan. De handelingsruimte van de minister van 
VWS wordt ten opzichte van de huidige situatie begrensd. Maatregelen kunnen op grond van dit 
wetsvoorstel alleen worden genomen door de ministers van VWS, JenV en BZK gezamenlijk, met 
medebetrokkenheid van de minister die het mede aangaat en in overeenstemming met het gevoelen 
van de ministerraad. Het wetsvoorstel waarborgt daarbij de betrokkenheid van het parlement door de 
voorgeschreven voorhang en de verantwoording achteraf. Ook de Afdeling advisering van de Raad van 
State acht het ‘in de bijzondere situatie van dit moment en gelet op het tijdelijke karakter van de wet’ 
aanvaardbaar dat maatregelen ‘omdat zij vanwege de noodzakelijke snelheid in het belang van de 
samenleving en met het oog op de proportionaliteit moet kunnen worden op- en afgeschaald’, worden 
6
genomen bij ministeriële regeling. De Grondwet laat dat ook toe, aldus de Afdeling advisering. 
 
Een deel van de samenleving heeft vragen bij de weergave van de ernst van de pandemie. Sommigen 
stellen dat de uitbraak van deze epidemie niet erger is dan de jaarlijks terugkerende griep. Daarbij 
wordt vooral gewezen op de Infection Fatality Rate (IFR), de schatting van het percentage mensen dat 
overlijdt van alle mensen die geïnfecteerd raken met het virus. Omdat covid-19 een nieuwe ziekte is, 
kan de IFR nog niet heel betrouwbaar worden vastgesteld, maar de huidige schattingen duiden er 
inderdaad op dat deze niet veel afwijkt van sommige terugkerende griepvirussen. Dat betekent echter 
niet dat de uitbraak niet erger is dan de jaarlijks terugkerende griep. Voor de beoordeling van de 
dreiging is ook van belang dat bij de start van de uitbraak nog niemand een natuurlijke weerstand 
tegen covid-19 had opgebouwd door een infectie met het virus mee te maken, en er (nog) geen 
vaccin en nog geen effectieve behandelmethode beschikbaar zijn. De risico’s voor de Nederlandse 
bevolking van een uitbraak van dit virus zijn daardoor groter dan de risico’s van de jaarlijks 
terugkerende griep. Als er een nieuw influenzavirus zou ontstaan, schatten infectieziektedeskundigen 
de dreiging daarvan ook hoger in dan de dreiging van de jaarlijks terugkerende influenzavirussen, 
vanwege de beperktere weerstand in de bevolking tegen het virus. 
 
Er is ook kritiek geuit op de betrouwbaarheid van de PCR-testen (polymerase chain reaction–testen) 
die in Nederland worden gebruikt om vast te stellen of iemand besmet is met SARS-CoV-2. Testen 
kunnen helaas nooit 100% betrouwbaarheid garanderen, maar de testen die in Nederland worden 
gebruikt voldoen aan de hoogste kwaliteitseisen. De PCR-test toont aan of RNA van het SARS-CoV-2-
virus in het slijm van een persoon wordt aangetroffen. De kwaliteit van een test kan worden 
uitgedrukt op basis van twee eigenschappen: de sensitiviteit en de specificiteit. De PCR-testen die in 
Nederland worden gebruikt, scoren goed op beide eigenschappen. De sensitiviteit is een maat voor de 
gevoeligheid van de test voor de onderzochte ziekte. De specificiteit is een maat voor de juistheid van 
een positieve uitslag. Hoe hoger de specificiteit van een test, hoe zekerder het is dat een positieve 
uitslag ook daadwerkelijk de aanwezigheid van de ziekteverwekker aantoont. Een positieve test 
                                                
6
 Kamerstukken II 2019/20, 35526, nr. 4, p. 4. 
 13 

De Staat mag op de actuele adviezen van deskundigen vertrouwen en zijn beleid daar in zeer 
belangrijke mate op afstemmen: “In de wetenschap is over allerhande onderwerpen veelal geen 
consensus en als het gaat om de wijze van bestrijding van een nieuw virus lijkt consensus vooralsnog 
een illusie. (..) In een kort geding kan de wetenschappelijke waarde of het gewicht van onderzoeken 
niet worden beoordeeld. De voorzieningenrechter merkt hierbij op dat er ook burgers zijn die 
verontrust zijn omdat zij van mening zijn dat juist meer en strengere maatregelen zouden moeten 
worden getroffen ter bestrijding van het coronavirus en die dat middels de rechter en met behulp van 
weer andere wetenschappelijke onderzoeken hebben geprobeerd af te dwingen (Voorzieningenrechter 
Rechtbank Den Haag 3 april 2020, ECLI:NL:RBDHA:2020:3013). Dat onderstreept dat allerhande 
discussie mogelijk is over het gekozen beleid, ook op (populair)wetenschappelijk niveau. Ook in 
voormelde zaak is geoordeeld dat de Staat binnen de grenzen van zijn beleidsvrijheid een eigen 
afweging kan maken en heeft gemaakt, en dat het bestaan van (wetenschappelijke) discussie er niet 
aan afdoet dat de Staat zijn beleid in redelijkheid mag baseren op de adviezen van een vaste groep 
11
deskundigen”. 
  
4. De Staat komt bij het nemen van de maatregelen en de afweging van belangen veel beleidsvrijheid 
toe, zodat de rechter in kort geding de genomen maatregelen terughoudend dient te toetsen: “Bij de 
beoordeling van de noodzaak en proportionaliteit van maatregelen wordt vooropgesteld dat aan de 
Staat een ruime beoordelingsvrijheid (margin of appreciation) toekomt bij de keuzen die hem uit het 
oogpunt van algemeen belang nodig of gewenst voorkomen, in het bijzonder als het gaat om 
preventieve maatregelen op het gebied van gezondheid. Deze vrijheid om (politieke) keuzen te 
maken, beperkt de vrijheid van de voorzieningenrechterrechter in de toetsing van de noodzaak 
daarvan. De besluiten die de regering in dit kader neemt, zijn voortdurend onderwerp van politiek 
debat en afwegingen op dit gebied behoren bij uitstek tot het domein van de uitvoerende macht. (..) 
Alleen als evident is dat de Staat onjuiste keuzes maakt en de Staat aldus niet in redelijkheid heeft 
kunnen besluiten de nu nog geldende maatregelen voort te laten duren, is plaats voor rechterlijk 
12
ingrijpen.”  
 
Wat betreft bestuursrechtelijke jurisprudentie, kan worden gewezen op de uitkomsten van 
verschillende voorlopigevoorzieningsprocedures, voornamelijk gevoerd door bedrijven die opkwamen 
tegen door de voorzitters van de veiligheidsregio’s opgelegde lasten onder dwangsom ter handhaving 
van bepalingen uit de noodverordeningen. Daarnaast betrof dit het aanvechten van voorschriften of 
beperkingen die zij aan demonstraties hadden gesteld. Blijkens de op www.rechtspraak.nl 
gepubliceerde jurisprudentie zijn deze verzoeken afgewezen, op drie uitzonderingen na waarin de 
13
rechter het besluit schorste tijdens de bezwaarfase.  
 
Wat betreft strafrechtelijke procedures is op dit moment nog geen jurisprudentie voorhanden. Op 28 
september 2020 stond de eerste zitting gepland in een verzetzaak tegen een opgelegde 
strafbeschikking (zie verder antwoorden 352 en 378).  
 
17 – 50PLUS  
Kan de regering aangeven welke wetgevende instrumenten het parlement nog heeft indien dit 
wetsvoorstel ongewijzigd zou worden aangenomen? Of rest dan (volgens vele reacties) nog slechts 
het via een motie van wantrouwen wegsturen van de bewindspersoon respectievelijk het gehele 
kabinet? 
 
Dit wetsvoorstel bevat een aantal grondslagen voor maatregelen die bij ministeriële regeling worden 
ingesteld en geconcretiseerd. De veilige afstand wordt bij amvb vastgesteld. Bij de totstandkoming 
van deze gedelegeerde regelgeving vereist dit wetsvoorstel de betrokkenheid vooraf van beide 
Kamers (artikel 58c, tweede lid, en 58f, tweede lid). Uit het oogpunt van democratische legitimatie is 
                                                
11
 Voorzieningenrechter rechtbank Den Haag 24 juli 2020, ECLI:NL:RBDHA:2020:6856, r.o. 4.12. 
12
 Voorzieningenrechter rechtbank Den Haag 24 juli 2020, ECLI:NL:RBDHA:2020:6856, r.o. 4.8. 
13
 Vzr. rechtbank Limburg 15 mei 2020, ECLI:NL:RBLIM:2020:3633 (werkgever schendt anderhalvemeternorm 
niet); Vzr. rechtbank Gelderland 29 mei 2020, ECLI:NL:RBGEL:2020:2769 (muzikaal diner is geen evenement); 
Vzr. rechtbank Gelderland) en 23 juli 2020, ECLI:NL:RBGEL:2020:3701 (te ruime last). 
 15 

Op de noodzaak van het wetsvoorstel is ingegaan in de inleidende opmerkingen van deze nota. Wij 
wijzen ook op het advies van de Afdeling advisering van de Raad van State, die het wetsvoorstel ‘een 
essentiële verbetering’ noemt, omdat het de specifieke juridische grondslagen bevat die de Grondwet 
voor grondrechtbeperkende maatregelen eist. Ook uit een oogpunt van noodzakelijke democratische 
14
legitimatie en controle acht de Afdeling het wetsvoorstel een verbetering. De genoemde vragen zijn 
15
inmiddels beantwoord. 
 
 
2. Achtergrond 
 
19 – Partij voor de Dieren  
Het verbaast de leden van de Partij voor de Dieren-fractie dat in de memorie van toelichting nergens 
gesproken wordt over de aanleiding voor dit wetsvoorstel. Als een crisis zo ernstig is dat zelfs een 
wetsvoorstel voorligt om het kabinet vergaande bevoegdheden toe te kennen, mag men verwachten 
dat de oorzaak van die crisis wordt erkend – en dat duidelijk wordt gemaakt wat het kabinet gaat 
doen om herhaling te voorkomen.  
Het COVID-19 virus lijkt gezien te worden als een natuurverschijnsel. Maar de uitbraak van dit virus is 
in hoge mate te wijten aan de wijze van omgang met dieren door de mens. Voor de uitbraak van het 
huidige COVID-19 virus zijn ook in het verleden al vele anderen zoönoses geweest die een groot 
gevaar voor de volksgezondheid hebben gevormd (o.a. MERS, SARS, ZIKA, vogelgriep). Als we onze 
omgang met de levende omgeving niet drastisch herzien, als we niet overstappen van het egocentrale 
denken naar het ecocentrale denken, is het slechts een kwestie van tijd tot we geconfronteerd worden 
met de volgende zoönotische ziekte die zich als een pandemie over de wereld verspreidt. De recente 
berichtgeving over een nieuw virus dat van varkens naar mensen overspringt onderstreept die 
16
stelling. 
Kan de regering verder bevestigen dat sinds 1980 ongeveer elke vier maanden ergens op aarde een 
[1]
nieuwe infectieziekte in de mens wordt aangetroffen?   
 
Er worden inderdaad geregeld nieuwe infectieziekten in de mens aangetroffen. Het kabinet heeft geen 
officiële cijfers over hoe vaak dat gebeurt. Het is goed om hierbij te bedenken dat niet al deze 
infectieziekten ernstig zijn, dat een beperkt aantal daarvan invloed heeft op de volksgezondheid en 
dat het slechts heel af en toe gebeurt dat een nieuwe infectieziekte leidt tot een pandemie. 
 
20-22 – Partij voor de Dieren 
Kan de regering bevestigen dat 75% van de nieuwe infectieziekten bij mensen direct of indirect 
[2]
afkomstig is van dieren? Kan de regering bevestigen dat de milieuorganisatie van de Verenigde 
Naties (UNEP) in 2016 in een publicatie aangaf dat er vijf belangrijke factoren zijn die bijdragen aan 
het ontstaan van dit soort zoönose namelijk ontbossing en veranderend landgebruik, veehouderij, 
[3]
illegale handel in wilde dieren, klimaatverandering en gebruik van antibiotica (in de bio-industrie). 
Kan de regering bevestigen dat we dus de omgang met onze leefomgeving fundamenteel moeten 
herzien als we dit soort uitbraken – en dit soort omstreden wetten - in de toekomst willen voorkomen? 
 
Voor het antwoord op deze vragen verwijzen wij naar de antwoorden op de vragen van de leden 
Ouwehand, Wassenberg en Van Esch (allen Partij voor de Dieren) over een alomvattend aanvalsplan 
17
om het risico op toekomstige overspringende zoönotische infectieziekten drastisch te verkleinen. 
 
                                                
14
 Kamerstukken II 2019/20, 35526, nr. 4, p. 4-5. 
15
 Aanhangsel Handelingen II 2019/20, nrs. 3965 en 3966.  
16
 https://www.bbc.com/news/health-53218704. 
[1]
 UNEP Frontiers 2016 Report: Emerging Issues of Environmental Concern. 
[2]
 Vorou, R.M., Papavassiliou, V.G., Tsiodras, S., 2007, Emerging zoonoses and vectro-borne infections affecting 
humans in Europe, Epidemiology & Infection, Issue 135, pp. 1231 - 1247  
[3]
 https://twitter.com/UN/status/1249639716774764544?s=20. 
17
 Aanhangsel Handelingen II 2019/20, nr. 3070. 
 17 

veiligheidsregio’s in combinatie met artikel 176 van de Gemeentewet. In noodverordeningen kan van 
andere dan bij de Grondwet gestelde voorschriften worden afgeweken (artikel 176, eerste lid, van de 
Gemeentewet). Voor zover voorschriften in een noodverordening een beperking vormen van 
grondrechten moeten deze voorschriften passen binnen de beperkingssystematiek van de relevante 
bepaling(en) in de Grondwet, het EVRM, het EU-recht en ander internationaal recht. In welke mate het 
is toegestaan om grondrechten te beperken is in beginsel afhankelijk van het betreffende grondrecht 
en waar dit is vastgelegd. Ook geldt, zoals reeds vermeld in onze brief aan de Tweede Kamer van 1 
18
mei jl. , dat in een rechtsstaat noodverordeningen niet al te lang kunnen duren, mede met het oog 
op de voortdurende gevolgen voor de vrijheden en grondrechten van eenieder. Wij verwijzen in dit 
verband naar de voorlichting die de Afdeling advisering van de Raad van State op 25 mei jl. aan uw 
19
Kamer heeft uitgebracht over de grondrechtelijke aspecten van (voor)genomen crisismaatregelen. 
Dat is dan ook een reden voor de indiening van het onderhavige wetsvoorstel. Voor verdere 
beschouwingen over het gebruik van de noodverordeningen verwijzen wij naar het schriftelijk overleg 
dat wij in juni mochten voeren met de leden van de vaste commissie voor Justitie en Veiligheid van de 
20
Eerste Kamer over de noodmaatregelen. 
 
27 – GroenLinks 
Deelt zij de mening dat deze noodverordeningen op diverse momenten niet helder waren en dat 
hierdoor voor zowel burgers als handhavers soms onduidelijke situaties zijn ontstaan?  
 
In het algemeen geldt dat ook de voorschriften in een noodverordening voldoende bepaald moeten 
zijn om te kunnen worden nageleefd en gehandhaafd. Aan elke normstelling is inherent dat er 
interpretatiekwesties kunnen rijzen. Noodverordeningen vormen daarop geen uitzondering.  
 
28 – GroenLinks 
Zo werd in verschillende Veiligheidsregio’s het verbod in groepen bij elkaar te komen bijvoorbeeld op 
verschillende wijzen geïnterpreteerd. Naar het oordeel van deze leden is sprake (geweest) van een 
mate van rechtsongelijkheid als in vergelijkbare gevallen, bijvoorbeeld bij de zogenaamde ‘social 
distancing’, in de ene regio wel, en in de andere regio niet is gehandhaafd. Zonder afbreuk te doen 
aan het belang van de voorschriften om verdere verspreiding te voorkomen is de opgelegde sanctie in 
veel gevallen naar het oordeel van deze leden disproportioneel, zeker als het ook nog eens tot 
opname in de justitiële documentatie (‘het strafblad’) heeft geleid. Is de regering voornemens deze 
handelswijze te heroverwegen? 
 
Bij de formulering van de wettelijke grondslagen voor ministeriële regelingen in het wetsvoorstel is 
scherp gelet op formuleringen die voor de praktijk werkbaar zijn. Ook in de ministeriële regeling(en) 
ter uitvoering van die grondslagen is dit vanzelfsprekend een belangrijk aandachtspunt. Verder wijzen 
wij erop dat het openbaar ministerie voor de strafrechtelijke handhaving van de noodverordeningen 
een landelijk geldend beleidskader heeft opgesteld. Hierin zijn uitgangspunten voor de handhaving 
vastgelegd. Ook hebben de voorzitters van de veiligheidsregio’s een Handreiking handhavingsstrategie 
opgesteld ter bevordering van eenduidigheid in de bestuursrechtelijke aanpak en handhaving van de 
coronamaatregelen. Dit beoogt willekeur en rechtsongelijkheid te voorkomen. Op de sanctionering en 
de gevolgen voor de justitiële documentatie gaan wij nader in in de beantwoording van de onder 
andere door deze leden gestelde vragen in § 7.1. 
 
29 – GroenLinks 
Kan voorzien worden in een overzicht of de in de noodverordeningen getroffen maatregelen in de 
afzonderlijke regio’s juridisch rechtmatig zijn vormgegeven en toegepast? 
 
                                                
18
 Kamerstukken II 2019/20, 35300 VI, nr. 124. 
19
 Voorlichting over de grondwettelijke aspecten van (voor)genomen crisismaatregelen, 25 mei 2020 
(W04.20.0139/I/(Vo); Kamerstukken II 2019/20, 25295, nr. 234. 
20
 Kamerstukken I 2019/20, 35300 VI, AK. 
 19 

 
34 – ChristenUnie 
De leden van de ChristenUnie-fractie hechten eraan hun waardering uit te spreken dat voorliggend 
wetsvoorstel vergaand en op fundamentele punten is gewijzigd ten opzichte van de eerdere 
consultatieversie. Deze leden noemen daarbij dat de parlementaire betrokkenheid is versterkt, een 
aanzet is gedaan tot inkorting van de duur van de wet en dat de bepalingen die het mogelijk maakten 
ook in de huiselijke sfeer beperkingen op te leggen zijn geschrapt. 
De consultatieversie heeft echter tot grote maatschappelijke onrust geleid. Dat heeft ook invloed op 
de perceptie van dit gewijzigde wetsvoorstel. Voornoemde leden vragen hoe in de 
publiekscommunicatie aandacht is voor de zorgen die in de samenleving leven over voorliggend 
wetsvoorstel. 
 
Wij verwijzen naar antwoord 4. 
 
35 – Partij voor de Dieren  
De leden van de Partij voor de Dieren-fractie willen allereerst hun ongenoegen kenbaar maken over de 
wijze waarop dit wetsvoorstel tot stand is gekomen. Dat was een onzorgvuldig en chaotisch proces. 
Het kabinet heeft in april aangegeven dat dit wetsvoorstel binnen enkele weken te verwachten was en 
dat is niet het geval gebleken. Op verzoeken van de Kamer om nadere informatie over het tijdpad 
kwam geen andere reactie dan dat de regering ernaar streefde het wetsvoorstel spoedig aan te 
bieden. Hiermee werd de Kamer maandenlang voorgehouden dat het wetsvoorstel elk moment kon 
worden aangeboden.  
Deze leden vragen de regering waarom het zo lang geduurd heeft en waarom de Kamer niet 
nauwkeuriger geïnformeerd is over het tijdpad. Zij vragen dit niet alleen omdat de Kamer een ander 
tijdpad werd voorgehouden maar ook omdat de Afdeling al op 25 mei 2020 aangaf dat de systematiek 
met noodverordeningen uit de Wet veiligheidsregio’s niet geschikt is voor de aanpak van een 
langdurige landelijke crisis. 
 
Sinds de aankondiging van dit wetsvoorstel op 1 mei jl. is met grote voortvarendheid aan de 
totstandbrenging hiervan gewerkt. Dit resulteerde erin dat op 28 mei jl. een consultatieversie kon 
worden uitgebracht en dat er op 17 juni jl. een wetsvoorstel voor advisering aan de Raad van State 
kon worden aangeboden. Dat is voor een wetsvoorstel van deze aard en omvang reeds uitzonderlijk 
snel. De voorbereiding van een wet als deze vergt bij uitstek de nodige zorgvuldigheid. Daarbij hoort 
onder meer overleg met betrokken partijen, een consultatie en advisering door de Afdeling advisering 
van de Raad van State. Hoewel de urgentie duidelijk is, is een snellere doorlooptijd niet mogelijk 
gebleken. 
 
36 – Partij voor de Dieren 
Verder zijn voornoemde leden van mening dat de regering met de consultatieversie en het publiceren 
daarvan veel onnodige onrust heeft veroorzaakt. Kan de regering daarop reflecteren? Hoe kon het 
gebeuren dat zo’n onacceptabel verreikende en ingrijpende wetswijziging überhaupt ter consultatie 
werd aangeboden?  
 
Wij delen niet de opvatting dat sprake zou zijn van een onacceptabel verreikende en ingrijpende 
consultatieversie. Het is ons bekend dat een deel van de samenleving het niet eens is met de 
(huidige) noodmaatregelen en met dit wetsvoorstel. Wij hebben het niettemin van belang geacht om 
partijen vroegtijdig in de gelegenheid te stellen zich een beeld te vormen van de voorgenomen 
regeling en hierop te reageren. Een conceptwetsvoorstel is dan ook aan verschillende partijen en 
adviesorganen voorgelegd. De consultatie heeft waardevolle reacties en adviezen opgeleverd die naar 
de mening van de regering hebben bijgedragen aan verbetering van het wetsvoorstel.  
 
37 – Partij voor de Dieren 
Hoe kon het gebeuren dat wanneer de Afdeling aangeeft dat de noodverordeningen ongeschikt zijn en 
de democratische controle ‘tussen wal en schip is beland’ de regering precies een tegenovergestelde 
beweging maakt en de facto een wetsvoorstel presenteert om te gaan regeren per decreet? 
 21 

dit wetsvoorstel verankerd dat steeds de noodzakelijkheid en proportionaliteit worden afgewogen 
(artikel 58b, tweede lid).  
 
39 – FVD 
De leden van de FVD-fractie vragen of de regering erkent dat noodverordeningen zich er uitdrukkelijk 
niet voor lenen maatregelen te treffen die grondrechten inperken.  
 
De regering deelt dit standpunt van de leden van de FVD-fractie niet. Wij verwijzen naar antwoord 26. 
 
40 – FVD 
Waarom heeft de regering ervoor gekozen de thans geldende vrijheidsbeperkende maatregelen op te 
nemen in noodverordeningen, in plaats van de uitzonderingstoestand op grond van artikel 103 van de 
Grondwet af te kondigen? 
 
Zie antwoord 32. Wij verwijzen in dit verband ook naar antwoord 64 van de beantwoording van de 
21
schriftelijke vragen van het lid Baudet (FVD) over de ontwikkelingen rondom het coronavirus. 
 
2.2. Systematiek van de bestrijding van de epidemie 
 
41-42 – SP 
De leden van de SP-fractie lezen over de lokale zeggenschap het volgende: “zij (burgemeesters) 
kunnen daarin hun (lokale) gezichtspunten meegeven die de voorzitter van de Veiligheidsregio bij zijn 
afwegingen kan betrekken. Gemeenteraden kunnen dergelijke gezichtspunten bij hun burgemeester 
aandragen en de burgemeester ter verantwoording roepen over zijn inbreng in het regionaal 
beleidsteam.” Deze leden maken zich grote zorgen over de lokale democratische legitimiteit. De 
daadwerkelijke zeggenschap over ingrijpende maatregelen is in de Veiligheidsregio zo getrapt dat van 
rechtstreekse zeggenschap geen sprake meer is. Hoe beoordeelt de regering dit? Is de regering 
voornemens de zeggenschap van de lokale volksvertegenwoordigers te versterken? Zo ja, op welke 
wijze?  
 
Bij de inwerkingtreding van dit wetsvoorstel komen de bevoegdheden uit hoofdstuk Va bij de 
burgemeesters in plaats van bij de voorzitters van de veiligheidsregio’s te liggen, zodat de 
gemeenteraad ten aanzien van de burgemeester rechtstreeks controlemogelijkheden heeft. Met deze 
verschuiving wordt de betrokkenheid van de gemeenteraden versterkt en zijn de zorgen van de leden 
van de SP-fractie mogelijk al iets weggenomen. De invloed van gemeenteraden verloopt momenteel 
inderdaad langs de in de memorie van toelichting beschreven weg, zoals door de leden van de SP-
fractie geciteerd. Een veiligheidsregio is een gemeenschappelijke regeling op basis van de Wet 
gemeenschappelijke regelingen. Inherent daaraan is dat er op het niveau van die samenwerking geen 
direct gekozen volksvertegenwoordigers zijn. In ons stelsel is dat immers een element van een 
zelfstandige bestuurslaag.  
 
Zeggenschap, in de zin van het meebepalen van te nemen besluiten, is niet goed verenigbaar met 
besturen in crisistijd. Juist daarom is een uitgebreide verantwoording achteraf van groot belang. De 
voorzitter van de veiligheidsregio is verantwoording schuldig aan de gemeenteraden na afloop van de 
crisis (artikel 40 van de Wet veiligheidsregio’s). Omdat dat moment nog onzeker is, maar de epidemie 
inmiddels al meer dan een half jaar gaande is, wordt ter versterking van de positie van 
gemeenteraden, mede naar aanleiding van deze en de volgende vraag van de leden van de SP-fractie, 
bij nota van wijziging aan het wetsvoorstel toegevoegd dat de voorzitter van de veiligheidsregio na 
inwerkingtreding van dit wetsvoorstel in elk geval alvast verantwoording aflegt over het verloop van 
de gebeurtenissen tot dat moment en over de besluiten die hij tot dat moment heeft genomen. 
Voorzitters van veiligheidsregio’s hebben overigens in de praktijk reeds tussentijds inlichtingen 
verstrekt aan de gemeenteraden over de genomen besluiten en de daaraan ten grondslag liggende 
overwegingen, en de wet staat daar ook niet aan in de weg. Het is aan de betrokken organen zelf om 
hier invulling aan te geven. Dat kan periodiek, of na afloop van bepaalde gebeurtenissen. Het staat 
                                                
21
 Aanhangsel Handelingen II 2019/20, nr. 3966. 
 23 

Op Sint Eustatius worden de taken en bevoegdheden van de gezaghebber, het bestuurscollege en de 
22
eilandsraad momenteel uitgevoerd door een regeringscommissaris. De regeringscommissaris wordt 
geadviseerd door een maatschappelijke raad van advies en spreekt regelmatig met de burgers en 
bedrijven op Sint Eustatius. Ook communiceert hij met de bevolking door middel van wekelijkse 
radioprogramma’s en via sociale media. Door nauw contact te onderhouden met de bevolking 
waarborgt de regeringscommissaris het draagvlak voor de maatregelen en legt hij daarover 
verantwoording af aan de bevolking. Op 21 oktober 2020 kiezen de bewoners van Sint Eustatius een 
nieuwe eilandsraad. Na de verkiezingen zal de verantwoording weer via de eilandsraad verlopen.  
 
 
3. Hoofdlijnen van het wetsvoorstel 
 
De leden van de Partij voor de Dieren-fractie zien dat nog altijd maatregelen nodig zijn teneinde het 
virus onder controle te houden. Zij zijn echter niet, zoals de regering, van mening dat dit ertoe lijdt 
dat verregaande bevoegdheden (zoals het inperken van grondrechten) in zijn geheel en zonder de 
mogelijkheid van parlementaire bijsturing bij het kabinet mogen komen te liggen.  
Deze leden delen de kritiek van de Afdeling over de noodverordeningen en zijn daarom ook van 
mening dat de vorm van besturen via noodverordeningen niet langer geschikt is. Dat betekent echter 
niet dat de Coronamaatregelen om die reden in ministeriële regelingen (decreten) gegoten zouden 
moeten worden – integendeel. De democratische legitimatie van de maatregelen moet worden 
vergroot, en dat gebeurt niet. Er komt alleen een ander jasje omheen dat suggereert dat de 
volksvertegenwoordiging weer kan functioneren in haar constitutionele rol als medewetgever, terwijl 
dat met dit wetsvoorstel nog altijd niet mogelijk is. Voornoemde leden vinden dan ook dat er een 
aparte wettelijke basis zou moeten komen voor het beleid dat uitgaat van twee principes: het 
beschermen van de volksgezondheid en het expliciet en maximaal beschermen van de burgerlijke 
vrijheden.  
 
Ook vinden de aan het woord zijnde leden dat de overheid eerst haar eigen beleid op orde moet 
krijgen. Deze leden vinden het ondenkbaar dat burgerrechten beperkt zouden worden omdat de 
overheid een alternatieve, minder ingrijpende, effectieve aanpak niet op orde krijgt. Het niet op orde 
krijgen van adequaat testbeleid en voldoende bron- en contactonderzoek is een voorbeeld van waar 
de overheid zelf in gebreke blijft.  
 
3.1. Doelen van het wetsvoorstel 
 
47 – VVD 
De leden van de VVD-fractie lezen dat uit het oogpunt van democratische legitimatie is gewaarborgd 
dat de uitvoeringsregelgeving op grond van hoofdstuk Va steeds in samenspraak met beide Kamers 
tot stand kan komen. Omdat de ontwikkelingen die aanleiding kunnen geven tot vaststelling van een 
ministeriële regeling of algemene maatregel van bestuur (amvb) zeer snel kunnen verlopen, kan in 
niets anders dan een relatief korte voorhangtermijn worden voorzien. Deze bedraagt één week.  
Kan de regering de behandelprocedure schetsen wanneer de situatie zich voordoet dat beide Kamers 
niet in staat willen of kunnen zijn binnen één week te reageren?  
 
Overeenkomstig artikel 58c, tweede lid, kan na het verstrijken van de daarin genoemde termijn van 
een week de ministeriële regeling worden vastgesteld. Ook kan dan bekendmaking (in de 
Staatscourant) en inwerkingtreding plaatsvinden. Voor de vaststelling vereist het eerste lid van artikel 
58c de handtekening van de ministers van VWS, JenV en BZK, overeenstemming met de 
bewindspersonen die het mede aangaat, en overeenstemming met het gevoelen van (dus behandeling 
door) de ministerraad. Artikel 58c staat er niet aan in de weg dat (een van) beide Kamers ook na het 
verstrijken van de termijn van een week nog met de regering in schriftelijk of mondeling debat treden 
over de inhoud van de regeling. Indien de regeling dan al is vastgesteld, is het denkbaar dat een 
                                                
22
 Artikel 3 Tijdelijke wet taakverwaarlozing Sint Eustatius in samenhang met artikel 18 Wet herstel voorzieningen 
Sint Eustatius. 
 25 

Is overwogen de voorhangprocedure te verzwaren door middel van een bekrachtigingsrecht voor de 
Tweede Kamer? Hoe weegt de regering hier het belang van snel kunnen op- of afschalen aan de ene 
kant, en een grondige democratische procedure aan de andere kant? 
 
De regering meent met de combinatie van de korte voorhangprocedure in artikel 58c, tweede lid, en 
de maandelijkse rapportageplicht in artikel 58t, eerste lid, een goede balans te hebben gevonden 
tussen de noodzakelijke handelingssnelheid en het belang van parlementaire betrokkenheid bij voor te 
stellen maatregelen. Een vorm van parlementaire bekrachtiging als voorwaarde voor vaststelling of 
inwerkingtreding van een ministeriële regeling doet af aan de noodzakelijke handelingssnelheid. Zoals 
in de inleidende opmerkingen van deze nota is aangegeven, staan wij evenwel open voor 
verbeteringen die in samenspraak met de Kamer bij de verdere behandeling van dit wetsvoorstel 
mogelijkerwijs kunnen worden aangebracht om de parlementaire betrokkenheid bij de ministeriële 
regelingen verder te versterken met behoud van de vereiste slagkracht. 
 
53 – D66 
Voornoemde leden lezen dat op het moment dat de wet in werking treedt de bestaande 
noodverordeningen zullen worden ingetrokken. Deze zullen grotendeels vervangen worden door 
ministeriële regelingen en enkele amvb’s, die op basis van onderhavig voorstel vastgesteld kunnen 
worden. Deze moeten worden voorgehangen. Omdat de regering voorstander is van een snelle 
inwerkingtreding van de wet, gaan deze leden ervan uit dat de regering synchroon aan de behandeling 
van dit wetsvoorstel gestart is met het opstellen van die ministeriële regelingen. De aan het woord 
zijnde leden verzoeken daarom de regering de Tweede Kamer, tegelijk met het toezenden van de nota 
naar aanleiding van het verslag, alvast inzicht te geven in de in voorbereiding zijnde ministeriële 
regelingen.  
 
Het kabinet werkt momenteel aan verschillende mogelijke uitwerkingen van de bepalingen in 
hoofdstuk Va. De precieze inhoud van de ministeriële regelingen staat nog niet vast, omdat die 
enerzijds afhangt van de omstandigheden op het tijdstip van inwerkingtreding van deze tijdelijke wet, 
zoals de actuele cijfers over het aantal besmettingen en de mate waarin de basisregels vrijwillig 
worden nageleefd, en anderzijds van de grondslagen die de wet na aanvaarding en mogelijke 
amendering door de Kamer zal bieden. Naar verwachting zal het in elk geval nodig zijn om verdere 
uitzonderingen vast te stellen op de veiligeafstandsnorm (artikel 58f, vierde en vijfde lid), in 
aanvulling op de wettelijke uitzonderingen (artikel 58f, derde lid). Uitgaande van de recente 
opdrachten aan de voorzitters van de veiligheidsregio’s zal het voor het Europese deel van Nederland 
24
bijvoorbeeld kunnen gaan om uitzonderingen voor kinderen en voor bepaalde vormen van sport. 
Ook zal de eerste ministeriële regeling voor het Europese deel van Nederland mogelijk bepalingen 
bevatten over de openstelling van nachtclubs en de verplichting om in het openbaar vervoer een 
mondkapje te dragen. De genoemde maatregelen zijn per 1 september jl. verlengd.  
 
In bijlage 2 bij deze nota vindt u de modelnoodverordening van het Veiligheidsberaad van 20 
september 2020, die een indicatie geeft van de maatregelen waaraan bij de huidige stand van de 
epidemie gedacht kan worden. 
 
54 – GroenLinks 
De leden van de GroenLinks-fractie merken op dat uit de memorie van toelichting naar voren komt dat 
de regering met het voorliggende wetsvoorstel niet tot doel heeft de minister van VWS meer 
bevoegdheden te geven. Deze leden hebben evenwel de indruk dat niet alle maatregelen die met het 
voorliggende wetsvoorstel mogelijk gemaakt worden ook nu al ter beschikking staan aan de regering. 
In ieder geval niet de maatregelen die het kabinet vorige week aangekondigde en waarvan sommige 
maatregelen wellicht nog via een nota van wijziging aan het wetsvoorstel zullen worden toegelicht.  
Kan de regering nader toelichten of het inderdaad klopt dat deze wet, mede door de open 
formuleringen in de wet, wel degelijk extra bevoegdheden aan de minister toekent? 
 
                                                
24
 Zie artikel 2.2, tweede lid, van de modelnoodverordening van 20 september 2020 (bijlage 2 bij deze nota).  
 27 

 
Uit het oogpunt van democratische legitimatie verdient een regeling bij wet in formele zin op zichzelf 
de voorkeur. De vereiste handelingssnelheid ten aanzien van de bestrijding van de epidemie, die 
noodzaakt tot snelle op- en afschaling van maatregelen, staat daar echter aan in de weg. Daarom is 
er in dit wetsvoorstel voor gekozen om de precieze omschrijving van mogelijke bij ministeriële 
regeling vast te stellen maatregelen op te nemen – en daarmee te begrenzen – op wetsniveau, maar 
de concrete vaststelling daarvan te laten plaatsvinden in – met inhoudelijke (artikel 58b, tweede lid)) 
en procedurele (artikel 58c) waarborgen omklede – ministeriële regelingen, gebaseerd op een wet met 
een tijdelijk karakter. De Afdeling advisering van de Raad van State heeft deze keuze uitdrukkelijk 
onderschreven, door erop te wijzen dat juist met het oog op de noodzakelijke afweging van de 
verschillende grondrechtelijke belangen en de proportionaliteit van de maatregelen die in die afweging 
25
steeds opnieuw moet worden bepaald, snelle aanpassing bij ministeriële regeling noodzakelijk is. 
 
57 – GroenLinks 
En had dan niet gezocht moeten worden naar praktische afstemming met de Kamers van de Staten-
Generaal om de procedure voor zo’n wetsvoorstel te bekorten?  
In het recente verleden hebben de Kamers immers al meegewerkt aan spoedige behandeling van 
spoedeisende wetsvoorstellen. Met het oog op de zeer ruim geformuleerde vangnetbepaling van 
artikel 58s lijkt een ministeriële regeling naar het oordeel van deze leden wat mager voor het bieden 
van adequate rechtstatelijke garanties.  
 
Het voorstel van deze leden betekent dat er dan steeds een specifiek wetsvoorstel met zeer grote 
spoed tot stand zou moeten worden gebracht. Omdat gelet op de ontwikkelingen rond de verspreiding 
van het virus naar verwachting veelvuldig moet worden op- of afgeschaald, zoals ook de ervaring met 
de noodverordeningen tot nu toe laat zien, is een werkwijze waarbij steeds wetsvoorstellen in 
procedure zouden moeten worden gebracht die dan steeds met de grootst mogelijke spoed tot stand 
zouden moeten komen, niet realistisch te achten. Daarvoor is de formele wetsprocedure nu eenmaal 
niet geëigend. 
 
58 – GroenLinks 
Dit geldt naar het oordeel van de aan het woord zijnde leden eens te meer nu de voorgestelde 
wettelijke mogelijkheden om de grond- en mensenrechten in te perken ook nog in vrijwel alle gevallen 
kan plaatsvinden op basis van open normen, waarvan de invulling nader bepaald dient te worden. 
Goed beschouwd gelden slechts de voorwaarden dat de regelingen ‘noodzakelijk’ en ‘evenredig’ aan 
het doel van de bestrijding van de COVID-19-epidemie zijn. Dat is anders, en naar het oordeel van de 
leden van de GroenLinks-fractie marginaler, dan de toets of de voorgestelde inperking(en) 
noodzakelijk zijn in een democratische samenleving, zoals bijvoorbeeld in het geval van het Europees 
Verdrag tot bescherming van de Rechten van de Mens en de Fundamentele Vrijheden (EVRM) wordt 
geëist. Deze leden vinden daarom dat de volksvertegenwoordiging beperkende maatregelen moet 
kunnen toetsen en dat een rechter desgevraagd een voorstel tot beperking van uitoefening van grond- 
en mensenrechten niet slechts marginaal, maar volledig moet kunnen toetsen.  
Graag ontvangen zij hierop een reactie. 
 
Wij zijn het met de leden van de fractie van GroenLinks eens dat het wetsvoorstel moet voorzien in 
een specifieke normering van de mogelijke beperkingen van grondrechten. Anders dan deze leden 
aangeven, kent het wetsvoorstel hiervoor specifieke grondslagen. In antwoord 38 is reeds toegelicht 
dat de voorgestelde delegatiegrondslagen zo nauwkeurig mogelijk verwoorden welke maatregelen te 
voorzien zijn, bijvoorbeeld in artikel 58f tot en met 58j. Onder andere vraag 229 van de leden van de 
GroenLinks-fractie heeft aanleiding gegeven de grondslag voor het stellen van regels over 
hygiënevoorschriften en beschermingsmiddelen verder te concretiseren via de nota van wijziging.  
 
In de gevallen waarin dit wetsvoorstel voorziet in (de mogelijkheid tot) de beperking van 
grondrechten moet steeds worden voldaan aan de daarvoor geldende randvoorwaarden, zoals 
genoemd in § 5.1 van de memorie van toelichting. Daarbij geldt onder andere als criterium dat een 
                                                
25
 Kamerstukken II 2019/20, 35526, nr. 4, p. 8 (3.a). 
 29 

kunnen worden aangebracht om de parlementaire betrokkenheid bij de ministeriële regelingen verder 
te versterken met behoud van de vereiste slagkracht. 
 
62 – PvdA 
Verder zouden de aan het woord zijnde leden erop willen wijzen dat een voorhangprocedure naar hun 
mening niet een volwaardige parlementaire betrokkenheid biedt. Een voorgestelde ministeriële 
regeling kan bijvoorbeeld niet worden geamendeerd en er vindt ook voor het overige geen 
parlementaire behandeling plaats. Kan de regering hier nader op ingaan?  
 
De voorhangprocedure faciliteert beide Kamers bij de uitoefening van haar controlerende 
bevoegdheden, die in geval van voorhang van een ontwerpregeling vooraf kunnen worden toegepast. 
Het is aan de Kamer om te bepalen op welke wijze de ontwerpregeling wordt behandeld. De rol van de 
Tweede Kamer als controleur wordt door het wetsvoorstel evenwel op generlei wijze ingeperkt, nog 
daargelaten dat de Grondwet daar geen ruimte voor biedt. De voorhangprocedure voorziet inderdaad 
niet in het recht van amendement. Dat recht bestaat ingevolge de Grondwet ten aanzien van 
wetsvoorstellen, niet ten aanzien van gedelegeerde regelgeving. Evenmin is er een recht tot 
verwerping van de ministeriële regeling. Dat is echter het formele verhaal. Materieel geldt, zoals ook 
uiteengezet in antwoord 49, dat als een (ruime) Kamermeerderheid bijvoorbeeld in een motie zou 
uitspreken dat bepaalde aanpassingen wenselijk zijn of dat het in het geheel niet wenselijk is om de 
regeling tot stand te brengen, dit voor de regering vanzelfsprekend zwaar zal wegen. 
 
63 – PvdA 
Kan de regering in dit verband ingaan op de suggestie van professor Voermans om de Tweede Kamer 
een ‘bekrachtigingsrecht’ toe te kennen waarbij ministeriële regelingen voordat ze in werking kunnen 
26
treden moeten worden goedgekeurd. De Nederlandse Orde van Advocaten (NOvA) spreekt in dit 
verband over een blokkeermogelijkheid voor het parlement. 
 
Wij verwijzen deze leden naar antwoord 52. 
 
64 – PvdA 
De leden van de PvdA-fractie begrijpen dat de voorgestelde normen over de veilige afstand, 
groepsvorming en hygiënevoorschriften niet in woningen gaan gelden. Ten aanzien van 
zorginstellingen voorziet het onderhavige wetsvoorstel wel al in maatregelen die het huisrecht 
beperken. Het RIVM adviseert dat ook in de woning bepaalde voorzorgsmaatregelen nodig zijn. Kan de 
afweging tussen het belang van het bestrijden van Corona enerzijds en grondrechten zoals het 
huisrecht ook voor woningen anderzijds anders gaan uitvallen Zo ja, op welk moment acht de regering 
een dergelijke verplichting opportuun? Zo nee, waarom niet?  
 
Vooropgesteld zij dat de bestrijding van de epidemie tevens het grondrechtelijke belang van de 
bescherming van de volksgezondheid dient en in een belangenafweging dus niet tegenover 
grondrechten geplaatst kan worden, zoals deze vraagstelling lijkt te suggereren. Dat neemt niet weg 
dat sommige maatregelen een beperking kunnen inhouden van grondrechten, zoals inderdaad het 
huisrecht. Vanwege het fundamentele belang van het huisrecht heeft de regering ervoor gekozen om 
woningen van de reikwijdte van de voorgestelde maatregelen uit te zonderen, behoudens voor twee 
situaties, waaronder de situatie genoemd door de leden van de PvdA-fractie. Een andere afweging is 
in beginsel mogelijk, nu het huisrecht net als vele andere grondrechten geen absoluut grondrecht is. 
Beperkingen van het huisrecht zijn ook mogelijk bij woningen, zij het onder strikte randvoorwaarden, 
zoals genoemd in § 5.2 en 5.3 van de memorie van toelichting.  
 
65 – ChristenUnie  
De leden van de ChristenUnie-fractie lezen dat gezien het belang van het huisrecht en het 
uitgangspunt van de eigen verantwoordelijkheid van burgers, de normen niet in woningen gelden. Dit 
terwijl het RIVM wel adviseert zich ook in de huiselijke sfeer aan de normen te houden en veel 
                                                
26
 https://wimvoermans.wordpress.com/2020/07/14/nieuwe-wetsvoorstel-tijdelijke-maatregelen-covid-19-nog-
steeds-niet-aan-de-maat/ 
 31 

van VWS, JenV en BZK gezamenlijk, in overeenstemming met de bewindspersonen die het mede 
aangaat en in overeenstemming met het gevoelen van de ministerraad (artikel 58c, eerste lid). Zie 
ook antwoord 12. 
 
De leden van de Partij voor de Dieren-fractie zien dat artikel 58b (het doel van de wet) eigenlijk de 
enige manier is waarop de minister van VWS in zijn bevoegdheden is beperkt.  
De enige beperking voor de welhaast onbeperkte macht van de minister ligt erin dat zijn maatregelen 
gericht moeten zijn op de bestrijding van de epidemie of de dreiging ervan.  
Deze leden onderschrijven de noodzaak de epidemie te bestrijden, maar wijzen erop dat het kabinet 
bij het opstellen van beleid meer belangen moet wegen.  
Voornoemde leden merken op dat het wetsvoorstel op één punt een uitzondering maakt. In het 
wetsvoorstel is te lezen dat het beperken van het bezoekrecht in een instelling niet mag plaatsvinden 
indien het belang van de volksgezondheid niet opweegt tegen de belangen van de cliënten en 
patiënten bij dat bezoek. Voor deze leden is dat hoe het behoort te zijn. Maatregelen om de pandemie 
te bestrijden kunnen nodig zijn maar dienen altijd genomen te worden in een bredere afweging van 
belangen. Deze leden maken er bezwaar tegen dat de regering zich momenteel slechts een doel stelt 
(het bestrijden van de pandemie) terwijl dat doel in balans moet zijn met andere belangen. Met het 
voorgestelde wetsvoorstel staat het ‘doel’ van de bestrijding van de epidemie los van enige verdere 
belangenafweging, en dat kan niet. Wettelijke beperkingen zouden moeten zijn onderbouwd en 
gewogen. Het belang van het bestrijden van de epidemie dient te worden afgewogen tegen belangen 
als de geestelijke gezondheidszorg, het voorkomen van suïcide, het voorkomen van een versterking 
van de ongelijkheid in de maatschappij, het bevorderen van een goede ontwikkeling van kinderen, het 
voorkomen van sociale uitsluiting, eenzaamheid en maatschappelijke onrust, het voorkomen van 
sociale en economische neergang enz. Niets van die belangenafweging is momenteel als 
grondbeginsel in artikel 58b neergelegd. Deze leden moeten constateren dat een wetsvoorstel met 
blanco bevoegdheden aan de orde is, waarin het doel van de bestrijding van de epidemie als enig 
legitiem doel is vooropgesteld. Dat is onaanvaardbaar.  
 
Anders dan de leden van de Partij voor de Dieren-fractie veronderstellen, is geen sprake van een 
wetsvoorstel met blanco bevoegdheden. In de delegatiebepalingen zijn de gedelegeerde 
bevoegdheden nauwkeurig omschreven en begrensd. Bij nota van wijziging is wat betreft artikel 58j 
nog een verdere aanscherping opgenomen. Artikel 58b omschrijft niet alleen het doel van de wet; het 
tweede lid bevat de uitdrukkelijke beperking dat de bij of krachtens hoofdstuk Va toegekende 
bevoegdheden, waaronder die tot het vaststellen van ministeriële regelingen, slechts mogen worden 
gepast voor zover die toepassing noodzakelijk is voor het genoemde doel en voor zover dat evenredig 
is aan dat doel. Anders dan deze leden lijken te veronderstellen is de bevoegdheid tot vaststelling van 
ministeriële regelingen niet toegekend aan de minister van VWS alleen. Deze bevoegdheid is in artikel 
58c, eerste lid, toegekend aan de minister van VWS, JenV en BZK gezamenlijk en voorts in 
overeenstemming met de bewindspersonen die het mede aangaat en in overeenstemming met het 
gevoelen van de ministerraad. Hierdoor is een integrale belangenafweging stevig gewaarborgd. 
 
67 – Partij voor de Dieren 
Deze leden vragen of het intrekken van de noodverordeningen gelijktijdig plaatsvindt met de door de 
regering beoogde inwerkingtreding van dit wetsvoorstel. Of kan er toch nog (tijdelijk) sprake zijn van 
gelijktijdig van kracht zijn van deze regels? 
 
De noodverordeningen zullen inderdaad worden ingetrokken gelijktijdig met de inwerkingtreding van 
deze wet. De minister van VWS zal hiertoe op grond van artikel 7, eerste lid, Wpg opdracht geven.  
 
68 – SGP 
De leden van de SGP-fractie ondersteunen de gedachte dat sprake moet zijn van flexibiliteit en 
snelheid. Dat dient echter wel samen te gaan met zorgvuldigheid rond grondrechten. Het is 
ongebruikelijk in een ministeriële regeling zulke vergaande inperkingen te doen. Deze leden vragen in 
hoeverre dit echt onontkoombaar is. Kan de regering aangeven wat de precieze tijd van verwerking is 
tussen een snelle ministeriële regeling en een snelle amvb? Is de vereiste spoed zodanig dat een met 
 33 

Dit zijn de volgordelijke stappen weergegeven met een op basis van ervaringsgegevens geschatte 
duur, uitgaande van spoed, en dus uitgaande van een spoedadviesaanvraag aan de Afdeling 
advisering van de Raad van State. Indien geen spoedadvisering plaatsvindt, zal de doorlooptijd van de 
amvb aanmerkelijk langer kunnen zijn (de gemiddelde adviesduur bij de Afdeling advisering over alle 
adviesaanvragen bedroeg in 2019 41 dagen). In zeer spoedeisende situaties zou de doorlooptijd van 
een ministeriële regeling en een amvb korter kunnen zijn dan vermeld. In sommige situaties, 
bijvoorbeeld bij afwezigheid van de Koning in geval van een amvb, kan de doorlooptijd langer zijn. 
Van een langere doorlooptijd bij een amvb is in ieder geval sprake als het advies van de Afdeling 
advisering ingrijpende kritiek bevat op de inhoud of de vormgeving van het ontwerp (een advies met 
29
dictum C of D). In dat geval is hernieuwde behandeling in de ministerraad voorgeschreven. 
 
Een wettelijke voorziening die zou inhouden dat in urgente gevallen een ministeriële regeling kan 
worden vastgesteld die dan zou moeten worden gevolgd door een amvb, achten wij niet aangewezen. 
Dit levert dubbele regelgevingsprocedures op en brengt de Afdeling advisering in een positie dat 
achteraf over een reeds tot stand gekomen regeling moet worden geadviseerd. Deze constructie kent 
in onze wetgeving ook geen precedent. 
 
Zoals in de inleidende opmerkingen van deze nota is aangegeven, staan wij overigens open voor 
verbeteringen die in samenspraak met de Kamer bij de verdere behandeling van dit wetsvoorstel 
mogelijkerwijs kunnen worden aangebracht om de parlementaire betrokkenheid bij de ministeriële 
regelingen verder te versterken met behoud van de vereiste slagkracht. 
 
69 – SGP 
De regering heeft gekozen voor een voorhangprocedure van één week. De leden van de SGP-fractie 
vragen of het niet meer voor de hand zou liggen dat een dergelijke regeling alleen in werking treedt 
wanneer de Staten-Generaal expliciet goedkeuring geeft.  
 
Een voorziening waarbij een ministeriële regeling alleen in werking treedt wanneer beide Kamers 
daaraan expliciet goedkeuring geven (ook wel aangeduid als ‘bekrachtiging’), heeft gelet op de 
vereiste handelingssnelheid niet onze voorkeur. Wij verwijzen deze leden kortheidshalve naar 
antwoord 52. Wij delen niet de mening dat een kortere termijn de betrokkenheid van de Kamer en de 
mogelijkheid tot parlementaire controle versterkt. Mochten deze leden met hun vraag juist het 
tegenovergestelde bedoelen, dan verwijzen wij kortheidshalve naar de antwoorden 47 en 50, waarin 
wij zijn ingegaan op de termijn van een week. 
 
70 – SGP 
Lokale verankering is ook van groot belang. Voornoemde leden vragen welke concrete mogelijkheden 
gemeenteraden en colleges van burgemeesters en wethouders hebben om beleid te voeren en het 
gebruik van de bevoegdheden door de burgemeester te controleren.  
 
Met dit wetsvoorstel wordt ruimte gemaakt voor meer lokale afwegingen inzake de maatregelen ter 
bestrijding van de epidemie. De uitvoering van de regels bij of krachtens hoofdstuk Va wordt in 
beginsel belegd bij de burgemeester, zodat de gemeenteraad ten aanzien van de burgemeester 
rechtstreeks controlemogelijkheden heeft. De burgemeester zal bij de uitvoering van zijn beleid de 
gemeenteraad en het college van burgemeester en wethouders (B&W) betrekken, waar mogelijk 
vooraf. Zie daarover ook antwoord 237. De gemeenteraden en colleges van B&W hebben op 
verschillende beleidsterreinen taken en bevoegdheden die zij ook benutten om de maatregelen die 
noodzakelijk zijn voor de bestrijding van de epidemie goed te laten landen in hun gemeente. Te 
denken valt aan taken op het terrein van het sociaal domein, onderwijs, de fysieke leefomgeving en 
de wegen. Artikel VI van dit wetsvoorstel, bijvoorbeeld, expliciteert in de Wegenverkeerswet 1994 dat 
gemeenten bevoegd zijn om verkeersbesluiten en verkeersmaatregelen te nemen die bijdragen aan de 
bestrijding van de epidemie. Wat betreft controle van de bevoegdheden van de burgemeester 
expliciteert dit wetsvoorstel in artikel 58t, vierde lid, dat de burgemeester verantwoording schuldig is 
                                                
29
 Artikel 4, tweede lid, onder a.1°, van het Reglement van orde voor de ministerraad en aanwijzing 7.14 van de 
Aanwijzingen voor de regelgeving. 
 35 

3.2. Verhouding tot de Wet publieke gezondheid 
 
74 – VVD 
De leden van de VVD-fractie merken op dat in de memorie van toelichting wordt gesteld dat dit 
wetsvoorstel gebaseerd is op het uitgangspunt dat de maatregelen ter bestrijding van de epidemie op 
basis van het voorgestelde hoofdstuk Va Wpg worden genomen. Dat is expliciet opgenomen in het 
voorgestelde artikel 58b, eerste lid. Op het tijdstip van inwerkingtreding van dit wetsvoorstel en de ter 
uitvoering daarvan vastgestelde gedelegeerde regelgeving zullen de thans geldende 
noodverordeningen worden ingetrokken, waartoe de minister van VWS op grond van artikel 7, eerste 
lid, Wpg tijdig opdracht zal geven. Wel is een vangnet nodig voor situaties van ontoereikendheid en 
spoed. Ten eerste kan zich een omstandigheid voordoen waarin de maatregelen die nodig zijn ter 
bestrijding van de epidemie niet kunnen worden genomen op basis van de in hoofdstuk Va 
opgenomen specifieke regels en delegatiebepalingen. Het gaat dan om maatregelen waarvoor 
hoofdstuk Va geen specifieke grondslag bevat. Kan de regering een aantal van de situaties en 
bijbehorende maatregelen schetsen waarvoor de in hoofdstuk Va opgenomen specifieke regels en 
delegatiebepalingen geen grondslag bevat? 
 
Het wetsvoorstel bevat delegatiebepalingen voor het nemen van maatregelen die gelet op de tot 
dusverre opgedane ervaringen effectief, noodzakelijk en proportioneel kunnen zijn om de epidemie te 
bestrijden, zoals voorschriften over groepsvorming en evenementen. De ervaringen van de afgelopen 
maanden leren dat het vanwege nieuwe wetenschappelijke inzichten nodig kan zijn om nieuwe, tot 
dan toe onvoorziene maatregelen te treffen. Dat is in de afgelopen periode bijvoorbeeld het geval 
geweest na voortschrijdende inzichten over de verspreidingsrisico’s bij kinderen. De wetenschappelijke 
inzichten over het virus zijn nog steeds in ontwikkeling. Er kan dan ook niet met zekerheid worden 
gezegd welke maatregelen in de komende periode het meest geschikt zullen zijn om de epidemie te 
bestrijden en recht te doen aan de andere belangen die in het geding zijn. Nieuwe inzichten kunnen 
ertoe nopen dat met spoed nieuwe, tot dan toe onvoorziene maatregelen worden getroffen.  
 
Nu artikel 58s, eerste lid, bedoeld is voor onvoorziene omstandigheden, is het uit de aard der zaak 
niet mogelijk om realistische situaties te noemen waarin gebruik van de bepaling aangewezen zal zijn. 
Het ligt immers voor de hand om voor dergelijke situaties een specifieke grondslag in het wetsvoorstel 
op te nemen. Zo is in de nota van wijziging een extra grondslag opgenomen voor het reguleren van 
alcoholgebruik op openbare plaatsen; ook voor die maatregel hoeft derhalve niet meer te worden 
teruggevallen op artikel 58s, eerste lid. Een denkbaar hypothetisch geval is het geval dat zou blijken 
dat bepaalde huisdieren een belangrijke rol spelen bij de verspreiding van het virus en adviezen met 
betrekking tot het houden van die huisdieren niet volstaan. In dat geval kunnen via artikel 58s, eerste 
lid, de nodige maatregelen worden getroffen vooruitlopend op de vereiste wetswijziging. 
 
75 – D66 
De leden van de D66-fractie lezen dat de Afdeling adviseerde het tweede vangnet (artikel 58s, 
tweede lid), aangaande het gebruik van noodverordeningen op basis van artikel 7 Wpg, vanwege 
tijdgebrek te schrappen. Daar heeft de regering niet voor gekozen. De minister van VWS blijft op basis 
van artikel 58s, tweede lid, bevoegd in bijzondere gevallen het stelsel van noodverordeningen in 
werking te stellen. Deze leden hebben vragen over de noodzakelijkheid en wenselijkheid van deze 
bepaling. Kan de regering een aantal van de situaties en bijbehorende maatregelen schetsen waarvoor 
de in hoofdstuk Va opgenomen specifieke regels en delegatiebepalingen geen grondslag bevat? 
 
Verwezen wordt naar antwoord 74.  
 
76 – D66 
Kan de regering uitleggen waarom, naast het feit dat artikel 58s, eerste lid, reeds een mogelijkheid 
biedt voor onvoorziene omstandigheden, ook de route via artikel 7 Wpg openblijft? 
 
Artikel 58s, eerste lid, is bedoeld voor situaties waarin hoofdstuk Va geen toereikende grondslag biedt, 
maar biedt geen uitkomst voor spoedeisende gevallen waarin niet gewacht kan worden op de 
 37 

praktijk betekent niet dat ook een eventueel toekomstig gebruik van een noodverordening een week 
in beslag hoeft te nemen. Op basis van de voorliggende wet zullen de voorschriften ter bestrijding van 
de epidemie in beginsel in ministeriële regelingen worden vastgelegd. Als het nog nodig zou zijn om 
voor een specifieke maatregel terug te vallen op een noodverordening, zal het niet om eenzelfde, 
veelomvattende noodverordening gaan als in de huidige situatie. De opdracht kan ook betrekking 
hebben op slechts één of enkele veiligheidsregio’s. In dat geval kan een noodverordening aanzienlijk 
sneller tot stand komen dan een week. Zo is de opdracht van 18 september jl. aan zes 
veiligheidsregio’s binnen twee dagen omgezet in noodverordeningen. 
 
79 – D66 
Wat verstaat de regering onder de voorwaarde van het gebruik van artikel 58s, tweede lid, wanneer 
“een ministeriele regeling niet zodanig tijdig tot stand kan komen als ter bestrijding van de epidemie 
noodzakelijk is”? Wanneer is dat het geval? 
 
Zie voor enkele voorbeelden van situaties waarin de vereiste spoed ter bestrijding van de epidemie 
een snellere inwerkingtreding van maatregelen vereist dan kan worden bereikt via een ministeriële 
regeling antwoord 76, tweede en derde alinea. 
 
80 – SP  
De leden van de SP-fractie vragen of de regering nader kan ingaan op onder andere de kritiek van de 
Afdeling deze wet niet als zelfstandige wet te behandelen maar als onderdeel van de Wpg.  
 
De regering acht het wenselijk de voorgestelde tijdelijke regeling hoofdzakelijk onder te brengen in de 
Wpg, vanwege het primaire doel van de tijdelijke regeling en de samenhang met de overige 
bepalingen van de Wpg. De voorgestelde tijdelijke regeling dient ter bestrijding van de epidemie van 
een infectieziekte (covid-19) behorend tot groep A als bedoeld in de Wpg. Met het aanmerken van het 
virus als behorend tot groep A zijn reeds andere bepalingen van de Wpg van toepassing op de 
bestrijding ervan, bijvoorbeeld over de verantwoordelijkheden van het RIVM bij de bestrijding van 
infectieziekten (artikel 6c, eerste lid) en de verantwoordelijkheid van de minister van VWS voor de 
leiding van de bestrijding (artikel 7, eerste lid). Door onderbrenging van de tijdelijke bepalingen in de 
Wpg blijft de samenhang tussen de maatregelen voor de infectieziektebestrijding en de daarmee 
gepaard gaande verplichtingen en bevoegdheden gewaarborgd. Onderbrenging in de Wpg neemt niet 
weg dat verschillende betrokken belangen worden meegewogen bij besluitvorming over te nemen 
maatregelen. Om aan de zorgen over de afweging van diverse belangen (andere belangen dan alleen 
de volksgezondheid of bestrijding van de epidemie) tegemoet te komen is in artikel 58c vastgelegd 
dat de ministeriële regelingen worden vastgesteld door de ministers van VWS, JenV en BZK in 
overeenstemming met de bewindspersonen die het mede aangaat en in overeenstemming met het 
gevoelen van de ministerraad. In de memorie van toelichting is ingegaan op de noodzaak van deze 
bredere belangenafweging. Voorts is in het wetsvoorstel expliciet gemaakt dat maatregelen 
noodzakelijk en proportioneel dienen te zijn (artikel 58b, tweede lid). Ook daaruit vloeit voort dat 
diverse belangen worden meegewogen.  
 
81 – PvdA 
De leden van de PvdA-fractie merken op dat de regering stelt dat zich omstandigheden kunnen 
voordoen waarin de maatregelen die nodig zijn ter bestrijding van de epidemie niet kunnen worden 
genomen op basis van de in hoofdstuk Va opgenomen specifieke regels en delegatiebepalingen of dat 
de vereiste spoed ter bestrijding van de epidemie een snellere inwerkingtreding van de maatregelen 
vereist dan mogelijk is via een ministeriële regeling. Voor dergelijke gevallen voorziet het wetsvoorstel 
in de mogelijkheid alsnog noodverordeningen te gebruiken. Aan welke nu nog onvoorziene 
omstandigheden die een noodverordening nodig maken, moeten deze leden denken?  
 
Voor het antwoord op deze vraag verwijzen wij naar antwoord 76. Om misverstanden te voorkomen 
willen wij benadrukken dat alleen gebruik mag worden gemaakt van de in artikel 58s, tweede lid, 
bedoelde mogelijkheid om tijdelijk maatregelen te treffen via een noodverordening wanneer de ter 
bestrijding van de epidemie vereiste spoed een snellere inwerkingtreding van de maatregelen vereist 
 39 

(voorhang), behoudens de situatie bedoeld in artikel 1 van de Tijdelijke wet COVID-19 Justitie en 
Veiligheid. Na de vaststelling van zo’n regeling moet bovendien onverwijld en zo mogelijk binnen twee 
weken een wetsvoorstel tot regeling van het betrokken onderwerp bij de Tweede Kamer worden 
ingediend (artikel 58s, eerste lid, tweede volzin). De vervaltermijn voor de regeling is gekoppeld aan 
het lot van dat wetsvoorstel. Als het wetsvoorstel wordt ingetrokken of een van beide Kamers besluit 
het voorstel niet aan te nemen, trekt de minister van VWS de regeling onverwijld in, zo wordt 
bewerkstelligd met de nota van wijziging (zie antwoord 96). Wordt het wetsvoorstel tot wet verheven, 
dan trekt de minister van VWS de ministeriële regeling in op het tijdstip van inwerkingtreding van de 
wet (artikel 58s, eerste lid, vierde volzin). Dit is de gebruikelijke figuur van zogeheten ‘tijdelijke 
delegatie’, zoals die ook is vastgelegd in aanwijzing 2.39 van de Aanwijzingen voor de regelgeving, 
met dien verstande dat voor de indiening van het wetsvoorstel is voorgeschreven dat dit ‘zo spoedig 
mogelijk’ moet gebeuren. 
 
87 – ChristenUnie 
Geldt in deze gevallen nog wel artikel 58c, eerste lid, waarbij eventueel kan worden afgezien van het 
betrekken van de ministerraad? 
 
De voorschriften in artikel 58c, eerste lid, zijn van toepassing op alle ministeriële regelingen op basis 
van hoofdstuk Va, met één logische uitzondering. Op de vaststelling van een ministeriële regeling 
waarvoor hoofdstuk Va geen toereikende grondslag biedt, volgt een wetsvoorstel tot regeling van het 
betrokken onderwerp. Als dat wetsvoorstel wordt ingetrokken of verworpen, moet de minister van 
VWS de ministeriële regeling met maatregelen waarvoor hoofdstuk Va geen toereikende grondslag 
biedt onverwijld intrekken (zie ook antwoord 96). Alleen op die intrekkingsregeling zijn de 
procedurevoorschriften van artikel 58c logischerwijze niet van toepassing, omdat die intrekking 
wettelijk is voorgeschreven en dus geen beleidskeuzes bevat (artikel 58s, eerste lid, laatste volzin). 
 
88 – ChristenUnie 
Een tweede mogelijkheid is dat een noodverordening wordt opgesteld omdat vaststelling middels een 
ministeriële regeling te lang duurt. Daarmee blijft de noodverordeningsystematiek in beperkte mate 
nog intact. Lezen de aan het woord zijnde leden het goed dat de voorzitter van de Veiligheidsregio 
hier alleen toe kan overgaan wanneer de minister hiertoe opdracht geeft?  
 
Deze lezing is juist. Het wetsvoorstel is gebaseerd op het uitgangspunt dat de maatregelen ter 
bestrijding van de epidemie worden genomen op basis van de bevoegdhedenstructuur van het nieuwe 
hoofdstuk Va. Daarbij drukt artikel 58s, tweede lid, uit wanneer nog gebruik kan worden gemaakt van 
noodverordeningen ter bestrijding van de epidemie. Volgens artikel 58s, tweede lid, kan alleen op het 
gebruik van noodverordeningen worden teruggevallen als een in hoofdstuk Va bedoelde ministeriële 
regeling niet zodanig tijdig tot stand kan komen als ter bestrijding van de epidemie noodzakelijk is. In 
dat geval, zo drukt hetzelfde lid uit, kan de minister van VWS met gebruik van zijn bestaande 
bevoegdheid van artikel 7, eerste lid, Wpg de voorzitter van de veiligheidsregio opdragen toepassing 
te geven aan diens bevoegdheid om een noodverordening vast te stellen. Die noodverordening zal ten 
hoogste twee weken gelden, aangezien artikel 58s, tweede lid, bepaalt dat binnen twee weken na de 
opdracht een ministeriële regeling wordt vastgesteld tot regeling van de in de noodverordening(en) 
genoemde onderwerpen. Dit brengt mee dat de voorzitter van de veiligheidsregio alleen nog in 
opdracht van de minister van VWS over kan gaan tot het vaststellen van een noodverordening ter 
bestrijding van deze epidemie.  
 
89 – ChristenUnie 
Is het denkbaar dat naast de minister van VWS ook andere betrokken ministers, conform artikel 58c, 
eerste lid, worden betrokken, waarbij eventueel kan worden afgezien van betrekken van de 
ministerraad?  
 
Dat is inderdaad denkbaar. Artikel 58c, eerste lid, bepaalt dat de vaststelling van een krachtens 
hoofdstuk Va vast te stellen ministeriële regeling geschiedt door de ministers van VWS, JenV en BZK, 
in overeenstemming met de bewindspersonen die het mede aangaat en in overeenstemming met het 
 41 

In de samenleving leeft ook de vraag of het met genoemd artikel mogelijk wordt voor de minister van 
VWS om, zonder het parlement of andere minister hierbij op enig moment te betrekken, maatregelen 
af te kondigen. De leden van de ChristenUnie-fractie menen echter te begrijpen dat altijd 
verantwoording over de maatregelen wordt afgelegd aan het parlement. Kan de regering dit 
bevestigen? 
 
Ook voor de toepassing van artikel 58s rust vanzelfsprekend ten volle een verantwoordingsplicht op 
de minister jegens het parlement. Het artikel voorziet niet in de bevoegdheid voor de minister van 
VWS om zonder het parlement of andere minister maatregelen af te kondigen. Ter toelichting hierop 
het volgende. 
 
Wat het eerste lid van artikel 58s betreft geldt dat parlementaire betrokkenheid is verzekerd doordat 
de daar genoemde ministeriële regeling ingevolge artikel 58c, tweede lid, in ontwerp zal moeten 
worden voorgehangen bij beide Kamers en dat betrokkenheid van andere ministers is verzekerd 
doordat ingevolge artikel 58c, eerste lid, de regeling moet worden vastgesteld door de ministers van 
VWS, JenV en BZK gezamenlijk, in overeenstemming met de bewindspersonen die het mede aangaat 
en in overeenstemming met het gevoelen van de ministerraad. Voorts komt daarna het parlement als 
medewetgever eraan te pas doordat de ministeriële regeling onverwijld moet worden gevolgd door 
een wetsvoorstel.  
 
Wat het tweede lid van artikel 58s betreft, geldt dat de minister van VWS, net als nu, verantwoording 
verschuldigd is aan het parlement over een door hem te geven opdracht (aanwijzing) op grond van 
artikel 7, eerste lid, Wpg. Voorts volgt uit het tweede lid van artikel 58s dat er binnen twee weken een 
ministeriële regeling moet worden vastgesteld. Ook voor die regeling geldt dat parlementaire 
betrokkenheid is verzekerd doordat de regeling ingevolge artikel 58c, tweede lid, in ontwerp zal 
moeten worden voorgehangen bij beide Kamers en dat betrokkenheid van andere ministers is 
verzekerd doordat ingevolge artikel 58c, eerste lid, de regeling moet worden vastgesteld door de 
ministers van VWS, JenV en BZK gezamenlijk, in overeenstemming met de bewindspersonen die het 
mede aangaat en in overeenstemming met het gevoelen van de ministerraad. 
 
Wat het derde lid van artikel 58s betreft (combinatie van de voorzieningen in het eerste en tweede lid) 
geldt het voorgaande eveneens. 
 
94 – Partij voor de Dieren 
De leden van de Partij voor de Dieren-fractie vragen waarom niet, in lijn met het advies van de 
Afdeling, de voorkeur is gegeven de Tijdelijke wet maatregelen covid-19 als aparte wet vorm te geven 
in plaats van als hoofdstuk in de Wpg?  
 
Verwezen wordt naar antwoord 80. 
 
95 – Partij voor de Dieren 
Kan de regering een lijst geven van alle wetten en artikelen waarin verwezen wordt naar de Wpg? 
Bestaat de mogelijkheid dat bestaande wetten aangegrepen worden om in combinatie met de 
artikelen uit dit nieuwe hoofdstuk nieuw beleid vorm te geven? Zo nee, hoe weet de regering dat? Zo 
ja, is dat in kaart gebracht? Kan de regering dat overzicht aan de Kamer doen toekomen? 
 
Op wetten.nl kan via de wetstechnische informatie over de Wet publieke gezondheid een overzicht 
worden verkregen van alle (wets)artikelen waarin wordt verwezen naar de Wpg. Er bestaan geen 
voornemens om op grond van andere wetten in combinatie met de artikelen uit hoofdstuk Va nieuw 
beleid vorm te geven. 
 
96 – SGP 
De leden van de SGP-fractie vragen of de vangnetregeling op de goede manier is vormgegeven. Met 
name vragen zij waarom bij verwerping van het wetsvoorstel de ministeriële regeling nog tot een 
 43 

Voornoemde leden vragen waarom is gekozen voor een termijn van zes maanden.  
Zij stellen dat vanwege het gegeven dat niet te voorzien is hoe de verspreiding en bestrijding van het 
virus in de nabije toekomst zal gaan verlopen, een vervalbepaling van zes maanden een lange termijn 
is. Daarom hebben zij zich aangesloten bij het amendement-Groothuizen c.s. (Kamerstuk 35526, nr. 
5). Hoe beoordeelt de regering dit amendement? 
 
In het wetsvoorstel is aangesloten bij het advies van de Afdeling advisering van de Raad van State om 
de geldingsduur van het wetsvoorstel in beginsel op zes maanden vast te stellen in plaats van op één 
jaar, zoals was opgenomen in het aan de Afdeling voorgelegde ontwerpvoorstel. De regering acht het 
niet waarschijnlijk dat de situatie binnen een half jaar dusdanig zal zijn gewijzigd dat de dreiging van 
het virus is weggenomen en maatregelen in het geheel niet meer nodig zijn. In het op dezelfde dag 
als de indiening van dit wetsvoorstel ingediende amendement-Groothuizen c.s. wordt een 
geldingsduur van de tijdelijke wet van drie maanden voorgesteld. Een dergelijke kortere geldingsduur, 
waarbij periodieke verlenging mogelijk blijft, staat op zichzelf niet aan het door de regering beoogde 
doel in de weg. 
 
103 – CDA 
De leden van de CDA-fractie lezen dat indien de situatie het mogelijk maakt – de directe dreiging 
verminderd is of er geen sprake meer is van een directe dreiging – de maatregelen die volgen uit 
voorliggend wetsvoorstel worden afgeschaald. Deze leden vragen de regering verder te verduidelijken 
wanneer de directe dreiging van de pandemie verminderd zou zijn. Is dit eveneens het geval wanneer 
het virus amper circuleert in de samenleving? Speelt de R-factor hier een rol of is de enkele 
aanwezigheid van het Coronavirus genoeg om van een directe dreiging te spreken? Hoe verhoudt dit 
zich tot de aanwezigheid van het Coronavirus in de ons omliggende landen?  
 
Zoals in antwoord 25 is aangegeven, gaat het om een beoordeling van de risico’s voor de Nederlandse 
bevolking. Daarbij worden wij geadviseerd door het OMT. Voor de aanpak van covid-19 in Nederland 
is inderdaad niet alleen de actuele verspreiding in Nederland van belang, maar ook de dreiging van 
een nieuwe epidemie van het virus. Als het aantal besmettingen in Nederland laag is, maar de 
verspreiding in andere landen nog aanzienlijk is en de weerstand van de Nederlandse bevolking 
relatief laag, kunnen maatregelen ter voorkoming van een epidemie in Nederland ook noodzakelijk 
zijn. De weerstand van de Nederlandse bevolking is onder andere afhankelijk van de beschikbaarheid 
van een effectieve geneeskundige behandeling voor patiënten, de ontwikkeling van de natuurlijke 
weerstand tegen het virus en de beschikbaarheid, effectiviteit en vaccinatiegraad van een vaccin.  
 
104 – CDA 
Voornoemde leden lezen dat de wet vervalt zodra de omstandigheden dit mogelijk maken. Deze leden 
vragen te verduidelijken wanneer dat precies het geval zou zijn. 
 
Verwezen wordt naar antwoord 100. 
 
105 – CDA 
De aan het woord zijnde leden begrijpen dat nadere uitwerking van de wet plaatsvindt bij ministeriële 
regeling. Zij vragen hoelang deze ministeriële regelingen in beginsel van kracht blijven. Geldt een 
specifieke maximale termijn voor elke ministeriële regeling? Is er een verlengingsregeling? Waar in 
het wetsvoorstel is dit te lezen? Kan de regering duidelijk maken hoe dit er concreet uit zal zien? Is 
het zo dat – wanneer de regering beslist dat de wet langer dan zes maanden van kracht moet blijven 
– de ministeriële regelingen ook automatisch worden verlengd? Is daar een apart besluit voor nodig? 
Is daar een aparte procedure voor nodig?  
 
De noodzakelijke ministeriële regelingen treden in werking op het tijdstip waarop hoofdstuk Va in 
werking treedt, en vervallen uiterlijk op het tijdstip waarop hoofdstuk Va vervalt. Dit laatste volgt uit 
artikel VIII, eerste lid. Voor de ministeriële regelingen geldt dezelfde uiterste vervaldatum als voor het 
tijdelijke hoofdstuk Va Wpg: de regelingen kunnen niet langer gelden dan het hoofdstuk waarop ze 
berusten. Wanneer het wetsvoorstel vervalt, vervallen de daarop gebaseerde regelingen van 
 45 

De leden van de GroenLinks-fractie constateren dat de regering schrijft dat de voorliggende wet een 
tijdelijke aanvulling is op de bestaande Wpg. De regering schrijft echter ook dat het instrumentarium 
voor langere tijd een juridische basis vormt voor de samenleving met afstand en andere 
gedragsvoorschriften. Deze formuleringen roepen de vraag op in hoeverre de wet tijdelijk van aard is. 
De aan het woord zijnde leden begrijpen dat ook de regering niet precies weet hoelang het duurt 
alvorens het virus bestreden is. Zij vinden het evenwel van groot belang dat een wet met aanvullend 
instrumentarium echt tijdelijk is en dat regelmatig beoordeeld wordt of de aanvullende wettelijke 
bepalingen nog nodig zijn. Zij zouden de regering daarom willen vragen waarom gekozen is voor de 
huidige werkingsduur van de wet en of het niet verstandiger is iedere drie maanden met de Kamer te 
evalueren hoe de werking van de wet ervoor staat en of verlenging van de werkingsduur noodzakelijk 
is.  
 
Wat betreft de werkingsduur van de wet verwijzen wij naar de antwoorden 101 en 102. De in artikel 
VIII, derde lid, opgenomen mogelijkheid om de wet steeds ten voor ten hoogste drie maanden te 
verlengen, in combinatie met de in artikel VIII, vierde lid, opgenomen verplichting om een ontwerp-
verlengings-KB bij beide Kamers voor te hangen, waarborgt hetgeen de leden van de GroenLinks-
fractie voor ogen staat, namelijk dat (maximaal) iedere drie maanden met de Kamer moet worden 
besproken hoe de werking van de wet ervoor staat en of verlenging van de werkingsduur noodzakelijk 
is. Voorts bepaalt artikel 58t, eerste lid, dat het parlement maandelijks gemotiveerd moet worden 
geïnformeerd over de geldende maatregelen. Dat biedt het parlement elke maand gelegenheid om te 
beoordelen of genomen maatregelen nog passen bij de dreiging van de epidemie. De in ministeriële 
regelingen opgenomen maatregelen kunnen zo nodig op relatief korte termijn worden aangepast. 
 
112 – GroenLinks 
De vraag is ook wat precies de criteria zijn die gehanteerd worden om de noodzaak van de wet te 
onderbouwen. Gaat het om een dreiging van voldoende zorgcapaciteit, of om (een combinatie van) 
andere criteria? Kan de regering deze criteria nauwkeurig omschrijven? 
 
Verwezen wordt naar antwoord 115. 
  
113 – SP 
De leden van de SP-fractie lezen dat de wet voor in principe zes maanden geldt. Zij snappen het 
tijdelijke karakter maar vragen waarom er niet gekozen is voor drie maanden. 
 
Verwezen wordt naar de antwoorden 101 en 102.  
  
114 – SP 
Deze leden vragen ook waarom niet gekozen is voor instemmingsnoodzakelijkheid van in ieder geval 
de Tweede Kamer om verlenging van de wet mogelijk te maken.  
 
Het is staatsrechtelijk ongebruikelijk om aan de Tweede Kamer (of beide Kamers) instemmingsrecht 
toe te kennen ten aanzien van koninklijke besluiten die strekken tot tijdelijke verlenging van een wet. 
Het betreft een aan de regering gedelegeerde bevoegdheid, voor de gebruikmaking waarvan de 
regering langs de gebruikelijke wegen verantwoording aflegt aan de Staten-Generaal. In dit specifieke 
geval is voorzien in de mogelijkheid van parlementaire controle vooraf, door de in artikel VIII, vierde 
lid, voorgeschreven voorhangprocedure. 
 
115 – ChristenUnie 
De leden van de ChristenUnie-fractie vragen de regering in te gaan op de vraag wanneer de regering 
ertoe overgaat tot het laten vervallen van hoofdstuk Va. Kan de regering nader toelichten wanneer 
geen sprake meer zou zijn van een directe dreiging? Welke indicatoren zijn er daarvoor? Juist ook 
aangezien het virus waarschijnlijk aanwezig blijft, en hernieuwde uitbraken niet kunnen worden 
uitgesloten, achten deze leden nadere toelichting op dit punt van belang. 
 
 47 

De aan het woord zijnde leden stellen vast dat artikel 176 Gemeentewet regelt dat als een 
burgemeester een noodverordening instelt, die verordening achteraf door de gemeenteraad 
bekrachtigd moet worden. Het College voor de Rechten van de Mens wijst erop dat die legitimatie 
achteraf ontbreekt bij de maatregelen die ingevolge deze wet kunnen worden opgelegd bij ministeriële 
regeling. De leden van de ChristenUnie-fractie kunnen zich voorstellen dat voor bepaalde nieuwe 
voorschriften (bijvoorbeeld verboden die met straffen worden gehandhaafd) als onderdeel van de 
parlementaire voorhang (artikelen 58c en 58f) geregeld kan worden dat, als bijvoorbeeld een derde 
van een van beide de Kamers dat wenst (vergelijk de artikelen 4 en 5 van de Rijkswet goedkeuring en 
bekendmaking verdragen) de voorgehangen regeling binnen bijvoorbeeld drie maanden bekrachtigd 
moet worden door de Staten-Generaal. Dat is bij 58s niet nodig, want daar zit al een verval-
constructie aan vast. Deze leden vragen hierop een reactie van de regering. 
 
Een voorziening als door deze leden voorgesteld, waarbij een minderheid van bijvoorbeeld een derde 
deel van het grondwettelijk aantal leden van een van beide Kamers de wens kan uitspreken dat een 
voorgehangen regeling binnen drie maanden bekrachtigd moet worden door de Staten-Generaal, wil 
de regeling kunnen worden vastgesteld of in werking kunnen treden, achten wij om diverse redenen 
onwerkbaar. Dit levert in ieder geval een onaanvaardbare vertraging op van de vaststelling of 
inwerkingtreding van een regeling, die juist bedoeld is om acuut op- of af te schalen. Een ministeriële 
regeling op grond van dit wetsvoorstel is in dit opzicht in generlei wijze te vergelijken met een 
verdrag. 
 
Zoals in de inleidende opmerkingen van deze nota is aangegeven, staan wij evenwel open voor 
verbeteringen die in samenspraak met de Kamer bij de verdere behandeling van dit wetsvoorstel 
mogelijkerwijs kunnen worden aangebracht om de parlementaire betrokkenheid bij de ministeriële 
regelingen verder te versterken met behoud van de vereiste slagkracht.  
 
120 – Partij voor de Dieren 
De leden van de Partij voor de Dieren-fractie lezen in het wetsvoorstel dat ernaar gestreefd wordt 
deze wet zo snel als mogelijk weer te laten vervallen en dat dit in ieder geval na zes maanden zal 
gebeuren tenzij er tot drie maanden verlening besloten wordt. Kan de regering aangeven waarom er 
niet gekozen is voor een kortere geldigheidsduur?  
 
Zie daarover de antwoorden 101 en 102. 
 
121 – Partij voor de Dieren 
Klopt het dat er in principe onbegrensd verlengd kan worden?  
 
Hoofdstuk Va is van toepassing op de bestrijding van deze epidemie alsook bij de directe dreiging 
daarvan (artikel 58b, eerste lid). Als maatregelen ter bestrijding van deze epidemie niet meer 
noodzakelijk zijn en ook van een directe dreiging geen sprake meer is, kunnen er geen ministeriële 
regelingen meer tot stand worden gebracht en moet aan de werking van bestaande ministeriële 
regelingen een einde komen, wat zal betekenen dat ook hoofdstuk Va zal vervallen. Ook voor de 
bevoegdheid van de regering tot verlenging van de wet geldt voorts de in artikel 58b, tweede lid, 
opgenomen norm dat deze slechts mag worden toegepast voor zover die toepassing noodzakelijk is 
voor het hiervoor genoemde doel van de wet. 
 
122 – Partij voor de Dieren 
Klopt het dat het parlement volgens de voorliggende bepalingen niet formeel hoeft in te stemmen met 
de verlenging maar dat dit simpelweg door ondertekening van de minister en de Koning kan 
gebeuren?  
 
Zoals toegelicht in de antwoorden 109 en 114 is niet voorzien in een instemmingsrecht van de 
Tweede en Eerste Kamer. De conclusie dat een verlenging daarom ‘simpelweg door ondertekening van 
de minister en de Koning kan gebeuren’ is echter te simpel. Procedureel is er meer nodig. In de eerste 
plaats de voorhangprocedure bij beide Kamers, die is voorzien in artikel VIII, vierde lid. In de tweede 
 49 

gaan. Zeker zolang er geen expliciet instemmingsrecht voor de Staten-Generaal is opgenomen bij 
verlenging, moet er naar de mening van deze leden wel een mogelijkheid zijn het wetsvoorstel ook 
daadwerkelijk te beëindigen. 
 
De vervalbepaling voorziet erin dat de werkingsduur in beginsel wordt gesteld op zes maanden, met 
een mogelijkheid van periodieke verlening voor steeds ten hoogste drie maanden. Zodra de 
omstandigheden dat mogelijk maken, kan de wet vervallen. Van een werking voor onbepaalde tijd, 
zoals bij niet-tijdelijke wetten, is dus geen sprake. Zoals in de antwoorden 101 en 102 is 
aangegeven, kan de wet vervallen als niet langer sprake is van een directe dreiging van de epidemie 
van het virus. De regering acht het niet wenselijk een maximaal aantal verlengingen vast te stellen. 
Gelet op het onbekende verloop van de epidemie is de totale werkingsduur immers niet op voorhand 
te bepalen.  
 
127 – SGP 
Verder vragen voornoemde leden of er ook in de maandelijkse rapportage uitdrukkelijk bij elke 
maatregel wordt aangegeven of deze nog wel gewenst is, ook al geldt de duur van het wetsvoorstel of 
de verlenging nog steeds. 
 
Dat zeggen wij deze leden graag toe. 
 
128 – SGP 
Het wetsvoorstel vervalt zodra de omstandigheden dat mogelijk maken. Verdient het geen 
aanbeveling expliciet te maken wat ermee bedoeld wordt of de ‘omstandigheden’ al voldoende zijn? 
Wie beoordeelt dat? 
 
Verwezen wordt naar antwoord 121. Het gaat om een beoordeling die in eerste instantie plaatsvindt 
door de verantwoordelijke minister(s). Daarvoor wordt advies gevraagd aan het OMT.  
 
129 – FVD 
De leden van de FVD-fractie vragen waarom de regering ervoor heeft gekozen dat de regering in 
plaats van de Staten-Generaal bevoegd is te beslissen over het voortduren van de wet?  
 
Wij verwijzen deze leden naar de antwoorden 109 en 114. 
 
130 – FVD 
Hoe verhoudt dit zich tot de geest van de Grondwet, inhoudende dat de Staten-Generaal 
uitzonderlijke grondrechtenbeperkingen te allen tijde kunnen beëindigen (vergelijk artikel 103, derde 
lid, van de Grondwet)? 
 
De mogelijkheid tot voortduring van deze wet is geregeld in artikel VIII. Het vierde lid van dat artikel 
bepaalt dat de voordracht voor een koninklijk besluit als bedoeld in het tweede of derde lid van dat 
artikel (met betrekking tot respectievelijk het eerder en later vervallen) niet eerder wordt gedaan dan 
een week nadat het ontwerp aan beide Kamers van de Staten-Generaal is overgelegd. Aldus geeft 
deze voorhangprocedure gelegenheid tot overleg tussen regering en parlement. De parallel met artikel 
103 Grondwet gaat niet op. Daarbij is – anders dan deze leden lijken te veronderstellen – slechts in 
het geval van een algemene noodtoestand afwijking van de in artikel 103 van de Grondwet genoemde 
grondrechten toegestaan en zijn ‘slechts’ in zoverre uitzonderlijke grondrechtenbeperkingen aan de 
orde. Dergelijke afwijkingen van de grondwettelijke grondrechten zijn in het geval van het 
onderhavige wetsvoorstel niet toegestaan. 
 
131 – FVD 
Is de regering bereid het voorstel zodanig te wijzigen, dat de Staten-Generaal zelfstandig bevoegd zijn 
de vrijheidsbeperkende maatregelen op te heffen?  
 
 51 

verschillende jaren ook met elkaar worden vergeleken. Voor epidemieën in het algemeen geldt geen 
vaste definitie. Zoals in antwoord 25 is aangegeven, betreft dit een beoordeling van de omvang en 
snelheid van de verspreiding van een ziekte in Nederland. Daarover wordt geadviseerd door het OMT. 
 
137 – FVD 
Hanteert de regering hiervoor dezelfde criteria die gelden om te bepalen of sprake is van een 
34
griepepidemie? Zo nee, waarom niet?  
 
Nee. Die criteria zijn specifiek ontwikkeld om de ontwikkeling van de jaarlijks terugkerende griep beter 
te kunnen duiden. Het gaat bij covid-19 om een nieuwe ziekte met een ander effect op de 
samenleving. Zie ook antwoord 136. 
 
3.4. Ontwikkeling van het virus en het te voeren beleid 
 
138 – PVV  
De leden van de PVV-fractie vragen of is onderzocht wat de gedragseffecten zijn van de mensen in 
relatie tot het bron- en contactonderzoek. Immers de dreiging met vrijheidsbeperkende maatregelen 
kan ervoor zorgen dat mensen minder genegen zijn mee te werken met de bron- en 
contactonderzoeken. Indien de gedragseffecten zijn onderzocht, is de regering bereid deze 
onderzoeken te delen met de Kamer? Indien dit niet is onderzocht, waarom niet?  
 
De regering stelt voorop dat met de maatregelen niet het door deze leden veronderstelde effect wordt 
beoogd. Het bron- en contactonderzoek is bedoeld om te achterhalen waar besmettingen plaatsvinden 
om bronnen van besmetting te kunnen elimineren of isoleren en om contacten vroegtijdig te kunnen 
isoleren, zodat ketens van besmettingen gestopt kunnen worden. Dit vindt plaats op basis van de 
huidige Wpg. Het wetsvoorstel heeft hierop geen betrekking. Uiteraard beziet de regering bij de 
vormgeving van het beleid wel de (mogelijke) gedragseffecten, en niet alleen waar het gaat om bron- 
en contactonderzoek. Daarbij worden, net als momenteel het geval is, verschillende expertises 
betrokken, onder andere op het terrein van gedrag. De regering acht het van groot belang dat de 
motivatie om mee te blijven doen aan testen en bron- en contactonderzoek op peil blijft. Wij blijven 
hieraan ook aandacht besteden in de publiekscommunicatie. 
 
139 – ChristenUnie 
De leden van de ChristenUnie-fractie merken dat er zorgen leven onder de bevolking dat in het kader 
van deze wet een vaccinatieplicht voor een mogelijk vaccin zal worden voorgeschreven, dan wel dat 
men zal worden uitgesloten van bepaalde onderdelen van het maatschappelijk leven wanneer men 
niet is gevaccineerd. Deze leden zien niet een basis voor een dergelijke plicht in deze wet en vragen of 
de regering kan beamen dat er inderdaad geen vaccinatieplicht zal komen. 
 
In de Wet publieke gezondheid en in dit wetsvoorstel is inderdaad geen basis voor een vaccinatieplicht 
opgenomen. 
 
140-141 – Partij voor de Dieren 
De leden van de Partij voor de Dieren-fractie zien dat met dit wetsvoorstel zeer ruime mogelijkheden 
worden gecreëerd, uiteenlopende maatregelen te treffen met ingrijpende gevolgen voor burgers, 
bedrijven en de samenleving als geheel. Deze leden vinden het volstrekt onbegrijpelijk en bovendien 
onverantwoord dat hierbij desondanks met geen woord wordt gerept over de nertsenfokkerij waar het 
coronavirus nu al bijna vier maanden rondgaat. Over het feit dat nertsen zeer bevattelijk blijken te 
zijn voor het virus en dat het virus in de afgelopen maanden niet alleen van mens op nerts, maar ook 
van nerts op mens is overgesprongen. Geen woord over het feit dat het aantal besmettingen in de 
nertsenfokkerij tot verbazing van betrokken experts al maanden blijft oplopen, ook toen het aantal 
besmettingen onder mensen juist sterk daalde. Geen woord over de waarschuwing van het Outbreak 
Management Team-Zoönosen (OMT-Z) dat de nertsensector een reservoir kan vormen waar het virus 
                                                
34
 https://www.rivm.nl/nieuws/griepepidemie-in-nederland-1. 
 
 53 

vrijheid in te perken, laat de regering deze bedrijven nog alle vrijheid om de gezondheid van 
Nederlanders verder te verslechteren. Dat is onacceptabel. 
 
Dr. Maartje Poelman van de Universiteit Utrecht omschreef de stijging in overgewicht en obesitas als 
een normale reactie op een abnormale voedselomgeving. 
  
De aan het woord zijnde leden vragen het kabinet op korte termijn in te grijpen in die abnormale 
voedselomgeving en aan te geven welke mogelijkheden zij daartoe ziet en welke beleidsbereidheid 
daartoe bestaat.  
 
Wij delen uw zorgen over de toename van obesitas in Nederland zeer. De staatssecretaris van VWS 
heeft hiervoor onder andere het Preventieakkoord gesloten. Daarover wordt regelmatig met de vaste 
commissie VWS van de Kamer gesproken. 
 
143 – Partij voor de Dieren 
De leden van de Partij voor de Dieren-fractie zijn verbaasd dat zelfs nu blijkt dat, naast de reeds 
bekende gezondheidsgevaren van obesitas, veel mensen hierdoor extra kwetsbaar zijn voor COVID-
19, elke vorm van overheidsbeleid om de basisgezondheid in Nederland te verbeteren uitblijft.  
Nu we weten dat Corona nog geruime tijd onder ons zal zijn is het juist extra belangrijk dat ook voor 
de lange termijn aanpak het preventie onderdeel serieuze aandacht krijgt. Fundamenteel meer 
aandacht voor gezonde voeding, het uitbannen of belasten van de overdaad aan ongezonde voeding 
en het faciliteren van meer beweging. Maar ook een schone lucht om te ademen en groen in de 
omgeving zijn van groot belang en passen in een lange termijn preventieplan. Het lijkt evident en toch 
blijft actie vanuit het kabinet op dit vlak uit. Deze leden vragen de regering hierop te reageren.  
 
De staatssecretaris van VWS heeft hiervoor onder andere het Preventieakkoord gesloten. Daarover 
wordt regelmatig met de vaste commissie VWS van de Kamer gesproken. 
 
144 – FVD  
De leden van de FVD-fractie vragen of de regering erkent dat het virus minder dodelijk is gebleken 
dan op voorhand door de Wereldgezondheidsorganisatie (WHO) werd gesteld? Wat betekent dit voor 
de proportionaliteit van de vrijheidsbeperkende maatregelen? 
 
Bij de uitbraak van een nieuw virus dat ernstige gevolgen kan hebben, wordt in eerste instantie de 
dodelijkheid van het virus vaak hoger ingeschat dan het uiteindelijk is. Dat komt doordat in de eerste 
fase van een nieuwe infectieziekte eerst vooral de patiënten gezien worden die met ernstige 
symptomen naar het ziekenhuis komen. Pas na verloop van tijd wordt duidelijker hoeveel mensen ook 
besmet worden zonder dat ze ziek worden of alleen met lichtere ziekteverschijnselen.  
 
Maatregelen zullen alleen worden getroffen als deze noodzakelijk en proportioneel zijn ter bestrijding 
van de epidemie of van de directe dreiging ervan (artikel 58b, tweede lid). Daarvoor zal aan de hand 
van de actuele stand van het virus, de wetenschappelijke inzichten en voortgang van de bestrijding te 
worden beoordeeld in hoeverre maatregelen die grondrechten beperken, noodzakelijk zijn voor het 
doel van de bestrijding van de epidemie. Hiervoor zal advies van deskundigen worden betrokken.  
 
3.5. Het voorgestelde hoofdstuk Va Wpg 
 
145 – VVD  
De leden van de VVD-fractie merken op dat in het wetsvoorstel is gekozen voor een systematiek van 
centraal vastgestelde regels, waarbij onderscheid kan worden gemaakt binnen gemeenten, tussen 
gemeenten en met betrekking tot de openbare lichamen Bonaire, Sint Eustatius en Saba. Deze leden 
vinden het goed dat de wet in maatwerk binnen en tussen verschillende regio’s voorziet. Zij vragen 
wel op grond waarvan wordt bepaald wanneer regionale of gebiedsspecifieke maatregelen weer 
versoepeld of opgeheven worden. Welke partijen hebben hier zeggenschap in en op basis van welke 
 55 

 
Artikel 58j, eerste lid, onder a, noemt tevens beschermingsmiddelen. Bij nota van wijziging is 
verduidelijkt dat het gaat om persoonlijke beschermingsmiddelen, waarmee het dragen of vasthouden 
van een uitrusting bedoeld wordt die bescherming biedt tegen overdracht van het virus. Een voorbeeld 
is het verplicht dragen van mondkapjes en handschoenen door bijvoorbeeld kappers omdat het voor 
hen niet mogelijk is de veilige afstand te houden tot hun klanten. Ook is het mogelijk om op basis van 
artikel 58j voorwaarden te stellen aan het uitoefenen van (bepaalde) contactberoepen.  
 
Voor de verdere toelichting verwijzen wij naar de nota van wijziging.  
 
148 – CDA 
Voornoemde leden vragen de regering uiteen te zetten of een eventuele landelijke mondkapjesplicht 
hier ook onder zou kunnen vallen? Waarom wordt in dit wetsvoorstel niet een specifieke wettelijke 
basis gecreëerd voor het treffen van een zo ingrijpende maatregel?  
 
Zoals in het vorige antwoord is toegelicht, biedt artikel 58j, eerste lid, onder a, inderdaad een basis 
voor het stellen van regels over het gebruik van beschermingsmiddelen (memorie van toelichting, 
p. 86). Deze wettelijke basis kan inderdaad aangewend worden om een mondkapjesplicht op te 
baseren. Mede naar aanleiding van deze vraag van de leden van de CDA-fractie wordt dit met de nota 
van wijziging geëxpliciteerd.  
 
Voordat op basis van deze bepaling kan worden overgegaan tot de invoering van een eventuele 
landelijke mondkapjesplicht moet voldaan worden aan de vereisten van noodzaak en evenredigheid 
(artikel 58b, tweede lid). 
 
149 – CDA 
Ten aanzien van de veilige afstand vragen de aan het woord zijnde leden in hoeverre de regering 
kennis heeft genomen van de zorgen van de Hartstichting, Ambulancezorg Nederland, Hartslag.nu en 
de Nederlandse reanimatie raad dat ‘het bieden van eerste hulp bij een (levens)bedreigende situatie’ 
niet als uitzondering genoemd staat in artikel 58f? Zou het niet verstandig zijn om dit criterium alsnog 
expliciet toe te voegen? 
 
Het bieden van eerste hulp zal als regel een rechtvaardigingsgrond opleveren, zodat er in de gegeven 
omstandigheden geen sprake zal zijn van een strafbaar feit en de betrokkene dus niet strafbaar is. 
Naar aanleiding van de daartoe strekkende vraag van deze leden en de leden van enkele andere 
fracties is deze uitzondering, die is bepleit in de brief van de Hartstichting, Ambulancezorg Nederland, 
HartslagNU en de Nederlandse Reanimatieraad van 13 augustus 2020 aan uw Kamer, niettemin bij 
nota van wijziging uitdrukkelijk in artikel 58f, derde lid, opgenomen. 
 
150 – D66 
De leden van de D66-fractie hebben nog enkele vragen over de voorgestelde regels ten aanzien van 
zorginstellingen en specifiek verpleeghuizen en gehandicapteninstellingen. Zo valt te lezen dat bij 
ministeriële regeling beperkingen of andere voorwaarden gesteld kunnen worden aan het toelaten van 
personen tot een zorginstelling, indien dat naar het oordeel van de ministers noodzakelijk is. Kan de 
regering inzichtelijk maken welke indicatoren voor welke zorgsectoren gebruikt zullen worden om tot 
een oordeel te komen of dergelijke beperkingen al dan niet noodzakelijk zijn? Welke criteria hanteren 
de ministers te komen tot een dergelijk oordeel?  
 
Op voorhand valt niet aan te geven welke criteria precies gehanteerd zullen worden, omdat dit 
afhankelijk zal zijn van de concrete omstandigheden van het geval en de specifieke situatie. De 
regering kan niet voorspellen hoe de verdere verspreiding van het virus verloopt en wat daarvan de 
oorzaken zullen zijn.  
 
Het beleid is erop gericht om beperkingen in het toelaten van het bezoek zoveel mogelijk te 
voorkomen. In eerste instantie zijn de zorgaanbieders zelf aan zet om maatregelen te treffen om de 
 57 

 
Het huisrecht is een fundamenteel recht dat verankerd is in onder meer artikel 10 van de Grondwet. 
Beperking van het huisrecht moet zoveel mogelijk voorkomen worden. Bij zorginstellingen voor 
langdurige zorg wordt intensieve zorg verleend. Zoals in de memorie van toelichting ook wordt 
gemeld, verblijven cliënten en patiënten daar langdurig, tezamen met andere cliënten en patiënten. 
Een beperking van het huisrecht kan dan desalniettemin noodzakelijk zijn. Zo kan een zorgaanbieder 
bepalen dat alleen op bepaalde tijdstippen bezoek kan worden ontvangen of kan de minister op grond 
van artikel 58o, derde lid, beperkingen stellen aan het ontvangen van bezoek. Er is op voorhand niet 
aan te geven welke criteria precies gehanteerd zullen worden, omdat dat afhankelijk zal zijn van de 
concrete omstandigheden van het geval en de specifieke situatie. Hiervoor kan wel worden 
aangesloten bij eventuele richtlijnen vanuit het veld. 
 
154 – D66 
In de memorie van toelichting staat dat meerdere adviezen en handreikingen zijn opgesteld door het 
veld om uitvoering te geven aan de RIVM-adviezen en dat deze als richtinggevend gelden voor goede 
zorgverlening. Kan de regering uitleggen wat zorgverleners kunnen verstaan onder richtinggevend in 
het licht van eventuele handhaving?  
 
Zorgaanbieders zijn zelf verantwoordelijk voor het verlenen van goede of verantwoorde zorg als 
bedoeld in de Wet kwaliteit, klachten en geschillen zorg (Wkkgz) of de Jeugdwet. Goede of 
verantwoorde zorg is (onder meer) zorg overeenkomstig de kwaliteitsstandaarden en professionele 
standaarden, waaronder infectiepreventierichtlijnen. In de zorg worden daarnaast veel handreikingen 
opgesteld. Zoals in de memorie van toelichting is aangegeven zijn er sinds het uitbreken van de 
epidemie meerdere adviezen en handreikingen opgesteld door het veld die handvatten bieden voor de 
zorgaanbieders en zorgverleners om uitvoering te geven aan de RIVM-adviezen. Deze adviezen en 
handreikingen zijn richtinggevend voor goede zorgverlening (zie p. 91 van de memorie van 
toelichting). Dit betekent dat zorgaanbieders vanuit hun professionaliteit dienen af te wegen of de 
handreiking goed past in hun situatie en bij de individuele patiënt. De IGJ houdt hier in haar toezicht 
rekening mee. 
 
155 – D66 
In hoeverre zal hierop gehandhaafd worden met schriftelijke aanwijzingen en boetes?  
 
De minister van VWS of de IGJ kan gebruikmaken van de instrumenten die hen ter beschikking staan, 
zoals een aanwijzing of bevel als bedoeld in artikel 58o, tweede lid. Als in een concreet geval een 
aanwijzing als bedoeld in artikel 58o, tweede lid, wordt gegeven, worden de adviezen en 
handreikingen als richtinggevend voor goede zorgverlening beschouwd, waarvan beargumenteerd kan 
worden afgeweken (zie ook p. 91, eerste alinea, van de memorie van toelichting). Wordt de 
aanwijzing niet nageleefd, dan kan zij in de eerste plaats bestuursrechtelijk worden gehandhaafd, 
bijvoorbeeld met een last onder bestuursdwang of een last onder dwangsom (artikel 58u, eerste lid, 
onder b). Daarbij geldt dat bestuursrechtelijk een beginselplicht tot handhaving bestaat. Boetes zijn 
strafrechtelijk van aard en, zoals is toegelicht in § 7.1 van de memorie van toelichting, een ultimum 
remedium. In een concreet geval is het aan de officier van justitie en eventueel de strafrechter of de 
aanwijzing (en daarmee dus de in principe daaraan voorafgaande adviezen en handreikingen) ook op 
die wijze wordt gehandhaafd. 
 
156 – D66 
Hoe groot is de persoonlijke afwegingsruimte van zorgprofessionals om hiervan af te wijken, indien zij 
dit van belang vinden voor het verlenen van goede en dus ook veilige zorg?  
 
Indien het voor een zorgaanbieder van belang is in verband met het verlenen van goede of 
verantwoorde zorg, kan hij van een richtlijn afwijken. De IGJ houdt hier in haar toezicht rekening 
mee. Belangrijk is dat de zorgaanbieder dit beargumenteerd en navolgbaar doet.  
 
157 – D66 
 59 

Verder wijzen voornoemde leden op de notie in de memorie van toelichting dat maatregelen door 
zorgaanbieder persoonsgericht dienen te zijn en afgestemd op de reële behoefte van de cliënt. Kan de 
regering toelichten wat bedoeld wordt met ‘persoonsgericht’ en ‘afgestemd’? In hoeverre worden de 
wensen van cliënt en patiënt meegenomen in het bepalen van de maatregelen? Tot welke hoogte 
kunnen cliënten en patiënten zelf blijven bepalen in hoeverre zij bezoek wensen te ontvangen en zijn 
zorginstellingen voldoende uitgerust om deze inspraak goed te organiseren?  
 
Zorgaanbieders zijn bij uitstek in staat om zorg persoonsgericht te laten zijn en af te stemmen op de 
behoefte van de patiënt. Hun professionaliteit zorgt ervoor dat juist zij met verschillende behoeften 
van bepaalde cliënten- of patiëntengroepen rekening kunnen houden. Dit is ook het uitgangspunt van 
het verlenen van goede zorg. Dat betekent onder meer dat de zorg cliëntgericht is en afgestemd is op 
de reële behoeften van de cliënt. Zorgaanbieders die zorg verlenen aan mensen die langdurig 
verblijven, hebben bovendien ingevolge de Wet medezeggenschap cliënten zorginstellingen 2018 
(Wmcz 2018) de verplichting inspraak te organiseren voor zaken die hun cliënten direct raken.  
 
De zorg dient tegelijkertijd op grond van de Wkkgz veilig en verantwoord te zijn voor alle cliënten, 
waardoor de wensen van de cliënt niet altijd doorslaggevend kunnen zijn en er dus grenzen gesteld 
kunnen worden aan wie een zorgaanbieder toelaat tot de zorginstelling. Zorgaanbieders stellen ook los 
van de epidemie grenzen aan bijvoorbeeld bezoek om veilig en verantwoord zorg te kunnen verlenen. 
In het kader van de epidemie speelt nog mee dat ook overige bewoners en personeel van een 
zorginstelling tegen mogelijke besmetting met het virus beschermd moeten worden.  
 
161 – D66 
Is de regering bereid dit te bevorderen? 
 
De regering is van oordeel dat de professionaliteit van zorgaanbieders met zich meebrengt dat zij 
goed in staat zijn de zorg persoonsgericht te laten zijn en af te stemmen op de behoefte van de cliënt. 
Zorgaanbieders hebben verschillende instrumenten om de zorg goed af te stemmen op de cliënt. 
Zorgverleners spelen hierin een belangrijke rol. Zij kennen hun patiënten goed; zij kunnen dagelijks 
met hen en hun vertegenwoordigers communiceren en op die manier zien wat belangrijk voor hen is. 
Ook kennen zij het individuele zorgplan. Daarnaast kan de zorgaanbieder ook veel informatie halen 
over wat cliënten belangrijk vinden in het dagelijks leven door de inspraak die zorgaanbieders in de 
langdurige zorg op grond van de nieuwe Wet medezeggenschap cliënten zorginstellingen (Wmcz 
2018) aan hun cliënten moeten bieden. Ook de cliëntenraad kan een rol spelen bij helderheid over de 
behoeften van cliënten. Om zorgaanbieders behulpzaam te zijn bij het organiseren van inspraak is ter 
37
uitvoering van een motie van de leden Bergkamp en Dik-Faber in opdracht van de toenmalige 
minister voor MZS door Vilans met input van bracheorganisaties in de zorg en cliëntenradenkoepels 
38
een handreiking over inspraak ontwikkeld. Met deze handreiking is bijgedragen aan het bevorderen 
van het praktisch organiseren van inspraak door de zorgaanbieders. 
 
162 – D66 
De leden van de D66-fractie onderschrijven de notie uit de memorie van toelichting dat naast 
veiligheid ook altijd aandacht moet blijven voor de kwaliteit van leven bij het nemen van beperkende 
maatregelen. Op welke manier zal deze afweging onderdeel zijn van de oordelen van de ministers ten 
aanzien van de schriftelijke aanwijzingen, bevelen en beperkingen ten aanzien van het bezoek?  
 
Het geven van een aanwijzing of bevel op grond van artikel 58o, tweede lid, is alleen aan de orde als 
de zorgaanbieder geen of onvoldoende maatregelen treft om de bij of krachtens de artikelen 58f tot 
en met 58j gestelde regels (bijvoorbeeld een veilige afstand te garanderen, groepsvorming tegen te 
gaan, of hygiënemaatregelen) in acht te nemen. Het doel van een aanwijzing is te bevorderen dat die 
regels wel in acht kunnen worden genomen. Dit artikel ziet derhalve niet op het geven van een 
aanwijzing inhoudende dat een zorgaanbieder een bezoekregeling moet opstellen. Op grond van het 
derde lid kan bij ministeriële regeling wel worden bepaald dat bezoek in een instelling moet worden 
                                                
37
 Kamerstukken II 2018/19, 34858, nr. 43. 
38
 Kamerstukken II 2019/20, 34858, nr. 45. 
 61 

afgehandeld; dat is in het eerste lid (van artikel 17) tot uitdrukking gebracht. Hoe snel dat is zal per 
39
klacht kunnen verschillen.”  
 
Met de Vereniging van Klachtfunctionarissen in de Gezondheidszorg (VKIG) is besproken hoe de 
klachtenfunctionarissen in de regel omgaan met de zeswekentermijn en gevraagd naar de wijze 
waarop zij de behandeling van klachten prioriteren. De zeswekentermijn geeft vooral de termijn aan 
waarbinnen de klacht behandeld moet zijn; in de praktijk wordt de termijn zeker bij zaken die niet 
veel uitzoekwerk vragen veelal niet benut; zaken worden vaak sneller afgehandeld, zo geeft de VKIG 
aan. Het zijn vooral complexe zaken die meer tijd vragen, bijvoorbeeld als het feitencomplex veel 
uitzoekwerk kost. De vragen omtrent bezoek zijn over het algemeen zaken die op emotioneel vlak 
gevoelig kunnen zijn, maar qua feitencomplex veelal snel helder zijn. Bij de prioritering van het 
oppakken van klachten wordt, zo geeft de VKIG aan, onder meer gekeken naar de urgentie van de 
klacht. Daarbij is het van belang of er sprake van een situatie die op het moment van de klacht nog 
direct actueel speelt, of dat het een klacht betreft over een situatie in het verleden waar iemand 
bijvoorbeeld nog een gesprek over wenst. Ook kan het voor de prioritering relevant zijn of er meer 
mensen klagen over dezelfde situatie. Verder wordt gekeken naar het type onderwerp waarover 
geklaagd wordt; gaat de klacht direct over de zorg of bijvoorbeeld over financiën of facilitaire zaken. 
Bij de behandeling van klachten is maatwerk belangrijk. Daarbij is het ook van belang goed voor ogen 
te houden dat ook de behandeling van andere klachten urgent kan zijn.  
 
Deze reële prioritering in de praktijk achten wij voldoende, mede gezien het belang van maatwerk, het 
bij klachtfunctionarissen aanwezige gevoel van urgentie voor het oplossen van ernstige actuele 
klachten, en gezien de nodige balans met de behandeling van klachten die niet gericht zijn tegen 
maatregelen om de verspreiding van het virus tegen te gaan. 
 
167 – GroenLinks 
De leden van de GroenLinks-fractie merken op dat de regering in de memorie van toelichting stelt dat 
zij met dit wetsvoorstel de thans en in de toekomst noodzakelijke beperkende maatregelen op een 
juridisch stevigere basis wil vastleggen. Deze leden zijn het met dit uitgangspunt eens. Toch blijven zij 
juist op dit punt met grote zorgen zitten als zij het voorgestelde nieuwe hoofdstuk Va aan de Wpg 
lezen (zie ook 3.1). De belangrijkste zorg van voornoemde leden bij het wetsvoorstel is het feit dat 
ook met deze wet het parlement slechts beperkt sturing kan geven en mee kan besluiten welke 
(soms) verregaande beperkende maatregelen er opgelegd kunnen worden aan burgers. Terwijl de 
inperking van grondrechten, hoe begrijpelijk soms in een situatie zoals nu in strijd tegen het virus, 
naar het oordeel van voornoemde leden een zaak is waar ook het parlement inhoudelijk bij betrokken 
dient te zijn en zo nodig inclusief het recht van amendement over moet kunnen besluiten. In het 
voorliggende wetsvoorstel stelt de regering voor haar te machtigen maatregelen per ministeriële 
regeling in te stellen. Ontwerp-ministeriële regelingen, waarin beperkende maatregelen worden 
vastgelegd, moeten volgens het voorgestelde wetsvoorstel een week voordat een dergelijke regeling 
in werking treedt aan de Kamer worden gezonden. De Kamer heeft hier dan echter formeel inhoudelijk 
niets meer over te zeggen. Een dergelijke regeling wordt ook niet vergezeld van een (spoed)advies 
van de Afdeling en de regeling is evenmin door de Kamer te amenderen (een grondwettelijk recht van 
het parlement als het gaat om belangrijke vrijheidsbeperkende maatregelen). De aan het woord zijnde 
leden hebben hier moeite mee. Dit tast naar hun oordeel immers de positie van het parlement aan en 
dat op een fundamenteel onderdeel van onze rechtsstaat. Voorts is het zeer ongebruikelijk 
inhoudelijke wijzigingen van regeringsbeleid of van regelgeving die burgers bindt per ministeriële 
regeling te regelen. Volgens de Aanwijzingen voor de regelgeving van de regering zelf is dit niet de 
bedoeling van ministeriële regelingen. Ook de Afdeling is in haar advies kritisch op de inzet van 
ministeriële regelingen en noemt dit instrument diplomatiek ‘niet optimaal’.  
De leden van de GroenLinks-fractie vragen nog eens heel precies toe te lichten waarom de regering in 
het wetsvoorstel voor deze route heeft gekozen, waarom de Kamer niet het bekrachtigingsrecht krijgt 
en waarom een route via amvb’s, waar bij de veilige afstand maatregel wel voor wordt gekozen 
wanneer het strengere maatregelen betreft, niet voor alle beperkende maatregelen kan gelden? Ook 
een amvb kan met spoed een advies van de Afdeling krijgen en door de Kamer worden behandeld. En 
                                                
39
 Kamerstukken II 2012/13, 32402, nr. 12. 
 63 

Als iemand op straat valt en een onbekende komt te hulp, daarbij geen veilige afstand houdend, kan 
deze onbekende helper dan een strafblad krijgen of moeilijkheden ondervinden bij het aanvragen van 
een Verklaring Omtrent het Gedrag (VOG) als zij bij het openbaar ministerie (OM) willen werken of als 
buitengewoon opsporingsambtenaar onder de voorgestelde wet? 
 
Hoewel in het antwoord op vraag 149 aan de orde kwam dat het bieden van eerste hulp als regel een 
rechtvaardigingsgrond zal opleveren, zodat er in de gegeven omstandigheden geen sprake zal zijn van 
een strafbaar feit en de betrokkene niet strafbaar is, wordt mede naar aanleiding van de vraag van 
deze leden, degene die eerste hulp biedt bij een situatie die de gezondheid bedreigt (zoals wanneer 
iemand valt) bij nota van wijziging toegevoegd aan de wettelijke uitzonderingscategorieën. Kan die 
eerste hulp niet op gepaste wijze worden geboden met inachtneming van de veilige afstand, dan geldt 
de veiligeafstandsnorm dus niet. Dit geldt overigens ook voor een eventueel groepsvormingsverbod 
(artikelen 58f, derde lid, onder b, en 58g, tweede lid, onder b). Een notitie op de justitiële 
documentatie (strafblad) en het meewegen van die feiten bij een VOG-beoordeling zijn dan dus niet 
aan de orde. Overigens wordt bij nota van wijziging voorgesteld dat een boete wegens overtreding 
van de veiligeafstandsnorm en het groepsvormingsverbod geen strafblad oplevert en dus ook geen 
probleem geeft bij het verkrijgen van een VOG. 
 
169 – SP 
Klopt het dat mensen die gezamenlijk naar een vakantiepark gaan en daar verblijven, in het huisje 
geen 1,5 meter afstand hoeven te houden, hoewel geadviseerd, maar strafbaar zijn zodra zij een stap 
buiten het huisje doen en daar geen veilige afstand bewaren?  
 
Met deze leden onderschrijven wij het belang van het ook binnenshuis houden van een veilige afstand. 
Het verschil in juridische benadering van de situatie binnen/buiten een (vakantie)woning is niet 
ingegeven vanuit volksgezondheidsperspectief, maar vanuit de zwaarder wegende (maatschappelijke) 
behoefte dat de overheid niet ingrijpt achter de voordeur (zie § 5.3.2). Uitgangspunt is dat de 
veiligeafstandsnorm geldt voor personen die zich ophouden buiten een woning en het daarbij 
behorend erf (artikelen 58f, eerste lid, en 58a, tweede lid). Als een vakantiehuisje feitelijk als woning 
wordt gebruikt, kwalificeert het als woning in de zin van de wet (zie verder de toelichting op artikel 
58a bij het begrip ‘besloten plaatsen’). Buiten het (erf van het) vakantiehuisje geldt de 
veiligeafstandsnorm wel (uitgezonderd personen die op één adres woonachtig zijn, dus bijvoorbeeld 
samenwonende mensen of – in de ruime zin van het begrip (zie de toelichting op artikel 58f) – 
samenwonende gezinnen die op vakantie gaan), omdat daar sprake is van een openbare plaats en 
niet van een (in het bijzonder te beschermen) woning. 
 
170 – SP 
Klopt het dat de kapper, zonder mondkapje of andere beschermingsmiddelen, wel 1,5 meter in de 
buurt mag komen?  
 
Dat is niet zo vastgelegd op wetsniveau, maar zal afhangen van de invulling van de ministeriële 
regelingen op basis van hoofdstuk Va. De veiligeafstandsnorm geldt op grond van de wet tussen 
personen die zich ophouden buiten een woning (artikel 58f, eerste lid). Dit betreft dus ook kappers en 
hun klanten in kapperszaken (en overigens niet thuiswerk, een onderscheid dat evenmin geldt om 
volksgezondheidsredenen, maar vanwege de bijzondere bescherming van het huisrecht; vergelijk het 
antwoord op vraag 169 en zie § 5.3.2 van de memorie van toelichting). Kappers behoren niet tot de 
in het derde lid uitgezonderde beroepsbeoefenaren, zoals zorgverleners. Bij ministeriële regeling kan 
evenwel worden bepaald dat de veiligeafstandsnorm onder omstandigheden niet geldt, bijvoorbeeld 
als beschermingsmiddelen worden gebruikt, of kan vrijstelling worden verleend (vierde en vijfde lid). 
Of dit gebeurt, hangt af van de situatie rond de bestrijding van de epidemie. Dit geldt overigens ook 
voor regels over het gebruik van persoonlijke beschermingsmiddelen in zijn algemeenheid en over het 
uitoefenen van contactberoepen (artikel 58j, eerste lid, onder a en b). In de huidige 
40
noodverordeningen is een uitzondering op de afstandsplicht gemaakt voor contactberoepen. 
                                                
40
 Vgl. artikel 2.2, tweede lid, onder e, van de modelnoodverordening van 20 september 2020 (bijlage 2 bij deze 
nota).  
 65 

differentiëren. Het opleggen van hechtenis zal gelden als ultimum remedium. Bovendien gaat het bij 
de wettelijke strafbedreigingen telkens om de duur van de hechtenis die maximaal kan worden 
opgelegd. Aldus blijft er voldoende ruimte voor maatwerk. 
 
175 – SP 
De aan het woord zijnde leden vragen waarom de regering denkt dat een dringend advies over veilige 
afstand bewaren en overige maatregelen niet afdoende zullen werken om het virus te bestrijden. 
  
De infectieziektebestrijding werkt over het algemeen op basis van vrijwilligheid. Mensen kunnen over 
het algemeen goed overtuigd worden van de noodzaak van maatregelen, waardoor juridisch 
afdwingbare maatregelen meestal niet nodig zijn. Dat lukt echter niet altijd. Niet iedereen houdt zich 
aan de adviezen. In dit geval zijn de maatregelen van toepassing op grote groepen mensen en 
daardoor heeft het aandeel mensen dat de adviezen niet volgt ook een grotere rol in de verspreiding 
van het virus. 
 
176 – SP  
Heeft de regering ook in ogenschouw genomen dat de gevolgen voor de gezondheid van mensen ook 
groot zijn wanneer zij niet in staat zullen zijn normaal sociaal contact te kunnen onderhouden? 
 
Wij hebben dit in ogenschouw genomen. Sociale contacten zijn erg belangrijk. Wij wijzen er in dit 
verband op dat de veiligeafstandsnorm ingevolge artikel 58f, eerste lid, niet in de woning van 
toepassing is. Voorts verwijzen wij naar antwoord 460, waarin wordt ingegaan op artikel 58o. 
 
177 – SP  
De leden van de SP-fractie lezen dat er beperkingen kunnen worden gesteld aan groepsvorming. Zij 
zien het belang daarvan om verspreiding van het virus (verder) te beperken. Deze leden zien echter 
ook dat dit een verregaande en ingrijpende maatregel is in het leven van mensen en deze niet 
lichtzinnig moet worden ingevoerd. Waarom is ervoor gekozen hier geen instemmingsvereiste van op 
z’n minst de Tweede Kamer voor te vragen? 
 
Een vorm van parlementaire instemming als voorwaarde voor vaststelling of inwerkingtreding van een 
ministeriële regeling op grond van artikel 58g, eerste lid, doet af aan de noodzakelijke 
handelingssnelheid. Wij verwijzen deze leden verder kortheidshalve naar antwoord 59, waar wij de 
algemener gestelde vraag van deze leden over zeggenschap van de Tweede Kamer ten aanzien van de 
ministeriële regelingen hebben beantwoord. 
 
178 – PvdA 
De leden van de PvdA-fractie lezen dat de veiligeafstandsnorm inhoudt in dat degene die zich buiten 
een woning ophoudt tot andere personen een veilige afstand dient te houden. Onder ‘ophouden’ wordt 
expliciet niet verstaan ‘het louter passeren en het per abuis in nabijheid van elkaar geraken waarna 
onmiddellijk weer afstand wordt genomen’. Weliswaar geldt voor die situaties wel het advies om 
afstand te houden, maar geldt niet de wettelijke gedragsnorm. Moeten deze leden hieruit opmaken 
dat ‘ophouden’ met zich meebrengt dat een aantal mensen tenminste enige tijd zich te dicht bij elkaar 
bevindt?  
 
Ja. Ophouden betekent in dit verband dat men gedurende enige tijd bij elkaar verkeert terwijl er 
feitelijk gelegenheid is om afstand van elkaar te nemen. Voor de rechtszekerheid wordt via een nota 
van wijziging, ingegeven door deze vraag van de leden van de PvdA-fractie en vragen van de leden 
van de SGP-fractie (vraag 204) en de VVD-fractie (vraag 400), voorgesteld dit met zo veel woorden 
op te nemen bij de begripsbepalingen in artikel 58a. In de door deze leden genoemde voorbeelden 
wordt de veiligeafstandsnorm dus niet geschonden. Dit geldt ook voor de verder in de toelichting op 
artikel 58f genoemde situaties van het uitreiken van de eucharistie, een visueel beperkte persoon die 
passeert, hulp bij in- of uitstappen aan iemand die dat behoeft of het vastmaken van een gordel door 
een chauffeur in het zorgvervoer. Maar bijvoorbeeld ook bij – immers kortstondig en weer afstand 
 67 

 
184 – PvdA 
Het is de leden van de PvdA-fractie niet duidelijk of het voorliggende wetsvoorstel ook de basis kan 
vormen voor bijvoorbeeld het sluiten van de hele horecasector, een tijdelijke sluiting van een 
bepaalde horecazaak, een plaatselijke mondkapjesplicht, het afsluiten van gebieden zoals strand of 
natuurgebieden etc. Zo ja, op basis van welke in dit wetsvoorstel genoemde normen kan dit straks? 
Zo nee, welke wettelijke of andere juridische basis is of komt er voor de genoemde maatregelen?  
 
De genoemde maatregelen zijn mogelijk als deze in de gegeven situatie noodzakelijk en proportioneel 
zijn (artikel 58b, tweede lid). De volgende artikelen bieden hiervoor een grondslag: artikel 58h en 
58e, tweede lid (sluiting horecasector of bepaalde horecazaken, afsluiting strand of natuurgebieden), 
58j, tweede lid, en 58e (plaatselijke mondkapjesplicht). 
 
185 – PvdA 
Deze leden lezen dat in het kader van differentiatie in de ministeriële regeling(en) desgewenst 
onderscheid kan worden gemaakt en dat burgemeesters bepaalde ontheffingen kunnen verlenen. De 
aan het woord zijnde leden vragen of gemeenten straks ook nog eigen, aanvullende regels kunnen 
stellen, zoals Amsterdam en Rotterdam onlangs bijvoorbeeld hebben gedaan over de mondkapjes. Of 
moet een burgemeester de minister vragen bijvoorbeeld bij ministeriële regeling een gebied aan te 
wijzen als ‘mondkapjesgebied’?  
 
Zoals in antwoord 145 is toegelicht, wordt voor het toepassen van maatregelen gewerkt met een 
escalatieladder om te beoordelen welke landelijke, regionale en lokale maatregelen, gezien het actuele 
risiconiveau, nodig zijn voor de bestrijding van de epidemie. Dit wetsvoorstel biedt de mogelijkheid 
om bij ministeriële regeling te differentiëren tussen bijvoorbeeld gemeenten, en zodoende ook tussen 
regio’s. Waar de bestrijding lokaal kan, wordt met dit wetsvoorstel en daarop te baseren ministeriële 
regelingen ruimte gemaakt voor lokale afwegingen. Om dit te versterken wordt het in de nota van 
wijziging mogelijk gemaakt om bij het uitwerken van maatregelen in een ministeriële regeling op basis 
van hoofdstuk Va te bepalen dat de burgemeester bevoegd is om in de gemeente plaatsen aan te 
wijzen waar de desbetreffende maatregelen gelden. In reactie op het voorbeeld dat deze leden 
noemen, kunnen wij bevestigen dat burgemeesters in die gevallen zelf plaatsen zouden kunnen 
aanwijzen waar het dragen van beschermingsmiddelen verplicht wordt, als de ministeriële regeling 
daarvoor de betreffende maatregel en deze aanwijzingsbevoegdheid regelt. Op die manier kunnen de 
burgemeesters zelf maatregelen in of buiten werking stellen indien de specifieke lokale 
omstandigheden – zoals een plotselinge stijging van het aantal besmettingen – daartoe nopen en 
lokaal ingrijpen daar noodzakelijk en proportioneel is. Verder verwijzen wij naar de toelichting bij de 
nota van wijziging en antwoord 229. 
 
Dit wetsvoorstel en de daarin aan de burgemeester toegekende bevoegdheden laten daarnaast 
onverlet dat het gemeentebestuur ook andere taken en bevoegdheden heeft die het kan benutten om 
de gevolgen van de epidemie op te vangen en de maatregelen goed te laten landen in de gemeente. 
Te denken valt aan de fysieke openbare ruimte, het sociaal domein en de lokale economie. Tevens 
kan de gemeenteraad met autonome gemeentelijke verordeningen zelf regels stellen, zolang deze niet 
in strijd zijn met de bij of krachtens dit wetsvoorstel gestelde regels. Verder wordt verwezen naar het 
antwoord op vraag 238. Het is aan het gemeentebestuur om invulling te geven aan deze autonome 
ruimte. 
 
186 – PvdA 
Het is de aan het woord zijnde leden niet duidelijk welke bijeenkomsten wel of niet onder de definitie 
van het begrip evenement vallen. Kan de regering hier, mede naar aanleiding van de Vereniging van 
Nederlandse Gemeenten (VNG) hierover, nader op ingaan. Acht de regering het mogelijk aan te 
sluiten bij de definitie van het begrip evenement in de model Algemene Plaatselijke Verordening van 
de VNG? Zo nee, waarom niet? 
 
 69 

andere sector aanvankelijk wel. Kan de regering toelichting in welke situaties de 1,5 meter niet 
gehandhaafd kan worden volgens de minister? Welke omstandigheden zijn dan doorslaggevend? 
 
De veiligeafstandsnorm is de regel, waarop in een aantal gevallen een wettelijke uitzondering wordt 
gemaakt in artikel 58f, derde lid. De redenen daarvoor zijn verschillend van aard. Zo is een 
uitzondering gemaakt voor personen die op hetzelfde adres woonachtig zijn omdat zij in de woning 
(waar de veiligeafstandsnorm niet geldt) veelal reeds contact zullen hebben, maar ook voor een aantal 
personen die hun taak niet op gepaste wijze kunnen uitoefenen met inachtneming van de veilige 
afstand. Het vierde en vijfde lid voorzien voorts in de mogelijkheid om bij ministeriële regeling 
uitzonderingen te bepalen, bijvoorbeeld voor situaties waarin het niet goed mogelijk is om tot anderen 
de veilige afstand te houden (zoals bij kassa’s). Daarbij kunnen andere maatregelen worden 
geïntroduceerd om het risico op verspreiding of overdracht van het virus te mitigeren, zoals het 
dragen van een mondkapje. Wij laten ons hierover adviseren door het OMT. 
 
190 – ChristenUnie 
Waar het de groepsbeheersing betreft vragen voornoemde leden een nadere onderbouwing waarom 
deze norm, aanvullend op de afstandsnorm, noodzakelijk is. Kan de regering voorbeelden geven van 
gevallen waarin een dergelijke norm uitkomst zou bieden, waarbij geen beroep kan worden gedaan op 
andere bepalingen? 
 
Op sommige (drukke) locaties kan het naleven van de veiligeafstandsnorm lastig zijn. De risico’s voor 
de volksgezondheid zijn bij omvangrijke groepen groter dan bij kleine gezelschappen; een enkele 
besmetting kan dan meer besmettingen tot gevolg hebben. In dat soort situaties kan het ter 
bestrijding van de epidemie noodzakelijk zijn om beperkingen te stellen aan groepsvorming, voor 
zover de groepsvorming plaatsvindt buiten woningen. Het maximeren van de toegestane 
groepsgrootte kan voorkomen dat mensen onverhoopt geen anderhalve meter afstand kunnen houden 
en beperkt bovendien de hoeveelheid potentiële besmettingen die daaruit voort kunnen vloeien. Te 
denken valt aan een verbod om zich met meer dan twintig personen in groepsverband op te houden in 
een bepaald park, of op bepaalde plaatsen die zich niet goed lenen voor de samenkomst van grotere 
groepen. 
 
191 – ChristenUnie 
De aan het woord zijnde leden zien dat op basis van deze wet differentiatie ten aanzien van de 
maatregelen mogelijk wordt gemaakt. Hoe wordt voorkomen dat er een lappendeken aan richtlijnen 
ontstaat waardoor het voor burgers niet helder is welke regel waar geldt?  
 
Met deze leden acht de regering het van belang dat de regels ter bestrijding van de epidemie voor 
burgers helder en kenbaar zijn. Het in antwoord 392 genoemde overleg met het Veiligheidsberaad, de 
VNG en andere vertegenwoordigers van decentrale overheden zal mede tot doel hebben om onnodige 
verschillen tussen gemeenten en veiligheidsregio’s te voorkomen en om te bevorderen dat lokale 
regels op adequate wijze bekend worden gemaakt. 
 
De leden van de ChristenUnie-fractie kunnen zich in voorkomende gevallen voorstellen dat 
differentiatie plaatsvindt op basis van leeftijd, zoals dat nu ook voor schoolgaande kinderen geldt. 
Tegelijkertijd willen zij voorkomen dat een dergelijke bepaling zal leiden tot het uitsluiten van ouderen 
van bepaalde onderdelen van het maatschappelijk leven. Dat is voor deze leden geen optie.  
 
192 – ChristenUnie  
Op welke wijze zal differentiatie op basis van leeftijd invulling krijgen? 
 
Wij stellen voorop dat iedereen zo goed mogelijk moet kunnen blijven participeren in de samenleving, 
ook de kwetsbare groepen. De regels gelden, een aantal uitzonderingen daargelaten, voor iedereen. 
Het kabinet wil geen tweestromensamenleving, waarin voor ‘ouderen’ en ‘jongeren’ verschillende 
regels gelden. Desalniettemin kan het vanwege actuele wetenschappelijke inzichten over het verloop 
van de epidemie nodig zijn om bij het nemen van maatregelen naar leeftijd te differentiëren. De 
 71 

leden van de ChristenUnie-fractie er moeite mee dat, weliswaar omkleed met terughoudendheid, de 
mogelijkheid bestaat op te treden wanneer de godsdienstige bijeenkomst bezig is.  
 
Uitgangspunt van het wetsvoorstel is dat de uitoefening van het grondwettelijk recht om 
gemeenschappelijk een godsdienst of levensovertuiging te belijden, ook in het geval van opleving van 
het virus, zoveel mogelijk doorgang moet kunnen vinden. Daarom zijn regulering en mogelijkheden 
tot overheidsinterventie met betrekking tot samenkomsten voor het belijden van godsdienst of 
levensovertuiging in het wetsvoorstel zeer beperkt gehouden. Wij verwijzen kortheidshalve naar 
antwoord 65. Om de verspreiding van het virus tegen te gaan, acht de regering de inachtneming van 
de veilige afstand (artikel 58f) noodzakelijk. Ook eventuele bij ministeriële regeling te stellen regels 
over hygiënemaatregelen en het gebruik van beschermingsmiddelen (artikel 58j, eerste lid, aanhef en 
onder a) zijn noodzakelijk om verspreiding van het virus te tegen te gaan. Deze regels leveren naar 
het oordeel van de regering geen beperking op van het recht als zodanig de godsdienst of 
levensovertuiging te belijden en mogen daarbij niet van dien aard zijn dat zij de uitoefening van dit 
recht als zodanig beperken.  
 
De regering wil zoveel mogelijk aansluiten bij de initiatieven van diverse religieuze organisaties om 
zelf verantwoordelijkheid te nemen voor maatregelen om de verspreiding van het virus tegen te gaan 
en het uitoefenen van de zorgplicht ter zake. In de memorie van toelichting (p. 89) is in dit verband 
gewezen op het gezamenlijk communiqué van de Boeddhistische Unie Nederland, de Hindoeraad 
Nederland, het Contactorgaan Moslims en Overheid en het Interkerkelijk Contact in Overheidszaken. 
Deze door de regering gewenste aansluiting komt onder meer tot uitdrukking doordat besloten 
plaatsen waar samenkomsten plaatsvinden ten behoeve van het belijden van godsdienst of 
levensovertuiging met gebruikmaking van artikel 58l, vijfde lid, zullen worden uitgezonderd van de in 
artikel 58l aan de burgemeester toegekende aanwijzings- en bevelsbevoegdheden ter zake van de in 
dat artikel geregelde zorgplichten. 
 
195 – CU  
In het bijzonder hebben de leden van de ChristenUnie-fractie er moeite mee dat, weliswaar omkleed 
met terughoudendheid, de mogelijkheid bestaat op te treden wanneer de godsdienstige bijeenkomst 
bezig is. Waarom acht de regering een dergelijke bepaling noodzakelijk?  
Zij menen hier ook enige onduidelijkheid in de memorie van toelichting waar te nemen. In paragraaf 
5.4 en de artikelsgewijze toelichting op artikel 58l wordt namelijk nadrukkelijk genoemd dat, juist ook 
gezien de van oudsher wettelijk geboden bescherming van godsdienstige samenkomsten op een 
besloten plek, de bepaling in de wet is opgenomen om plaatsen uit te kunnen zonderen van naleving 
bij aanwijzing of bevel door de burgemeester van hygiëne- en afstandsnormen. 
 
Het wetsvoorstel bevat geen bepalingen die het mogelijk maken om op te treden in ruimten waar een 
godsdienstige bijeenkomst bezig is. Het wetsvoorstel verandert niets aan het geldende recht, dat een 
zeer beperkte mogelijkheid biedt om in gevallen waarin binnentreden van plaatsen krachtens een 
wettelijk voorschrift is toegelaten gedurende een godsdienstoefening of bezinningssamenkomst van 
levensbeschouwelijke aard binnen te treden in een daartoe bestemde ruimte. Dat kan volgens artikel 
12 van de Algemene wet op het binnentreden namelijk slechts in het geval van ontdekking op 
heterdaad. Hiervoor geldt hetzelfde rechtsregime als voor het gedurende de vergadering binnentreden 
in een vergaderruimte van de Staten-Generaal, van provinciale staten, van gemeenteraden of van 
andere algemeen vertegenwoordigende organen en het gedurende de terechtzitting binnentreden in 
de ruimte waarin een terechtzitting wordt gehouden. Voor de handhaving van alle strafbare feiten 
geldt dat van deze dus zeer geclausuleerde bevoegdheid door handhavers slechts in hoogst 
uitzonderlijke gevallen gebruik wordt gemaakt. Dat zal niet anders zijn voor de handhaving van de 
weinige regels die krachtens hoofdstuk Va zullen gelden voor samenkomsten van godsdienstige of 
levensbeschouwelijke aard op besloten plaatsen. 
 
196 – Partij voor de Dieren 
De leden van de Partij voor de Dieren-fractie vragen waarom de begrippen ‘beschermingsmiddelen’ en 
‘hygiënemiddelen’ of ‘hygiënemaatregelen’ niet gedefinieerd zijn in de wet. Op welke wijze zou de 
 73 

In de huidige Wpg en dit wetsvoorstel is inderdaad geen (basis voor een) vaccinatieplicht opgenomen. 
De regering heeft ook geen voornemen om een vaccinatieplicht in te voeren.  
 
202 – SGP 
De leden van de SGP-fractie merken op dat het de bedoeling is te kiezen voor een afstandsnorm van 
anderhalve meter. De regering houdt de mogelijkheid open te kiezen voor een kortere of juist langere 
veilige afstand. Deze leden vragen waarom bij verlenging van die afstandsnorm geen zwaardere 
procedure is opgenomen.  
Zeker bij deze zeer ingrijpende maatregel die op veel weerstand stuit is het belangrijk dat er niet te 
gemakkelijk voor een nóg zwaardere maatregel gekozen kan worden.  
 
Degene die zich buiten een woning ophoudt dient ingevolge artikel 58f, eerste lid, een veilige afstand 
te houden tot andere personen. De regering ziet deze veiligeafstandsnorm als een wezenlijk onderdeel 
van het maatregelenpakket en stelt dan ook voor deze maatregel op het niveau van wet vast te 
leggen. Voor de vaststelling of wijziging van de veilige afstand wordt de route van een amvb, 
waarover de Afdeling advisering van de Raad van State dan zal adviseren, passend geacht. Dit 
betekent enerzijds een verzwaarde procedure ten opzichte van een ministeriële regeling, namelijk 
advisering door de Raad van State, terwijl tegelijkertijd meer snelheid kan worden bereikt ten 
opzichte van een in te dienen wetswijziging. Ingevolge artikel 58f, tweede lid, van het voorstel wordt 
een ontwerp voorgehangen bij beide Kamers van de Staten-Generaal. Op deze wijze wordt voorzien in 
betrokkenheid van uw Kamer. 
 
203 – SGP 
Verder vragen deze leden hierover of zij het inderdaad goed begrijpen dat er maar één afstandsnorm 
is die voor alle situaties geldt. Is hun aanname correct dat differentiatie in de afstandsnorm alleen kan 
betekenen dat in een bepaalde situatie géén norm geldt, maar dat er geen mogelijkheid is bij 
ministeriële regeling voor bepaalde gevallen een grotere afstandsnorm te stellen? 
 
Naar verwachting zal de veilige afstand net als nu het geval is bij amvb inderdaad voor alle situaties 
worden vastgesteld op anderhalve meter. Bij ministeriële regeling kan geen grotere afstand worden 
bepaald. Wel kan worden bepaald dat de veilige afstand in bepaalde gevallen in het geheel niet geldt 
of onder bepaalde voorwaarden (bijvoorbeeld met toepassing van hygiënemaatregelen) niet geldt 
(artikel 58f, vierde en vijfde lid). 
 
204 – SGP 
Voornoemde leden vragen of de opmerkingen over het ‘passeren’ of ‘per abuis te dicht bij iemand 
komen’ niet uitdrukkelijker in de tekst van de wet een plaats moeten krijgen om voor iedereen 
duidelijkheid te bieden. 
 
Naar aanleiding van de vraag van deze leden, maar ook van de leden van de PvdA-fractie (vraag 178) 
en de VVD-fractie (vraag 400), wordt bij nota van wijziging een definitie van ‘ophouden’ ingevoegd in 
artikel 58a. Dat dient de rechtszekerheid. De definitie is enigszins veralgemeniseerd, omdat het begrip 
ophouden ook voorkomt in artikel 58g. Het gaat erom dat men gedurende enige tijd ergens verkeert, 
terwijl er feitelijk gelegenheid is om te gaan. Ophouden is in verband met de veilige afstand dus dat 
men gedurende enige tijd bij elkaar verkeert, terwijl er feitelijk gelegenheid is om afstand van elkaar 
te nemen. De opmerkingen over passeren en per abuis te dichtbij komen, waarop deze leden wijzen, 
betreffen voorbeelden, zoals er meer zijn (zie de andere voorbeelden in de toelichting op artikel 58f en 
nadere voorbeelden in antwoord 178 op de vraag van de leden van de PvdA-fractie). Voorbeelden 
lenen zich er volgens ons niet goed voor in een algemene regel te worden vervat. Daarom is 
voorgesteld de regel te codificeren waaruit die en andere situaties voortvloeien. 
 
205 – SGP 
Vervolgens vragen de aan het woord zijnde leden of de nadere uitzonderingen op de afstandsnorm 
voor iedereen gelden die alternatieve mogelijkheden heeft om een vergelijkbaar beveiligingsniveau te 
bereiken of is deze uitzondering bedoeld voor echte noodgevallen? 
 75 

genomen die met zich mee brengen dat bezoek niet mag worden ontvangen. Door het beperken van 
bezoek worden potentiële infecties zoveel mogelijk tegengehouden. Bij het treffen van maatregelen 
dient de zorgaanbieder een proportionaliteitsafweging te maken. Richtlijnen zijn daarbij 
richtinggevend. Als er geen besmetting is op de locatie, dan betekent dit dat gezien de 
proportionaliteitsafweging, het beperken van het ontvangen van bezoek, noch wat betreft aantal 
bezoekers noch wat betreft de frequentie van bezoek, moeilijk valt te rechtvaardigen. Het mogelijk 
maken van alle bezoek dient uiteraard in goed overleg binnen de instelling plaats te vinden en moet 
praktisch uitvoerbaar zijn. De maatregelen die zorgaanbieders overigens op grond van artikel 58o, 
eerste lid, nemen, kunnen niet gebruikt worden om individuele beperkingen aan bepaalde cliënten op 
te leggen. 
 
209 – SGP  
Betekent dat ook dat zorginstellingen daarbij geen strengere regels mogen stellen dan op grond van 
deze wet zullen gelden? 
 
Voor wat betreft de beperkingen en voorwaarden die opgelegd kunnen worden bij ministeriële 
regeling, zijn in artikel 58o, vierde lid, enkele vormen van toegang opgenomen die bij ministeriele 
regeling niet beperkt kunnen worden. Zorgaanbieders mogen ook geen verdergaande beperkingen 
opleggen, zonder dat de cliënt het daarmee eens is.  
 
210 – SGP 
De leden van de SGP-fractie zouden graag een nadere duiding ontvangen van wat bedoeld wordt met 
de opmerking dat ook rekening wordt gehouden met de consequenties voor het algemene welzijn van 
cliënten, patiënten of zorgverleners. 
 
In het voorjaar hebben we gezien dat bezoekbeperkingen voor bewoners, hun naasten en personeel 
van onder andere verpleeghuizen zwaar waren. In zo’n moeilijke tijd is er juist behoefte aan contact 
met naasten. Ondanks alternatieven die werden verzonnen, bleef het niet kunnen ontvangen van 
(fysiek) bezoek een groot gemis. Hoewel het weren van bezoek zal kunnen leiden tot een kleiner risico 
op besmetting met het virus, zal het derhalve ook consequenties hebben voor het algemene welzijn. 
Bij de belangenafweging die zorgaanbieders op grond van artikel 58o, eerste lid, of de ministers op 
grond van artikel 58o, derde lid, dienen te maken, dienen beide belangen te worden meegenomen. 
Afgewogen moet worden welk belang er zwaarder weegt, gezien de concrete omstandigheden van het 
geval. 
 
211 – FVD 
De leden van de FVD-fractie vragen waar de regering op baseert dat het virus zich voornamelijk 
verspreidt via ‘grote druppels’, die vrijkomen als mensen hoesten en niezen, en zich maximaal 1,5 
meter verspreiden? In welke mate houdt het wetsvoorstel rekening met de laatste wetenschappelijke 
inzichten, die erop duiden dat het virus zich voornamelijk verspreidt via ‘microdruppels’, die vrijkomen 
als mensen ademen, en zich in slecht geventileerde ruimten tientallen minuten tot uren blijven 
rondzweven?  
 
De laatste wetenschappelijke inzichten geven nog steeds aan dat de voornaamste verspreiding 
plaatsvindt via druppels die vrijkomen als mensen hoesten, niezen of spreken. De meeste van die 
druppels komen niet verder dan anderhalve meter. De wetenschappelijke inzichten over de rol van 
aerosolen bij de verspreiding van covid-19 volgt het RIVM ook op de voet. 
 
3.6. Toepassing in Caribisch Nederland 
 
212 – CDA  
De leden van de CDA-fractie begrijpen dat de maatregelen die voortvloeien uit dit wetsvoorstel 
eveneens van toepassing zouden kunnen zijn in Caribisch Nederland. Deze leden vragen de regering 
duidelijk te maken hoe dat er vervolgens concreet uit zou zien, per eiland. Wie vervult op de eilanden 
de rol van burgemeester in de bestrijding van de pandemie? Is dat de gezagvoerder? Aan wie legt 
 77 

Zij vragen de regering dat toe te lichten en daarbij onderscheid te maken tussen de BES-eilanden en 
Curaçao, Aruba en Sint-Maarten. Deze leden vragen de regering daarbij ook aan te geven op welke 
punten het systeem afwijkt van dat in Nederland.  
 
De gezondheidszorg en virusbestrijding in Curaçao, Aruba en Sint Maarten is een 
landsaangelegenheid. Anders dan in Nederland en in de BES is de Wpg dan ook niet van toepassing in 
Curaçao, Aruba en Sint Maarten. Dit zal ook gelden voor het nieuwe hoofdstuk Va. Op grond van de 
onderlinge regeling ‘samenwerking implementatie Internationale Gezondheidsregeling Nederland, 
Aruba, Curaçao en Sint Maarten’ uit 2015, wordt onderling samengewerkt. De landen verenigd in het 
Koninkrijk der Nederlanden zijn als één partij lid van de Wereldgezondheidsorganisatie (WHO). Het 
RIVM adviseert de Landen en is het national focal point voor de WHO voor de landen verenigd in het 
Koninkrijk der Nederlanden. Curaçao, Aruba en Sint Maarten bepalen zelf hoe zij omgaan met een 
advies van het RIVM en dragen zelf zorg voor ter zake dienende wetgeving op het gebied van 
volksgezondheid. 
 
215 – D66  
Deze leden lezen (in paragraaf 3.6) dat “waar in deze toelichting wordt gesproken over de gemeenten 
gaat het in de meeste gevallen ook over de openbare lichamen in het Caribische deel van Nederland”. 
Dat roept bij deze leden de vraag op wat er, als gevolg van dit wetsvoorstel, nu precies verandert 
voor Caribisch Nederland en op welke punten dat afwijkt van de gevolgen voor Europees Nederland. 
 
Op Bonaire, Sint Eustatius en Saba worden op dit moment maatregelen ter bestrijding van de 
epidemie van het virus vastgesteld via noodverordeningen van de gezaghebbers van de openbare 
lichamen. Zoals in antwoord 212 is aangegeven, oefent op Sint Eustatius de regeringscommissaris de 
bevoegdheden uit die aan de gezaghebber zijn opgedragen. Net als voor Europees Nederland is het 
uitgangspunt dat de maatregelen ter bestrijding van het virus na inwerkingtreding van deze wet niet 
meer vastgesteld worden via noodverordeningen, maar op grond van bepalingen in hoofdstuk Va Wpg, 
waarvan de uitwerking plaatsvindt in ministeriële regelingen. Voor Caribisch Nederland zal dan ook 
dezelfde systematiek van ministeriële regelingen gelden als voor Europees Nederland. Omdat de 
omstandigheden in Caribisch Nederland sterk (kunnen) verschillen, is het kabinet voornemens om per 
openbaar lichaam een aparte ministeriële regeling vast te stellen. Voor de inhoud daarvan wordt, voor 
zover hoofdstuk Va Wpg daarvoor een basis biedt, aansluiting gezocht bij de maatregelen die al 
eerder op de eilanden hebben gegolden, zoals een verbod op samenkomsten van meer dan 
bijvoorbeeld 25 personen of de plicht om hygiënemaatregelen te treffen. Over de totstandbrenging 
van de ministeriële regelingen voor Bonaire, Sint Eustatius en Saba worden afspraken gemaakt met 
de gezaghebbers, om ervoor te zorgen dat naar gelang de actuele situatie en inzichten per eiland snel 
de nodige maatregelen kunnen worden getroffen. Zie verder ook antwoord 216. 
 
216 – GroenLinks 
De leden van de GroenLinks-fractie vinden het belangrijk dat de aanpak van het virus in de bijzondere 
openbare lichamen op een even adequate manier geschiedt als in het Europese deel van Nederland. 
Uit de memorie van toelichting blijkt voor deze leden nog onvoldoende hoe de mensenrechtelijke 
waarborgen voldoende worden geborgd nu de regering schrijft dat met de gezaghebbers van de 
eilanden nog nadere afspraken worden gemaakt. Deelt de regering het standpunt dat de regeling voor 
Caribisch Nederland niet op essentiële onderdelen moet afwijken van de maatregelen in Europees 
Nederland en dat bij afwijkingen duidelijk gemotiveerd wordt waarom afgeweken wordt?  
 
De regering onderschrijft het standpunt dat voor Caribisch Nederland in beginsel hetzelfde kader moet 
gelden als voor Europees Nederland; om die reden is het nieuwe hoofdstuk Va ook in Caribisch 
Nederland van toepassing. Daarmee zijn dezelfde wettelijke waarborgen van toepassing als in het 
Europese deel van Nederland, inclusief bijvoorbeeld het voorschrift dat de bij of krachtens hoofdstuk 
Va toegekende bevoegdheden slechts worden toegepast voor zover die toepassing noodzakelijk is ter 
bestrijding van de epidemie of een directe dreiging daarvan (artikel 58b, tweede lid, Wpg). Als er 
maatregelen getroffen worden die een beperking vormen van grondrechten, vloeien de vereisten van 
noodzakelijkheid en proportionaliteit ook voort uit de desbetreffende grondrechtelijke bepalingen. Dit 
 79 

Deelt de regering de vrees van voornoemde leden dat een grote diversiteit in maatregelen tussen 
dicht bij elkaar gelegen gemeenten leidt tot grote onduidelijkheid voor burgers, maar ook het gevaar 
van een waterbed-effect in zich heeft?  
 
Zoals in antwoord 145 en de daar aangehaalde brieven is toegelicht, wordt voor het toepassen van 
maatregelen gewerkt met een zogenoemde escalatieladder waarbij veiligheidsregio’s worden 
ingedeeld in een van de risiconiveaus waakzaam, zorgelijk en ernstig, waarbij verschillende landelijke, 
regionale en lokale maatregelen passen. Bij het beoordelen van het risiconiveau en de aangewezen 
maatregelen zijn onder andere de GGD, het RIVM, veiligheidsregio’s, gemeenten en de ministers van 
VWS, JenV en BZK betrokken. Bij de beoordeling worden tevens de eventuele waterbedeffecten van 
regionale en lokale verschillen tussen gemeenten en veiligheidsregio’s betrokken. Bij de uitvoering van 
lokale maatregelen zal afstemming tussen gemeenten plaatsvinden om zicht te houden op de 
uitvoering in bij elkaar gelegen gemeenten. Het regionaal beleidsteam onder voorzitterschap van de 
voorzitter van de veiligheidsregio blijft ook na de inwerkingtreding van dit wetsvoorstel functioneren, 
en dat is de plek waar coördinatie en afstemming kunnen plaatsvinden over onder andere de 
beschikbare informatie, de toepassing van lokale maatregelen en de handhaving. Op deze manier zijn 
in de praktijk lokale verschillen in maatregelen mogelijk waar het actuele risiconiveau dat toelaat, met 
voldoende coördinatie om ervoor te zorgen dat lokale verschillen niet in de weg staan aan de 
bestrijding van de epidemie. Daarbij is vanzelfsprekend ook goede en afgestemde communicatie van 
Rijk, veiligheidsregio’s en gemeenten over de geldende maatregelen van groot belang voor burgers. 
Hiervoor wordt verwezen naar antwoord 1.  
 
219 – CDA  
Hoe wordt bevorderd dat er wel degelijk nog sprake is van regionaal beleid? Hoe wordt versplintering 
van beleid per gemeente voorkomen?  
 
Ook na inwerkingtreding van de voorliggende wet zal gewerkt worden met de in het vorige antwoord 
genoemde escalatieladder en blijft het mogelijk om maatregelen te treffen per regio (bij ministeriële 
regeling). Het wetsvoorstel beoogt geen wijziging aan te brengen in de systematiek van de 
escalatieladder en het overleg dat in dat verband plaatsvindt met onder andere RIVM, GGD’en, 
veiligheidsregio’s en gemeenten. Om goed zicht te houden op de lokale uitvoeringspraktijk, voorziet 
artikel 58t, tweede lid, erin dat de burgemeesters de nodige informatie aanleveren bij de voorzitters 
van de veiligheidsregio’s, die op grond van artikel 6, vierde lid, Wpg zorgdragen voor de bestrijding 
van de epidemie en een coördinerende rol blijven vervullen. De voorzitters doen deze informatie 
toekomen aan de minister van VWS. Met de uitvoering van deze taak en de coördinatie en afstemming 
in het regionaal beleidsteam, zoals in het vorige antwoord beschreven, houden de voorzitters zicht op 
de lokale uitvoeringspraktijk. 
 
220 – CDA 
Zou het niet verstandig zijn explicieter in de regelgeving vast te leggen dat individuele burgemeester 
binnen de Veiligheidsregio een afstemmingsplicht houden?  
 
Zoals in antwoord 218 is aangegeven, blijft het regionaal beleidsteam onder voorzitterschap van de 
voorzitter van de veiligheidsregio functioneren, ook na de inwerkingtreding van dit wetsvoorstel (op 
basis van artikel 39, tweede lid, van de Wet veiligheidsregio’s). Binnen dit verband zullen voorzitters 
en burgemeesters afstemming zoeken indien daarvoor aanleiding is. Ook reguliere intergemeentelijke 
afstemming en overleg tussen burgemeesters is mogelijk en soms aangewezen. De burgemeester 
heeft op grond van artikel 170, eerste lid, onder b, van de Gemeentewet de plicht om door het 
gemeentebestuur te nemen besluiten tijdig af te stemmen, ook met andere overheden. De regering 
acht hiermee de coördinatie en de onderlinge afstemming binnen de veiligheidsregio’s voldoende 
gewaarborgd.  
  
221 – CDA 
Wat is – na invoering van dit wetsvoorstel, in de samenhang tussen de Wet op de Veiligheidsregio’s en 
de Wpg – het op- en afschaalmodel als het gaat om te treffen maatregelen?  
 81 

 
Bij de toelichting van artikel 58t, vierde lid, wordt de mogelijkheid genoemd om (reguliere) 
rapportages te verstrekken aan de raad over het door de burgemeester gevoerde bestuur. Daarin zou 
kunnen worden aangegeven welke bevoegdheden zijn aangewend en welke niet. Of de burgemeester 
daarin bredere verantwoording aflegt over het beleid ter bestrijding van de epidemie dan alleen het 
gebruik van zijn bevoegdheden, is een zaak die in elke gemeente afzonderlijk kan worden bepaald. 
 
225 – CDA 
De leden van de CDA-fractie constateren dat het voorgestelde stelsel ruimte laat voor lokaal en 
regionaal maatwerk. Hoewel deze leden daar voorstander van zijn, baart dit hun ook zorgen. Kan de 
regering met een voorbeeld aangeven hoe dit er dan concreet uit zou zien?  
 
Vooropgesteld wordt dat het uitgangspunt van dit wetsvoorstel is dat maatregelen ter bestrijding van 
de epidemie centraal, namelijk bij ministeriële regeling, worden vastgesteld, waarbij differentiatie 
mogelijk is tussen bijvoorbeeld gemeenten (en zodoende ook tussen regio’s). De mogelijkheid tot 
differentiatie is nodig, omdat de concrete (dreiging van) besmetting plaatselijk kan verschillen. Bij een 
lokale of regionale opleving van het virus kunnen de noodzakelijke maatregelen gericht worden 
ingezet voor die plaatsen waar de besmettingsrisico’s daartoe aanleiding geven. Een concreet 
voorbeeld is de maatregel tot vroege sluiting van de horeca die met ingang van 18 september jl. geldt 
voor alleen de zes veiligheidsregio’s waar sprake was van een zodanige opleving van het virus dat 
opschaling van de maatregelen daar nodig was. Ook op basis van dit wetsvoorstel kan tot dergelijke 
regionale differentiatie worden besloten of tot lokale differentiatie.  
 
Een tweede voorbeeld van lokaal maatwerk is dat het met de nota van wijziging mogelijk wordt dat 
ook burgemeesters de plaatsen kunnen aanwijzen waar bepaalde maatregelen gelden, als de 
ministeriële regeling daarvoor de bevoegdheid toekent. Dit is ook toegelicht in antwoord 185. Een 
concreet voorbeeld is dat in de ministeriële regeling geregeld kan worden dat met toepassing van 
artikel 58g groepsvormingsbeperkingen gelden op plaatsen waar de kans op drukte zo groot is dat dit 
leidt tot hoge besmettingsrisico’s, en dat de burgemeesters die plaatsen kunnen aanwijzen. De 
burgemeester kan dan bijvoorbeeld het centrum van de gemeente aanwijzen. 
 
226 – CDA  
Is het mogelijk dat bepaalde restrictieve maatregelen gelden voor een bepaalde gemeente of een 
gedeelte van een gemeente en dat die maatregelen niet gelden als iemand één meter buiten de 
gemeentegrenzen of het aangewezen gebied staat?  
 
Toepassing van de in het vorige antwoord genoemde mogelijkheden tot differentiatie en lokaal 
maatwerk kan inderdaad tot gevolg hebben dat maatregelen ter bestrijding van de epidemie zich 
concreet kunnen beperken tot een bepaald gebied binnen een gemeente. Op deze manier hoeven 
beperkende maatregelen niet verder te strekken dan noodzakelijk is. Van groot belang is dat het voor 
de burger kenbaar is welke regels gelden in het gebied, door een duidelijke omschrijving van de 
plaatsen te geven, ingetekend in een plattegrond, en te voorzien in duidelijke publiekscommunicatie 
op de plaatsen zelf.  
 
227 – CDA  
Kan de regering aangeven hoe dit gehandhaafd moet worden?  
 
Het wetsvoorstel voorziet in bestuursrechtelijke en strafrechtelijke handhaving van de bij of krachtens 
hoofdstuk Va gestelde regels. Als bijlage bij de memorie van toelichting is een schematisch overzicht 
gevoegd van de wijze waarop het toezicht op de naleving, de opsporing en bestuursrechtelijke en 
strafrechtelijke sanctionering van de bij of krachtens hoofdstuk Va te stellen regels is vormgegeven. 
Voor wat betreft toezicht en opsporing wordt beoogd aan te sluiten bij reeds bestaande (lokale) 
handhavingsafspraken.  
 
 83 

bevoegdheid te beleggen bij de voorzitter van de veiligheidsregio (artikel 58d). Zie voor de afweging 
die de minister van VWS hierbij maakt antwoord 255. Ten aanzien van de bestuursrechtelijke 
handhaving geldt tevens een beginselplicht tot handhaving; de beslissing over verzoeken van 
belanghebbenden om handhaving is een besluit waartegen bestuursrechtelijke rechtsbescherming 
openstaat. Bij de uitoefening van de Wet publieke gezondheid, met inbegrip van het voorgestelde 
hoofdstuk Va, is tevens regulier interbestuurlijk toezicht van toepassing (zie antwoord 336).  
 
231 – SP  
De leden van de SP-fractie vragen de regering nader toe te lichten hoe een burgemeester een lokale 
afweging kan maken op basis van landelijke volksgezondheid. Hoewel de burgemeester in het 
gewijzigde voorstel verplicht wordt advies in te winnen bij de lokale GGD, gaat dit slechts om een 
adviesfunctie.  
 
De mogelijkheid om in bijzondere gevallen ontheffing te verlenen dient er juist toe om lokaal 
maatwerk mogelijk te maken en de burgemeester is bij uitstek bekend met de lokale situatie. De 
burgemeester maakt een integrale belangenafweging (zie ook artikel 3:4, eerste lid, van de Algemene 
wet bestuursrecht (Awb)). Bij zijn beoordeling of de ontheffing kan worden verleend is bepalend of de 
bestrijding van de epidemie zich niet tegen de ontheffingverlening verzet; hierbij komt het belang van 
de bestrijding groot gewicht toe (artikel 58e, vierde lid, aanhef). Voorts expliciteert het wetsvoorstel 
de criteria die in de afweging moeten worden betrokken (58e, vierde lid, onderdeel a en b). 
Onverminderd de reeds geldende motiveringsplicht bepaalt het wetsvoorstel expliciet dat de 
burgemeester zich laat adviseren door de GGD, die immers over de benodigde medische en 
epidemiologische deskundigheid beschikt. De Wpg kent – ter zake van andere besluiten – soortgelijke 
adviesverplichtingen (artikel 18) en de burgemeester is dus niet onbekend met de in het wetsvoorstel 
op dit punt voorgeschreven werkwijze. Het ligt daarnaast voor de hand dat de burgemeester de lokale 
afwegingen afstemt in het regionaal beleidsteam. De voorzitter van de veiligheidsregio vervult hier 
eveneens een coördinerende rol (artikel 6, vierde lid, Wpg) en kan via het regionaal beleidsteam 
inzichten over de landelijke bestrijding delen die van belang zijn voor de afwegingen op lokaal niveau 
(zie ook de antwoorden 218 tot en met 220). 
 
De regering meent dat de burgemeester, met inachtneming van dit wettelijke kader en mede op basis 
van het advies van de GGD, tot een gedegen afweging kan komen. Burgemeesters kunnen via 
beleidsregels nadere invulling geven aan de wijze waarop zij hun bevoegdheid uitoefenen.  
 
232 – SP  
Hoe wordt voorkomen dat andere lokale belangen zwaar gaan drukken op een burgemeester? Is het 
afwegingskader zoals nu geschetst in de wet afdoende volgens de regering?  
 
Met de ontheffingsbevoegdheid is beoogd in een bijzonder geval te kunnen komen tot een tijdelijke 
verlichting van een bij of krachtens dit wetsvoorstel geldende regel. Met dit wetsvoorstel wordt voor 
een aantal regels een ontheffingsbevoegdheid bij de burgemeester gelegd omdat de burgemeester bij 
uitstek de lokale omstandigheden kent en kan inschatten welke gevolgen de ontheffing heeft op 
bijvoorbeeld lokale drukte, verkeersstromen, de toestroom van personen en de verwachte naleving 
van de normen. Naar het oordeel van de regering zijn burgemeesters in staat om met het advies van 
de GGD en met inachtneming van de in het wetsvoorstel geregelde criteria een goede bestuurlijke 
afweging te maken over de verlening van de ontheffing.  
 
233 – SP  
De regering geeft aan dat de burgemeester niet per geval verantwoording hoeft af te leggen aan de 
gemeenteraad. De rol van de burgemeester, bijvoorbeeld als deze ook voorzitter is van de 
Veiligheidsregio, laat zich al niet altijd goed controleren door de gemeenteraad. Voornoemde leden 
maken zich zorgen dat dit met de voorgestelde wet nog lastiger wordt. Kan de regering ingaan op 
deze zorgen en aangeven hoe de lokale democratie voldoende stand kan houden? 
 
 85 

burgemeesters te nemen besluiten. Kan de regering ingaan op hun voorstel om een bepaling op te 
nemen dat de burgemeester de betrokkenheid van het college van burgemeester en wethouders en de 
gemeenteraad borgt bij de afstemming van de werkzaamheden in het kader van deze wet? 
 
De regering heeft ervoor gekozen een aantal uitvoeringsbevoegdheden in het kader van deze wet toe 
te kennen aan de burgemeester. Als eenhoofdig orgaan is de burgemeester het beste in staat om snel 
op veranderende (epidemiologische) omstandigheden te reageren en maatregelen te nemen. Dat de 
bevoegdheden bij hem zijn belegd, laat onverlet dat de burgemeester op grond van artikel 170, eerste 
lid, onder a, van de Gemeentewet toeziet op een tijdige voorbereiding, vaststelling en uitvoering van 
het gemeentelijk beleid en van de daaruit voortvloeiende besluiten, alsmede op een goede 
afstemming tussen degenen die bij de voorbereiding, vaststelling en uitvoering betrokken zijn. Ook 
voor de werkzaamheden die hij uitvoert in het kader van deze wet betrekt hij de gemeenteraad en het 
college van B&W, waar mogelijk vooraf. Verdere wettelijke verankering van deze betrokkenheid is niet 
opgenomen in dit wetsvoorstel. De wijze waarop de burgemeester verantwoording aan de raad aflegt, 
is verder toegelicht in antwoord 70. Verwezen wordt ook naar antwoord 254. 
 
238 – ChristenUnie 
De aan het woord zijnde leden constateren dat in de memorie van toelichting wordt gesproken over de 
resterende mogelijkheden voor gemeenteraden bij verordening aanvullende regels te geven. Gesteld 
wordt dat gemeenteraden ingevolge artikel 121 van de Gemeentewet bevoegd blijven ’nadere 
regels’ te geven, mits deze de wet niet doorkruisen. Het adjectief ’nadere’ achten deze leden 
ongelukkig. Het veronderstelt dat de grondslag voor die lokale wetgevingsbevoegdheid is te vinden in 
het onderliggende wetsvoorstel, en dat daarmee de reikwijdte van gemeentelijke verordeningen 
daardoor ook bepaald is. Deze leden wijzen erop dat de term 'nadere regels’ vooral wordt gebruikt 
voor in delegatie gemaakte regels, dus niet voor zelfstandige normen. Daarnaast wijzen de leden van 
de ChristenUnie-fractie erop dat gemeenteraden een door artikel 121 van de Gemeentewet erkende 
rechtstreekse (autonome) wetgevingsbevoegdheid hebben die herleidbaar is tot artikel 124 en 127 
Grondwet. Door in de toelichting te spreken van ’nadere’ lokale regels zou de indruk kunnen ontstaan 
dat verordeningen die gaan over materie die ook aan bod komt op grond van deze tijdelijke 
COVID-19-wet, uitsluitend mogelijk zijn voor zover ze voortborduren op de wet. Dat is in de ogen van 
deze leden onjuist. Voornoemde leden vragen de regering deze associatie van het gebruik van de term 
’nadere’ te weerspreken door expliciet te maken dat, behoudens uitputtendheid en doorkruising, 
gemeenteraden aanvullende verordeningsbevoegdheden hebben en houden. 
 
Wij volgen deze redenering van de leden van de ChristenUnie-fractie. Gemeenteraden hebben 
inderdaad rechtstreekse autonome regelgevende bevoegdheid, herleidbaar tot de artikelen 124 en 127 
van de Grondwet. Ingevolge artikel 121 van de Gemeentewet kunnen zij ook zelfstandig en autonoom 
de onderwerpen regelen waarin wordt voorzien in hogere wetgeving, zoals het onderhavige 
wetsvoorstel en de daarop gebaseerde amvb en ministeriële regelingen, voor zover die regels 
daarmee niet strijd komen. Dit wetsvoorstel beoogt inderdaad in dat verband geen delegatie van 
regelgevende bevoegdheid maar gaat uit van de autonome aanvullingsbevoegdheid van 
gemeenteraden.  
 
239 – Partij voor de Dieren  
De leden van de Partij voor de Dieren-fractie vinden de wijze waarop de regering invulling geeft aan 
de parlementaire controle en de rol van het parlement stuitend. Na de enorme kritiek op de 
consultatieversie van de Coronawet is in de definitieve versie opvallend vaak genoemd hoe deze wet 
het parlement juist meer bevoegdheden zou geven. Die stelling gaat echter mank, omdat de regering 
de huidige situatie met noodverordeningen vergelijkt met een situatie waarin het voorliggende 
wetsvoorstel zou worden aangenomen. Eerlijker zou het zijn de toekomstige situatie te vergelijken 
met de situatie zoals die was voor de Coronacrisis. Dan blijkt dat de positie van de 
volksvertegenwoordiging niet versterkt maar juist ernstig verzwakt wordt.  
Dat blijkt bijvoorbeeld uit het besluit de Coronamaatregelen via ministeriële regeling te regelen 
waarmee de Tweede Kamer haar recht op amendement verliest. Ook is er geen enkele mogelijkheid 
een ministeriële regeling bij meerderheid tegen te houden. Mocht de Kamer bij meerderheid een motie 
 87 

Klopt het dat de minister met de vangnetbepaling ook grondrechten mag inperken die normaal alleen 
met expliciete wettelijke grondslag te beperken zijn?  
 
In de memorie van toelichting wordt bij de uitleg van artikel 58s benadrukt dat bij de vaststelling van 
ministeriële regelingen en noodverordeningen op grond van dit artikel steeds rekenschap moet worden 
gegeven van de vraag of de te stellen regels een beperking vormen van grondrechten. Beperking van 
grondwettelijke grondrechten kan slechts plaatsvinden indien daarvoor een formeelwettelijke basis 
aanwezig is. De Grondwet staat voor verschillende grondrechten in de daartoe aangewezen gevallen 
delegatie toe. In die gevallen moet de delegerende formele wet voldoende precies zijn; zij moet 
aangeven welke grondrechten kunnen worden beperkt en in welke omvang. Beperking van andere 
grondrechten vereist niet altijd een formeelwettelijke grondslag, zoals bijvoorbeeld het recht op 
bewegingsvrijheid (artikel 2 Vierde Protocol EVRM). In dat geval is een beperking toegestaan indien 
deze is voorzien bij een ministeriële regeling of noodverordening, en verder ook noodzakelijk in een 
democratische samenleving ter bescherming van een in die bepaling genoemd legitiem doel.  
 
242 – Partij voor de Dieren 
Kan de regering bevestigen dat sommige grondrechten alleen beperkt mogen worden met wetgeving 
in formele zin?  
 
De regering kan dit bevestigen. 
 
243 – Partij voor de Dieren 
Kan de regering bevestigen dat dit zo bepaald is om te garanderen dat het parlement altijd het laatste 
woord heeft over het besluit om deze grondrechten wel of niet te beperken?  
 
De beperkingssystematiek van in de Grondwet verankerde grondrechten gaat sterk uit van het 
formele wetsbegrip als grondslag voor beperkingen waarbij beperking alleen bij wet in formele zin kan 
worden aangebracht. Het parlement beslist daar mede over. Daarmee is gegarandeerd dat steeds de 
wetgever – regering en Staten-Generaal gezamenlijk (artikel 81 van de Grondwet) – bepaalt of en in 
welke mate grondrechten worden beperkt dan wel in de daartoe bestemde gevallen de bevoegdheid 
tot inperking delegeert, uiteraard met inachtneming van hoger recht.  
 
244 – Partij voor de Dieren  
Kan de regering aangeven of het klopt dat de huidige vangnetbepaling het mogelijk maakt gedurende 
50
een periode van bijvoorbeeld zeven weken , zonder dat het parlement daar invloed op heeft, als 
minister grondrechten fundamenteel te beperken? Naar de mening van deze leden is dit volstrekt 
onacceptabel.  
 
In het Nederlandse staatsbestel kan geen sprake zijn van ministeriële bevoegdheden zonder 
ministeriële verantwoordelijkheid. De minister legt aan beide Kamers verantwoording af over de 
uitoefening van zijn bevoegdheden, ook de bevoegdheden die hem in dit wetsvoorstel toegekend 
worden. Met toepassing van het vangnet van artikel 58s, eerste lid, wordt een ministeriële regeling tot 
stand gebracht waarvoor ook de voorgeschreven voorhangprocedure van een week geldt (artikel 58c, 
tweede lid, Wpg). Dat geeft beide Kamers de gelegenheid tot eventueel overleg tussen regering en 
parlement. Hierbij zij opgemerkt dat artikel 58s, eerste lid, onvoldoende specifiek is om een 
fundamentele inperking van in de Grondwet beschermde grondrechten te dragen. Bij de toepassing 
van het tweede lid gaat het om een opdracht op basis van artikel 7 Wpg op eenzelfde wijze zoals deze 
tot op heden ter bestrijding van de epidemie zijn gegeven. Ook daarover legt de minister 
verantwoording af. De minister zal zich bij de eventuele opdracht die hij aan de voorzitters van de 
veiligheidsregio’s verstrekt, steeds rekenschap moeten geven of de opdracht leidt tot beperking van 
grondrechten en of dat is toegestaan op grond van de Grondwet, het EU-recht en de internationale 
                                                
50
 Bijvoorbeeld twee weken tussen het voorschrift aan de veiligheidsregio’s en het opstellen van de ministeriële 
regeling, twee weken termijn tussen de ministeriële regeling en het wetsvoorstel, twee weken termijn voor 
parlementaire behandeling en één week om het voorstel terug te trekken wanneer een van beide Kamers het 
verwerpt. 
 89 

ontheffing verzet, wordt de ontheffing niet verleend. De burgemeester betrekt in zijn afwegingen in 
ieder geval de plaats, de aard van de activiteit en het aantal personen waarop de te verlenen 
ontheffing betrekking heeft. Ook beziet hij de gevolgen die verlening van de ontheffing zou hebben 
voor de naleving van de veiligeafstandsnorm, binnen en buiten de plaats waarop de te verlenen 
ontheffing betrekking heeft. Hiertoe wordt altijd advies gevraagd van de GGD. Het wetsvoorstel 
expliciteert daartoe de criteria die de burgemeester in ieder geval bij zijn afweging dient te betrekken 
(artikel 58e, vierde lid).  
 
248 – Partij voor de Dieren 
Kan de regering aangeven waarom en wanneer bij de afweging, naast maatschappelijke effecten, ook 
economische effecten reden voor ontheffing mogen zijn?  
 
Bij de beoordeling van de burgemeester of zich een bijzonder geval voordoet, is sprake van een 
integrale belangenafweging waarbij hij alle rechtstreeks bij het besluit betrokken belangen afweegt 
(artikel 3:4, eerste lid, Awb). Bij zijn beoordeling of de ontheffing vervolgens verleend kan worden is 
bepalend of de bestrijding zich niet tegen die verlening verzet. Hierbij komt het belang van de 
bestrijding van de epidemie groot gewicht toe, zo is ook toegelicht in antwoord 231. 
 
249 – Partij voor de Dieren 
Hoe gaat de regering er verder voor zorgen dat de Tweede en Eerste Kamer volledig geïnformeerd 
worden en altijd tijdig betrokken worden bij de besluitvorming?  
 
Voor zover maatregelen bij ministeriële regeling op basis van dit wetsvoorstel worden getroffen en 
nader geregeld, wordt voorzien in de betrokkenheid van beide Kamers door middel van de 
voorhangprocedure (artikel 58c, tweede lid, Wpg). Artikel 58t, eerste lid, voorziet tevens in de 
maandelijkse toezending van een overzicht van de geldende maatregelen.  
 
250 – SGP 
De leden van de SGP-fractie constateren dat lokaal maatwerk mogelijk is rond bijvoorbeeld uitvaarten. 
Juist bij uitvaarten zijn de normen voor groepsgrootte in de achterliggende maanden immers als zeer 
knellend ervaren. Deze leden vragen of in dit wetsvoorstel niet explicieter moet worden bepaald dat 
bij uitvaarten bijvoorbeeld een norm rond groepsgrootte niet geldt?  
 
Wij realiseren ons dat beperkingen bij uitvaarten zeer ingrijpend kunnen zijn. In een aantal voorziene 
gevallen van groepsvorming waaraan constitutionele of verdragsrechtelijke bescherming toekomt, 
kunnen geen beperkingen ter zake van groepsvorming worden opgelegd (artikel 58g, tweede lid). 
Uitvaarten vallen niet onder deze uitzonderingen en zijn daarom niet in de wet opgenomen. Het is 
evenwel mogelijk dat uitvaarten bij ministeriële regeling worden uitgezonderd. Bij het vaststellen van 
de plaatsen waarvoor beperkingen ter zake van groepsvorming gelden, wordt beoordeeld of het 
noodzakelijk en proportioneel is om deze ook voor uitvaarten te laten gelden. Op voorhand kan echter 
niet worden uitgesloten dat het ter bestrijding van de epidemie noodzakelijk kan zijn om ook voor het 
bijwonen van een uitvaart tijdelijk weer een maximumaantal bezoekers te stellen, zoals in de eerste 
fase van de crisis ook tijdelijk het geval is geweest. Daarom wordt niet voorzien in een generieke 
uitzondering op wetsniveau. Het is overigens in bijzondere gevallen mogelijk dat de burgemeester een 
ontheffing verleent van de beperkingen voor een uitvaart (artikel 58e, tweede lid, onder a). 
 
251 – FVD 
De leden van de FVD-fractie vragen hoe de regering beoordeelt dat burgemeesters op grond van het 
voorstel bevoegd worden vrijheidsbeperkende bevelen te geven, in het licht van het feit dat 
burgemeesters niet gekozen worden?  
 
Voor de bepalingen in het wetsvoorstel over het geven van bevelen is aangesloten bij de reeds 
bestaande bevelsbevoegdheden die de burgemeester heeft voor de handhaving van de openbare orde 
en gezondheid ten aanzien van publieke samenkomsten en openbare gebouwen in artikel 174 van de 
Gemeentewet. Over de toepassing van die bevelsbevoegdheden op grond van dit wetsvoorstel legt de 
 91 

gevoerd, komt daarmee tot stand door zowel de burgemeester als het college en de raad. Op de 
burgemeester rust daarbij op grond van artikel 170, eerste lid, onder a, van de Gemeentewet de 
opdracht om toe te zien op een tijdige voorbereiding, vaststelling en uitvoering van het gemeentelijk 
beleid en van de daaruit voortvloeiende besluiten, alsmede op een goede afstemming tussen degenen 
die bij de voorbereiding, vaststelling en uitvoering betrokken zijn. De regering ziet geen aanleiding om 
hiertoe een verdere verplichting te regelen in dit wetsvoorstel. Zie ook het antwoord op vraag 237.  
 
4.3. Taak en bevoegdheid voorzitter van de veiligheidsregio 
 
255 – CDA 
De leden van de CDA-fractie lezen dat de voorzitter van de Veiligheidsregio in beginsel niet bevoegd is 
toepassing te geven aan de in hoofdstuk Va aan de burgemeester toegekende bevoegdheden. Zij 
begrijpen dat dit onder omstandigheden kan worden doorbroken door een besluit daartoe van de 
minister van VWS. Voornoemde leden lezen dat dit mogelijk zou zijn bij een bovenlokale dreiging. Zij 
vragen de regering duidelijk te maken op basis van welke criteria de minister van VWS al dan niet 
overgaat tot een dergelijk besluit. Deze leden lezen namelijk ook dat niet ieder (dreigend) bovenlokaal 
effect zal nopen tot het bevoegd maken van de voorzitter van de Veiligheidsregio. Kan de regering 
verduidelijken wanneer dit dan wel het geval zou zijn?  
 
Met dit wetsvoorstel wordt aangesloten bij de bestuurlijke verhoudingen die buiten crisissituaties van 
toepassing zijn. Dat wil zeggen dat bevoegdheden die zijn opgenomen in deze wet op gemeentelijk 
niveau komen te liggen, tenzij artikel 58d wordt toegepast. Het gaat bij de toepassing van artikel 58d 
om een afweging van de minister van VWS of de (dreigende) bovenlokale effecten nopen tot een 
bevoegdheidsoverdracht gelet op de bestrijding van de epidemie. Het besluit van de minister van VWS 
is gebaseerd op zijn bestuurlijk oordeel dat het, gezien de omstandigheden van het geval en de 
bovenlokale gevolgen voor de bestrijding van de epidemie, noodzakelijk en proportioneel is dat de 
voorzitter die bevoegdheden toepast. Het verleggen van de bevoegdheden van de burgemeester naar 
de voorzitter van de veiligheidsregio is niet bij elk besluit dat andere gemeenten raakt nodig, omdat 
burgemeesters in die gevallen ook zelf afstemming kunnen zoeken met omliggende gemeenten. 
Intergemeentelijke afstemming en overleg tussen burgemeesters is altijd mogelijk en soms ook 
aangewezen (vgl. artikel 170, eerste lid, onder b, van de Gemeentewet). Die afstemming kan en zal 
ook plaatsvinden in het regionaal beleidsteam onder voorzitterschap van de voorzitter van de 
veiligheidsregio, bijvoorbeeld in de situatie dat in een gemeente een ontheffing wordt gevraagd voor 
een evenement dat een toestroom van bezoekers op de been brengt, die de druk op de infrastructuur 
en de drukte op straat in andere gemeenten mogelijk doet toenemen en daarmee de bestrijding van 
de epidemie in gevaar brengt. Zie tevens de antwoorden 218 tot en met 220.  
 
256 – GroenLinks  
De leden van de GroenLinks-fractie constateren dat de voorzitters van de Veiligheidsregio’s de 
afgelopen tijd veel in de frontlinie staan bij de aanpak van de bestrijding van het virus. Zij leveren 
volgens deze leden veelal goed werk en dat wordt zeer gewaardeerd. Toch levert het soms in 
democratische zin ook ongemakken op omdat lokale volksvertegenwoordigers amper hun 
controlerende taak kunnen uitvoeren waar het gaat om de lokale bestrijding van het virus. Dit terwijl 
zij wel de volksvertegenwoordigers zijn die het best weten wat er in de wijken, dorpen en buurten van 
hun gemeenten speelt en zij ook door hun inwoners worden aangesproken. Hoe reflecteert de regering 
hierop? Deelt de regering het standpunt dat de gemeenteraden beter in de gelegenheid zouden 
moeten worden gesteld het lokale beleid te controleren? Kan de regering aangeven hoe de positie van 
gemeenteraden wordt versterkt? Kan hierbij ook expliciet worden ingegaan op de zorgen die door de 
VNG, het NGB en door de Nederlandse Vereniging voor Raadsleden zijn geuit over de lokale 
democratische legitimatie? Hoe verhoudt dit zich tot de voorstellen zoals besproken in 4.1.? 
 
Een belangrijk doel van dit wetsvoorstel is het creëren van een stevigere democratische legitimatie 
van de maatregelen die nodig zijn ter bestrijding van de epidemie. Waar de bestrijding lokaal kan, 
wordt met dit wetsvoorstel en daarop te baseren uitvoeringsregelingen ruimte gemaakt voor lokale 
afwegingen en hierbij is het uitgangspunt dat wordt aangesloten bij de bestuurlijke verhoudingen die 
 93 

van VWS daartoe maakt en de samenwerking tussen gemeenten en de veiligheidsregio’s wordt 
verwezen naar antwoord 255.  
 
De voorzitter van de veiligheidsregio blijft verder specifieke bevoegdheden uitoefenen op grond van de 
Wpg, zoals het in isolatie of quarantaine plaatsen van personen en maatregelen gericht op gebouwen, 
goederen en vervoermiddelen (artikel 34, vierde lid, 47, 51, 54, 55 en 56 Wpg). Verwezen wordt naar 
de antwoorden 218 tot en met 220.  
 
258 – PvdA 
De leden van de PvdA-fractie lezen dat de voorzitter van de Veiligheidsregio door een besluit van de 
minister van VWS alsnog de bevoegdheid kan krijgen de normaal aan de burgemeester toegekende 
bevoegdheden uit te voeren. Dit moet mogelijk worden indien het al dan niet uitoefenen van een 
bevoegdheid door de burgemeester een bovenlokaal effect met zich brengt of dreigt te brengen. Het is 
deze leden niet duidelijk in welke gevallen tijdelijk bevoegdheden aan de voorzitter van de 
Veiligheidsregio overgedragen zouden moeten worden. Kan de regering hier nader op ingaan aan de 
hand van voorbeelden?  
 
In antwoord 255 is toegelicht dat het bij de toepassing van artikel 58d gaat om een afweging van de 
minister van VWS of de (dreigende) bovenlokale effecten op de bestrijding van de epidemie nopen tot 
een bevoegdheidsoverdracht. Het besluit van de minister van VWS, al dan niet op aanbeveling van de 
voorzitter van de veiligheidsregio, om de toepassing van een bevoegdheid van de burgemeester op 
het niveau van de veiligheidsregio te beleggen is gebaseerd op zijn bestuurlijk oordeel dat dit, gezien 
de omstandigheden van het geval en de gevolgen voor de bestrijding van de epidemie, proportioneel 
en geschikt is. Te denken valt aan de in antwoord 255 genoemde situatie dat een ontheffing wordt 
gevraagd voor een evenement dat een toestroom van bezoekers op de been brengt dat de druk op de 
infrastructuur en de drukte op straat in andere gemeenten te zeer doet toenemen en de bestrijding 
van de epidemie in gevaar brengt. Als de reguliere onderlinge afstemming niet passend is, dan kan de 
minister van VWS besluiten dat in dat geval niet de burgemeester, maar de voorzitter toepassing 
geeft aan de ontheffingsbevoegdheid, beoordeelt of verlening mogelijk is en indien nodig voorschriften 
of beperkingen aan de ontheffing verbindt.  
 
259 – SGP  
De leden van de SGP-fractie constateren dat op grond van de Wet veiligheidsregio’s er eigenlijk alleen 
achteraf enige vorm van democratische controle is door gemeenteraden en dat de bevoegdheden zeer 
beperkt zijn. Kan de regering aangeven op welke manier ook tijdens de crisis op een goede manier 
invulling kan worden gegeven aan deze controle?  
 
In acute crisissituaties en (dreigende) rampen is snel handelen geboden en dat leidt in de praktijk 
veelal tot verantwoording na afloop. In het geval van het optreden van de voorzitter van de 
veiligheidsregio regelt artikel 40 van de Wet veiligheidsregio’s hoe vervolgens verantwoording wordt 
afgelegd aan de afzonderlijke gemeenteraden. Met dit wetsvoorstel worden bevoegdheden voor de 
lokale uitvoering in beginsel bij de burgemeester gelegd, omdat deze inzicht heeft in de lokale 
omstandigheden en belangen. De gemeenteraad heeft ten aanzien van de burgemeester rechtstreeks 
controlemogelijkheden. In de gevallen dat de voorzitter van de veiligheidsregio deze bevoegdheden 
uitoefent na toepassing van artikel 58d, dan legt de voorzitter van de veiligheidsregio ook daarover 
verantwoording af aan de betreffende gemeenteraad. 
 
260 – SGP  
Moet hiervoor niet expliciet opgenomen worden dat gemeenteraden de voorzitter van de 
Veiligheidsregio ook gedurende de aanpak van de crisis ter verantwoording kunnen roepen? 
 
Zoals in de antwoorden 41 en 42 is toegelicht, staat de wet er niet aan in de weg dat de voorzitters 
van de veiligheidsregio’s tussentijds inlichtingen verstrekken aan de gemeenteraden over de genomen 
besluiten en de daaraan ten grondslag liggende overwegingen, en in de praktijk hebben voorzitters dit 
ook gedaan. Het is aan de betrokken organen zelf om hier invulling aan te geven. Het staat 
 95 

burgerlijke vrijheden. Deze leden vinden dit niet uit te leggen en zien dat de keuzes die het kabinet 
maakte schadelijk zijn geweest voor het begrip dat er is voor de maatregelen. Ter illustratie willen zij 
een paar voorbeelden noemen.  
 
Inmiddels heeft de minister van Infrastructuur en Waterstaat de Kamer geïnformeerd dat er geen 
onderzoek bekend is dat verklaart waarom de 1,5 meter afstandsnorm werd losgelaten in en om het 
vliegtuig. Van HEPA-filters is niet aangetoond dat ze besmettingen voorkomen. De luchtvaartsector, 
een belangrijke risicofactor vanwege de bijdrage aan de verspreiding van het virus, kreeg zo een 
onrechtvaardige uitzonderingspositie en nam door deze risicovolle aanpak bewegingsruimte in die ook 
gegeven had kunnen worden aan mensen die hun geliefde wensten te zien. Ook nu nog vliegen 
mensen voor vakantie naar besmettingshaarden terwijl het aantal mensen dat aanwezig mag zijn op 
een begrafenis weer begrensd wordt. Die onlogische ‘verdeling’ van de bewegingsruimte vinden de 
leden van de Partij voor de Dieren-fractie onacceptabel.  
 
Inmiddels is ook duidelijk geworden dat de slachthuizen, tegen de adviezen van toezichthouders in, 
51
opengehouden werden. Dit heeft tot vele besmettingen geleid die te voorkomen waren geweest. In 
Duitsland, en in andere landen, hebben we gezien dat grote uitbraken in slachthuizen ervoor kunnen 
zorgen dat hele regio’s weer op slot moeten. Door niet in te grijpen werd er gekozen voor een 
economisch belang boven een volksgezondheidsbelang, maar ook voor het geven van 
bewegingsruimte aan (overbodige en/of zelfs schadelijke) economische activiteiten in plaats van 
burgerlijke vrijheden.  
 
Voor de leden van de Partij voor de Dieren-fractie is het onbestaanbaar dat de overheid slachthuizen 
en nertsenfokkerijen openhoudt terwijl het bekende besmettingshaarden zijn en gelijktijdig volhoudt 
dat het noodzakelijk is dat mensen de toegang tot hun ouders in het verpleeghuis ontzegd wordt of 
dat het recht op de eerbiediging van zijn persoonlijke levenssfeer geschonden wordt. 
 
5.1. Recht op gezondheidszorg en bescherming van de volksgezondheid 
 
263-264 – PvdA 
Het valt de leden van de PvdA-fractie op dat het voorliggend wetsvoorstel niet rept over maatregelen 
die recentelijk de aandacht hebben gekregen zoals het testen van mensen die uit risicogebieden 
komen of de 14 dagen thuisquarantaine. Deze maatregelen zijn nu nog gebaseerd op vrijwilligheid. 
Acht de regering het mogelijk in het geval de bescherming van de volksgezondheid dat gaat vereisen 
dat er op enig moment toch aan verplichtende vormen gedacht moet gaan worden? In hoeverre kan 
een dergelijke verplichting al op basis van bestaande wet- of regelgeving worden afgedwongen in het 
geval dat voor relatief grote groepen nodig zou zijn? In hoeverre is dat mogelijk ook in geval deze 
maatregelen preventief moeten worden genomen zonder dat er concrete aanwijzingen zijn dat iemand 
besmet is? Zouden eventuele verdergaande verplichtingen in het voorliggend wetsvoorstel moeten 
worden opgenomen?  
 
Dit wetsvoorstel heeft hierop geen betrekking. Wij verwijzen naar antwoord 3. 
 
5.2. Noodzakelijkheid en proportionaliteit 
 
265-266 – VVD 
De leden van de VVD-fractie lezen dat de wet in beginsel zes maanden zal duren, maar dat dit niet wil 
zeggen dat ook de eventuele maatregelen voor die duur van kracht zullen zijn. Kan de regering 
toelichten of dit betekent dat de maatregelen nooit langer van kracht zullen zijn dan de duur van de 
wet zelf? Kan tevens toegelicht worden of een mogelijkheid bestaat dat (uit de wet voortvloeiende) 
maatregelen langer van kracht zullen zijn dan de duur van de wet? 
 
Maatregelen die op grond van deze wet genomen worden, kunnen inderdaad niet langer van kracht 
zijn dan de wet van kracht is. 
                                                
51
 https://nos.nl/nieuwsuur/artikel/2339644-nvwa-nalatig-na-signalen-over-slachthuizen-als-corona-hotspot.html 
 97 

weging ook juridisch aanvechtbaar? Of betekent de mandatering via dit wetsvoorstel dat het aan de 
minister is over de proportionaliteit te besluiten?  
 
Bij het vaststellen van de ministeriële regelingen moeten steeds verschillende belangen tegen elkaar 
worden afgewogen en daarbij vereist artikel 58b, tweede lid, dat alleen die maatregelen worden 
getroffen die in een evenredige verhouding tot het doel van de bestrijding staan. Vervolgens kunnen 
beide Kamers van de Staten-Generaal in de voorhangprocedure de proportionaliteit beoordelen en wij 
gaan daarover graag het debat met u aan. Ook kan een vastgestelde ministeriële regeling worden 
aangevochten bij de burgerlijke rechter en kan een (rechts)persoon opkomen tegen een concreet 
besluit dat op basis van deze regeling aan hem is opgelegd, zoals een sanctie. 
 
274 – GroenLinks 
In veel artikelen wordt geregeld dat het mogelijk is verboden uit te vaardigen per ministeriële 
regeling. Zo kan het verrichten van onderwijsactiviteiten in onderwijsinstellingen geheel of gedeeltelijk 
worden verboden. Waarom wordt in veel artikelen ingezet op generieke verboden? Doet dit voldoende 
recht aan de grote verschillen tussen veel situaties?  
 
Het wetsvoorstel heeft als uitgangspunt dat maatregelen op hoofdpunten in de wet worden verankerd 
en vervolgens bij ministeriële regeling worden uitgewerkt en vastgesteld. De wet moet namelijk een 
kader bieden voor verschillende stadia van de bestrijding van de epidemie. Om voldoende recht te 
doen aan verschillen, biedt de wet mogelijkheden om bij ministeriële regeling maatwerk te leveren. Zo 
bepaalt artikel 58e dat bij de uitwerking en uitvoering van hoofdstuk Va in elk geval onderscheid kan 
worden gemaakt binnen en tussen gemeenten en met betrekking tot de openbare lichamen Bonaire, 
Sint Eustatius en Saba (onderdeel a), personen, op basis van leeftijd (onderdeel b), activiteiten 
(onderdeel c) en openbare, publieke en besloten plaatsen, of gedeelten daarvan (onderdeel d), indien 
dit op basis van de beschikbare informatie mogelijk en wenselijk is. Daarnaast is het op grond van 
diverse bepalingen mogelijk om onderscheid te maken. Zo bevat artikel 58q de mogelijkheid om het 
verrichten van onderwijsactiviteiten in onderwijsinstellingen te verbieden. Dit verbod kan beperkt 
worden tot bepaalde onderwijsactiviteiten, zodat bijvoorbeeld toetsing of examinering op instellingen 
wel doorgang kan vinden. In plaats van het geheel of gedeeltelijk verbieden van onderwijsactiviteiten 
kan ook gekozen worden voor beperkingen of voorwaarden aan het aanbieden van 
onderwijsactiviteiten in onderwijsinstellingen. Datzelfde artikel bepaalt tot slot ook dat onderscheid 
kan worden gemaakt tussen onderwijsinstellingen of categorieën daarvan. Op deze manieren maakt 
het wetsvoorstel het mogelijk om recht te doen aan verschillende situaties.  
  
275 – GroenLinks  
Welke andere instrumenten dan verbieden denkt de minister in de komende maanden nodig te 
hebben. Hoe verhouden die zich tot de verboden?  
 
Zoals ook in de inleiding is aangegeven blijft het nodig om de verspreiding van het virus te volgen en 
waar dat noodzakelijk is, gericht maatregelen te treffen om die verspreiding in te dammen. Het is van 
groot belang dat allen zich verantwoordelijk weten voor de eigen gezondheid en die van anderen. 
Naleving van de basisregels via adviezen en vrijwillige maatregelen heeft verre de voorkeur. Gelukkig 
gedragen velen zich overeenkomstig de basisregels. Daarnaast kunnen juridisch afdwingbare 
maatregelen noodzakelijk zijn. 
 
276 – ChristenUnie 
De leden van de ChristenUnie-fractie onderschrijven het belang van betrekken van noodzakelijkheid 
en proportionaliteit. Zij vragen op welke wijze toetsing plaatsvindt of minder vergaande maatregelen 
met eenzelfde effect niet ook mogelijk zijn en of de maatregel in verhouding staat tot het doel wat het 
beoogt. Op welke wijze zal hierover ook verantwoording worden afgelegd bij maatregelen die worden 
getroffen?  
 
Zoals bevestigd in antwoord 262 wordt bij de toetsing van de noodzakelijkheid en proportionaliteit op 
grond van artikel 58b, tweede lid, aangesloten bij de noodzakelijkheidstoets zoals die in de 
 99 

is bepaald dat de uitoefening van een bevoegdheid onmiddellijk wordt gestaakt indien het doel 
waartoe de bevoegdheid is uitgeoefend is bereikt dan wel met de uitoefening van een minder 
toereikende bevoegdheid kan worden volstaan. De Wiv 2017 biedt de inlichtingen- en 
veiligheidsdiensten verschillende bevoegdheden tot het verzamelen van gegevens en bij de keuze van 
de in te zetten bevoegdheid dienen de diensten telkens de in artikel 26 neergelegde afweging te 
maken. De inzet van bevoegdheden door de diensten volgt de dynamiek van het onderzoek en de 
bereikte of de te bereiken onderzoeksresultaten; afhankelijk van onder meer de vorderingen in het 
onderzoek en de wel of nog niet bereikte resultaten zal telkens bezien moeten worden of en zo ja 
welke bevoegdheid ingezet moet worden. Ook eisen van urgentie van het onderzoek spelen daarbij 
een rol. De context waarbinnen de afwegingscriteria van artikel 26 Wiv 2017 dienen te worden 
toegepast is dan ook – mede in het licht van de verschillende soorten onderzoeken die bij de diensten 
lopen – een andere dan bij de toepassing van artikel 58b. 
 
Artikel 58b, tweede lid, ziet op de toetsing van de noodzakelijkheid van onder meer de op hoofdstuk 
Va te baseren ministeriële regelingen. Regelingen hebben uiteraard een ander karakter dan de 
hierboven genoemde bevoegdheden. Hoewel niet een op een is aangesloten bij de tekst van artikel 26 
Wiv 2017 betekent dat niet dat de in de jurisprudentie van het EHRM ontwikkelde criteria, zoals het 
subsidiariteitsvereiste, niet van toepassing zijn in de gevallen waar dat aan de orde is. De 
bevoegdheden van hoofdstuk Va zijn van een andere aard dan die in de Wiv 2017 en daarbij moet 
met de toe te passen criteria rekening mee worden gehouden. Dit laat onverlet dat ook bij de 
toepassing van de bevoegdheden uit hoofdstuk Va moet worden beoordeeld of er geen minder 
vergaande maatregel mogelijk is waarmee hetzelfde doel bereikt kan worden. Deze toetsing van 
subsidiariteit is onderdeel van de noodzakelijkheidstoets die in artikel 58b, tweede lid, reeds is 
gewaarborgd, zoals is toegelicht in § 5.2 van de memorie van toelichting en in de antwoorden 262 en 
276. 
 
280 – SGP  
Verder vragen deze leden of de noodzakelijkheid en proportionaliteit van de maatregelen niet veel 
vaker tussentijds getoetst moeten worden. 
 
De algemene vereisten van noodzakelijkheid en proportionaliteit, zoals opgenomen in artikel 58b, 
tweede lid, vormen een waarborg dat bij het vaststellen, wijzigen en intrekken van maatregelen bij 
ministeriële regeling telkens de noodzakelijke afweging van de verschillende belangen plaatsvindt, 
zoals de consequenties voor de maatschappij, individuele gezinnen en ondernemers. De mogelijkheid 
om bij ministeriële regeling maatregelen te treffen zorgt er bij uitstek voor dat snelle aanpassing van 
de maatregelen mogelijk is. Uitgangspunt is daarbij steeds dat de daadwerkelijke versoepeling of 
activering van maatregelen steeds wordt bepaald aan de hand van de actuele situatie en een afweging 
van de verschillende belangen. Er wordt doorlopend bekeken of maatregelen (nog) nodig zijn. 
 
281 – FVD  
De leden van de FVD-fractie vragen waarop de regering baseert dat de reeds geldende maatregelen 
effectief zijn. Houdt de regering er rekening mee dat de curve ook zou zijn afgevlakt als de 
maatregelen niet genomen waren? Zo nee, hoe verklaart de regering dat de curve ook is afgevlakt in 
landen waar geen (of veel minder) vrijheidsbeperkende maatregelen zijn getroffen, zoals Zweden? 
 
Het is inderdaad lastig om de effectiviteit van maatregelen te kunnen vaststellen omdat we niet de 
mogelijkheid hebben om de verschillende maatregelen in een experimentele laboratoriumsetting uit te 
proberen. Op basis van wetenschappelijke consensus over de voornaamste route van overdracht van 
het virus (via druppels bij hoesten, niezen, spreken en zingen) en het nut van het houden van een 
veilige afstand en de ontwikkeling van de verspreiding van het virus sinds de introductie van de 
maatregelen, komen nationale deskundigen op het terrein van infectieziektenbestrijding tot de 
conclusie dat de maatregelen die Nederland getroffen heeft effectief zijn geweest in het terugdringen 
van het aantal besmettingen en het afvlakken van de curve. We kunnen echter niet met zekerheid 
stellen wat er gebeurd was als we de maatregelen niet hadden getroffen of als we andere maatregelen 
hadden getroffen. Op basis van modelberekeningen van het RIVM wordt vermoed dat de piek veel 
 101 

tot zorglocaties. Daarnaast willen zij de regering aansporen maatwerk bij deze maatregel mogelijk te 
maken omdat er ook veel bewoners van verpleeghuizen zich goed bewust zijn van de geldende 
maatregelen en risico’s.  
De leden horen graag hoe de regering hier tegenaan kijkt. 
 
Wij zijn het met de leden van de VVD-fractie eens dat de passage in de toelichting waarin staat dat 
veel bewoners van verpleeghuizen niet instrueerbaar zijn, ongelukkig is geformuleerd. Met deze zin 
wordt met name gedoeld op verpleegafdelingen waar mensen met een psychogeriatrische aandoening 
verzorgd worden. Het is inderdaad niet zo dat dit voor alle bewoners van verpleeghuizen geldt. De 
regering onderschrijft de stelling van de leden van de VVD-fractie dat er grote terughoudendheid moet 
worden betracht bij het overgaan tot het beperken van de toegang tot zorglocaties. De afgelopen 
periode heeft laten zien dat personen in onder andere verpleeghuizen, grote behoefte hebben aan 
fysiek contact. Een bezoekverbod grijpt daarom vergaand in het leven van die mensen in.  
 
Tevens bevestigen wij dat het van belang is in dezen maatwerk mogelijk te maken. De wettekst biedt 
daar ook ruimte voor. Wel merken wij hierbij op dat maatregelen door zorgaanbieders genomen op 
grond van artikel 58o, eerste lid, collectieve maatregelen zijn. Dat wil zeggen voor een hele 
cliëntengroep van een bepaalde zorglocatie. Artikel 58o, eerste lid, kan niet gebruikt worden om tegen 
de wil van de bewoner in individueel gerichte maatregelen te nemen. Dat type individuele 
maatregelen is alleen mogelijk op grond van de Wet zorg en dwang, de Wet verplichte geestelijke 
gezondheidszorg of de Jeugdwet, indien aan de voorwaarden in die wetten wordt voldaan.  
 
Een eventuele ministeriële regeling op grond van artikel 58o, derde lid, dient proportioneel te zijn. 
Indien het niet nodig is alle verpleeghuizen in Nederland te sluiten voor bezoek, hetgeen de 
verwachting is, zal hiertoe ook niet worden overgegaan. Dit volgt ook uit artikel 58b van het 
wetsvoorstel.  
 
285 – CDA 
De leden van de CDA-fractie delen de in het wetsvoorstel verwerkte opvatting van de regering dat 
woningen van de reikwijdte van de voorgestelde maatregelen uitgezonderd worden. De eigen woning 
is altijd een plek waar de overheid een grote mate van terughoudendheid past, zeker in een land waar 
de overgrote meerderheid van de bevolking ook in de eigen leefsituatie een grote mate van 
verantwoordelijkheid heeft getoond als het gaat om de preventie van besmetting met het Coronavirus.  
Tegelijkertijd kunnen deze leden de ogen niet sluiten voor het feit dat recent een aanzienlijk deel van 
de besmettingen tot stand kwam tijdens bijeenkomsten in familieverband, feestjes bij mensen thuis. 
Ook zijn er gevallen bekend waarin woningen misbruikt worden om – bijna als alternatief voor 
feestlocaties – met veel mensen opeengepakt overmatig alcohol te nuttigen en zodoende – ongeremd 
– de kans op besmetting te doen toenemen. Om die reden vinden voornoemde leden het niet vreemd 
dat de regering recent de oproep heeft gedaan met niet meer dan zes personen in één woning (met 
inachtneming van een onderlinge afstand van 1,5 meter) bijeen te komen.  
Hoe kijkt de regering thans naar dit dilemma? Terecht wordt het huisrecht (zeer) hoog gehouden in dit 
wetsvoorstel, maar zou het anderzijds niet verstandig zijn – juist als woningen misbruikt worden als 
feestlocatie – toch een vorm van ingrijpen wettelijk mogelijk te maken? De aan het woord zijnde leden 
vragen de regering te verduidelijken waarom er niet gekozen is voor een noodinstrument waardoor 
handhaving ook achter de voordeur kan plaatsvinden in dat soort extreme situatie?  
 
Het virus laat zich niet tegenhouden door de voordeur; ook in woningen kunnen zich 
besmettingsrisico’s voordoen. Daarom heeft het kabinet het dringende advies gegeven om thuis niet 
meer dan zes bezoekers te ontvangen. De wilskracht van de samenleving zelf om de volksgezondheid 
te beschermen is groot gebleken en wij blijven dan ook een beroep doen op ieders 
verantwoordelijkheidsgevoel en intrinsieke motivatie om ook binnen de woning de richtlijnen van het 
RIVM en dringende adviezen na te leven, voor zowel de eigen gezondheid als die van medeburgers. 
 
286 – CDA  
 103 

dan nu in de noodverordeningen geldt. Hierbij is nadrukkelijk rekening gehouden met verschillende 
familie- en zorgsituaties waarbij mensen feitelijk op hetzelfde adres leven, maar het is niet mogelijk 
om alle affectieve relaties hieronder te vatten. Personen die niet feitelijk op hetzelfde adres wonen, 
vallen daarom inderdaad niet onder de definitie.  
 
289 – GroenLinks  
Waarom denkt de regering dat het strafrecht het geëigende middel is dit te regelen en deze afstand af 
te dwingen? Wat zouden andere mogelijke maatregelen kunnen zijn? Pas als ook die andere middelen 
zijn gewogen, is het mogelijk te beoordelen of de gekozen weg proportioneel en noodzakelijk is. 
 
Het opleggen van sancties is een laatste middel en dit geldt zeker voor strafrechtelijke sancties. 
Verwezen wordt naar de antwoorden 14, 173 tot en met 175 en 341 tot en met 344. 
 
290 – ChristenUnie 
Ten aanzien van het grondrecht van de persoonlijke levenssfeer, verwijzen de leden van de 
ChristenUnie-fractie naar hun eerder gestelde vragen over toepassing van de wet in situaties waar het 
familieleden en geliefden uit verschillende huishoudens betreft, evenals mantelzorgers. Deze leden 
zijn van mening dat bij de inperking van de persoonlijke levenssfeer een adequate onderbouwing op 
deze punten in het bijzonder gewenst is. 
 
Voornoemde leden vragen specifieke aandacht voor mensen in zorginstellingen en hun naasten. Zij 
wensen dat er geen landelijk bezoekverbod meer zal worden afgekondigd, en dat altijd sprake is van 
maatwerk. Het landelijke bezoekverbod voor verpleeghuizen dat van maart tot en met mei werd 
ingesteld leidde tot schrijnende situaties.  
 
Deze leden lezen in de memorie van toelichting dat een landelijk verbod niet in de rede ligt, maar 
vragen de regering in te gaan op de vraag waarom dit niet expliciet wordt uitgesloten. Voornoemde 
leden zouden graag zien dat verpleeghuizen zelf de ruimte krijgen in goed overleg met cliëntenraden 
goede afspraken te maken en dat er altijd ruimte is voor maatwerk. De aan het woord zijnde leden 
willen zekerstellen dat altijd ruimte is voor het maken van individuele afwegingen en dat de kwaliteit 
van leven van bewoners van verpleeghuizen centraal staat bij het maken van die afwegingen. 
 
Uitgangspunt van de wet is dat zorgaanbieders zelf maatregelen nemen die passend zijn bij de 
bewoners die zij verzorgen. Op grond van artikel 58o, eerste lid, van het wetsvoorstel moeten 
zorgaanbieders zelf maatregelen nemen om verspreiding van het virus tegen te gaan. Maatwerk is 
daarbij zeker wenselijk, met dien verstande dat op grond van het eerste lid alleen collectieve 
maatregelen kunnen worden genomen. In de Wmcz 2018 is geregeld dat cliëntenraden 
instemmingsrecht hebben op onder meer het algemeen beleid inzake veiligheid, kwaliteit, hygiëne, 
ontspanningsmogelijkheden en recreatie. Hieronder valt ook een beleid van de zorgaanbieder 
inhoudende een eventuele beperking in het recht op het ontvangen van bezoek. Steeds meer 
zorgaanbieders hebben een verpleegkundige en/of verzorgende adviesraad (VAR/VVAR) of een 
multidisciplinaire professionele adviesraad (PAR). Bij vergaande maatregelen ligt het voor de hand ook 
deze organisaties te betrekken. Zorginstellingen hebben deze ruimte dus ook, zoals de leden van de 
fractie van de ChristenUnie graag zien.  
 
Een ministeriële regeling op grond van artikel 58o, derde lid, is aan de orde als dit noodzakelijk is om 
verspreiding van het virus naar dan wel vanuit een zorglocatie te voorkomen. Artikel 58b regelt 
daarbij dat een ministeriële regeling noodzakelijk dient te zijn. Veelal zal het niet noodzakelijk zijn om 
voor heel Nederland dezelfde regels te stellen. Het zal immers vaak zo zijn dat de verspreiding met 
name in bepaalde delen van Nederland plaatsvindt. Een landelijk bezoekverbod zal dus niet snel aan 
de orde zijn. Ten overvloede wordt opgemerkt dat in artikel 58o, vierde lid, vormen van toegang zijn 
opgenomen die niet kunnen worden beperkt bij ministeriële regeling. 
 
291 – ChristenUnie 
 105 

Wij delen deze waarneming en hechten er ook op deze plaats aan te getuigen van onze bewondering 
en ons respect voor de wijze waarop religieuze en levensbeschouwelijke instellingen hun 
verantwoordelijkheid in dezen hebben genomen. Het wetsvoorstel sluit naar ons oordeel aan bij deze 
eigen verantwoordelijkheid. De regulering en mogelijkheden tot overheidsinterventie met betrekking 
tot samenkomsten voor het belijden van godsdienst of levensovertuiging in dit wetsvoorstel zijn zeer 
beperkt gehouden. Wij verwijzen deze leden kortheidshalve naar de verdere toelichting daarop in de 
beantwoording van de vragen 65 en 194. 
 
296 – CDA  
Geldt bij dit artikel dat iedere kerk, moskee of andere religieuze plek individueel aangewezen moet 
worden, of dat éénmalig voor alle tot een koepel behorende kerken (bijvoorbeeld alle kerken behorend 
bij de Protestantse Kerk Nederland) erkend wordt aan de ministeriële regeling te voldoen?  
 
Wij zijn voornemens om bij ministeriële regeling op grond van artikel 58l, vijfde lid, in algemene zin te 
bepalen dat het tweede tot en met vierde lid van dat artikel niet van toepassing zijn op gebouwen en 
plaatsen als bedoeld in artikel 6, tweede lid, van de Grondwet. 
 
297 – CDA  
Is het oordeel of aan de gestelde voorwaarden wordt voldaan aan die ‘plaatsen’ zelf (bijvoorbeeld aan 
een kerk zelf) of vindt deze bepaling op andere wijze plaats?  
 
In eerste instantie is het aan degenen die bevoegd zijn om op die plaats voorzieningen te treffen of de 
zeggenschap hebben over de toelating van personen tot die plaats, om ervoor te zorgen dat aan de 
gestelde voorwaarden wordt voldaan. Voor de handhaving van deze voorwaarden geldt hetzelfde 
rechtsregime als voor de handhaving van de andere op grond van dit wetsvoorstel te stellen regels. 
 
298 – CDA  
Op welke organisaties en denominaties heeft het communiqué van 10 juli 2020 betrekking? Kunnen 
ook andere organisaties daartoe toetreden?  
 
Het betreft een gezamenlijk communiqué van de Boeddhistische Unie Nederland, de Hindoeraad 
Nederland, het Contactorgaan Moslims en Overheid en het Interkerkelijk Contact in Overheidszaken. 
Bij de Boeddhistische Unie Nederland zijn 48 boeddhistische groeperingen in Nederland aangesloten. 
De Hindoeraad is een representatief orgaan voor de gehele Hindoegemeenschap in Nederland. Het 
Contactorgaan Moslims en Overheid bestaat uit tien landelijke islamitische koepelorganisaties van 
voornamelijk moskeeën; via deze koepelorganisaties zijn ongeveer 380 moskeeën in Nederland (84%) 
aangesloten bij het Contactorgaan. Het Interkerkelijk Contact in Overheidszaken vertegenwoordigt 31 
kerkgenootschappen, die in hun gezamenlijkheid ongeveer 6 miljoen kerkleden vertegenwoordigen 
verdeeld over ongeveer 6000 kerkelijke rechtspersonen. Het communiqué is opgesteld in goed overleg 
met de minister van JenV, de verantwoordelijk minister voor de erediensten, maar is een initiatief van 
de genoemde religieuze en levensbeschouwelijke gemeenschappen zelf.  
 
299 – CDA  
In hoeverre is deze bepaling een inbreuk op het grondrecht van godsdienstvrijheid en als dat zo is, is 
er dan sprake van een gerechtvaardigde, proportionele inbreuk? 
 
Artikel 58l, vijfde lid, als zodanig vormt geen inbreuk op enig grondrecht. Voor de op grond van die 
bepaling bij ministeriële regeling eventueel te stellen voorwaarden waaraan moet worden voldaan om 
een uitzondering te maken op de in artikel 58l, tweede tot en met vierde lid, bedoeld aanwijzings- en 
bevelsbevoegdheden geldt dat deze voorwaarden geen beperking kunnen opleveren van het recht als 
zodanig de godsdienst of levensovertuiging te belijden en dat zij dan ook niet van dien aard mogen 
zijn dat zij de uitoefening van dit recht als zodanig beperken. 
 
300 – GroenLinks 
 107 

De minister van JenV is als verantwoordelijk minister voor de erediensten in gesprek met de 
geloofsgemeenschappen. In die gesprekken komen actuele beleidsthema’s ter sprake, hetgeen 
vanzelfsprekend ook zal gelden voor eventuele nieuwe voornemens ter voorkoming van verspreiding 
van het virus die van specifiek belang kunnen zijn voor de uitoefening van het recht op belijdenis van 
godsdienst of levensovertuiging. Ook in de memorie van toelichting (p. 48) is aangegeven dat de 
regering het overleg dat in de afgelopen maanden plaatsvond met diverse organisaties over (de 
totstandbrenging van) van te nemen maatregelen ter voorkoming van verspreiding van het virus te 
voorkomen, graag voortzet. 
 
304 – ChristenUnie 
Tot slot vragen de leden van de ChristenUnie-fractie op welke wijze met burgemeesters afspraken 
zullen worden gemaakt over de te betrachten terughoudendheid bij het handhaven van de normen 
waar het religieuze samenkomsten betreft, ook wanneer dit na afloop van de samenkomst gebeurt.  
 
Zoals in antwoord 194 is aangegeven, zullen besloten plaatsen waar samenkomsten plaatsvinden ten 
behoeve van het belijden van godsdienst of levensovertuiging op grond van artikel 58l, vijfde lid, 
worden uitgezonderd van de in dat artikel aan de burgemeester toegekende aanwijzings- en 
bevelsbevoegdheden ter zake van de in dat artikel geregelde zorgplichten. De burgemeesters oefenen 
de aan hen andere toegekende bevoegdheden uit binnen de kaders van dit wetsvoorstel, en daarbij 
betrachten zij tevens zorgvuldigheid in de gevallen dat handhaving raakt aan de belijdenis van 
godsdienst en levensovertuiging. De randvoorwaarden voor overheidsoptreden tijdens religieuze 
samenkomsten zijn tevens toegelicht in antwoord 195. Wij achten het niet nodig om hierover 
afzonderlijke afspraken te maken met de decentrale overheden.  
 
305 – ChristenUnie 
Deze leden vragen of zij het juist zien dat, aanvullend op de afspraken die er met 
geloofsgemeenschappen zijn gemaakt en waar zij zich aan houden, er geen wettelijke bepaling is 
opgenomen die (samen)zang als onderdeel van de eredienst verbiedt.  
 
Dat is juist. 
 
5.5. Vrijheid van verplaatsing 
 
306 – GroenLinks 
De leden van de GroenLinks-fractie merken op dat in het voorliggende wetsvoorstel de regering de 
mogelijkheid krijgt bijvoorbeeld het gebruik van het openbaar vervoer te beperken of zelfs het 
openbaar vervoer in het geheel stil te leggen. Dit vinden deze leden een verregaande maatregel. Het 
openbaar vervoer is voor een deel van de samenleving een essentiële vorm van vervoer om 
bijvoorbeeld naar een locatie voor noodzakelijk vervoer te gaan. Maar ook bijvoorbeeld mensen die in 
noodzakelijke gevallen naar vrienden en/of familieleden waar zij (een deel van) de zorg voor hebben 
moeten reizen of mensen die naar een noodzakelijke medische afspraak of een noodzakelijk bezoek 
aan een overheidsinstelling moeten afleggen zullen soms toch gebruik moeten maken van het 
openbaar vervoer. Hoe blijft de regering waarborgen dat in dit soort gevallen altijd de noodzakelijke 
verplaatsingen mogelijk blijven?  
 
Het uitgangspunt van de regering is dat personenvervoer zoveel als mogelijk door blijft gaan. De 
huidige ervaringen suggereren dat nu al toegepaste maatregelen als spreiding van reizigers voldoende 
effect sorteren. Desalniettemin is niet geheel uit te sluiten dat er aanvullende maatregelen nodig zijn 
wanneer bijvoorbeeld de verspreiding van het virus snel toeneemt en er reden is om aan te nemen dat 
er in het (openbaar) personenvervoer besmettingen plaatsvinden. In zo’n situatie is – als uiterste 
middel en nadat is vastgesteld dat minder vergaande maatregelen niet helpen – het gedeeltelijk 
stoppen van het (openbaar) vervoer denkbaar. Dat zou dan geschieden bij ministeriële regeling van 
de ministers van VWS, JenV en BZK, in overeenstemming met de minister (staatssecretaris) van IenW 
en met het gevoelen van de ministerraad (artikel 58c, eerste lid). Ten overvloede zij over de 
bevoegdheid tot het vaststellen van zo’n ministeriële regeling nog opgemerkt dat die bevoegdheid pas 
 109 

Het kabinet is het met deze leden eens dat het heel belangrijk is om ondernemers goed te informeren 
over de werking van de wet. Het kabinet zal hierover in contact treden met VNO-NCW/MKB Nederland 
en andere vertegenwoordigers van ondernemers. 
 
312 – SGP 
De leden van de SGP-fractie vragen wat de consequenties van eventuele beperkingen rond de 
bezettingsgraad van overnachtingsplaatsen betekenen voor eigen gebruik van tweede 
(vakantie)woningen. 
 
Artikel 58j, eerste lid, onder e, biedt een grondslag voor regels over de bezettingsgraad van de 
plaatsen waar tegen betaling verblijf wordt aangeboden aan niet-ingezetenen van de betreffende 
gemeente. Deze bepaling biedt geen specifieke grondslag voor de beperking van de bezettingsgraad 
van plaatsen die nog in gebruik zijn als (tweede) woning en ook niet het eigen gebruik van een 
vakantiewoning waarbij sprake is van een huisrecht (artikel 10 van de Grondwet). Bij eigen gebruik 
van tweede (vakantie)woningen is geen sprake van het tegen betaling aanbieden van verblijf. 
 
5.7. Onderwijsvrijheid 
 
313 – ChristenUnie 
De leden van de ChristenUnie-fractie vragen of binnen de wet lokaal en regionaal maatwerk kan 
plaatsvinden voor scholen. Dus scholen niet generiek sluiten, maar alleen als besmettingen hebben 
plaatsgevonden. 
 
Ja, dit wetsvoorstel biedt daar de ruimte voor. De GGD kan adviseren een school vanwege 
gezondheidsredenen te sluiten. Bij ministeriële regeling kan worden bepaald dat het verrichten van 
onderwijsactiviteiten in onderwijsinstellingen geheel of gedeeltelijk niet kan doorgaan, en hierbij is 
tevens differentiatie op regionaal of lokaal niveau mogelijk. Daarnaast kan een school besluiten 
tijdelijk (gedeeltelijk) te sluiten vanwege organisatorische redenen, bijvoorbeeld wanneer een aantal 
leraren in thuisquarantaine zit en fysiek onderwijs niet voor alle leerlingen mogelijk is. Verder is het 
goed te benadrukken dat doordat we steeds meer van het virus weten, het ook steeds beter mogelijk 
is om gerichte maatregelen te nemen. Dit geldt ook voor het onderwijs. Er zal altijd op zo klein 
mogelijke schaal worden ingegrepen als er zich op school een besmetting voordoet. Daarom is er in 
die situaties altijd nauw contact tussen de GGD en de betreffende school. De GGD kan dan adviseren 
welke maatregelen eventueel nodig zijn. Die maatregelen kunnen per situatie verschillen, en kunnen 
bijvoorbeeld bestaan in het tijdelijk naar huis sturen van een klas en het tijdelijk verzorgen van 
afstandsonderwijs. Bij ministeriële regeling kunnen regels worden gesteld die scholen treffen. Daarbij 
zal altijd het belang van fysiek onderwijs worden meegewogen, net als het feit dat kinderen een lager 
risico op besmetting vormen. Een landelijke sluiting van scholen achten wij daarom onwaarschijnlijk, 
en hooguit aan de orde bij een zeer ernstige landelijke opleving van het virus. 
 
5.8. (Leeftijds)differentiatie 
 
314 – ChristenUnie 
De leden van de ChristenUnie-fractie hebben hiervoor al aangegeven dat zeer terughoudend dient te 
worden omgegaan met leeftijdsdifferentiatie. Hierin schuilt het gevaar van leeftijdsdiscriminatie. Deze 
leden lezen niet welke ethische afweging de regering voor zich ziet wanneer gebruik zou moeten 
worden gemaakt van leeftijdsonderscheid. Zij vragen de regering hier nader op te reflecteren.  
 
Zoals in de memorie van toelichting is aangegeven, kan het nodig zijn om bij het nemen van 
maatregelen naar leeftijd te differentiëren. De bepaling van de noodzaak en toelaatbaarheid van de 
voorgestelde leeftijdsdifferentiatie geschiedt aan de hand van een juridische beoordeling van de 
legitimiteit van het doel van het onderscheid, de passendheid van het leeftijdsonderscheid om het doel 
te bereiken en de proportionaliteit en evenredigheid van het voorgestelde onderscheid, dat wil zeggen 
of het onderscheid in redelijke verhouding staat tot het doel en of er ook andere, minder ingrijpende 
mogelijkheden zijn om het doel te bereiken. Daarbij worden de laatste wetenschappelijke inzichten als 
 111 

nadere uitzonderingen – naast de in het wetsvoorstel opgenomen uitzonderingen – bij ministeriële 
regeling.  
 
320 – ChristenUnie 
Voorts vragen voornoemde leden hoe het onderscheid tussen kinderen ouder en jonger dan twaalf 
jaar vorm zal krijgen, alsook wat er wordt vastgelegd over de afstandseis tussen volwassenen en 
minderjarigen (zowel jonger als ouder twaalf jaar) wanneer zij niet tot hetzelfde huishouden behoren.  
 
Als de regering van mening is dat zo’n onderscheid gemaakt moet worden, zal dat worden geregeld in 
een ministeriële regeling. In het algemeen heeft de regering de afgelopen maanden geprobeerd 
duidelijke regels te stellen die de veilige afstand behartigen, maar die ook zo veel mogelijk 
uitvoerbaar zijn voor kinderen en volwassenen in en buiten gezinnen. 
 
321 – ChristenUnie 
De aan het woord zijnde leden vragen of, ook wanneer het houden van afstand tot of tussen 
minderjarigen wenselijk wordt geacht in het kader van bestrijding van virus, het passend is om dit als 
een wettelijke norm op te nemen. Zij spreken hier hun twijfels over uit.  
 
De regering is ook terughoudend in het regels stellen voor minderjarigen. 
 
322 – ChristenUnie 
De leden van de ChristenUnie-fractie vragen of het niet meer voor de hand ligt alleen een onderscheid 
tussen minderjarig en meerderjarig te hanteren op basis van de onderzoeken van het RIVM.  
 
Bij het ontwerpen van de ministeriële regeling zullen wij gebruikmaken van adviezen van het OMT, die 
onder andere gebaseerd zijn op onderzoeken van het RIVM en van andere onderzoeksinstellingen. De 
regering kan zich ook voorstellen dat de uitvoerbaarheid en toepasbaarheid van maatregelen 
overwegingen kunnen zijn waardoor sommige maatregelen niet geschikt zijn voor minderjarigen. 
 
5.10. Rechten van personen met een handicap 
 
323 – D66  
De leden van de D66-fractie hebben enkele vragen over de relatie tussen eventuele maatregelen en 
het VN-verdrag inzake de rechten van personen met een handicap. Deze leden onderschrijven het 
belang van de uitzondering op gedragsvoorschriften voor personen die op hetzelfde adres woonachtig 
zijn of voor zorgverleners en mantelzorgers. Hoe zorgt de regering ervoor dat deze opvatting uit de 
wet ook in de praktijk zal werken op openbare plaatsen?  
 
Het is aan uitvoerende partijen en toezichthouders om rekening te houden met deze uitzonderingen. 
Het ministerie van VWS heeft regulier overleg met toezichthouders, veldpartijen en 
belangenbehartigers. In deze overleggen zal ook aandacht zijn voor de uitvoering van de wet en 
gedelegeerde regelgeving. Voorts zal in overleg met voornoemde organisaties op basis van signalen 
uit de praktijk kunnen worden bezien of zich knelpunten voordoen en welke verbeteringen nodig zijn.  
 
324 – D66  
In hoeverre kunnen personen of bedrijven maatregelen treffen om de verspreiding van het 
Coronavirus tegen te gaan wanneer deze maatregelen afwijken van het voornoemde VN-verdrag?  
 
De regering kan niet in zijn algemeenheid aangeven in hoeverre personen of bedrijven dergelijke 
maatregelen kunnen treffen.  
 
325 – D66 
Hoe waarborgt de regering de rechten van mensen met een beperking tijdens deze pandemie?  
 
 113 

330 – ChristenUnie 
Op welke wijze zal een persoon, dan wel begeleider, moeten kunnen aantonen dat voldoen aan de 
afstandsnorm niet mogelijk is?  
 
Het wetsvoorstel stelt hiervoor geen specifieke eisen. Of in een specifieke situatie wordt voldaan aan 
de norm is in eerste instantie ter beoordeling van de toezichthouder. 
 
 
6. Verhouding tot EU-recht 
 
331 – ChristenUnie 
De leden van de ChristenUnie-fractie vragen op welke wijze afstemming heeft plaatsgevonden binnen 
de Europese Unie over het wettelijk kader voor de te treffen maatregelen.  
 
Op Europees niveau heeft de afgelopen periode veelvuldig afstemming plaatsgevonden over de 
ontwikkeling van de epidemie en de maatregelen. Die samenwerking vindt onder andere plaats via de 
Health Security Committee van de Europese Unie (HSC), het European Center for Disease prevention 
and Control (ECDC) en WHO Europe, door bilaterale contacten en door uitwisseling van informatie via 
het Early Warning Response System (EWRS). Daarnaast zijn er veel Europese overleggen op het 
terrein van bijvoorbeeld zorgverlening, crisisbeheersing, veiligheid, vliegverkeer en consulaire 
hulpverlening. Het wettelijk kader van de infectieziektemaatregelen is geen specifiek onderwerp van 
gesprek. Ondanks dat alle landen van de Europese Unie de International Health Regulations van de 
WHO in hun wet- en regelgeving hebben verwerkt, heeft elk land zijn eigen bestuurlijke en wettelijke 
stelsel. Daarmee is dit een weinig vruchtbaar onderwerp voor Europese afstemming. Wel is in 
voorkomende gevallen ter inspiratie bilateraal besproken of nagezocht hoe bepaalde maatregelen in 
andere landen zijn vormgegeven. 
 
332 – ChristenUnie 
Ook vragen zij hoe de afstemming met buurlanden plaatsvindt, juist waar het de grensregio’s betreft.  
Deze leden hechten eraan dat hierbij sprake is van een voortdurende dialoog en dat oplossingen 
worden gezocht wanneer problemen ontstaan waar burgers in deze regio’s tegenaan lopen en dat daar 
sprake is van maatwerk.  
 
Op bestuurlijk niveau zet de staatssecretaris van BZK vanuit zijn coördinerende verantwoordelijkheid 
voor grensoverschrijdende samenwerking zich in voor afstemming en samenwerking met de 
buurlanden om problemen als gevolg van de epidemie in de grensregio’s voor te zijn of te verhelpen 
en de samenwerking te bevorderen. Op specifieke terreinen hebben diverse bewindspersonen met hun 
ambtsgenoten in de buurlanden contact. 
 
Sinds maart jl. Is daarbij in het kader van de grensoverschrijdende samenwerking een Cross Border 
Taskforce Corona ingesteld, aanvullend op en ondersteunend aan de nationale crisisstructuur. Tot drie 
keer per week wisselen ambtelijke vertegenwoordigers van Nederland, België en Duitsland (de aan 
Nederland grenzende deelstaten Noordrijn-Westfalen en Nedersaksen en sinds kort ook Rijnland-Palts) 
in deze taskforce informatie uit over de maatregelen die in de landen worden genomen en de effecten 
daarvan in grensregio’s. Thema’s die aan de orde zijn, zijn bijvoorbeeld grenscontroles, 
grensoverschrijdend verkeer en vervoer, seizoenarbeiders, IC-capaciteit, reisadviezen en toerisme. 
Waar nodig en mogelijk vindt coördinatie en afstemming van maatregelen plaats om negatieve 
grenseffecten te voorkomen. De goede contacten op bestuurlijk en ambtelijk niveau hebben onder 
meer geleid tot het openblijven van de grens met Duitsland, het beschikbaar stellen van IC-capaciteit 
door Duitsland, en het vignet voor grensarbeiders met cruciale beroepen in de grensregio Nederland-
België. In de huidige fase van de crisis wordt een veel gerichtere, meer regionale en lokale aanpak 
nagestreefd, met meer ruimte voor maatwerk binnen de nationale kaders, ondersteund door 
onderhavige wet. Daarbij is het van evident belang dat niet alleen op nationaal niveau uitwisseling en 
afstemming plaatsvindt met de buurlanden, maar dat dit ook wordt gedaan door de lokale bestuurders 
 115 

heeft tegen diens optreden, of het uitblijven daarvan, ligt interbestuurlijk overleg voor de hand om die 
zorgen te adresseren. 
 
336 – VVD 
Kan de regering tevens toelichten welke acties worden ondernomen indien burgemeesters 
tekortschieten bij het handhaven van landelijke en regionale maatregelen? 
 
Zoals in antwoord 230 is toegelicht, kan over de handhaving van de maatregelen door de 
burgemeesters in de eerste plaats overleg plaatsvinden in het regionaal beleidsteam. Bij de 
uitoefening van hoofdstuk Va, dat de burgemeesters in medebewind uitvoeren, is tevens regulier 
interbestuurlijk toezicht van toepassing. Mocht een burgemeester een taak uit de Wpg verwaarlozen, 
dan zal de minister van VWS met gebruikmaking van de bestuurlijke interventieladder uit het 
Algemeen beleidskader indeplaatsstelling bij taakverwaarlozing hiertegen optreden. Deze bestuurlijke 
interventieladder bestaat uit zes stappen, gericht op het vinden van een oplossing in goed overleg, 
zodat de uiteindelijke sanctie van indeplaatsstelling niet ingezet hoeft te worden. Dan gaat het 
bijvoorbeeld om het maken van afspraken over nodige acties en termijnen, een vooraankondiging van 
indeplaatsstelling en een formeel indeplaatsstellingsbesluit met een laatste termijn waarbinnen de 
burgemeester zelf dient te voorzien in de oplossing. De situatie van taakverwaarlozing moet 
onderscheiden worden van die waarin een burgemeester een onrechtmatig besluit genomen heeft, 
zoals een onterecht handhavingsbesluit. Hiervoor geldt dat de reguliere bestuursrechtelijke 
rechtsbescherming voor gaat. Maar als er geen bezwaar en beroep (meer) loopt of mogelijk is en er 
geen andere toezichtinstrumenten van toepassing zijn, kan de regering in een uiterst geval 
gebruikmaken van het instrument vernietiging als een dergelijk besluit in strijd is met het recht of het 
algemeen belang. 
 
337 – VVD 
Voornoemde leden lezen in de memorie van toelichting het volgende over de registratie van 
overtredingen van de maatregelen ter bestrijding van de epidemie in de justitiële documentatie: “Met 
betrekking tot de registratie van overtredingen van de maatregelen ter bestrijding van de epidemie in 
de justitiële documentatie, merkt de regering het volgende op. Wanneer het OM een dergelijke 
overtreding afdoet met een geldboete (strafbeschikking) van € 100 of meer dan wel de rechter de 
zaak afdoet met een taakstraf, hechtenis of geldboete van € 100 of meer, vindt registratie in de 
justitiële documentatie plaats. Deze registratie verdwijnt na vijf jaar in geval van een geldboete en na 
tien jaar in geval van een taakstraf of vrijheidsstraf.” Kan de regering aangeven hoeveel registraties 
naar aanleiding van het overtreden van Corona-gerelateerde maatregelen, sinds het ingaan van de 
maatregelen hebben plaatsgevonden?  
 
Aangezien alle boetes van € 100 of meer in de justitiële documentatie worden opgenomen, kwamen 
alle aan meerderjarige personen uitgevaardigde strafbeschikkingen in aanmerking voor registratie. 
Daarvan zouden worden uitgezonderd de strafbeschikkingen die na verzet ongedaan worden gemaakt. 
Inmiddels is besloten alle registraties in de justitiële documentatie met terugwerkende kracht te 
schrappen, zoals is verwoord in de brief die de minister van JenV en de minister voor 
53
Rechtsbescherming aan uw Kamer zonden. 
 
338 – VVD 
Voorts lezen deze leden het volgende omtrent het aanvragen van een VOG: “In het door de dienst 
Justis gehanteerde beleid zal expliciet worden neergelegd dat geldboetes die zijn opgelegd wegens 
overtreding van de in deze wet strafbaar gestelde feiten waarop een lagere straf is gesteld (de 
veiligeafstandsnorm en het groepsvormingsverbod) niet kunnen leiden tot een weigering van een 
VOG.” Kan de regering toelichten hoe dit zit in het geval van geldboetes die zijn opgelegd wegens 
overtredingen van de in deze wet strafbaar gestelde feiten waarop een hogere straf is gesteld?  
De aan het woord zijnde leden vinden het van belang dat mensen in hun latere professionele carrière 
zo min mogelijk gehinderd worden door het hebben van een justitiële aantekening naar aanleiding van 
het overtreden van maatregelen die natuurlijk, menselijk gedrag inperken. Tegelijkertijd achten zij het 
                                                
53
 Brief van 25 september 2020, 2020Z17280 over handhaving coronaregels.  
 117 

De leden van de D66-fractie lezen dat het voorgestelde artikel 68bis de strafbaarstellingen en 
strafsancties op regels uit het voorgestelde hoofdstuk Va bevat. Op een aantal strafbare feiten wordt 
een sanctie gesteld van een hechtenis van ten hoogste twee maanden of een geldboete van de tweede 
categorie (max € 4.350). Een uitzondering naar beneden is gemaakt voor onder andere overtreding 
van de veiligeafstandsnorm en het groepsvormingsverbod. Deze leden zijn van mening dat een boete 
van de tweede categorie (max € 4.350) voor veel natuurlijke personen vrij hoog is. Waarom heeft de 
regering er niet voor gekozen de boete voor natuurlijke personen te maximeren op, bijvoorbeeld, 
€ 435?  
Voornoemde leden zijn van mening dat de hoogte van de sancties op deze wijze meer in 
overeenstemming zou zijn met de aard van de overtreding die immers doorgaans zal bestaan uit iets 
dat in het maatschappelijk verkeer als normaal wordt gezien. Deze leden zijn voorts van mening dat 
voor natuurlijke personen een maximale geldboete van € 435 al fors is. Is de regering het daarmee 
eens?  
De aan het woord zijnde leden lezen in de memorie van toelichting dat het OM bij eerste overtreding 
een vast boetetarief van € 390 hanteert. Zij vragen of het niet beter zou zijn bij een eerste 
overtreding een lager tarief te hanteren en eerst bij recidive het boetebedrag te verhogen. Deze leden 
vragen de regering hierop in te gaan en daarbij ook te betrekken dat er bij overtreding van 
Coronaregels doorgaans sprake is van gedrag dat, buiten de huidige crisissituatie, als normaal wordt 
beschouwd.  
 
Het strafrecht kent boetecategorieën die zijn neergelegd in artikel 23 van het Wetboek van Strafrecht. 
De eerste categorie heeft een maximum van € 435 en de daaropvolgende tweede categorie een 
maximum van € 4.350. De tweede boetecategorie is een gebruikelijke voor overtredingen. Zij is niet 
alleen verbonden aan overtreding van noodverordeningen (artikel 443 van het Wetboek van 
Strafrecht), maar ook aan allerhande overtredingen uit APV’s (artikel 154 van de Gemeentewet). 
Binnen die strafmaxima formuleert het openbaar ministerie boete- en strafvorderingsbeleid (het 
uitgangspunt van € 390) en legt de strafrechter straffen op. De regering stelt zich terughoudend op 
daarover een opvatting te hebben. Het betreft hier immers een uitgangspunt dat het openbaar 
ministerie hanteert om op volgens hem adequate wijze binnen de door de wetgever vastgestelde 
maxima de doelen te bereiken die met toepassing van het strafrecht in individuele gevallen worden 
nagestreefd. De uitkomst daarvan kan aan de rechter worden voorgelegd. Bij de vaststelling van de 
maximale strafmaat in dit wetsvoorstel is geen onderscheid gemaakt tussen natuurlijke en 
rechtspersonen. Uit artikel 51 van het Wetboek van Strafrecht vloeit immers voort dat natuurlijke en 
rechtspersonen op gelijke wijze strafrechtelijk aansprakelijk zijn. Dat uitgangspunt neemt niet weg dat 
de overtreding van gedragsregels met betrekking tot de veilige afstand en groepsvorming door een 
rechtspersoon moeilijk voorstelbaar is. Bij beboeting wordt wel rekening gehouden met de aard van 
de dader (natuurlijke of rechtspersoon). In de praktijk werd en wordt niet op het maximum beboet. 
Ook nu, bij de overtreding van een noodverordening, krijgt iemand die de anderhalve meter niet 
naleeft, geen boete van € 4.350, net zo min als iemand die bijvoorbeeld in strijd met een APV handelt. 
De regering vindt gepaste handhaving van de maatregelen ter bestrijding van de epidemie essentieel 
en vindt de voorgestelde maximale strafhoogte, gegeven de ernst van de overtredingen, in zijn 
algemeenheid passend en proportioneel. De strafmaxima laten ook voldoende ruimte voor een reëel 
recidivebeleid. Als voor natuurlijke personen voor alle feiten slechts de eerste boetecategorie geldt, 
zou dit betekenen dat ook degene die – als dat zou zijn verboden – toch een café openstelt, 
evenement organiseert, contactberoep blijft uitoefenen of huis verhuurt aan toeristen, slechts met 
maximaal € 435 kan worden bestraft, zelfs als dat vaker gebeurt (recidive). Wij zijn ons er terdege 
van bewust dat strafbaarstelling van gedrag dat onder normale omstandigheden volstrekt normaal is, 
een uitzonderlijke situatie is. In de keuze voor de zwaarte van het sanctieniveau is in zoverre rekening 
gehouden met het door deze leden voorgestane onderscheid dat in deze vervolgfase van de crisis een 
lager strafmaximum wordt voorgesteld voor overtreding van de regels met betrekking tot de veilige 
afstand en groepsvorming, die voor de individuele burger het meest ingrijpend zijn. Bij nota van 
wijziging wordt nog voorgesteld de oorspronkelijk voorziene maximale hechtenis van een maand te 
verlagen naar veertien dagen. De hogere strafmaat ziet vooral op feiten waarbij het handelen in de 
uitoefening van beroep of bedrijf en de mogelijk daarmee samenhangende economische motieven een 
rol spelen. Ten slotte moet niet uit het oog worden verloren dat zeker bestraffende sanctionering als 
 119 

registraties van overtredingen van regionale covid-noodverordeningen (strafbaar gesteld in artikel 443 
van het Wetboek van Stafrecht) verwijderd. Verwezen wordt verder naar de brief die de minister van 
55
JenV en de minister voor Rechtsbescherming aan uw Kamer zonden. Een en ander wordt 
vormgegeven via een nota van wijziging. 
 
350 – D66  
Waarom heeft de regering er niet voor gekozen in de wet op te nemen – in plaats van in een 
beleidsinstructie voor de dienst Justis – dat geldboetes die zijn opgelegd wegens overtreding van de in 
deze wet strafbaar gestelde feiten, niet kunnen leiden tot een weigering van de VOG?  
 
Op 26 mei 2020 heeft de Tweede Kamer de motie Azarkan c.s. aangenomen waarin de regering wordt 
verzocht te bewerkstelligen dat strafbeschikkingen wegens overtreding van de coronamaatregelen niet 
in de justitiële documentatie worden opgenomen. Er is besloten dat een enkele overtreding van de 
maatregelen wegens verstoring van de openbare orde door samenscholing geen reden mag zijn om de 
56
VOG te weigeren. Om deze uitzondering direct effect te laten hebben, is deze destijds direct 
opgenomen in het uitvoeringsbeleid van de dienst Justis. Met dit wetsvoorstel wordt de uitzondering, 
via een nota van wijziging, ook wettelijk vastgelegd voor overtreding van de veiligeafstandsnorm en 
van een eventueel groepsvormingsverbod. Verwezen wordt verder naar de brief die de minister van 
57
JenV en de minister voor Rechtsbescherming aan uw Kamer zonden.  
 
351 – D66 
Waarom heeft de regering ervoor gekozen alleen voor de boetes wegens overtreden van de 
veiligeafstandsnorm en het groepsvormingsverbod deze uitzondering te doen gelden, en niet voor 
andere overtredingen die strafbaar worden gesteld in het voorliggende wetsvoorstel? 
 
Verwezen wordt naar antwoord 338. 
 
352 – D66  
Deze leden vragen de regering voorts in te gaan op de daadwerkelijke bereikbaarheid van de rechter. 
Zij lezen immers in antwoorden op Kamervragen (Aanhangsel van de Handelingen, vergaderjaar 
2019-2020, nr. 3497) dat verzetzaken tegen een Coronaboete in beginsel bij de kantonrechter 
terechtkomen, maar dat deze in ieder geval tot 1 september 2020 geen strafzaken behandelt. Deze 
leden menen dat dit een ongelukkige zaak is, omdat mensen daardoor in de praktijk lastig kunnen 
opkomen tegen een strafbeschikking die is opgelegd vanwege een overtreding van een ‘Coronaregel’. 
Deze leden vragen de regering of zij dit probleem ook ziet en, zo ja, hoe het kan worden opgelost. 
 
In de antwoorden op de Kamervragen waarnaar wordt verwezen, is aangegeven dat de rechtspraak – 
nadat in eerste instantie alleen de (zeer) urgente zaken werden behandeld – vanaf 11 mei 2020 weer 
zo veel mogelijk zaken oppakt, maar dat dit in beginsel niet gold voor kantonzittingen in strafzaken 
tot 1 september 2020, waar ook deze verzetszaken onder vallen. Gezien de grote hoeveelheid van dit 
soort zaken die per dagdeel op een zitting worden behandeld, diende eerst ervaring te worden 
opgedaan met het verloop van andere zittingen, alvorens deze zittingen weer doorgang kunnen 
vinden op een manier waarop de gezondheid van verdachten, advocaten, officieren van justitie en 
medewerkers van gewaarborgd kan worden. Gelet evenwel op het belang om 
coronastrafbeschikkingen door de rechter te laten beoordelen, zijn de rechtspraak en het openbaar 
ministerie met elkaar in overleg gegaan en hebben zij zich ingespannen om vóór 1 september 2020 
alvast een representatieve selectie van verzetszaken tegen coronastrafbeschikkingen bij de 
kantonrechter aan te brengen. De eerste kantonzitting met dit soort zaken stond gepland op 28 
september 2020 bij de rechtbank Midden-Nederland (Utrecht). In de daaropvolgende maand volgen 
meer van dit soort zittingen: 5 oktober 2020 bij de rechtbank Gelderland (Arnhem), 8 oktober 2020 
bij de rechtbank Rotterdam en 14 oktober 2020 bij de rechtbank Amsterdam.  
 
                                                
55
 Brief van 25 september 2020, 2020Z17280 over handhaving coronaregels.  
56
 Kamerstukken II 2019/20, 25295, nr. 387. 
57
 Brief van 25 september 2020, 2020Z17280 over handhaving coronaregels.  
 121 

opgenomen normen kan leiden tot het niet krijgen van een VOG. Is de regering bereid toe te zeggen 
dat een enkele opgelegde Coronaboete nooit zal leiden tot het weigeren van een VOG?  
 
Wij zijn bereid dit toe te zeggen voor boetes ter zake overtreding van de veiligeafstandsnorm en een 
eventueel groepsvormingsverbod. Verwezen wordt verder naar antwoord 338 en de brief die de 
58
minister van JenV en de minister voor Rechtsbescherming aan uw Kamer zonden. 
 
357 – GroenLinks 
Kan de regering aangeven in hoeveel gevallen een tot nu toe opgelegde Coronaboete tot een 
weigering van een VOG heeft geleid? 
 
Er zijn tot op heden geen gevallen waarbij een opgelegde coronaboete heeft geleid tot een weigering 
van een VOG. 
 
358-359 – GroenLinks  
Het niet bewaren van een veilige afstand, nu gesteld op 1,5 meter, kan bestraft worden met een 
boete van € 390. Door de hoogte van deze boete volgt ook een aantekening in het justitiële dossier. 
Wat is de rechtvaardiging van een dergelijke hoge boete, in verhouding tot andere boetes?  
De hoogte van de boete voor het niet-opdoen van een mondkapje in het openbaar vervoer is € 95. 
Daarmee resulteert deze boete niet in een strafblad. Kan de regering zich voorstellen dat de boete 
voor het overschrijden van de veilige afstand ook gezet wordt op € 95? Zou dit ook niet het ongemak 
bij veel handhavers verminderen om een boete op te leggen die door velen als disproportioneel wordt 
gezien? 
 
Verwezen wordt naar antwoord 345 tot en met 347. Via een nota van wijziging wordt bovendien 
voorgesteld dat een boete voor overtreding van de veiligeafstandsnorm (en de groepsvormingsnorm) 
niet tot een strafblad zal leiden. Verwezen wordt naar antwoord 356. 
 
360 – GroenLinks  
De leden van de GroenLinks-fractie vragen ook met grote zorgen wat de voorgestelde wet betekent 
voor de organisatie van het ministerie van VWS. Is het voldoende toegerust de beschreven taken goed 
uit te oefenen? De mogelijkheden in dit wetsvoorstel voor de minister aanwijzingen te geven aan 
burgemeesters, zorgaanbieders en anderen zijn talrijk en vergaand. Maar wat betekent het voor de 
organisatie van het ministerie om bijvoorbeeld met redenen omkleed aan te geven op welke punten 
de aanwezige personen op een zorglocatie de regels niet in acht kunnen nemen, alsmede een 
aanwijzing te geven over de maatregelen die genomen dienen te worden, inclusief termijn daarvoor? 
 
In aanloop naar inwerkingtreding van dit wetsvoorstel worden de nodige voorbereidingen getroffen om 
de wet goed te kunnen uitvoeren en daarbij zorgvuldig en snel te kunnen blijven handelen. Er zullen 
inderdaad ook inspanningen moeten worden geleverd om het ambtenarenapparaat voor te bereiden 
op de (deels nieuwe) taken. VWS werkt daarbij onder andere samen met de andere departementen, 
regionale en lokale overheidsorganisaties, kennisinstituten, uitvoeringsorganisaties en 
belangenverenigingen.  
 
De minister van VWS heeft op grond van artikel 58o, tweede lid, de bevoegdheid om de zorgaanbieder 
een schriftelijke aanwijzing te geven indien hij van oordeel is dat de niet bij de zorg betrokken 
personen de regels onvoldoende in acht kunnen nemen. In een spoedeisende situatie kan een bevel 
worden gegeven. Zoals in de memorie van toelichting (p. 95, derde alinea) is aangegeven, kunnen 
deze bevoegdheden worden gemandateerd. Wat deze aanwijzings- en bevelsbevoegdheid betreft 
wordt opgemerkt dat de minister van VWS voornemens is deze te mandateren aan de betrokken 
toezichthouder.  
 
361 – SP 
                                                
58
 Brief van 25 september 2020, 2020Z17280 over handhaving coronaregels.  
 123 

arbeidsplaats, met hantering van (het reguliere instrumentarium van) de wet- en regelgeving over 
arbeidsomstandigheden. Zie ook p. 39 van de memorie van toelichting. 
 
De bevoegdheid om in het kader van de uitoefening van het toezicht op de naleving van het bij of 
krachtens hoofdstuk Va bepaalde, persoonsgegevens te verwerken vloeit voor deze aangewezen 
toezichthouders voort uit deze wettelijke toezichtstaak. De grondslag is gelegen in artikel 6, eerste lid, 
onderdeel e, AVG: de verwerking is noodzakelijk voor de vervulling van een taak van algemeen belang 
of van een taak in het kader van de uitoefening van het openbaar gezag dat aan de 
verwerkingsverantwoordelijke is opgedragen. Voor zover het noodzakelijk is dat deze aangewezen 
toezichthouders voor de uitoefening van hun wettelijke toezichtstaak onderling persoonsgegevens 
uitwisselen, kan dit worden aangemerkt als een vorm van verdere verwerking die verenigbaar is met 
het doel waarvoor de persoonsgegevens aanvankelijk zijn verzameld (artikel 6, vierde lid, AVG). Voor 
deze zogenoemde ‘verenigbare verdere verwerking’ is geen expliciete wettelijke grondslag vereist. 
  
Voorts wijzen wij op artikel 29a van de Arbeidsomstandighedenwet. Het wetsvoorstel voorziet in een 
wijziging van artikel 28 van de Arbeidsomstandighedenwet, waarmee werkzaamheden kunnen worden 
stilgelegd als werkgevers in ernstige mate niet de noodzakelijke maatregelen treffen die nodig zijn om 
de kans op verspreiding van het virus te beperken (zie daarover antwoord 497). De Inspectie SZW is 
de aangewezen toezichthouder voor de Arbeidsomstandighedenwet. Voor de uitwisseling van de in dit 
kader relevante informatie tussen de NVWA en de Inspectie SZW biedt artikel 29a 
Arbeidsomstandighedenwet, in combinatie met artikel 6, eerste lid, onderdeel e AVG, voldoende 
grondslag voor het delen van gegevens en inlichtingen die noodzakelijk zijn voor de uitvoering van de 
wettelijke toezichtstaken. 
 
364-365 – PvdA  
De aan het woord zijnde leden hebben kennisgenomen van het feit dat de regering van mening is dat 
overtredingen van de in deze wet voorgestelde maatregelen wel moeten kunnen leiden tot registratie 
in de justitiële documentatie. Zij lezen dat er geen rechtvaardiging zou zijn deze overtredingen anders 
te behandelen dan andere, vergelijkbare overtredingen. De regering meent dat met de aanscherping 
van het VOG-beleid nadelige effecten van een registratie voor iemands kansen op de arbeidsmarkt 
weggenomen kunnen worden. Echter, voor bepaalde functies zoals politiemedewerker of boa meent de 
regering dat overtredingen wel betrokken kunnen worden bij een VOG-aanvraag.  
Wat betekent dit concreet? Kan een politieagent op basis van een overtreding van de 
veiligeafstandsnorm zijn baan verliezen? Kan iemand die een opleiding tot opsporingsambtenaar wil 
gaan volgen of op een dergelijke baan gaat solliciteren op basis van overtreding van de norm ten 
aanzien van groepsvorming geweigerd worden?  
Zo ja, acht u dit proportioneel? Zo nee, waarom niet? 
 
Verwezen wordt naar antwoord 356. 
 
366 – ChristenUnie  
De leden van de ChristenUnie-fractie constateren dat het wetsvoorstel in een grondslag voorziet om 
ook andere ambtenaren dan die van de IGJ en de Nederlandse Voedsel- en Warenautoriteit (NVWA) in 
staat te stellen de wet na te leven. Deze leden vragen nader aan te geven hoe training van deze 
ambtenaren plaatsvindt, juist ook vanwege de grondrechtelijke afwegingen die in de handhaving 
behoren te worden gemaakt.  
 
Het is aan de toezichthouder om zorg te dragen voor de nodige deskundigheid. 
 
367 – ChristenUnie  
Voornoemde leden lezen dat de NVWA-inspecteurs als ogen en oren functioneren voor collega-
handhavers. Kan de regering nader onderbouwen wat hiermee wordt bedoeld? Betekent dit dat deze 
inspecteurs bij constatering van een overtreding niet zelf zullen handhaven, maar een derde 
handhavende partij zullen inschakelen om dit te doen? In hoeverre is er in zulke gevallen sprake van 
effectieve handhavingspraktijk? 
 125 

Rond het verkrijgen van een VOG vragen deze leden of ook de regels rond VOG’s voor onder meer 
opsporingsambtenaren uitdrukkelijk worden geformuleerd in de uitvoeringsregels. 
 
Verwezen wordt naar de antwoorden 338, 350 en 356. 
 
7.2. Rechtsbescherming 
 
373 – D66 
De leden van de D66-fractie hebben vragen over beperkingen die kunnen worden gesteld aan de 
toegang tot zorglocaties van personen die niet bij de zorg betrokken zijn. Het bezoekverbod heeft 
ingrijpende gevolgen voor bewoners, zeker wanneer zij langdurig op een zorglocatie verblijven. De 
maatregelen kunnen ertoe leiden dat deze mensen de facto volledig of in grote mate worden 
belemmerd in hun vrijheid hun woning of kamer te verlaten en/of bezoek te ontvangen. Voornoemde 
leden wijzen erop dat contact met familie voor veel ouderen in sterke mate de kwaliteit van leven 
bepaalt. Hoewel deze leden onderschrijven dat het belang om de volksgezondheid te beschermen een 
zwaarwegend belang is, wijzen zij ook op dit zwaarwegende individuele belang. Het is bij uitstek deze 
belangenafweging, waarom deze leden vragen hebben over de (individuele) rechtsbescherming. 
In de memorie van toelichting is opgenomen dat de beperkingen die worden opgelegd bij een 
ministeriële regeling op grond van artikel 58o, derde lid, eenzelfde soort uitwerking hebben als de 
beperkende maatregelen van de zorgaanbieder op grond van de Wzd en Wvggz, waarbij een patiënt 
fors in zijn vrijheid wordt beperkt door een gedwongen opname. Hetzelfde geldt voor bijvoorbeeld 
artikel 35 van de Wpg die ziet op (gedwongen) quarantaine. Bij de procedures in deze wetten zijn er 
stevige waarborgen en is er, bijvoorbeeld, automatisch rechterlijke toetsing voorgeschreven. Bij 
quarantaine en isolatie voorziet de Wpg in een systeem van rechtsbescherming inhoudende dat een 
beschikking tot quarantaine of isolatie terstond wordt medegedeeld aan de officier van justitie die, 
indien deze meent dat aan de voorwaarden is voldaan, een verzoek tot machtiging tot voortzetting 
van de isolatie, de quarantaine of tot het onderzoek doet bij de rechter. De rechter beslist vervolgens. 
Dat is in onderhavig voorstel niet het geval. In de memorie van toelichting wordt toegelicht dat de 
mogelijkheden tot indienen van een klacht en de geschilleninstantie gelden als de zorginstelling verder 
of minder ver gaat dan de ministeriele regeling of besluiten neemt op basis van artikel 58o, eerste lid.  
Wat zijn de mogelijkheden qua rechtsbescherming wanneer het verbod het directe gevolg is van een 
ministeriële regeling onder het derde lid? Is dat dan slechts de gang naar de civiele rechter?  
 
Indien iemand een maatregel die in een ministeriële regeling is opgenomen, betwist, kan hij daarvoor 
naar de civiele rechter. Indien iemand het in specifieke omstandigheden niet eens is met (handelen 
van) een zorginstelling, is het daarnaast mogelijk om gebruik te maken van de klachten- en 
geschillenregeling op grond van de Wkkgz. Een eventueel bezoekverbod dat wordt opgelegd bij 
ministeriële regeling, is gericht tot de zorgaanbieders. Wij wijzen graag op de waarborgen die gelden 
om een ministeriële regeling te kunnen vaststellen. In artikel 58c van het wetsvoorstel is geregeld dat 
een eventuele regeling mede in overeenstemming met de bewindspersonen die het mede aangaat en 
in overeenstemming met het gevoelen van de ministerraad wordt vastgesteld. Ook is in het tweede lid 
van dit artikel geregeld dat het ontwerp van de ministeriële regeling een week wordt voorgehangen bij 
beide Kamers der Staten-Generaal. Verder zal in de ministeriële regeling op grond van het derde lid, 
zoveel mogelijk ruimte worden gelaten aan de zorgaanbieders om in aanvulling op of afwijking van de 
regeling maatwerk te bieden. 
 
374 – D66 
Deelt de regering de mening dat het goed zou zijn voordat een generieke maatregel van deze omvang 
geldt er een zeer gedegen afweging gemaakt dient te worden tussen het belang van de 
volksgezondheid en het belang van de cliënten en patiënten? Zou over deze afweging nadere duiding 
niet op zijn plaats zijn? Hoe wordt die weging gemaakt en wie wordt daarbij betrokken?  
 
Wij zijn het van harte eens met de stelling van deze leden dat een ministeriële regeling op grond van 
58o, derde lid, een zeer gedegen afweging behoeft tussen de verschillende belangen. Dat volgt ook uit 
de tekst van dat derde lid. Vanwege de mogelijke impact die het beperken van de toegang tot 
 127 

Tegen hoeveel boetes zijn de beboete personen opgekomen en hoeveel boetes hebben uiteindelijk 
standgehouden?  
 
In totaal is er (met peildatum 13 september 2020) in 6.872 zaken verzet ingesteld. Op dit moment 
hebben er nog geen kantonzittingen plaatsgevonden, waarop dit soort zaken zijn gepland. De eerste 
kantonzitting met dergelijke zaken stond gepland op 28 september 2020 bij de rechtbank Midden 
Nederland (Utrecht). In de daaropvolgende maand volgen meer van dit soort zittingen: 5 oktober 
2020 bij de rechtbank Gelderland (Arnhem), 8 oktober 2020 bij de rechtbank Rotterdam en 14 
oktober 2020 bij de rechtbank Amsterdam. 
 
379 – SP  
De leden van de SP-fractie lezen dat de regering ervoor kiest de strafbeschikking en daarmee ook de 
aantekening in justitiële documentatie te laten bestaan. Deze leden vragen naar de proportionaliteit 
hiervan. Is er een mogelijkheid de aantekening alleen te laten gelden bij grove schendingen 
bijvoorbeeld?  
 
Via een nota van wijziging wordt voorgesteld dat beboeting voor overtreding van de 
veiligeafstandsnorm en de groepsvormingsnorm niet tot een strafblad zal leiden. Verwezen wordt naar 
de antwoorden 350 en 356. 
 
380 – SP  
Ook vragen zij naar de proportionaliteit van de straffen die kunnen worden opgelegd. Kan de regering 
ingaan op het voorstel van de NovA die voorstelt onder andere de maximale hechtenis bij 
overtredingen strafbaar gesteld krachtens artikel 68bis, eerste lid, te bepalen op veertien dagen, in 
plaats van een maand, omdat dit zou voorkomen dat er onevenwichtigheid bestaat tussen de aard en 
ernst van een strafbaar gestelde overtreding?  
 
Naar aanleiding van deze vraag van de leden van de SP-fractie en vraag 493 van de leden van de 
PvdA-fractie wil de regering bij nota van wijziging vervolg geven aan het commentaar van de 
Nederlandse orde van advocaten door de in artikel 68bis, eerste lid, genoemde hechtenisduur van ten 
hoogste een maand te vervangen door ten hoogste veertien dagen. Dit betreft overtredingen van de 
veilige afstandsnorm en een eventueel groepsverbod alsmede van voorschriften en beperkingen die 
zijn verbonden aan een ter zake geldende vrijstelling of ontheffing. 
 
 
8. Regeldrukeffecten 
 
381 – ChristenUnie 
De leden van de ChristenUnie-fractie vragen de regering hoe in de uitwerking van de maatregelen, 
juist wanneer die ook voor een langere termijn gelden, rekening kan worden gehouden met regeldruk 
voor ondernemers, bijvoorbeeld wanneer zij ondernemingen in verschillende gemeenten of 
veiligheidsregio’s hebben.  
 
Het uitgangspunt van dit wetsvoorstel is dat maatregelen ter bestrijding van de epidemie centraal, 
namelijk bij ministeriële regeling, worden vastgesteld. De regering vindt het van belang om 
differentiatie en lokaal en regionaal maatwerk mogelijk te maken, omdat zo gerichte maatregelen per 
gebied worden getroffen en andere gebieden niet meer beperkingen ondervinden dan nodig is. Dat 
geldt ook voor de beperkingen in de bedrijfsvoering van ondernemers. Bij het stellen van de 
ministeriële regeling, inclusief de afweging of differentiatie of verdere ruimte voor lokaal maatwerk 
nodig en geschikt is, vindt een integrale belangenafweging plaats worden tevens gevolgen voor 
bedrijven betrokken. 
 
382 – ChristenUnie 
Ook vragen voornoemde leden of uitzonderingen op de afstandsnorm, wanneer door bijvoorbeeld een 
spatscherm het gewenste effect op een andere wijze kan worden bereikt, in meer generieke zin voor 
 129 

aanzienlijk wordt verruimd, door bijvoorbeeld de inzet van digitale middelen voor het bron- en 
contactonderzoek uit het wetsvoorstel te schrappen. Kan de regering een helder overzicht geven van 
alle wijzigingen ten opzichte van de consultatieversie? 
 
Wij zijn verheugd dat de leden van de VVD-fractie verruiming van het draagvlak voor dit wetsvoorstel 
zien door aanpassingen die daarin na de consultatie zijn doorgevoerd. In bijlage 1 bij deze nota naar 
aanleiding van het verslag is een overzicht opgenomen van de wijzigingen ten opzichte van de 
consultatieversie. 
  
387 – VVD 
Voornoemde leden vragen ook of het denkbaar is dat nieuwe inzichten van geconsulteerde 
organisaties nog leiden tot verdere aanpassingen, en zo ja, hoe deze in het vervolgtraject worden 
meegenomen.  
 
Een aantal (nieuwe) inzichten heeft geleid tot een nota van wijziging die gelijktijdig met deze nota 
wordt ingediend.  
 
388 – VVD 
De leden van de VVD-fractie lezen dat de VNG, het NGB en de Nederlandse Vereniging voor 
Rechtspraak (NvVR) met klem hebben verzocht de wettelijke maatregelen goed te evalueren. Kan de 
regering aangeven op welke wijze het wetsvoorstel wordt geëvalueerd? Is het denkbaar dat dit jaar 
nog een eerste evaluatie plaatsvindt, zodat de Kamer de uitkomsten kan betrekken bij het overleg 
over eventuele verlenging van maatregelen?  
 
Voor de evaluatie zal ervaring met de toepassing van de wet moeten worden opgedaan. Ook is 
wenselijk dat de uitkomsten van de beleidsevaluatie (zie de antwoorden 5 en 6) daarbij worden 
betrokken. Het ligt daarom niet in de rede om nog dit jaar of in het eerste kwartaal van 2021 een 
wetsevaluatie uit te voeren. 
 
389 – ChristenUnie 
De leden van de ChristenUnie-fractie vragen waarom de regering er niet voor heeft gekozen de 
consultatieversie van de tijdelijke wet COVID-19 voor iedere Nederlander te openbaren via de website 
www.internetconsultaties.nl.  
 
Gelet op de vereiste spoed is ervoor gekozen om partijen gericht te consulteren en waar nodig nader 
met partijen in overleg te treden.  
 
390 – ChristenUnie 
Hoe kijkt de regering achteraf terug op deze afweging en was het niet beter geweest, vanuit het 
oogpunt van transparantie, de wet via een internetconsultatie te openbaren en open te stellen voor 
reacties op de wet vanuit de samenleving?  
 
Consultatie draagt bij aan transparantie in de fase van voorbereiding van het wetgevingsproces en dit 
is dan ook het uitgangspunt. Van dit uitgangspunt kan worden afgeweken als het gaat om 
spoedwetgeving. Aangezien het wetsvoorstel echter aan vrijwel alle aspecten van het maatschappelijk 
leven raakt, heeft de regering een consultatie wenselijk geacht. Gelet op de daarvoor (beperkte) 
beschikbare tijd, is gekozen voor een gerichte consultatie. Naast de bestuurlijke partners, 
toezichthouders en adviesorganen is een groot aantal veldpartijen (vakbonden, brancheorganisaties of 
andere belangenbehartigers) benaderd. De uitkomsten van deze gerichte consultatie geven naar de 
mening van regering – mede door de betrokkenheid van veldpartijen – al een vrij goed beeld van de 
belangrijkste zorgen die nadien op andere wijze door de samenleving zijn geuit.  
 
 131 

antwoord 145 en de daar aangehaalde brieven. Bij het beoordelen van het risiconiveau en de 
aangewezen maatregelen worden ook na de inwerkingtreding van dit wetsvoorstel onder andere de 
veiligheidsregio’s en de gemeenten betrokken.  
 
393 – VVD 
Zo ja, is de regering ook voornemens deze betrokkenheid beter wettelijk te verankeren zoals de VNG 
en het NGB hebben verzocht? 
 
De VNG, de Wethoudersvereniging en het NGB hebben in de consultatie over het wetsvoorstel en in 
hun brief van 18 augustus 2020 aan de Tweede Kamer verzocht om als gemeenten betrokken te 
worden bij het opstellen van de ministeriële regelingen en de vraag om die betrokkenheid ook 
procedureel vast te leggen. De procedurevoorschriften voor de ministeriële regelingen (artikel 58c) 
zijn nu al dusdanig zwaar dat de totstandkoming van ministeriële regelingen al snel enkele weken zal 
kosten. Omdat rekening moet worden gehouden met de noodzaak om maatregelen snel tot stand te 
brengen, achten wij het niet verantwoord de procedure verder te verzwaren met 
overlegverplichtingen. Dit neemt uiteraard niet weg dat het kabinet ernaar streeft vertegenwoordigers 
van decentrale overheden zo goed mogelijk bij de totstandkoming van de maatregelen te betrekken, 
zoals past in de interbestuurlijke verhoudingen. In het voorgaande antwoord is al opgemerkt dat er 
met verschillende organisaties wordt gesproken over de opzet van de regelingen. 
 
394 – VVD 
Deelt de regering de stelling dat bij bestrijding van de epidemie uitgegaan moet worden van het 
principe “centraal wat moet, lokaal wat kan”?  
 
Wij verwijzen naar antwoord 391. 
 
395 – VVD 
Voornoemde leden merken op dat de VNG en NGB voorts vragen om een uitzondering van de 
vergaderingen van B&W van de regels over groepsvorming (artikel 58g, tweede lid). Dit is niet 
overgenomen, omdat het bij de vergaderingen van B&W en andere decentrale bestuurscolleges gaat 
om besloten vergaderingen en in het geval van een impuls van het virus is het denkbaar dat het 
noodzakelijk is om dergelijke fysieke vergaderingen tijdelijk te beperken en terug te vallen op digitale 
vergaderingen voor zover het aantal personen groter is dan de op dat moment geldende beperkingen 
ter zake van groepsvorming. Welke afwegingen hebben hierbij een rol gespeeld? Kan de regering 
nader toelichten waarom zij deze suggestie van de VNG en NGB niet heeft overgenomen?  
 
In artikel 58g, tweede lid, zijn de samenkomsten benoemd die constitutionele en verdragsrechtelijke 
bescherming genieten, waaronder de openbare vergaderingen van volksvertegenwoordigende 
organen. Het college van B&W en de andere decentrale besturen zijn geen volksvertegenwoordigende 
organen en deze vergadering zijn besloten. De bestrijding van de epidemie kan ertoe nopen dat deze 
laatstbedoelde vergaderingen tijdelijk alleen verplicht op afstand in digitale vorm doorgang vinden. 
Daarom is voor deze bijeenkomsten geen generieke uitzondering op wetsniveau geformuleerd.  
 
396 – VVD 
De aan het woord zijnde leden hebben ook kennisgenomen van de brief van het Veiligheidsberaad van 
19 augustus 2020. Hierin wordt een aantal zorgen geuit die ook betrekking hebben op onduidelijkheid 
over lokale democratische betrokkenheid en in die zin aansluiten bij de brief van de VNG en het NGB. 
Deze leden ontvangen graag een reactie van de regering op de voorstellen en voorbeelden die worden 
gedaan in de brief van het Veiligheidsberaad.  
 
Het Veiligheidsberaad doet in zijn brief het voorstel om een afwegingskader te ontwikkelen voor het 
proces van bestuurlijke opschaling. Hiertoe is inmiddels de escalatieladder ontwikkeld, zoals is 
toegelicht in antwoord 145, en daarmee zal ook na de inwerkingtreding van dit wetsvoorstel gewerkt 
worden voor de beoordeling van de aangewezen maatregelen.  
 
 133 

10.3. Rechtspraak, openbaar ministerie, advocatuur en politie 
 
399 – VVD 
De leden van de VVD-fractie constateren dat het College van procureurs-generaal bij de consultatie 
van het voorontwerp zorgen heeft geuit over de complexiteit van het systeem en de uitvoering. Het 
College vreesde of er niet een al te ingewikkeld regelgevingssysteem gaat ontstaan dat voor de 
handhavingsinstanties eigenlijk niet meer te overzien is. Voornoemde leden delen deze zorgen. Hoe 
beoordeelt de regering de constatering van het College dat het adagium “houd het simpel” niet 
helemaal is gelukt? Heeft de regering alle suggesties van het OM over dit wetsvoorstel die zien op 
complexiteitsreductie overgenomen? Zo nee, waarom niet?  
 
Het College van procureurs-generaal adviseert te werken vanuit het adagium ‘houd het simpel’. Het 
doet dit in verband met de doorzichtigheid van de voorgestelde regeling en wijst er daarbij op dat er 
weliswaar een landelijke ministeriële regeling komt, maar dat per gemeente kan worden 
gedifferentieerd en de burgemeester ook nog ontheffingen kan geven (eventueel met voorschriften en 
beperkingen) en eigen bevoegdheden krijgt. De regering onderschrijft het belang van zo eenvoudig 
mogelijke regelgeving en uitvoering. ‘Houd het simpel’ is echter niet de enige randvoorwaarde 
waaraan de tijdelijke wet moet voldoen. Zo hechten de regering, leden van diverse fracties en 
adviserende en betrokken organisaties ook aan andere uitgangspunten, nog afgezien van 
grondwettelijke en verdragsrechtelijke kaders. Geen differentiatie op gemeentelijk niveau en/of geen 
ontheffing en/of geen voorschriften of beperkingen bij ontheffing en/of geen burgemeestersingrijpen 
hebben onmiskenbaar het voordeel van eenvoud. Volledige centralisatie en strikt normeren zouden 
overigens een breuk betekenen met de situatie die de afgelopen maanden vruchten heeft afgeworpen. 
Nadelen zijn er ook. Overal in Nederland geldt dan hetzelfde regime, ook als risico’s op de ene plaats 
beheersbaar zijn, maar op de andere niet: kampen Zeeland, Twente en Amsterdam bijvoorbeeld met 
toeristische risico’s, dan wordt bij afwezigheid van een differentiatiemogelijkheid ofwel ook in Fryslân 
of Flevoland de bezettingsgraad van vakantiehuizen beperkt, al zijn daar geen problemen, ofwel ook in 
de probleemgebieden geen maatregelen genomen omdat landsbreed de nadelen te groot zijn. 
Maatwerk bij een verbod is bovendien uitgesloten, ook als risico’s in concreto beheersbaar zijn (of met 
voorschriften en beperkingen zouden zijn te houden): is er een groepsvormingsverbod, maar geen 
mogelijkheid voor ontheffing (met eisen), dan komt er geen erehaag bij een bijzondere uitvaart en 
geen verjaardagsbijeenkomst voor een terminaal zieke, ook al had dat gekund als bijvoorbeeld de 
toeloop van mensen of het gebruik van persoonlijke beschermingsmiddelen in maatwerkvoorschriften 
was gereguleerd. Krijgt de burgemeester ten slotte geen bevoegdheden, dan moeten die elders 
worden belegd, bijvoorbeeld bij de minister van VWS, de voorzitter van de veiligheidsregio of de 
strafrechtelijke autoriteiten. Al zulke uitkomsten passen niet bij andere uitgangspunten van het 
voorstel, te weten proportionaliteit en subsidiariteit, het decentrale karakter van de eenheidsstaat en 
de wens terug te keren naar normale bestuurlijke verhoudingen. De regering streeft ernaar tussen al 
die uitgangspunten, waaronder dat van eenvoud, en belangen een balans te vinden. 
 
400 – VVD 
De aan het woord zijnde leden vragen of met dit wetsvoorstel een maximale inspanning is gepleegd 
om het voor de handhavende instanties, voor burgers, bedrijven en de samenleving zo efficiënt, 
helder en precies mogelijk te formuleren onder welke omstandigheden sancties kunnen worden 
opgelegd.  
 
Het legaliteitsbeginsel, meer in het bijzonder het daarvan deel uitmakende lex-certabeginsel, verlangt 
zo duidelijk mogelijke normstellingen. De regering heeft hieraan invulling gegeven door een 
aanzienlijk aantal begripsbepalingen voor te stellen (artikel 58a), evenals zo helder mogelijke 
voorschriften (artikel 58f tot en met artikel 58r), het uitgangspunt van een schriftelijke aanwijzing om 
aan te geven waar precies een zorgplicht niet wordt nagekomen (artikelen 58k, derde lid, 58l, derde 
lid en 58o, tweede lid) en bijbehorende precies geformuleerde sanctioneringsartikelen voor Europees 
en Caribisch Nederland (artikelen 58u, 68bis en 68ka). Overigens zullen de voorschriften ook in 
uitvoeringsregelgeving, in het bijzonder de ministeriële regelingen, zo scherp mogelijk moeten worden 
geformuleerd, bijvoorbeeld waar het gaat om vrijstellingen of uitwerking van voorgestelde wettelijke 
 135 

dat de regering de mening deelt dat alsnog in een wettelijke uitzonderingsgrond moet worden 
voorzien.  
 
Mede naar aanleiding van de vraag van de leden van de ChristenUnie-fractie en de leden van enkele 
andere fracties is deze uitzondering bij nota van wijziging aan artikel 58f, derde lid, toegevoegd. Zie 
daarvoor antwoord 149. 
 
 
Artikelsgewijs 
 
Artikel 58a 
 
404 – D66  
De leden van de D66-fractie zijn van mening dat het ten behoeve van de uitvoering en de handhaving 
het van groot belang is dat de voorgestelde definities en bepalingen zo duidelijk mogelijk zijn. Voor 
mensen en voor handhavers is het noodzakelijk te weten waar zij aan toe zijn, en wat wel en wat niet 
mag. Het gaat hierbij met name om de artikelen 58f en 58g, die zien op de veilige afstand en 
groepsvorming. Ook de Afdeling wijst hierop. Klopt het, bijvoorbeeld, dat aangaande het verbod op 
groepsvorming de intentie bij mensen tot groepsvorming niet vereist is, gezien het feit dat in de 
artikelsgewijze toelichting wordt gesteld dat “de enkele constatering dat iemand zich met meer dan 
het bij ministeriële regeling bepaalde aantal anderen in groepsverband op een bepaalde plaats 
ophoudt, is voldoende om te kunnen optreden”. Een toevallige ontmoeting met een aantal personen 
boven het gemaximeerde aantal (waarbij 1,5 meter afstand gehouden wordt) geldt aldus als verboden 
groepsvorming?  
 
Het is juist dat waar en wanneer groepsvorming verboden is, geen opzet is vereist op het zich in 
groepsverband ophouden met meer dan het vast te stellen aantal personen. Het gaat hier immers niet 
om een misdrijf, maar om een overtreding. Zoals bij de totstandbrenging van het Wetboek van 
62
Strafrecht is overwogen, ‘wordt bij overtredingen nergens van opzet of schuld gewag gemaakt'. Als 
de bestrijding van de epidemie vraagt om groepsvorming tegen te gaan, verdraagt zich daarmee 
volgens ons bovendien moeilijk, dat slechts groepsvorming die willens en wetens plaatsvindt, niet 
wordt toegestaan. Dit laat overigens onverlet dat eventuele handhaving gestalte krijgt als mensen 
regels bewust, in voorkomend geval ook na waarschuwing overtreden. Wij hopen de leden van D66 
evenwel gerust te kunnen stellen, dat dit niet maakt dat elke toevallige ontmoeting als verboden 
groepsvorming geldt. In vervolg op de artikelsgewijze toelichting op artikel 58g merken wij op dat 
willekeurige mensen geen groep vormen zoals hier wordt bedoeld. Er moet, geobjectiveerd, sprake 
zijn van een zekere samenhang of omstandigheid waaronder die mensen bij elkaar zijn. Bovendien 
betekent ‘zich in groepsverband op te houden’, vergelijkbaar met de situatie van artikel 58f (veilige 
afstand), dat men gedurende enige tijd bij elkaar verkeert, terwijl er feitelijk gelegenheid is om te 
gaan. Daarmee valt het louter toevallig in een groep geraken die groter is dan toegestaan waarna 
onmiddellijk weer uit die groep wordt gestapt, buiten de wettelijke norm. De vraag van deze leden en 
van de leden van de SGP-fractie (vragen 204 en 206) en de VVD-fractie (vraag 400) heeft aanleiding 
gegeven een definitie, voortbouwend op de definitie die in de toelichting stond, ten behoeve van de 
rechtszekerheid bij nota van wijziging in artikel 58a op te nemen. 
 
405 – D66  
In de toelichting wordt over groepsvorming verder gesteld: “Het betreft een aantal min of meer 
bijeenhorende personen”. Deze leden kunnen zich voorstellen dat niet voor iedereen duidelijk is wat 
daar precies onder verstaan wordt. Wanneer horen personen “min of meer” bijeen? Wanneer niet?  
 
De term ‘groep’ is ontleend aan bestaande wetgeving, namelijk de artikelen 172a en 172b van de 
Gemeentewet. Het antwoord dat de regering toen gaf aan de leden van de CDA-fractie in de Eerste 
Kamer, geldt ook hier en zal er naar de regering meent toe leiden dat ook nu veelal duidelijk zal zijn 
wat de regering met ‘groep’ bedoelt: “Van Dale groot woordenboek hedendaags Nederlands geeft als 
                                                
62
 Kamerstukken II 1878/79, 110, nr. 3, p. 139. 
 137 

In het tweede lid, onder c worden betogingen en samenkomsten tot belijden van godsdienst en 
levensovertuiging uitgezonderd. Deze leden zijn van mening dat dit ook voor vergaderingen als 
bedoeld in de Wom zou moeten gelden. 
 
Onder het begrip ‘evenement’ wordt op grond van artikel 58a, eerste lid, verstaan elke voor publiek 
toegankelijke verrichting van vermaak. Vergaderingen, betogingen en samenkomsten tot het belijden 
van godsdienst of levensovertuiging als bedoeld in de Wom vallen buiten de reikwijdte van deze 
definitie, omdat deze veelal niet primair zijn gericht op vermaak, maar op het (collectief) uiten van 
een mening of belijden van een geloof of levensovertuiging. De bedoeling van de regering is om met 
de gegeven definitie van het begrip ‘evenement’ vergaderingen en betogingen en samenkomsten tot 
het belijden van godsdienst of levensovertuiging als bedoeld in de Wom niet onder het begrip 
‘evenement’ te scharen. Deze samenkomsten kunnen immers afdoende worden gereguleerd op grond 
van de Wom. Om dit te verduidelijken wordt naar aanleiding van deze vraag van de leden van de 
ChristenUnie-fractie de begripsbepaling van evenement aangepast met de nota van wijziging. Voor 
zover herdenkingsdiensten binnen de reikwijdte van de Wom vallen, is geen sprake van een 
evenement voor de toepassing van artikel 58j.  
 
411 – SGP 
De leden van de SGP-fractie vragen of het begrip woning ook niet moet worden gedefinieerd in de 
wettekst.  
 
In artikel 58a is ervoor gekozen om het begrip ‘besloten plaats’ te definiëren, als overkoepelend 
begrip voor diverse plaatsen die niet voor publiek openstaan. In de artikelsgewijze toelichting is 
uiteengezet dat daaronder ook woningen vallen, die een bijzondere grondwettelijke bescherming 
hebben. Ook is uiteengezet dat voor zover in hoofdstuk Va een woning specifiek wordt benoemd, 
aangesloten wordt bij de artikelen 10 en 12 van de Grondwet en artikel 8 EVRM. Het is niet de 
bedoeling het onder meer in de Grondwet bedoelde begrip ‘woning’ hier van een wettelijke definitie te 
voorzien. De regering acht het accuraat en geeft vanuit grondrechtelijk perspectief de voorkeur aan 
aansluiting bij de uitleg die wordt gegeven aan het begrip woning zoals opgenomen in de Grondwet en 
het EVRM en de jurisprudentie daaromtrent. 
 
412 – SGP 
Zij vragen of de uitzondering voor woningen vanwege de grondwettelijke bescherming niet ook zou 
moeten gelden voor andere gebouwen waar grondwettelijke bescherming voor geldt, zoals voor 
kerkgebouwen. Wat rechtvaardigt dit onderscheid tussen woningen en zulke gebouwen? 
 
Vanwege het fundamentele belang van het recht op eerbiediging van de persoonlijke levenssfeer, in 
het bijzonder van het huisrecht zoals verankerd in onder meer artikel 10 van de Grondwet, en de 
beperkte maatschappelijke behoefte om dit recht in het belang van de epidemie te beperken, heeft de 
regering ervoor gekozen om woningen – behoudens twee uitzonderingen – in beginsel van de 
reikwijdte van de voorgestelde maatregelen uit te zonderen. Om verspreiding van het virus tegen te 
gaan vindt de regering het wel noodzakelijk om (in beginsel) de veilige afstand bij de belijdenis van 
godsdienst en levensovertuiging in acht te nemen. Daarbij speelt een rol dat het gebruik dat 
bijvoorbeeld van kerkgebouwen wordt gemaakt (grote) risico’s voor de volksgezondheid met zich kan 
brengen, zowel qua activiteiten als qua aantallen bezoekers.  
 
413 – SGP 
Voornoemde leden vragen of het niet heel verwarrend is dat in dit artikel een heel ander begrip van 
besloten plaats wordt gehanteerd dan in artikel 1 van de Wet. Is het wel goed om gebouwen en 
besloten plaatsen op grond van artikel 6 van de Grondwet in dit artikel anders te behandelen? 
Is het niet ook verwarrend dat het begrip besloten plaats in deze wet twee verschillende betekenissen 
heeft en ook weer anders wordt behandeld dan in artikel 6 van de Grondwet? Geldt het begrip 
evenement ook voor bijvoorbeeld congressen? 
 
 139 

 
Proces ministeriële regeling en indicatie tijdsduur 
1. Opstellen regeling incl. interdepartementaal enkele dagen 
overleg 
2. Voorhang ontwerpregeling bij de Kamers 1 week 
3. Spoedagendering en behandeling in de enkele dagen 
ministerraad 
4. Vaststelling door de ministers van VWS, JenV 1 dag 
en BZK in overeenstemming met andere 
betrokken vakminister(s) 
5. Publicatie in de Staatscourant en 1-2 dagen 
inwerkingtreding 
Totaal 2 weken 
 
De Tweede en Eerste Kamer krijgen de ontwerpregeling gelijktijdig toegezonden. De voorhangtermijn 
van – in dit geval – een week geldt voor beide Kamers gelijktijdig, dus niet volgtijdelijk.  
 
417 – CDA  
Is de periode van één week niet veel te kort om beide Kamers naar een regeling te laten kijken? Is 
het niet verstandiger om iedere Kamer – in de gebruikelijke volgorde – één volle week te gunnen naar 
een regeling te kijken?  
 
Wij erkennen dat een voorhangtermijn van een week kort is. Omdat het virus niet wacht op de 
uitkomst van een voorhangprocedure, is deze korte termijn onontkoombaar. Wij verwijzen deze leden 
kortheidshalve verder naar antwoord 50, op dezelfde vraag van de leden van de D66-fractie. Artikel 
58c staat er overigens niet aan in de weg dat (een van) beide Kamers ook na het verstrijken van de 
termijn van een week nog met de regering in schriftelijk of mondeling debat treden over de inhoud 
van de regeling. Indien de regeling dan al is vastgesteld, is het denkbaar dat een dergelijk debat de 
regering aanleiding geeft over te gaan tot wijziging van de regeling. Op deze wijzigingsregeling zijn 
dan weer de procedureregels uit artikel 58c van toepassing.  
 
Bij voorhangprocedures wordt een (ontwerp)regeling altijd gelijktijdig voorgehangen bij de Tweede en 
de Eerste Kamer, die zich daarover dan beide in dezelfde periode kunnen uitspreken. Anders dan bij 
de wetsprocedure, is de rol van de Eerste Kamer bij een voorhangprocedure niet afhankelijk van een 
beslissing van de Tweede Kamer. Een afzonderlijke voorhangprocedure voor beide Kamers, waarbij 
eerst de Tweede Kamer het ontwerp beoordeelt en vervolgens de Eerste Kamer, is daarom onnodig en 
levert onwenselijke vertraging op. Een dergelijke constructie komt in onze wetgeving dan ook niet 
voor. 
 
418-419 – CDA  
Kan de Kamer in het kader van de voorhangprocedure alleen het geheel van de ministeriële regeling 
beoordelen (goedkeuren of afkeuren) of voorziet de voorhangprocedure ook in de mogelijkheid om 
kleinere of grotere onderdelen van de regeling te amenderen? Wat is het politieke instrument 
waarmee voorzien wordt dat een regeling wordt goedgekeurd, afgekeurd of geamendeerd? Is dat (bij 
goedkeurig) puur tijdsverloop of een expliciet meerderheidsbesluit van de Kamer?  
 
In het kader van de voorhangprocedure kan over alle onderdelen van de regeling met de regering van 
gedachten worden gewisseld, op de wijze die de Kamer wenst. De voorhangprocedure voorziet, anders 
dan de wetsprocedure, niet in een recht tot goedkeuring, verwerping of amendering van de regeling. 
Indien de Kamer een aanpassing wenst of wenst dat de regeling in het geheel niet wordt vastgesteld, 
kan deze wens worden neergelegd in een Kameruitspraak (motie). Ten aanzien van de uitvoering van 
deze Kameruitspraak door de regering gelden de reguliere parlementaire controlemechanismen. Zou 
een (ruime) Kamermeerderheid bijvoorbeeld in een motie uitspreken dat bepaalde aanpassingen 
wenselijk zijn of dat het in het geheel niet wenselijk is om de regeling tot stand te brengen, dan weegt 
dit voor de regering vanzelfsprekend zwaar. 
 141 

epidemie of een directe dreiging daarvan nog slechts kan geven in een spoedeisende situatie als 
bedoeld in artikel 58s, tweede lid, en dat een dergelijke noodverordening van tijdelijke duur is, omdat 
daarop binnen twee weken een ministeriële regeling moet volgen. Nu het genoemde amendement 
geen bepalingen bevat over de toepassing van artikel 7, eerste lid, Wpg, lijkt het amendement niet te 
beantwoorden aan het doel van de indieners om te voorkomen dat de minister van VWS ‘zelfstandig 
vergaande beslissingen kan nemen’. De regering acht het van belang om in de in artikel 58s, tweede 
lid, genoemde situaties terug te kunnen vallen op de bevoegdheid van artikel 7, eerste lid, Wpg, als 
ook om die bevoegdheid op de in artikel 58s, tweede lid, opgenomen wijze te clausuleren. 
 
Om de voorgaande redenen acht de regering het van belang artikel 58s te behouden. Daarbij merken 
wij op dat ook een ministeriële regeling op basis van artikel 58s, eerste lid, en een opdracht als 
bedoeld in artikel 58s, tweede lid, te allen tijde noodzakelijk en evenredig moeten zijn ter bestrijding 
van de epidemie of een directe dreiging daarvan (artikel 58b, tweede lid). 
 
423 – ChristenUnie  
De leden van de ChristenUnie-fractie vinden het goed dat de Kamer voorafgaand wordt gehoord. 
Tegelijkertijd kunnen deze regelingen, net zomin als de amvb’s worden geamendeerd. Op welke wijze 
zal de regering omgaan met moties die oproepen tot wijziging van voorliggende regelingen, in de 
wetenschap dat het veelal om regelingen gaan die grondrechten inperken?  
 
Ten aanzien van de uitvoering van een dergelijke motie door de regering gelden de reguliere 
parlementaire controlemechanismen. Zou een (ruime) Kamermeerderheid in een motie uitspreken dat 
bepaalde aanpassingen wenselijk zijn of dat het in het geheel niet wenselijk is om de regeling tot 
stand te brengen, dan weegt dit voor de regering vanzelfsprekend zwaar. 
 
424 – ChristenUnie  
Of ziet de regering ruimte om in de wet een bekrachtigingsrecht voor de Kamer op te nemen voor 
regelingen die onder deze wet vallen? 
 
De regering meent met de combinatie van de korte voorhangprocedure in artikel 58c, tweede lid, en 
de maandelijkse rapportageplicht in artikel 58t, eerste lid, een goede balans te hebben gevonden 
tussen de noodzakelijke handelingssnelheid en het belang van parlementaire betrokkenheid bij voor te 
stellen maatregelen. Een vorm van parlementaire bekrachtiging als voorwaarde voor vaststelling of 
inwerkingtreding van een ministeriële regeling doet af aan de noodzakelijke handelingssnelheid. Zoals 
in de inleidende opmerkingen van deze nota is aangegeven en ook in onze beantwoording van vraag 
119 van deze leden, staan wij evenwel open voor verbeteringen die in samenspraak met de Kamer bij 
de verdere behandeling van dit wetsvoorstel mogelijkerwijs kunnen worden aangebracht om de 
parlementaire betrokkenheid bij de ministeriële regelingen verder te versterken met behoud van de 
vereiste slagkracht. 
 
425 – SGP  
De leden van de SGP-fractie vragen of het wel gewenst is blijvend de mogelijkheid te hebben een 
voorhangprocedure buiten werking te laten. Ondergraaft dat niet de in dit wetsvoorstel opgenomen 
regeling? 
 
Wij nemen aan dat deze leden doelen op de overgangsbepaling van artikel II, op grond waarvan 
artikel 1 van de Tijdelijke wet COVID-19 Justitie en Veiligheid ook na eventueel verval van die wet 
blijft gelden voor de voorhangprocedures in dit wetsvoorstel. Dit betekent inderdaad dat voor de 
totstandbrenging van gedelegeerde regelingen op grond van dit wetsvoorstel de mogelijkheid blijft 
bestaan om de daarvoor geldende voorhangprocedure buiten toepassing te laten ‘indien terstond 
intredende onaanvaardbare gevolgen in verband met de uitbraak van COVID-19 daartoe noodzaken’ 
(aldus het criterium in artikel 1, eerste lid, van de Tijdelijke wet COVID-19 Justitie en Veiligheid). 
Zoals is uiteengezet in de nota naar aanleiding van het verslag bij het wetsvoorstel dat aan 
voornoemde wet ten grondslag lag, is deze mogelijkheid alleen bedoeld voor uitzonderlijke gevallen, 
waarin het volledig moeten toepassen van de voorhangprocedure gelet op de spoedeisendheid 
 143 

 
Artikel 58f  
 
429 – VVD 
De leden van de VVD-fractie merken op dat in het derde lid uitzonderingen zijn vastgesteld op de 
veilige-afstandsnorm. De Nederlandse Veiligheidsbranche heeft aangegeven dat de particuliere 
beveiliging, zoals bedoeld in de Wet op de particuliere beveiligingsorganisaties en recherchebureaus, 
niet genoemd zijn als groep die uitgezonderd is van bijvoorbeeld het voldoen aan de 
afstandsmaatregel. Zij stellen dat ook de particuliere beveiliger, net als de medewerker van politie, 
brandweer en zorg door zijn werk in de situatie kan komen, dat er onvoldoende afstand in acht kan 
worden genomen. Het beveiligen van de kritische infrastructuur in Nederland kan daarmee in gevaar 
komen. Hoe beoordeelt de regering de oproep van de Nederlandse Veiligheidsbranche? Is de regering 
voornemens particuliere beveiligers toe te voegen aan de groep die uitgezonderd is van de 
veiligeafstandsnorm? 
 
Mede naar aanleiding van deze vraag van de leden van de VVD-fractie is deze uitzondering bij nota 
van wijziging aan artikel 58f, derde lid, toegevoegd (zie antwoord 182). 
 
430 – D66 
De leden van de D66-fractie begrijpen dat de regering in artikel 58f, aangaande de veilige 
afstandsnorm, bij de eerste categorie uitzonderingen kiest voor een ruime uitleg. Daarvoor wordt 
aangeknoopt bij het begrip ‘adres’. Voor personen die op hetzelfde adres woonachtig zijn, geldt de 
veiligeafstandsverplichting niet. Deze leden vragen hoe de veiligeafstandsnorm zal werken in 
asielzoekerscentra waar mensen van verschillende huishoudens bij elkaar in een kamer of woning zijn 
geplaatst. Worden zij als wonend op één adres aangemerkt? Graag ontvangen deze leden hierop een 
toelichting. 
 
In artikel 58f, derde lid, onder a, wordt geregeld dat personen die op hetzelfde adres woonachtig zijn 
zich niet hoeven te houden aan de regel dat buiten de woning een veilige afstand moet worden 
gehouden. De beoordeling of twee personen op hetzelfde adres woonachtig zijn, zal afhangen van de 
omstandigheden van het geval. Indien personen dezelfde kamer delen, zullen zij over het algemeen 
woonachtig zijn op hetzelfde adres.  
 
431 – D66 
Voornoemde leden vragen de regering verder in te gaan op de situatie van mensen die een 
(langdurige) affectieve relatie onderhouden, maar niet hetzelfde adres delen. Geldt artikel 58f wel 
voor hen en, zo ja, is dat een gewenst gevolg? 
 
De overheid heeft de grenzen van dit domein zoveel mogelijk te respecteren. De ratio achter de 
voorgestelde uitzondering is dat personen die op hetzelfde adres woonachtig zijn in die woning 
juridisch niet verplicht zijn een veilige afstand houden en dat feitelijk ook vaak niet zullen (kunnen) 
doen. Wij erkennen dat die ratio ook op kan gaan voor mensen die een (langdurige) affectieve relatie 
onderhouden zonder hetzelfde adres te delen. Wij erkennen ook dat het voor die mensen ingrijpend 
kan zijn dat zij buiten de woning in beginsel een veilige afstand tot elkaar moeten houden. Wij achten 
het echter niet goed denkbaar dat een uitzondering wordt gecreëerd voor ‘affectieve relaties’, omdat 
het in beginsel niet aan de overheid is om te beoordelen of aan dit (subjectieve) criterium is voldaan. 
Vanwege de moeilijkheid om de veiligeafstandsnorm te handhaven indien voor mensen met een 
‘affectieve relatie’ een uitzondering geldt, draagt een dergelijke uitzondering het risico in zich dat de 
veiligeafstandsnorm wordt uitgehold. Om deze reden verkiest de regering de objectiveerbare 
uitzondering voor personen die op hetzelfde adres woonachtig zijn, die aansluit bij de grondwettelijke 
bescherming van een privaat huiselijk leven. Zie ook antwoord 187. 
 
432 – D66  
In het door de regering voorgestelde artikel 58f, derde lid, wordt geregeld dat personen die op 
hetzelfde adres woonachtig zijn zich niet hoeven te houden aan de regel buiten een woning een veilige 
 145 

De leden van de GroenLinks-fractie merken op dat bij artikel 58f, derde lid, onder c een uitzondering 
op het afstandsvereiste wordt gemaakt voor onder meer gedetineerden. In de wetenschap dat de 
Dienst Justitiële Inrichtingen momenteel met een cellenoverschot wordt geconfronteerd vragen deze 
leden of de gemaakte uitzondering betekent dat gedetineerden alsnog in een meerpersoonscelregime 
zullen worden geplaatst. 
 
De uitzondering in artikel 58f, derde lid, onder c, geldt voor degene jegens wie een in artikel 58f, 
derde lid, onder b, genoemde persoon zijn taak uitoefent. Zo’n persoon is blijkens artikel 58f, derde 
lid, onder b, onder andere een persoon die werkzaam is bij een justitiële inrichting. De uitzondering in 
artikel 58f, derde lid, onder c, heeft dus betrekking op de afstand tussen de gedetineerde en de 
medewerker de justitiële inrichting, niet tussen gedetineerden onderling.  
 
437 – ChristenUnie 
De leden van de ChristenUnie-fractie vragen of ook niet-professionals die eerste hulp verlenen, 
bijvoorbeeld bij een hartstilstand of een fietsongeluk, bij wet kunnen worden uitgesloten van de 
afstandsnorm.  
 
Zoals vermeld in antwoord 149 is deze uitzondering, mede naar aanleiding van deze vraag van de 
leden van de ChristenUnie-fractie, bij nota van wijziging aan artikel 58f, derde lid, toegevoegd. 
 
438 – ChristenUnie  
Ten aanzien van de uitzondering van de afstandsnorm voor meerpersoonscellen vragen de aan het 
woord zijnde leden of hier wel het uitgangspunt geldt dat men zoveel mogelijk in afzonderlijke cellen 
wordt geplaatst, en enkel indien er geen alternatief is, in meerpersoonscellen.  
 
Wat de specifieke vraag van deze leden over meerpersoonscelgebruik betreft, verwijzen wij naar 
antwoord 286. Ter voorkoming van misverstand merken wij op dat het wetsvoorstel zelf voor 
meerpersoonscelgebruik geen uitzondering bevat op de afstandsnorm. In § 3.5.1.1 van het algemeen 
deel van de memorie van toelichting is aangegeven dat bij de op grond van artikel 58f, vierde of vijfde 
lid, bij ministeriële regeling te maken uitzonderingen op de veilige afstandsnorm, onder meer kan 
worden gedacht aan gedetineerden in een meerpersoonscel. Of er reden is in ministeriële regeling 
uitzonderingen op te nemen en welke dat zouden moeten zijn, is afhankelijk van de actuele stand van 
de epidemie en wetenschappelijke inzichten daarover. Naar huidig inzicht ligt het maken van een 
uitzondering voor gedetineerden in meerpersoonscellen in de rede, omdat daar het houden van de 
afstand van anderhalve meter nauwelijks te realiseren is. Deze uitzondering zal dus bij ministeriële 
regeling worden bepaald. 
 
439 – ChristenUnie  
Voorts vragen deze leden of de regering nog in overweging heeft genomen uitzonderingen op te 
nemen waar het asielzoekerscentra betreft.  
 
De regering heeft dit nu niet in overweging genomen. Zoals toegelicht in § 3.5.1.1 van de memorie 
van toelichting wordt voorgesteld bij wet een aantal categorieën personen uit te sluiten voor de 
veiligeafstandsnorm, waarvan nu al wordt voorzien dat zij zich buiten woningen niet op veilige afstand 
van een ander kunnen of hoeven op te houden. Dit is bij asielzoekerscentra, afgezien van ruimtes die 
hebben te gelden als woning, niet het geval. Gevallen die niet evident uitzondering behoeven, maar 
waar het toch niet nodig blijkt om een veilige afstand te houden tot anderen of waarin een verplichting 
op een veilige afstand te houden moeilijk te effectueren is, kunnen alsnog (eventueel onder 
voorwaarden) verder worden uitgezonderd bij ministeriële regeling (artikel 58f, vierde en vijfde lid). 
 
440 – SGP 
De leden van de SGP-fractie vragen of de afstandsnorm ook bijvoorbeeld vijf meter zou kunnen 
worden.  
 
Wij achten het zeer onwaarschijnlijk dat het OMT daartoe zal adviseren.  
 147 

mogelijk is, gelet op artikel 12 van de Algemene wet op het binnentreden. Voornoemde leden vragen 
of het niet beter zou zijn gerechtsgebouwen uit te zonderen. 
 
Naar aanleiding van deze vraag van de leden van de D66-fractie stelt de regering in een nota van 
wijziging voor gerechtsgebouwen uit te zonderen van de mogelijkheid publieke plaatsen sluiten. De 
regering meent dat het niet wenselijk is dat het bestuur door feitelijke sluiting van een 
gerechtsgebouw invloed heeft op de mogelijkheid recht te doen geschieden. Wel kan – en moet, de 
regering verwijst hiervoor naar de toelichting – de mogelijkheid behouden blijven dat deze gebouwen 
slechts onder voorwaarden voor publiek mogen worden opengesteld, waaronder het toelaten van een 
maximumaantal personen. Artikel 12 van de Algemene wet op het binnentreden vormt daarvoor geen 
doorslaggevend obstakel. In een rechtsstaat wordt er niet alleen van uit gegaan dat de overheid – en 
zou men zeggen: zeker in gerechtsgebouwen – uit zichzelf, dus ook zonder handhaving, de wettelijke 
voorschriften naleeft. Die bepaling betreft bovendien slechts het feitelijke binnentreden waartoe men 
krachtens andere bepalingen bevoegd is en dus niet toezicht, opsporing of handhaving in de volle 
breedte. Daarnaast heeft zij slechts betrekking op rechtszalen en dus niet het hele gebouw, 
gedurende de zitting en dus niet zonder zitting, en buiten heterdaad en dus niet als de norm ter 
plekke wordt overschreden. 
 
446 – GroenLinks  
De leden van de GroenLinks-fractie merken op dat bij artikel 58h, een artikel dat gaat over de 
mogelijkheid tot sluiting van publieke plaatsen, in de titel wordt gesproken over ‘Openstelling van 
publieke plaatsen’. Kan de regering toelichten waarom voor deze titel gekozen is en niet voor 
bijvoorbeeld ‘sluiting van publieke plaatsen’? 
 
Naar aanleiding van deze vraag van de leden van de GroenLinks-fractie stelt de regering in een nota 
van wijziging voor het artikelopschrift te laten luiden: Sluiting of voorwaarden voor openstelling 
publieke plaatsen. Hoewel de artikelopschriften niet worden gebruikt om de inhoud van de 
daaropvolgende tekst te preciseren en aan het opschrift juridisch dus geen betekenis toekomt, dekt 
deze vlag de lading bij nader inzien beter. Dat komt de kenbaarheid ten goede. 
 
Artikel 58i 
 
447-448 – D66 
De leden van de D66-fractie hebben kennisgenomen van artikel 58i. Kan de regering toelichten 
waarom ervoor gekozen is het aanwijzen van evenementen die (geheel of gedeeltelijk) worden 
verboden, niet expliciet te koppelen aan het voorkomen van de verspreiding van SARS-CoV-2?  
Nu is het een ongeclausuleerde bevoegdheid. Ook is niet duidelijk, anders dan het aantal bezoekers, 
welke voorwaarden gesteld kunnen worden om een evenement toch doorgang te kunnen laten vinden 
en ontbreekt een motiveringsplicht. Waarom is hiervoor gekozen?  
 
De bevoegdheid van artikel 58i om evenementen aan te wijzen die niet of slechts onder voorwaarden 
mogen worden georganiseerd, kan evenals de andere bevoegdheden in hoofdstuk Va alleen worden 
toegepast voor zover die toepassing noodzakelijk is voor de bestrijding van de epidemie of een directe 
dreiging daarvan (artikel 58b, eerste en tweede lid). Hieruit volgt de verplichting om de 
noodzakelijkheid en evenredigheid van de te nemen maatregelen te motiveren. Ook vloeit uit het 
motiveringsbeginsel (een algemeen beginsel van behoorlijk bestuur) en § 4.9 van de Aanwijzingen 
voor de regelgeving een algemene verplichting voort om de ministeriële regelingen op basis van 
hoofdstuk Va te motiveren.  
 
Met het oog op de flexibiliteit die de afgelopen maanden noodzakelijk is gebleken, heeft de regering 
ervan afgezien de bepaling verder te clausuleren. De mogelijke voorwaarden kunnen betrekking 
hebben op uiteenlopende aspecten van evenementen, zoals het aantal bezoekers, maatregelen ter 
bevordering van de doorstroom van bezoekers en de vraag of het evenement in een afgesloten ruimte 
69
dan wel de buitenlucht plaatsvindt. 
                                                
69
 Vgl. artikel 2.1 van de modelnoodverordening van 20 september 2020 (bijlage 2 bij deze nota). 
 149 

In de Wet gedeeltelijk verbod gezichtsbedekkende kleding is een aantal uitzonderingen opgenomen in 
artikel 1, tweede lid. Zo geldt het verbod niet wanneer de gezichtsbedekkende kleding (in dit geval 
het mondkapje) noodzakelijk is ter bescherming van het lichaam in verband met de gezondheid. In 
deze gevallen is er daarom geen sprake van een overtreding van het gedeeltelijk verbod op 
gezichtsbedekkende kleding. Artikel 58j, tweede lid, voorziet in een specifieke uitzondering ten 
aanzien van (gedeeltelijk) gezichtsbedekkende beschermingsmiddelen, zoals mondkapjes. 
 
454 – ChristenUnie 
De leden van de FVD-fractie vragen hoe artikel 58j, tweede lid, zich verhoudt tot artikel 1, tweede lid, 
onderdeel b, van de Wet gedeeltelijk verbod gezichtsbedekkende kleding. 
 
In artikel 2, eerste lid, onder b, van de Wet gedeeltelijk verbod gezichtsbedekkende kleding staat een 
uitzondering op het in deze wet neergelegde verbod voor kleding die noodzakelijk is ter bescherming 
van het lichaam in verband met de gezondheid. De betrekkelijk open formulering van deze 
uitzonderingsgrond is ingegeven door de uiteenlopende uitdagingen waarvoor verschillende sectoren 
kunnen komen te staan. Mede hierdoor wordt in die uitzonderingsbepaling geen nadere invulling 
gegeven aan het noodzakelijkheidsvereiste, aan het soort kleding dat het noodzakelijkheidsvereiste 
activeert of aan het begrip ‘gezondheid’. Gelet op de bijzondere omstandigheden, veroorzaakt door de 
epidemie, acht de regering het wenselijk in dit wetsvoorstel een specifieke uitzondering in het leven te 
roepen voor (gedeeltelijk) gezichtsbedekkende beschermingsmiddelen, zoals mondkapjes. Artikel 58j, 
tweede lid, voorziet hierin. Voor een nadere toelichting verwijzen wij naar de artikelsgewijze 
toelichting op dit artikel in de memorie van toelichting. 
 
Artikel 58l 
 
455 – D66 
De leden van de D66-fractie lezen in het vijfde lid de mogelijkheid bepaalde besloten plaatsen bij 
ministeriële regeling uit te zonderen van de aanwijzings- en bevelsbevoegdheden. Deze mogelijkheid 
zal, aldus de memorie van toelichting, in het bijzonder kunnen worden toegepast ten aanzien van 
plaatsen waar samenkomsten plaatsvinden ten behoeve van het belijden van godsdienst of 
levensovertuiging als bedoeld in artikel 6 van de Grondwet. Deze leden vragen waarom deze 
uitzondering niet gewoon in de wet zelf is opgenomen. 
 
De invulling van een dergelijke uitzondering vergt een afweging die mede afhankelijk is van de actuele 
omstandigheden. Het opnemen van een vaste uitzondering in de wet staat in de weg aan de 
noodzakelijke flexibiliteit.  
 
456 – SGP 
De leden van de SGP-fractie vragen wat er precies in de ministeriële regeling op grond van dit artikel 
komt te staan. 
 
Wij zijn voornemens om in deze ministeriële regeling te bepalen dat het tweede tot en met vierde lid 
van artikel 58l niet van toepassing zijn op gebouwen en plaatsen als bedoeld in artikel 6, tweede lid, 
van de Grondwet. 
 
Artikel 58n 
 
457 – ChristenUnie 
De leden van de ChristenUnie-fractie constateren dat ‘gedraging’ en ‘activiteit’ niet nader zijn 
gedefinieerd. Vallen manifestaties in de zin van de Wom hier ook onder (vergaderingen, betogingen, 
bijeenkomsten tot het belijden van godsdienst/levensovertuiging)? 
 
Ja. 
 
458 – SGP 
 151 

specifieke afdeling, omdat er op zorglocaties niet altijd dezelfde zorg voor dezelfde doelgroep wordt 
verleend. Geldt het genoemde artikel ook voor zorgappartementen? 
 
Om een ministeriële regeling te kunnen opstellen, moet de opgelegde beperking goed afgebakend 
kunnen worden. Dit kan bijvoorbeeld door voor bepaalde afdelingen bezoek te beperken, maar 
inderdaad ook een deel van een bouwkundige voorziening, voor zover dat met algemene woorden te 
omschrijven is. Artikel 58o richt zich tot alle zorgaanbieders, jeugdhulpaanbieders en aanbieders van 
maatschappelijke ondersteuning. Daarmee kan het artikel ook betrekking hebben op 
zorgappartementen, als hiermee bijvoorbeeld aanleunwoningen worden bedoeld. In geval van 
dergelijke woningen is veelal sprake van een zelfstandige woning, en zal de proportionaliteitsafweging 
met zich mee brengen dat een beperking van bezoek niet snel voor de hand zal liggen.  
 
462 – SGP 
De leden van de SGP-fractie vragen of mantelzorgers en familieleden niet uitdrukkelijker uitgezonderd 
moeten worden in de tekst van het voorstel. In geval van een aankomend overlijden is het de vraag of 
er niet veel verschil zal zijn in benadering rond de aanwezigheid van familieleden.  
 
De positie van mantelzorgers is naar het oordeel van de regering duidelijk omschreven in artikel 58o, 
eerste, tweede en derde lid. Familieleden worden niet uitdrukkelijk uitgezonderd. Dit is een bewuste 
keuze geweest. Voor mantelzorgers geldt een uitzondering op de regels die omschreven zijn in de 
artikelen 58f tot en met 58j om te bewerkstelligen dat de reguliere zorg voor een persoon gewoon 
door kan gaan. Voor familieleden geldt echter niet altijd dat zij ook zorgtaken vervullen. Voor deze 
personen is het uitgangspunt dan ook dat zij zich aan de algemene regels houden (zoals het houden 
van afstand). Bovendien zijn voor sommige patiënten of cliënten vrienden of kennissen minstens zo 
belangrijk. Op wettelijk niveau valt dit daarom niet te regelen. Bij maatregelen door zorgaanbieders 
wordt zoveel mogelijk gekeken naar de behoeften van cliënten en patiënten. Ook zal ernaar gestreefd 
worden om in een eventuele ministeriële regeling op basis van artikel 58o een mogelijkheid in te 
bouwen op grond waarvan de zorgaanbieder in afwijking van de hoofdregel in zo’n regeling toch 
bepaalde personen toegang tot de patiënt of cliënt kan geven. Voor het geval dat een aankomend 
overlijden, waar de leden van de SGP-fractie naar vragen, regelt artikel 58o, vierde lid, dat 
beperkingen of andere voorwaarden in een eventuele ministeriele regeling geen betrekking hebben op 
de toegang van een familielid of naaste tot een in de zorglocatie verblijvende persoon van wie de 
behandelend arts verwacht dat deze op korte termijn zal overlijden.  
 
463 – SGP 
Wie bepaalt hoe lang deze periode mag duren?  
 
De periode kan nooit langer duren dan de geldigheid van de wet. Maar de proportionaliteitsafweging 
brengt met zich mee dat de periode niet langer dan noodzakelijk mag duren. Dat geldt zowel voor de 
maatregelen die zorgaanbieders op grond van artikel 58o, eerste lid, treffen, als voor de ministeriële 
regeling op grond van artikel 58o, derde lid. 
 
464 – SGP 
Zijn er ook beperkingen voor het aantal aanwezigen? 
 
De proportionaliteitsafweging kan met zich meebrengen dat er niet gekozen wordt voor een gehele 
bezoekersbeperking, maar dat per cliënt of patiënt bijvoorbeeld enkele vaste gezichten worden 
toegelaten. Dit wordt niet in onderhavig wetsvoorstel geregeld, want dit is afhankelijk van hetgeen het 
beste past bij de desbetreffende zorglocatie.  
 
Artikel 58p en 58 
 
465 – D66 
De leden van de D66-fractie lezen in de artikelen 58p en 58q dat bij ministeriële regeling forse 
beperkingen kunnen worden gesteld aan het personenvervoer en onderwijs. Zij lezen in deze artikelen 
 153 

regelingen voorgehangen bij beide Kamers van de Staten-Generaal. Op deze wijze is voorzien in 
betrokkenheid van uw Kamer bij deze ministeriële regelingen en bij de daaraan ten grondslag liggende 
afwegingen. De minister van VWS zal daarnaast op basis van artikel 58t, eerste lid, maandelijks een 
met redenen omkleed overzicht van de krachtens dit artikel geldende maatregelen aan beide Kamers 
zenden. Verder zal de staatssecretaris van IenW uw Kamer informeren over maatregelen die genomen 
zullen worden met betrekking tot het openbaar vervoer.  
 
470 – D66 
In hoeverre zal in deze afweging ook het belang van de gebruikers van het vervoer worden 
meegewogen? Waarom is bijvoorbeeld niet gekozen om deze belangen expliciet in de wet op te 
nemen, zoals wel het geval is bij de beperkingen ten aanzien van het bezoek van zorginstellingen? 
 
Het belang van de reiziger wordt nadrukkelijk meegewogen in ieder besluit over het (openbaar) 
personenvervoer. Alles is erop gericht om het openbaar vervoer goed te laten functioneren zodat 
iedereen die daar gebruik van wil maken dat op een veilige manier kan doen. De verplichting om alle 
betrokken belangen mee te wegen vloeit al voort uit de Algemene wet bestuursrecht (de artikelen 3:2 
en 3:4). Er is niet voor gekozen om de specifieke belangen in de wet op te nemen, om de flexibiliteit 
te behouden om maatwerk toe te passen wat betreft maatregelen voor het openbaar vervoer. Hoewel 
sommige vormen van vervoer mogelijk eerder verboden zouden kunnen worden dan andere, is het 
niet op voorhand uit te sluiten dat een verbod in verband met een bepaald belang nooit in de rede zal 
liggen. De ontwikkeling en omvang van de verspreiding van het virus, en daarmee de noodzaak om 
ingrijpende maatregelen te nemen is immers niet te voorspellen. Bij alle besluiten aangaande het 
openbaar vervoer wordt contact gezocht met consumentenorganisaties en alle andere betrokken 
partijen. 
 
471 – D66 
Kan een mondkapjesplicht ook onderdeel uitmaken van de regels zoals gesteld onder artikel 58p, 
tweede lid?  
 
Een mondkapjesplicht in het personenvervoer kan als dit wetsvoorstel in werking is getreden in het 
leven worden geroepen op grond van artikel 58j, eerste lid, onderdeel a, van het voorstel dat ziet op 
het gebruik van persoonlijke beschermingsmiddelen. Met de nota van wijziging die gelijktijdig met 
deze nota naar aanleiding van het verslag is ingediend wordt verduidelijkt dat voorwerpen die 
bestemd zijn om te worden gedragen, zoals mondkapjes, als persoonlijke beschermingsmiddelen als 
bedoeld in dit artikellid worden aangemerkt.  
 
472 – D66 
Zo ja, op welke manier wordt rekening gehouden met mensen die door hun beperking moeite hebben 
met het dragen van een mondneusmasker?  
 
Wanneer op grond van artikel 58j, eerste lid, onderdeel a, bij ministeriële regeling wordt voorzien in 
een mondkapjesplicht in het personenvervoer, zal daarbij worden bezien hoe rekening kan worden 
gehouden met mensen die door hun beperking moeite hebben met het dragen van een mondkapje. 
Omdat de ministeriële regeling wordt voorgehangen, wordt uw Kamer betrokken bij de gemaakte 
afwegingen. 
 
473 – D66 
Waarom zijn er ten aanzien van artikel 58p geen waarborgen in de wet opgesteld zodat essentiële 
vormen van zorgvervoer gegarandeerd doorgang kunnen vinden? 
 
Artikel 58p is een vangnetvoorziening en biedt voldoende mogelijkheden om maatwerk te bieden. 
Indien er aanleiding is om het aanbieden van bepaalde categorieën van personenvervoer geheel of 
gedeeltelijk te verbieden, zal zo’n verbod niet essentiële vormen van zorgvervoer omvatten. Zie 
verder antwoord 306. 
 
 155 

De leden van de D66-fractie hebben vragen over de vangnetbepaling, het voorgestelde artikel 58s. De 
Afdeling merkte in zijn advies op dat in het oorspronkelijke wetsvoorstel sprake was van een dubbele 
vangnetbepaling. Deze leden nemen kennis van de vangnetbepaling voor onvoorziene gevallen in 
artikel 58s, eerste lid. Daar lezen zij dat mochten grondslagen in de wet niet toereikend zijn, bij 
ministeriële regeling ándere maatregelen kunnen worden genomen om de verspreiding van het virus 
te beperken. Daarna wordt, “zo mogelijk binnen twee weken”, een voorstel van wet tot regeling van 
het betrokken onderwerp bij de Tweede Kamer ingediend. Voornoemde leden begrijpen de noodzaak 
voor een vangnetbepaling voor onvoorziene omstandigheden, maar zijn wel van mening dat deze 
voldoende geclausuleerd dient te zijn. Artikel 58s, eerste lid kan worden toegepast indien de 
maatregelen krachtens de wet niet toereikend zijn, en andere maatregelen nodig zijn “die de kans op 
verspreiding van covid-19 redelijkerwijze beperken”. Het artikel lijkt aldus breed opgeschreven, zodat 
allerlei maatregelen hiervan onderdeel kunnen zijn. Klopt het dat ook maatregelen die slechts in kleine 
mate de kans op verspreiding van het virus beperken genomen kunnen worden op basis van deze 
grondslag? Waarom is niet gekozen voor het criterium “maatregelen die noodzakelijk zijn om de 
verspreiding van covid-19 op redelijkerwijze te beperken”?  
 
Het criterium ‘die de kans op verspreiding van het virus SARS-CoV-2 redelijkerwijze beperken’ drukt 
uit dat het aannemelijk moet zijn dat de maatregel de verspreiding van het virus beperkt, net zoals de 
maatregelen waarvoor dit wetsvoorstel een specifieke grondslag biedt. Aan het genoemde criterium 
zullen maatregelen die een verwaarloosbare invloed hebben op de verspreidingskans niet voldoen. Het 
gaat bij de beoordeling van de verspreidingskans om een medisch-epidemiologische inschatting. 
Daarnaast geldt op basis van artikel 58b, tweede lid, dat het vangnet in artikel 58s, eerste lid, slechts 
toegepast mag worden voor zover die toepassing noodzakelijk is ter bestrijding van de epidemie of 
een directe dreiging daarvan en evenredig is aan dat doel. De beoordeling van noodzaak en 
evenredigheid is breder dan de beoordeling van de invloed op de verspreiding van het virus; daarbij 
moet bijvoorbeeld ook in ogenschouw worden genomen of er grondrechten in het geding zijn en zo ja, 
of een eventuele beperking van grondrechten gerechtvaardigd is. Het kan zijn dat een maatregel die 
de kans op verspreiding van het virus redelijkerwijze beperkt, de toets aan de vereisten van noodzaak 
en evenredigheid niet doorstaat. Omdat het noodzaak-vereiste al in artikel 58b, tweede lid, is 
opgenomen, wordt het niet nogmaals in artikel 58s, eerste lid, genoemd. 
 
480 – D66 
Daarnaast vragen de aan het woord zijnde leden waarom is gekozen voor een variabele termijn voor 
het indienen van een voorstel van wet bij de Tweede Kamer van ‘zo mogelijk’ binnen twee weken. In 
hoeverre heeft de regering hier het recht langer dan twee weken de tijd te nemen?  
 
Achtergrond van deze formulering is dat bij de totstandkoming van een wetsvoorstel ook de Afdeling 
advisering van de Raad van State een rol speelt. Als het advies van de Afdeling advisering ingrijpende 
kritiek bevat op de inhoud of de vormgeving van het voorstel, is nogmaals een behandeling in de 
ministerraad nodig. In dat geval zal een termijn van twee weken al snel onhaalbaar zijn. Zie daarover 
ook antwoord 85. 
 
481 – D66 
Wat kan het parlement doen wanneer twee weken verstreken zijn en nog geen wetsvoorstel is 
ingediend?  
 
Het parlement kan daarover de betrokken ministers ter verantwoording roepen, waarbij de beide 
Kamers alle bestaande (politieke) instrumenten ter beschikking staan. Wij verwijzen ook naar de 
antwoorden 17, 49 en 55. Overigens zullen wij er uiteraard alles aan doen om de tweewekentermijn 
in acht te nemen. Overschrijding van de termijn zal alleen plaatsvinden in geval van overmacht, 
bijvoorbeeld omdat de Afdeling advisering van de Raad van State nog niet over het wetsvoorstel heeft 
geadviseerd. 
 
482 – D66 
 157 

zetten van een ministeriële regeling? En vergt het omzetten door de voorzitter van een 
Veiligheidsregio van een aanwijzing in een verordening en het ordentelijk bekend maken niet ook tijd? 
Vergt dat alles niet evenveel tijd als de ene week voorhang in de Kamer?  
 
Een noodverordening kan sneller tot stand komen dan een ministeriële regeling op basis van 
hoofdstuk Va, omdat op de totstandkoming van een noodverordening minder procedurele 
voorschriften van toepassing zijn. Naast de genoemde week voorhang bij de Kamer is voor een 
ministeriële regeling bijvoorbeeld ook behandeling in de ministerraad voorgeschreven (artikel 58c, 
eerste lid), waardoor de totstandkoming van een ministeriële regeling al snel enkele weken in beslag 
zal nemen (zie ook antwoord 68). Voor een verdere toelichting op de totstandkomingsduur van 
noodverordeningen verwijzen wij naar antwoord 78. 
 
Van meer principiële aard achten voornoemde leden dat met het vangnetartikel de minister als het 
ware de vrije hand krijgt maatregelen uit te doen vaardigen. De minister kan immers als de al in de 
wet vastgelegde maatregelen van bijvoorbeeld groepsvorming of afstand houden in zijn ogen “niet 
toereikend” zijn of als de spoed dat vereist, zelf nieuwe maatregelen doen uitgaan. 
  
487 – PvdA 
Waarom acht de regering de parlementaire controle achteraf van een wetsvoorstel of ministeriële 
regeling afdoende om het vooraf beperken van grondrechten te rechtvaardigen?  
 
Zoals in antwoord 58 is toegelicht, voorziet het wetsvoorstel in een specifieke normering van de 
mogelijke beperkingen van grondrechten. Ook voorziet het in parlementaire betrokkenheid vooraf bij 
de totstandkoming van ministeriële regelingen (zie onder andere de antwoorden 47 en volgende). In 
antwoord 58 is tevens toegelicht dat artikel 58s, eerste lid, onvoldoende specifiek is om een 
fundamentele inperking van in de Grondwet beschermde grondrechten te dragen. Wij verwijzen ook 
naar antwoord 244.  
 
488 – PvdA  
Hoe denkt de regering over de aanbeveling van de NOvA om artikel 58s, eerste lid, te wijzigen, in die 
zin dat het parlement ook de voorgenomen "andere maatregelen" kan blokkeren, en artikel 58s, 
tweede lid, in zijn geheel te schrappen? 
 
Artikel 58s, eerste lid, kent een constructie van zogeheten tijdelijke delegatie. Dat betekent dat het 
parlement als medewetgever het laatste woord heeft over de aanvankelijk in een ministeriële regeling 
opgenomen maatregelen. Dit is een gebruikelijke constructie voor het stellen van regels waarbij niet 
gewacht kan worden op een wet, maar die uiteindelijk wel op wetsniveau behoren te worden 
vastgesteld. Als de Tweede of Eerste Kamer het onverwijld in te dienen wetsvoorstel verwerpt, moet 
de ministeriële regeling worden ingetrokken. Een blokkeringsrecht van de Tweede of Eerste Kamer 
voordat de ministeriële regeling tot stand komt, achten wij gelet op het belang om onmiddellijk te 
kunnen ingrijpen als de situatie daartoe aanleiding geeft, niet aangewezen. Overigens merken wij op 
dat bij de toepassing van de bevoegdheid tot het vaststellen van ministeriële regelingen op grond van 
artikel 58s, eerste lid, steeds rekenschap moet worden gegeven van de vraag of de te stellen regels 
een beperking vormen van grondrechten, aldus ook de memorie van toelichting, p. 102. Zoals ook in 
het vorige antwoord is opgemerkt, is artikel 58s, eerste lid, onvoldoende specifiek om een 
fundamentele inperking van in de Grondwet beschermde grondrechten te dragen. 
 
Artikel 58s, eerste lid, is bedoeld voor situaties waarin hoofdstuk Va geen toereikende grondslag biedt, 
maar biedt geen uitkomst voor spoedeisende gevallen waarin niet gewacht kan worden op de 
vaststelling van een ministeriële regeling. Om die reden acht de regering het van belang dat naast het 
vangnet voor situaties van ontoereikendheid (artikel 58s, eerste lid) ook de mogelijkheid blijft bestaan 
om terug te vallen op noodverordeningen voor maatregelen die met grote spoed moeten worden 
getroffen (artikel 58s, tweede lid). Voor het overige verwijzen wij deze leden kortheidshalve naar de 
antwoorden 74 tot en met 76. 
 
 159 

herstelsanctie kan worden opgelegd, aangemerkt als strafbaar feit. Dat betekent dat bij overtreding 
een (strafrechtelijke boete) kan worden opgelegd onder verantwoordelijkheid van het openbaar 
ministerie. Bij die boeteoplegging gaat het om bestraffing, niet om het afdwingen van herstel van de 
overtreding. Het is in wetgeving niet ongebruikelijk om ter zake van een overtreding in wetgeving 
zowel te voorzien in de mogelijkheid van oplegging van een herstelsanctie als deze overtreding aan te 
merken als een strafbaar feit. Cumulatie van een herstelsanctie met een bestraffende sanctie (een 
bestuurlijke boete of, zoals in dit geval, een strafrechtelijke sanctie) is mogelijk, omdat beide typen 
70
sancties naar doel en strekking verschillen. 
 
491 – D66 
Deze leden vragen de regering ten slotte toe te lichten hoe zij het derde lid, onder b moeten 
begrijpen. Is het de bedoeling van de regering dat bij overtreding van een ministeriële regeling 
waarbij andere maatregelen worden genomen die de kans op verspreiding van het virus SARS-CoV-2 
redelijkerwijze beperken (58s, eerste lid) de burgemeester bevoegd is tot het opleggen van een last 
onder dwangsom?  
 
Volgens artikel 58u, derde lid, aanhef en onder b, komt deze bevoegdheid toe aan de burgemeester, 
indien de overtreding wordt begaan op een openbare of publieke plaats. Indien de overtreding wordt 
begaan op een besloten plaats, volgt uit het ingediende wetsvoorstel dat deze bevoegdheid toekomt 
aan de minister. Aan de minister is namelijk in artikel 58u, eerste lid, aanhef en onder a, de 
bevoegdheid toegekend om ter handhaving van deze overtredingen een last onder bestuursdwang op 
te leggen, waarbij dan uit artikel 5:32 Awb volgt dat de minister in plaats daarvan een last onder 
dwangsom kan opleggen. Zoals vermeld in antwoord 490, is er bij nota van wijziging in voorzien dat 
deze bevoegdheid van de minister alleen ziet op besloten plaatsen waar een beroep of bedrijf wordt 
uitgeoefend. Ten aanzien van andere besloten plaatsen zal de bevoegdheid tot het opleggen van een 
last onder dwangsom dus toekomen aan de burgemeester. 
 
492 – D66  
Waarom is hier gekozen voor de burgemeester en niet de minister? 
 
Zie de antwoorden 490 en 491. 
 
Artikel 68bis 
 
493 – PvdA 
De leden van de PvdA-fractie vragen of de regering de mening van de NOvA deelt dat er een 
onevenwichtigheid bestaat tussen de aard en ernst van een overtreding die strafbaar is gesteld 
krachtens artikel 68bis, eerste lid, en de daarop gestelde maximale hechtenis van een maand. Zo ja, 
gaat de regering dan het wetsvoorstel conform de aanbeveling van de NOvA zodanig aanpassen dat 
de maximale hechtenis op veertien dagen wordt bepaald? Zo nee, kan de regering uitleggen waarom 
de voorziene hechtenis van een maand wel evenwichtig is ten opzichte van het strafbaar gestelde? 
 
Naar aanleiding van deze vraag van de leden van de PvdA-fractie en vraag 380 van de leden van de 
SP-fractie wil de regering bij nota van wijziging vervolg geven aan het commentaar van de 
Nederlandse orde van advocaten door de in artikel 68bis, eerste lid, genoemde hechtenisduur van ten 
hoogste een maand te vervangen door ten hoogste veertien dagen. Dit betreft overtredingen van de 
veiligeafstandsnorm en een eventueel groepsverbod alsmede van voorschriften en beperkingen die 
zijn verbonden aan een ter zake geldende vrijstelling of ontheffing. 
 
ARTIKEL III 
 
De leden van de GroenLinks-fractie zijn van mening dat de voorgestelde wijzigingen van de 
Arbeidsomstandighedenwet de Inspectie Sociale Zaken en Werkgelegenheid (hierna: Inspectie SZW) 
                                                
70
 Zie Kamerstukken II 2003/04, 29702, nr. 3, p. 88 (MvT bij vierde tranche Awb) en bijv. ABRvS 3 april 2019, 
ECLI:NL:RVS:2019:1018. 
 161 

waarschuwing of boete dan wel proces-verbaal opmaken op grond van artikel 28 van de 
Arbeidsomstandighedenwet. De meer tijd vragende eis tot naleving is hier niet nodig. 
 
Artikel 29 van de Arbeidsomstandighedenwet, dat een werknemer de mogelijkheid biedt zijn 
werkzaamheden tijdelijk te staken, ziet, gelet ook op de daarin opgenomen randvoorwaarden, op 
uitzonderlijke situaties. Het gaat hier om een zogeheten ultimum remedium, een uiterst middel als 
niets anders meer mogelijk is, waarbij onmiddellijk dreigend gevaar heerst en de daartoe aangewezen 
toezichthouder niet tijdig kan ingrijpen.  
 
De werknemer kan reeds al het werk onderbreken indien er naar zijn redelijk oordeel sprake is van 
ernstig gevaar, zoals bedoeld in artikel 28 van de Arbeidsomstandighedenwet. In het geval van het 
risico op besmetting met het virus is het van belang dat een werknemer met de werkgever het 
gesprek hierover aangaat. Bovendien dient, zoals in antwoord 494 ook is opgemerkt, het accent 
primair te liggen op het creëren van een veilige arbeidsplaats voor werknemers (op het preventief 
handelen). Daartoe wordt gewerkt aan een aanvulling op artikel 3.2 van het 
Arbeidsomstandighedenbesluit.  
 
496 – GroenLinks  
De leden van de GroenLinks-fractie hebben meermaals aandacht gevraagd voor de situatie in 
slachterijen. Zij vragen wat deze wetswijziging betekent voor dergelijke situaties.  
 
Als de Inspectie SZW een situatie aantreft waarin sprake is van ernstig gevaar, kan deze op basis van 
de huidige wetgeving het werk stilleggen. Aan dit artikel wordt nu een lid toegevoegd waarmee het 
werk kan worden stilgelegd als werkgevers in ernstige mate niet de noodzakelijke maatregelen treffen 
die nodig zijn om de kans op verspreiding van het virus te beperken. Zie ook de antwoorden op de 
vragen 494 en 495. 
 
497 – GroenLinks 
Voorts constateren deze leden dat eerder ook de samenwerking tussen verschillende inspecties 
onvoldoende was. Voornoemde leden vragen de regering nader toe te lichten wat de huidige situatie is 
en of deze wetswijziging ook nog verbetering kan brengen in die samenwerking.  
 
Het beeld van gebrekkige samenwerking herkent de regering niet. De NVWA en de Inspectie SZW 
werken nauw samen bij de aanpak van de problematiek rondom eerlijk, veilig en gezond werk in 
slachthuizen. Er zijn o.a. gezamenlijk afgestemde inspecties van de NVWA en de Inspectie SZW. Ook 
wordt samengewerkt met de veiligheidsregio’s en de GGD’en.  
 
Het wetsvoorstel draagt bij aan de verdere versterking van de covid-19 handhavingsaanpak van de 
Inspectie SZW. Zoals aangekondigd in de brief over de kabinetsreactie op de aanbevelingen van het 
71
Aanjaagteam Bescherming Arbeidsmigranten werken de veiligheidsregio’s op dit moment samen met 
de landelijke toezichthouders en de meest betrokken departementen aan de inrichting van een nieuw 
samenwerkingsplatform bij het Landelijk Operationeel Team Corona (LOT-C). Per 1 september 2020 is 
het landelijke samenwerkingsplatform volledig operationeel. Het landelijke samenwerkingsplatform 
bereidt – met respect voor de verantwoordelijkheden en bevoegdheden van de verschillende partijen 
– een gecoördineerde inzet voor op het regionale niveau om snel te kunnen optreden bij een uitbraak 
in een bedrijf of een sector, zoals recent bij slachthuizen en zoals verzocht in de motie van de leden 
72
Smeulders en Bromet.  
 
498 – GroenLinks 
In eerdere Kamervragen aangaande dit onderwerp hebben de leden Renkema en Smeulders gevraagd 
naar de link tussen de Arbeidsomstandighedenwet en de Wpg (Aanhangsel van de Handelingen, 
vergaderjaar 2019-2020, nr. 3275). Voornoemde leden vragen of het niet verstandig is in meer 
algemene zin in de Arbowet een verwijzing te maken naar de Wpg, zodat ook in toekomstige situaties 
                                                
71
 Kamerstukken II 2019/20, 29861, nr. 51. 
72
 Kamerstukken II 2019/20, 35359, nr. 8. 
 163 

73
bijstelling van het Jaarplan 2020 van de Inspectie SZW aan uw Kamer aangeboden. Daarin beschrijft 
de Inspectie SZW de aanpassing van voorgenomen activiteiten in 2020 in verband met covid-19. 
Covid-19 leidt tot een aantal thema’s waar in het vervolg van 2020 de nadruk op zal liggen; thema’s 
die programma-overstijgend zijn en waaraan elk van de 17 programma’s van de Inspectie SZW zijn 
eigen bijdrage levert. Dit kan ook leiden tot herprioritering binnen en tussen de programma’s. De 
programma’s besteden nadrukkelijk aandacht aan de inventarisatie van covid-19 risico’s in de RI&E en 
de maatregelen daaromtrent in het plan van aanpak. Vooral in die sectoren en bij die beroepen waar 
het moeilijk is om anderhalve meter afstand te houden.  
 
Artikel VIII Vervalbepaling  
 
De leden van de PvdA-fractie lezen dat voor de verlenging van de geldigheidsduur van de wet een 
voorhangprocedure is voorzien maar voor het eerder intrekken van de wet niet.  
 
501 – PvdA 
Waarom zou bij het verkorten van de geldingsduur geen parlementaire betrokkenheid middels een 
voorhangprocedure nodig zijn? 
 
In de memorie van toelichting (p. 109) is in de artikelsgewijze toelichting op artikel VIII inderdaad 
vermeld dat ten aanzien van een koninklijk besluit dat strekt tot eerder verval van de wet, niet in een 
voorhangprocedure is voorzien. Deze toelichting is echter onjuist. Zoals blijkt uit artikel VIII, vierde 
lid, waarin niet alleen is verwezen naar het derde lid, maar ook naar het tweede lid, geldt de 
voorhangprocedure ook voor koninklijke besluiten die strekken tot eerder verval van de wet. Wij zijn 
deze leden erkentelijk voor hun opmerkzaamheid, waardoor wij de gelegenheid hebben deze 
onjuistheid langs deze weg recht te zetten. 
 
Overig 
 
502-505 – D66  
De leden van de D66-fractie hebben kennisgenomen van de brief van 11 augustus 2020 over bron- en 
contactonderzoek (Kamerstuk 25295, nr. 471) en de uitspraken van de minister van VWS tijdens het 
debat op 12 augustus 2020, in het bijzonder over de quarantaineplicht. De minister heeft in de brief 
en in het debat aangegeven voornemens te zijn artikel 35 Wpg aan te passen om zo reizigers die uit 
risicogebieden komen te verplichten mee te werken aan registratie en quarantaine. De Tweede Kamer 
is daar in het debat kritisch over geweest.  
Kan de regering uiteenzetten hoe (juridisch) verplichte quarantaine voor personen uit risicogebieden 
(zonder positieve Coronatestresultaten) zich verhoudt tot de artikelen 10, 12 en met name 15 van de 
Grondwet?  
Zijn de maatregelen zoals verplichte quarantaine proportioneel in relatie tot het nagestreefde doel? 
Zijn er geen andere minder vergaande middelen te gebruiken om dat doel te bereiken? Voornoemde 
leden verzoeken de regering hierop in te gaan.  
Kan de regering ook aangeven hoe vaak tot op heden gebruik is gemaakt van de bevoegdheid van 
artikel 35 Wpg, hoe vaak het OM heeft besloten geen verzoek tot machtiging tot voorzetting van de 
quarantaine te doen en hoe vaak de rechter een dergelijk verzoek heeft afgewezen. Kan de regering 
dit ook inzichtelijk maken voor de maatregelen van isolatie en onderzoek? 
Ook lezen voornoemde leden dat de minister in zijn brief van 11 augustus 2020 schreef een nieuwe 
verplichting in de Wpg te willen opnemen om de medewerking aan het bron- en contactonderzoek 
verplicht te stellen, inclusief quarantaineverplichtingen voor niet-positief geteste personen die wel 
nauw in contact zijn geweest met een besmet persoon. De minister wil een aanvullende verplichting in 
de Wpg opnemen omdat het onder de huidige juridische kaders een vrij ingewikkelde procedure vergt, 
zo schrijft hij. De Tweede Kamer heeft echter recent de motie-Jetten c.s. (Kamerstuk 25295, nr. 482) 
aangenomen om op dit moment geen nieuwe wettelijke quarantaineverplichtingen te introduceren. De 
minister zegde toe in relatie tot deze quarantaineverplichting voor niet besmette personen eerst een 
rechtstatelijke weging uit te zullen voeren.  
                                                
73
 Kamerstukken II 2019/20, 35300-XV, nr. 96. 
 165 

Bijlage 1. Wijzigingen ten opzichte van de consultatieversie 
 
Deze bijlage bevat een overzicht van de belangrijkste wijzigingen die na de consultatiefase zijn 
doorgevoerd in het wetsvoorstel en de memorie van toelichting (zie antwoord 386). Hiertoe behoren 
naast de wijzigingen naar aanleiding van de consultatie bijvoorbeeld ook de wijzigingen naar 
aanleiding van het advies van de Afdeling advisering van de Raad van State en de wijzigingen in de 
nota van wijziging die tegelijk met deze nota naar aanleiding van het verslag is ingediend. 
 
1. Versteviging parlementaire betrokkenheid: De parlementaire betrokkenheid bij de ministeriële 
regelingen is verstevigd door: 
a. Wijziging van nahang in voorhang: de op hoofdstuk Va te baseren regelingen worden niet langer 
na inwerkingtreding aan de Kamers gezonden, maar van tevoren, waarbij de Kamers een week de 
tijd hebben om eventuele opvattingen over de regelingen kenbaar te maken (artikel 58c, tweede 
lid). 
b. Er is een verplichting voor de minister van VWS toegevoegd om maandelijks een met redenen 
omkleed overzicht van de geldende maatregelen aan beide Kamers te sturen (artikel 58t, eerste 
lid). 
c. De voorhangprocedure is uitgebreid tot een koninklijk besluit om de wet eerder te laten vervallen 
dan na zes maanden (artikel VIII, vierde lid). 
 
2. Brede belangenafweging ministeriële regelingen: Om uit te drukken dat aan de ministeriële 
regelingen op basis van het wetsvoorstel een integrale belangenafweging voorafgaat en die 
belangenafweging beter te waarborgen, is voorgeschreven dat de minister van VWS de regelingen 
vaststelt tezamen met de ministers van JenV en BZK, in overeenstemming met andere betrokken 
vakministers, zoals de minister van IenW als het om het openbaar vervoer gaat. Ook moet een 
ministeriële regeling behandeld worden in de ministerraad (artikel 58c, eerste lid). 
 
3. Begrenzing bevoegdheden: De in het wetsvoorstel opgenomen bevoegdheden zijn op 
verschillende manieren verder geclausuleerd, zoals: 
a. De toepasbaarheid van diverse regels in woningen is geschrapt (met uitzondering van eventuele 
bezoekbeperkingen in zorglocaties en eventuele regels over hygiënemaatregelen en gebruik van 
persoonlijke beschermingsmiddelen bij kinderopvang in een woning). 
b. De mogelijkheid om de bij amvb vast te stellen veilige afstand te wijzigen bij ministeriële regeling, 
is geschrapt. 
c. Er zijn aanvullende wettelijke uitzonderingen op de veiligeafstandsnorm gemaakt voor onder 
andere mantelzorgers, geestelijke bedienaren, personen werkzaam bij de krijgsmacht, personen 
die eerste hulp verlenen en particuliere beveiligers (artikel 58f, derde lid); 
d. Er is toegevoegd in welke gevallen geen beperkingen aan de toegang tot zorglocaties kunnen 
worden gesteld. Dit betreft toegang tot in de instelling verblijvende personen van wie de arts 
verwacht dat deze op korte termijn zullen overlijden, toegang in verband met het horen van 
cliënten en toegang van advocaten en vertrouwenspersonen (artikel 58o, vierde lid). 
e. Er is expliciet bepaald dat er geen sprake kan zijn van een beperking van de toegang tot een 
zorglocatie als het belang van de volksgezondheid niet opweegt tegen de belangen van de cliënten 
en patiënten bij die toegang (artikel 58o, derde lid). 
f. Er zijn nadere criteria opgenomen over de wijze waarop burgemeesters ontheffingsbevoegdheden 
toepassen (artikel 58e, vierde lid) en een verplichting om eerst advies te vragen aan de GGD 
(artikel 58e, derde lid). 
 
4. Noodzaak en proportionaliteit: In artikel 58b, tweede lid, is expliciet gemaakt dat alle 
bevoegdheidsuitoefening op basis van hoofdstuk Va noodzakelijk en proportioneel moet zijn. 
 
5. Verkorte geldingsduur: De geldingsduur van de wet is overeenkomstig het advies van de 
Afdeling advisering van de Raad van State verkort van een jaar naar zes maanden (artikel VIII, eerste 
lid). Daarbij is de mogelijkheid van verlenging uitgebreid van twee naar drie maanden, om te 
voorkomen dat er een half jaar na de inwerkingtreding van de wet steeds met relatief hoge frequentie 
mogelijke verlengingsbesluiten in procedure moeten worden gebracht (artikel VIII, derde lid).  
 167 

publieke plaats of de organisatie van een evenement, waaronder ook de voorwaarde dat het 
verstrekken of nuttigen van alcoholhoudende drank beperkt of verboden wordt. 
 
15. Toelichting artikel 58o: De toelichting op artikel 58o over zorginstellingen is verhelderd. Zo is 
onder meer een passage over de informatievoorziening en rechtsbescherming toegevoegd. 
  
 169 

