35526 Tijdelijke bepalingen in verband met maatregelen ter 
bestrijding van de epidemie van covid-19 voor de langere 
termijn (Tijdelijke wet maatregelen covid-19) 
 
 
NOTA VAN WIJZIGING 
 
Het voorstel van wet wordt als volgt gewijzigd: 
 
A 
 
Artikel I, onderdeel A, wordt als volgt gewijzigd: 
 
1. Het voorgestelde artikel 58a wordt als volgt gewijzigd: 
 
a. In het eerste lid wordt in de alfabetische rangschikking ingevoegd: 
beveiligingsorganisatie: een beveiligingsorganisatie waaraan een vergunning is 
verleend als bedoeld in de Wet particuliere beveiligingsorganisaties en 
recherchebureaus; 
groepsverband: een aantal min of meer bijeen horende personen, waarbij 
kennelijk sprake is van een zekere samenhang of omstandigheid waardoor die 
personen bij elkaar zijn; 
hygiënemaatregelen: maatregelen betreffende de inrichting van ruimten of aldaar 
te gebruiken voorwerpen of materialen, of het treffen van voorzieningen ten 
behoeve van de reinheid teneinde besmetting met of overdracht van het virus 
SARS-CoV-2 zoveel mogelijk te voorkomen; 
ophouden: gedurende enige tijd ergens verkeren, terwijl er feitelijk gelegenheid is 
om te gaan; 
persoonlijke beschermingsmiddelen: uitrusting die bestemd is om te worden 
gedragen of vastgehouden teneinde de eigen of een andere persoon zoveel 
mogelijk te beschermen tegen overdracht van het virus SARS-CoV-2;. 
 
b. In het eerste lid komt de begripsbepaling van evenement te luiden:  
evenement: elke voor het publiek toegankelijke verrichting van vermaak, alsmede 
een herdenkingsplechtigheid, braderie, optocht op de weg, voorstelling of feest op 
een andere plaats dan in een woning of op een daarbij behorend erf of in een 
gebouw of op een plaats als bedoeld in artikel 6, tweede lid, van de Grondwet, 
wedstrijd, beurs of congres. Onder evenementen worden niet begrepen 
betogingen, vergaderingen en godsdienstige en levensbeschouwelijke 
samenkomsten als bedoeld in de Wet openbare manifestaties;. 
 
c. In het eerste lid wordt in de begripsbepalingen van mantelzorger, 
zorgaanbieder en zorglocatie na de dubbele punt telkens ingevoegd ‘een’. 
 
d. In het eerste lid wordt in de begripsbepaling van zorgaanbieder na ‘artikel 1.1 
van de Jeugdwet’ ingevoegd ‘, aanbieder van jeugdzorg als bedoeld in artikel 
18.4.7a van de Invoeringswet openbare lichamen Bonaire, Sint Eustatius en 
Saba’. 
 
e. In het eerste lid wordt in de begripsbepaling van zorglocatie ‘de Wet kwaliteit 
klachten en geschillen wordt verleend’ vervangen door ‘de Wet kwaliteit, klachten 
en geschillen zorg wordt verleend, waar jeugdzorg als bedoeld in artikel 18.4.7a 
van de Invoeringswet openbare lichamen Bonaire, Sint Eustatius en Saba wordt 
verleend’. 
 
1 
 

b. een plaats die is bestemd voor een vergadering van de Staten-Generaal of van 
een commissie daaruit;  
c. een plaats die is bestemd voor een vergadering van de gemeenteraad, 
provinciale staten en het algemeen bestuur van een waterschap, of van een door 
deze organen ingestelde commissie; 
d. een gerechtsgebouw. 
 
6. Het voorgestelde artikel 58j wordt als volgt gewijzigd: 
 
a. Het eerste lid, onder a, komt te luiden:  
a. hygiënemaatregelen en persoonlijke beschermingsmiddelen, met inbegrip van 
de verplichting tot toepassing of gebruik hiervan. De regels hebben geen 
betrekking op de toepassing of het gebruik in een woning;. 
 
b. Aan het eerste lid wordt, onder vervanging van de punt aan het slot van 
onderdeel d door een puntkomma, een onderdeel toegevoegd, luidende: 
e. het gebruik of voor consumptie gereed hebben van alcoholhoudende drank als 
bedoeld in artikel 1, eerste lid, van de Drank- en Horecawet op openbare plaatsen, 
met inbegrip van een verbod daarop, onverminderd het bepaalde bij of krachtens 
de Drank- en Horecawet. 
 
c. In het tweede lid wordt ‘beschermingsmiddelen als bedoeld in het eerste lid, 
onder a’ vervangen door ‘persoonlijke beschermingsmiddelen’. 
 
7. In het voorgestelde artikel 58o, derde lid, vervalt ‘naar het oordeel van Onze 
Ministers’. 
 
8. In het voorgestelde artikel 58r, vierde lid, wordt ‘en het gebruik van 
beschermingsmiddelen’ vervangen door ‘en persoonlijke beschermingsmiddelen, 
met inbegrip van de verplichting tot toepassing of gebruik hiervan’. 
 
9. In het voorgestelde artikel 58s, eerste lid, wordt in de derde zin ‘binnen een 
week daarna’ vervangen door ‘onverwijld’. 
 
10. Het voorgestelde artikel 58u wordt als volgt gewijzigd: 
 
a. In het eerste lid, onder a, wordt na ‘besloten plaats’ ingevoegd ‘indien deze een 
ruimte betreft waar een beroep of bedrijf wordt uitgeoefend’. 
 
b. In het tweede lid wordt na ‘besloten plaats’ ingevoegd ‘indien deze een ruimte 
betreft waar een beroep of bedrijf wordt uitgeoefend’. 
 
c. In het derde lid, onder a, wordt ‘58h’ vervangen door ‘58h, eerste lid,’. 
 
d. In het derde lid, onder b, wordt na ‘publieke plaats’ ingevoegd ‘of een besloten 
plaats indien deze geen ruimte betreft waar een beroep of bedrijf wordt 
uitgeoefend’. 
 
e. In het vierde lid wordt na ‘publieke plaats’ ingevoegd ‘of een besloten plaats 
indien deze geen ruimte betreft waar een beroep of bedrijf wordt uitgeoefend’. 
 
B 
 
Artikel I, onderdeel D, wordt als volgt gewijzigd: 
 
Het voorgestelde artikel 68bis wordt als volgt gewijzigd: 
 
3 
 

artikel I, onderdeel A van die wet eerder in werking is getreden dan artikel I, 
onderdeel A, van deze wet, wordt in het in dat onderdeel voorgestelde artikel 58j 
‘Drank- en Horecawet’ telkens vervangen door ‘Alcoholwet’. 
2. Indien het in het eerste lid genoemde wetsvoorstel tot wet is of wordt verheven 
en artikel I, onderdeel A, van die wet later in werking treedt dan artikel I, 
onderdeel A, van deze wet, wordt in artikel 58j van de Wet publieke gezondheid 
‘Drank- en Horecawet’ telkens vervangen door ‘Alcoholwet’. 
 
 
Toelichting 
 
Deze nota van wijziging strekt ertoe: 
-  af te wijken van de Wet justitiële en strafvorderlijke gegevens waar het gaat 
om geldboetes voor overtreding van de veiligeafstandsnorm, van het 
groepsvormingsverbod en van de regionale noodverordeningen met betrekking 
tot de bestrijding van de epidemie van covid-19 of een directe dreiging 
daarvan (onderdelen B, onder 3, en D, artikel VIIa); 
- verlagen hechtenismaximum voor overtreding van de veiligeafstandsnorm, van 
het groepsvormingsverbod en van bijbehorende vrijstellingen respectievelijk 
ontheffingen (onderdeel B, onder 1); 
- de mogelijkheden tot lokaal maatwerk op basis van het wetsvoorstel te 
vergroten (onderdeel A, onder 3.a en 3.c); 
-  de handhavingsbevoegdheid van de burgemeester te regelen voor besloten 
plaatsen waar geen beroep of bedrijf wordt uitgeoefend (onderdeel A, onder 
10.a, 10.b, 10. D en 10.e); 
- de verhouding tussen hoofdstuk Va van de Wet publieke gezondheid (Wpg) en 
artikel 39, eerste lid, van de Wet veiligheidsregio’s (Wvr) te verduidelijken 
(onderdeel A, onder 2) en in aanvulling op artikel 40, eerste lid, Wvr te 
voorzien in een tussentijdse verantwoording (onderdeel D, artikel VIIb); 
-  te bepalen dat een ministeriële regeling die als vangnet tot stand kwam 
meteen wordt ingetrokken als het daaropvolgende wetsvoorstel wordt 
ingetrokken of verworpen (onderdeel A, onder 9); 
-  de basis voor het treffen van maatregelen met betrekking tot 
hygiënemaatregelen en persoonlijke beschermingsmiddelen te specificeren 
(onderdeel A, onder 1.a, 4.b, 6.a, 6.c en 8); 
-  een grondslag te creëren voor het stellen van regels bij ministeriële regeling 
over het gebruik of voor consumptie gereed hebben van alcoholhoudende 
drank op openbare plaatsen (onderdelen A, onder 6.b, en D, artikel VIId); 
-  een wettelijke uitzondering op de veiligeafstandsnorm te maken voor eerste 
hulp en particuliere beveiligers (onderdeel A, onder 1.a en 4.a);  
-  uitzonderingen te maken op de mogelijkheid publieke plaatsen niet open te 
stellen en het artikelopschrift te verbeteren (onderdelen A, onder 3.b, 5 en 
10.c, en B, onder 2); 
-  begripsbepalingen van groepsverband en ophouden in de wet op te nemen 
(onderdeel A, onder 1.a); 
-  de begripsbepaling van evenement te verduidelijken (onderdeel A, onder 1.b 
en 1.h); en 
-  de jeugdzorginstellingen in Caribisch Nederland onder de reikwijdte van artikel 
58o te brengen (onderdeel A, onder 1.d, 1.e en 1.f). 
 
Daarnaast wordt: 
- op een aantal plaatsen een technische verbetering aangebracht (onderdelen A, 
onder 1.c en 1.g, en C); 
 
5 
 

betrokken bij de beoordeling van een verklaring omtrent het gedrag (VOG). 
Dergelijke boetes voor overtredingen zijn dan immers niet langer zichtbaar in het 
kader van de VOG-beoordeling. 
 
Verlagen hechtenismaximum veiligeafstandsnorm, groepsvormingsverbod en 
bijbehorende vrijstelling/ontheffing (onderdeel B, onder 1) 
Zoals vermeld in beantwoording van vraag 380 uit het verslag van de leden van 
de SP-fractie en vraag 493 uit het verslag van de leden van de PvdA-fractie heeft 
het commentaar van de Nederlandse Orde van Advocaten aanleiding geven de in 
artikel 68bis, eerste lid, genoemde hechtenisduur van ten hoogste een maand te 
vervangen door ten hoogste veertien dagen. Dit betreft overtredingen van de 
veilige afstandsnorm en een eventueel groepsverbod alsmede van voorschriften 
en beperkingen die zijn verbonden aan een ter zake geldende vrijstelling of 
ontheffing. 
 
Lokaal maatwerk (onderdeel A, onder 3.a en 3.c) 
De leden van de fracties van de VVD, het CDA, de ChristenUnie, GroenLinks en de 
PvdA en de SGP hebben in het verslag gevraagd of het wetsvoorstel voldoende 
ruimte biedt voor lokaal maatwerk en op welke wijze de gemeenteraad betrokken 
3
kan worden bij de bestrijding van de epidemie. Deze vragen zijn gesteld mede 
naar aanleiding van de brief van de Vereniging van Nederlandse Gemeenten 
(VNG), de Wethoudersvereniging en het Nederlands Genootschap van 
Burgemeesters (NGB) van 18 augustus 2020 aan de Tweede Kamer en de brief 
van het Veiligheidsberaad van 19 augustus 2020 aan de Tweede Kamer. 
 
Uitgangspunt van het wetsvoorstel is dat maatregelen ter bestrijding van de 
epidemie centraal, namelijk bij ministeriële regeling, worden vastgesteld, waarbij 
differentiatie mogelijk is tussen bijvoorbeeld gemeenten (en zodoende ook tussen 
bijvoorbeeld regio’s). Dit betekent dat in beginsel bij ministeriële regeling wordt 
bepaald welke maatregelen landelijk, regionaal of lokaal gelden. Daar waar de 
bestrijding lokaal kan, wordt met dit wetsvoorstel en onderliggende 
uitvoeringsregelingen ruimte gemaakt voor lokale afwegingen. Het wetsvoorstel 
bevat reeds een aantal ontheffings- en bevelsbevoegdheden voor burgemeesters 
in concrete gevallen. Dat zijn echter geen bevoegdheden waarmee zij zelf 
maatregelen aan en uit kunnen zetten indien de lokale omstandigheden – zoals 
een plotselinge stijging van het aantal besmettingen – daartoe nopen. 
 
Deze wijziging maakt het mogelijk om bij het uitwerken van maatregelen in een 
ministeriële regeling op basis van hoofdstuk Va, te bepalen dat de burgemeester 
bevoegd is om in de gemeente (gebieden met) plaatsen aan te wijzen waar de 
desbetreffende maatregelen gelden. Zo kan de burgemeester een maatregel een 
bredere geografische reikwijdte geven als dat volgens hem nodig is, maar ook de 
reikwijdte ervan beperken als het volgens hem mogelijk is om af te schalen. Te 
denken valt aan het aanwijzen van plaatsen waar een groepsvormingsverbod 
geldt (de ministeriële regeling bepaalt dan het maximumaantal personen per 
groep) of het aanwijzen van plaatsen waar strengere regels gelden voor 
evenementen (de ministeriële regeling bepaalt welke regels dat zijn). Het 
uitwerken van de omstandigheden waaronder dergelijke maatregelen kunnen 
worden ingezet, blijft een landelijk besluit: alle maatregelen waarvoor hoofdstuk 
Va een basis biedt, worden vastgesteld (geconcretiseerd) bij ministeriële regeling, 
waarop de in het wetsvoorstel voorgestelde procedurevoorschriften (artikel 58c) 
van toepassing zijn. Deze wijziging introduceert daarbij de mogelijkheid om via de 
ministeriële regeling de burgemeester bevoegd te maken om de plaatsen aan te 
wijzen waar de maatregelen gelden. In de ministeriële regeling kunnen 
                                                
3
 Kamerstukken II 2019/20, 35526, nr. 8, § 1, § 3.5, § 4 en § 10.3. 
7 
 

betekent dat de voorzitter van de veiligheidsregio zorg blijft dragen voor 
informatievoorziening over de oorsprong, de omvang en de gevolgen van de 
epidemie. Dit sluit aan bij artikel 6, vierde lid, Wpg, op grond waarvan de 
voorzitter van de veiligheidsregio zorg draagt voor de bestrijding van de epidemie 
en zijn coördinerende taken die ook na inwerkingtreding van het wetsvoorstel 
blijven bestaan. In de tweede plaats is de bevoegdheid tot het vaststellen van 
noodverordeningen uitgezonderd (artikel 176 van de Gemeentewet). Zoals in de 
memorie van toelichting is aangegeven, acht de regering voor de bestrijding van 
de epidemie nationale wetgeving aangewezen boven het gebruik van 
4
noodverordeningen. De voorzitters van de veiligheidsregio’s zullen bij de 
inwerkingtreding van deze wet en de ter uitvoering daarvan vastgestelde lagere 
regelgeving hun noodverordeningen intrekken met toepassing van artikel 39, 
eerste lid, onder a, Wvr in samenhang gelezen met artikel 176, zevende lid, van 
de Gemeentewet. De voorzitters van de veiligheidsregio kunnen vervolgens geen 
noodverordeningen meer treffen voor de maatregelen waarin dit wetsvoorstel 
voorziet. De burgemeesters kunnen voor de bestrijding van de epidemie evenmin 
noodverordeningen vaststellen en daarom is het niet nodig artikel 176 van de 
Gemeentewet in artikel 58d, derde lid, weer bij de burgemeester te beleggen. 
 
Artikel 58d, derde lid, eerste zin (nieuw), is een beperking van artikel 39, eerste 
lid, Wvr. Voor het overige geldt artikel 39 Wvr onverkort, wat betekent dat het 
regionaal beleidsteam blijft functioneren (artikel 39, tweede tot en met zesde lid, 
Wvr), waarin de burgemeesters hun besluiten voor de bestrijding van covid-19 in 
dat verband onderling kunnen afstemmen. De voorzitter van de veiligheidsregio 
behoudt in dat geval als voorzitter van het regionaal beleidsteam een 
coördinerende rol bij onder andere de afstemming over lokale besluiten en de 
bestuurlijke handhaving daarvan.  
 
Net als wat geregeld is in artikel 58d, eerste lid, geldt ten aanzien van de 
bevoegdheden bedoeld in artikel 58d, derde lid, eerste zin (nieuw) dat deze bij 
uitzondering toch belegd kunnen worden bij de voorzitter van de veiligheidsregio. 
De minister van VWS kan daartoe besluiten in de omstandigheid dat de lokale 
besluitvorming leidt tot gevolgen van meer dan plaatselijke betekenis, of ernstige 
vrees voor het ontstaan daarvan, voor de bestrijding van de epidemie (artikel 
58d, derde lid, tweede zin (nieuw)). Indien die omstandigheid is afgelopen, trekt 
de minister zijn besluit in (artikel 58d, tweede lid). Niet ieder (dreigend) 
bovenlokaal effect zal nopen tot het bevoegd maken van de voorzitter van de 
veiligheidsregio, maar kan het voldoende zijn dat een betrokken burgemeester 
samen met de andere burgemeesters in goed overleg zodanige voorzieningen 
heeft getroffen dat geen sprake is van een zodanig (uit het oogpunt van de 
bestrijding van de epidemie ongewenst) bovenlokaal effect dat de overdracht van 
een bevoegdheid naar de voorzitter van de veiligheidsregio nodig is. 
 
Met deze wijziging wordt zodoende verduidelijkt dat met dit wetsvoorstel voor de 
uitvoering van maatregelen ter bestrijding van de epidemie in belangrijke mate 
een verschuiving plaatsvindt van de voorzitter van de veiligheidsregio naar de 
burgemeesters. Dat moment sluit daarmee de periode af waarin de bestrijding van 
de epidemie vooral via noodverordeningen plaatsvond, en dat is een goed 
moment om terug te blikken. Artikel 40 Wvr verplicht de voorzitter van de 
veiligheidsregio over het verloop van de gebeurtenissen en de genomen besluiten 
pas verantwoording af te leggen na afloop van de crisis. Omdat dat moment nog 
onzeker is, maar wel duidelijk is dat de covid-19-crisis bij de inwerkingtreding van 
dit voorstel al meer dan een half jaar gaande is, wordt in onderdeel D een artikel 
VIIb ingevoegd, dat bepaalt dat de voorzitter van de veiligheidsregio dan in elk 
                                                
4
 Kamerstukken II 2019/20, 35526, nr. 3, § 1. 
9 
 

vormt van de lichamelijke integriteit of de uitoefening van de vrijheid van 
godsdienst en levensovertuiging of vergadering en betoging. 
 
Het begrip ‘persoonlijke beschermingsmiddelen’ is ook doorgevoerd in andere 
bepalingen waar eerst ‘beschermingsmiddelen’ werd voorgesteld (artikel 58f, 
vierde lid, 58j, tweede lid, en 58r, vierde lid). 
 
Alcoholgebruik op openbare plaatsen (onderdelen A, onder 6.b, en D, artikel VIId) 
Deze wijziging strekt ertoe een delegatiegrondslag te creëren voor het stellen van 
regels bij ministeriële regeling over het gebruik of voor consumptie gereed hebben 
van alcoholhoudende drank op openbare plaatsen. Op grond van de artikelen 58h 
en 58i kunnen al bij ministeriële regeling voorwaarden worden verbonden aan de 
openstelling van een publieke plaats of de organisatie van een evenement, 
waaronder ook de voorwaarde dat het verstrekken of nuttigen van 
alcoholhoudende drank beperkt of verboden wordt. Voor een verbod op het 
nuttigen van alcohol op openbare plaatsen, zoals in parken, op stranden en de 
openbare weg, bevat het wetsvoorstel geen grondslag. Aangezien een dergelijke 
maatregel kan bijdragen aan de bestrijding van de epidemie of een directe 
dreiging daarvan, wordt met deze wijziging ook een delegatiegrondslag voor 
openbare plaatsen voorgesteld in artikel 58j, eerste lid, onder e. 
 
Ook de nadere regeling van het gebruik of voor consumptie gereed hebben van 
alcoholhoudende drank is op grond van artikel 58b, tweede lid, slechts mogelijk 
als dit noodzakelijk is voor de bestrijding van de epidemie of een directe dreiging 
daarvan en in een evenredige verhouding staat tot dat doel. De regering is van 
oordeel dat nadere regeling hiervan noodzakelijk kan zijn voor de bestrijding van 
de epidemie of een directe dreiging daarvan. Alcoholgebruik heeft effect op de 
cognitieve functies. Alcohol beïnvloedt onder andere het functioneren van de 
prefrontale cortex, die een grote rol speelt bij de functies die te maken hebben 
6
met zelfcontrole en impulsief gedrag. Alcohol zorgt voor verslechtering van het 
onderdrukken (inhiberen) van neigingen in het gedrag, wat tot impulsief gedrag 
7
leidt. Doordat mensen minder angstig zijn onder invloed van alcohol, voelen zij 
8
zich veelal meer bereid om risicovolle situaties aan te gaan. Het voorgaande kan 
ertoe leiden dat belangrijke maatregelen ter bestrijding van de epidemie, zoals het 
in acht nemen van de veilige afstand, onvoldoende worden nageleefd door 
mensen onder invloed van alcohol. Om die reden is het noodzakelijk om een 
delegatiegrondslag voor het stellen voor regels over het gebruik of voor 
consumptie gereed hebben van alcoholhoudende drank op openbare plaatsen. 
Hierbij kan gedacht worden aan een verbod op het gebruik van alcoholhoudende 
drank op openbare plekken gedurende bepaalde uren (bijvoorbeeld ’s nachts) of in 
bepaalde openbare parken. Met het oog op de handhaafbaarheid kunnen (naast 
regels over het gebruik van alcohol) regels worden gesteld over het voor 
consumptie gereed hebben van alcoholhoudende drank. Het voorgestelde artikel 
58j, eerste lid, onder e, voorziet hierin. 
 
Het is nu al wel mogelijk dat op gemeentelijk niveau wordt besloten tot het 
instellen van lokale alcoholverboden. De basis daarvoor is de autonome 
                                                
6
 Kuypers, K.P.C., Verkes, R.J., van den Brink, W., van Amsterdam, J.G.C. & Ramaekers, 
J.G. (2018). Intoxicated aggression: do alcohol and stimulant cause dose-related 
aggression? A review. European Neuropsychopharmacology, 1-34. 
7
 Field, M., Wiers, R.W., Christiansen, P. Fillmore, M.T. & Verster, J.C. (2010). Acute alcohol 
effects on inhibitory control and implicit cognition. Alcohol and Clinical Experimental 
Research 34, 1346-1352. 
8
 Kuypers, K.P.C., Verkes, R.J., van den Brink, W., van Amsterdam, J.G.C. & Ramaekers, 
J.G. (2018). Intoxicated aggression: do alcohol and stimulant cause dose-related 
aggression? A review. European Neuropsychopharmacology, 1-34. 
11 
 

10
van de VVD, D66, de PvdA en de SGP. Omdat ook hier sprake is van een 
evidente uitzonderingscategorie, wordt voorgesteld ook deze uitzondering op 
wetsniveau te regelen. 
 
Uitzondering niet openstellen publieke plaatsen en opschrift artikel 58h 
(onderdelen A, onder 3.b, 5 en 10.c, en B, onder 2) 
De leden van de fractie van D66 hebben in het verslag gevraagd naar de 
mogelijkheid dat het bestuur kan besluiten over te gaan tot het sluiten van 
gerechtsgebouwen. Het is niet wenselijk is dat bij ministeriële regeling door 
feitelijke niet-openstelling van een gerechtsgebouw invloed van ministers ontstaat 
op de mogelijkheid recht te doen geschieden. Dit is ook niet wenselijk voor 
stemlokalen en plaatsen waar volksvertegenwoordigingen vergaderen. Wel kan en 
moet de mogelijkheid behouden blijven dat deze gebouwen slechts onder 
voorwaarden voor publiek mogen worden opengesteld, waaronder het toelaten 
van een maximumaantal personen. Het artikelopschrift is naar aanleiding van een 
vraag van de leden van de GroenLinks-fractie in het verslag passender gemaakt. 
 
Begripsbepaling groepsverband en ophouden (onderdeel A, onder 1.a) 
Naar aanleiding van vragen in het verslag van de leden van de SGP-fractie is 
besloten voor te stellen de begripsbepalingen van groepsverband en ophouden, 
die van belang zijn voor de artikelen 58f en 58g, op te nemen in de wet en niet te 
volstaan met de toelichting. Dit komt de rechtszekerheid ten goede. Inhoudelijk 
zijn enkele aanpassingen aangebracht in de definitie. Verwezen wordt naar de 
beantwoording van vragen 204, 206, 404 en 405 uit het verslag. 
 
Begripsbepaling evenementen (onderdeel A, onder 1.b en 1.h) 
De leden van de GroenLinks-fractie hebben vragen gesteld over de verhouding 
tussen evenementen, zoals gedefinieerd in het voorgestelde artikel 58a, eerste en 
tweede lid, en vergaderingen, betogingen en samenkomsten voor de belijding van 
11
godsdienst en levensovertuiging, als bedoeld in de Wet openbare manifestaties.  
 
Dergelijke vergaderingen, betogingen en samenkomsten vallen in beginsel buiten 
de reikwijdte van deze definitie, omdat deze veelal niet primair zijn gericht op 
vermaak, maar op het (collectief) uiten van een mening of belijden van een geloof 
of levensovertuiging. In de praktijk kunnen er echter wel grens- of twijfelgevallen 
zijn, bijvoorbeeld als er sprake is van elementen van vermaak en een collectieve 
meningsuiting. De bedoeling van de regering is om met de gegeven definitie van 
het begrip ‘evenement’ vergaderingen en betogingen en samenkomsten tot het 
belijden van godsdienst of levensovertuiging als bedoeld in de Wet openbare 
manifestaties niet onder het begrip evenement te scharen. Met deze wijziging 
wordt dit in het wetsvoorstel verduidelijkt. 
 
Jeugdzorg in Caribisch Nederland (onderdeel A, onder 1.d, 1.e en 1.f) 
Op basis van de Invoeringswet openbare lichamen Bonaire, Sint Eustatius en Saba 
wordt in Caribisch Nederland jeugdzorg verleend. Nu die wet niet genoemd werd 
in de verschillende begripsbepalingen van het wetsvoorstel, zou artikel 58o dat in 
een specifieke zorgplicht voor zorgaanbieders voorziet, niet van toepassing zijn 
voor de jeugdzorgaanbieder in Bonaire, Sint Eustatius en Saba. Dit is temeer 
onwenselijk omdat artikel 58o wel van toepassing is voor zorginstellingen in 
Caribisch Nederland. Deze wijziging voorziet hier alsnog in. 
 
Technische verbeteringen (onderdelen A, onder 1.c en 1.g, en C) 
Dit betreft enkele taalkundige wijzigingen. 
                                                
10
 Kamerstukken II 2019/20, 35526, nr. 8, § 3.5 en artikelsgewijze toelichting op artikel 58f. 
11
 Kamerstukken II 2019/20, 35526, nr. 8, artikelsgewijze toelichting op artikel 58a. 
13 
 

