35418  Verklaring dat er grond bestaat een voorstel in overweging te nemen tot 
verandering in de Grondwet strekkende tot het opnemen van een bepaling 
over een door niet-ingezetenen gekozen kiescollege voor de verkiezing van 
de Eerste Kamer der Staten-Generaal 
 
 
MEMORIE VAN ANTWOORD 
 
Met belangstelling heb ik kennis genomen van het voorlopig verslag van de vaste commissie voor 
Binnenlandse Zaken en de Hoge Colleges van Staat/Algemene Zaken en Huis van de Koning. De 
verschillende vragen die zijn gesteld, worden hierna beantwoord in de volgorde waarin de inbreng 
is geleverd. 
 
De leden van de fractie van GroenLinks vragen welke wettelijke beperkingen en uitzonderingen op 
dit moment gelden met betrekking tot het in artikel 4 van de Grondwet neergelegde uitgangspunt 
dat iedere Nederlander gelijkelijk recht heeft de leden van algemeen vertegenwoordigende 
organen te verkiezen alsmede tot lid van deze organen te worden verkozen. Meer in het bijzonder 
vragen zij of er op dit moment beperkingen of uitzonderingen zijn die leiden tot een ongelijk 
stemgewicht of althans een ongelijke wijze om het stemgewicht te bepalen. 
 
Allereerst is het kiesrecht voorbehouden aan de Nederlanders die de leeftijd van achttien jaar 
hebben bereikt. Van het kiesrecht is verder uitgesloten hij die wegens het begaan van een daartoe 
bij de wet aangewezen delict bij onherroepelijke rechterlijke uitspraak is veroordeeld tot een 
vrijheidsstraf van ten minste een jaar en hierbij tevens is ontzet van het kiesrecht. Bij de 
verkiezing van de Tweede Kamer hebben bovendien niet alle buiten Nederland woonachtige 
Nederlanders kiesrecht. Zo is een uitzondering gemaakt voor Nederlanders die in de Caribische 
landen van het Koninkrijk wonen. 
Deze beperkingen en uitzonderingen leiden niet tot een ongelijk stemgewicht. Dat is anders bij de 
verkiezing van de Eerste Kamer. De stemwaarde van de leden van provinciale staten en de 
Caribische kiescolleges wordt op dit moment bepaald door het totaal aantal inwoners van de 
provincies en de Caribische openbare lichamen, waaronder ook de minderjarige inwoners en de 
inwoners die niet beschikken over de Nederlandse nationaliteit. De invloed die een Nederlandse 
kiezer uiteindelijk heeft op de samenstelling van de Eerste Kamer hangt dan ook mede af van de 
bevolkingssamenstelling van de provincie of het Caribische openbaar lichaam waarin hij 
woonachtig is.  
 
De leden van de fractie van GroenLinks vragen of de gedachte van de regering om bij het nieuwe 
kiescollege alleen het aantal uitgebrachte stemmen mee te tellen voor het relatieve gewicht van dit 
kiescollege niet leidt tot een nieuwe principiële ongelijkheid. 
 
Zoals in de memorie van toelichting is uiteengezet, heeft elke keuze voor een andere 
berekeningswijze voor de groep niet-ingezetenen dan voor de kiezers in de provincies en de 
Caribische openbare lichamen hoe dan ook tot gevolg dat bij de verkiezing van de Eerste Kamer 
met verschillende grootheden wordt gewerkt. Alles afwegende heb ik een voorkeur uitgesproken 
voor de optie om het stemgewicht van de leden van het nieuwe kiescollege te bepalen aan de hand 
van het aantal uitgebrachte stemmen. Overigens heb ik over dit onderwerp, op verzoek van de 
Tweede Kamer, inmiddels voorlichting gevraagd aan de Afdeling advisering van de Raad van State. 
Het is hoe dan ook aan een volgend kabinet om een voorstel te doen voor de uitwerking in de 
Kieswet.  
 
De leden van de fractie van GroenLinks vragen om een overzicht waaruit blijkt welk deel van de 
(kiesgerechtigde) Nederlanders in het buitenland een stem heeft uitgebracht bij de verkiezingen 
voor de Tweede Kamer en het Europees Parlement in de laatste tien jaar en welk deel van de 
(kiesgerechtigde) Nederlandse ingezetenen bij diezelfde verkiezingen een stem heeft uitgebracht. 
Zij vragen welke gevolgen de regering aan dit overzicht verbindt met betrekking tot de 
proportionaliteit van de ongelijkheid van het stemgewicht. 
 

De leden van de fractie van GroenLinks vragen welk deel van de niet-ingezetenen woonachtig is in 
de Caribische landen van het Koninkrijk en hoe groot de relatieve invloed van deze niet-
ingezetenen zal zijn op de samenstelling van de Eerste Kamer. Zij vragen voorts of het niet 
disproportioneel is een groot deel van de in de Caribische landen woonachtige Nederlanders uit te 
zonderen van het kiesrecht voor het nieuwe kiescollege. Zij kunnen dan immers niet alleen geen 
invloed uitoefenen op de totstandkoming van rijkswetten, maar evenmin op de totstandkoming van 
gewone wetten. 
 
Het merendeel van de inwoners van de Caribische landen van het Koninkrijk bezit de Nederlandse 
nationaliteit. In het onderhavige wetsvoorstel is er echter voor gekozen om het actief en passief 
kiesrecht voor het nieuwe kiescollege alleen toe te kennen aan die kiezers die ook het actief en 
passief kiesrecht hebben voor de verkiezing van de Tweede Kamer. Dat zijn, kort gezegd, de 
Nederlanders die ten minste tien jaar in Nederland hebben gewoond. Hoeveel dat er zijn is niet te 
zeggen. De regering is van mening dat het onderhavige wetsvoorstel niet disproportioneel is. 
Nederlandse wetgeving is niet van toepassing in de Caribische landen van het Koninkrijk en raakt 
met name de daar woonachtige Nederlanders die in het verleden ook langere tijd in Nederland 
hebben gewoond. Zoals hiervoor is opgemerkt, hebben deze Nederlanders wel kiesrecht voor de 
Tweede Kamer en krijgen zij dat op grond van het onderhavige wetsvoorstel ook voor het nieuwe 
kiescollege voor de Eerste Kamer. 
 
De leden van de fractie van GroenLinks stellen enkele vragen over de omvang van het nieuwe 
kiescollege. Meer in het bijzonder vragen zij of een te klein aantal leden feitelijk zou werken als 
een virtuele ‘kiesdrempel’ en hoe de regering kan voorkomen dat het voor niet-ingezetenen de 
facto zinloos is om te stemmen op een kleinere of zelfs middelgrote partij. Ook vragen zij of de 
regering bereid is om bij de uitvoeringswetgeving bepalingen op te nemen die waarborgen dat de 
voorkeur van de kiezers op vergelijkbare wijze doorwerkt in de samenstelling van de Eerste 
Kamer, bijvoorbeeld door voor het kiescollege een aantal leden vast te stellen dat overeenkomt 
met het laagste aantal leden voor provinciale staten. 
 
Een van de overwegingen die van belang zijn bij het bepalen van het aantal leden van het nieuwe 
kiescollege is de mate waarin de verschillende voorkeuren van de kiezers kunnen doorwerken in de 
samenstelling van het kiescollege en daarmee in de samenstelling van de Eerste Kamer. Hoe meer 
leden het kiescollege telt, hoe groter de kans is dat ook kandidaten van kleine politieke 
groeperingen tot lid verkozen worden en voor de Eerste Kamer kunnen stemmen. Daarmee komt 
een groter aantal leden de grondwettelijk voorgeschreven evenredige vertegenwoordiging ten 
goede. Op welke wijze hieraan invulling zal worden gegeven, is aan de uitvoeringswetgever. 
 
De leden van de PVV-fractie vragen hoe de kandidaatstelling voor het lidmaatschap van het nieuwe 
kiescollege zal worden geregeld en of net als bij de verkiezing van de provinciale staten een 
minimumaantal ondersteuningsverklaringen zal worden vereist. Zij vragen in dit verband welke 
kiezers dan een dergelijke ondersteuningsverklaring zullen kunnen afleggen en hoe voorkomen kan 
worden dat een scheve verhouding ontstaat ten opzichte van de provinciale lijsten, waarvan de 
indieners van het ingezetenschap van een specifiek kiesdistrict afhankelijk zijn. 
 
Het onderhavige Grondwetsvoorstel regelt slechts de onderwerpen die van constitutionele orde 
zijn. Ten aanzien van het passief kiesrecht wordt daarom volstaan met de bepaling dat dit – net als 
het actief kiesrecht – toekomt aan Nederlanders die geen ingezetenen zijn en die voldoen aan de 
vereisten die gelden voor de verkiezing van de Tweede Kamer. Het is aan de uitvoeringswetgever 
om invulling te geven aan de wijze waarop de kandidaatstelling wordt vormgegeven. In mijn brief 
van 22 februari 2019 heb ik over dit onderwerp in algemene zin opgemerkt dat het uitgangspunt in 
het huidige kiesrecht is dat kandidaten worden voorgedragen door kiezers. Daarvoor moeten de 
kandidatenlijsten in beginsel door personen worden ondersteund die het actief kiesrecht bezitten. 
Voor het voorgestelde nieuwe kiescollege zou dit betekenen dat een kandidatenlijst moet worden 
3
ondersteund door kiezers buiten Nederland. 
 
 
3
 Kamerstukken II 2018/19, 31142, nr. 88. 

kiescolleges die de Eerste Kamer kiezen. Het ligt niet in de rede ook voor de verkiezingen van 
provinciale staten, gemeenteraden, eilandsraden en waterschappen het uitgangspunt van 
ingezetenschap te verlaten. De besluiten die worden genomen door de organen van de provincies, 
de gemeenten, de Caribische openbare lichamen en de waterschappen raken immers uitsluitend 
hun ingezetenen. Bij wetten in formele zin is dat niet het geval. De regering is inderdaad van 
mening dat bij de verkiezing van de nationale vertegenwoordigende organen de nationaliteit in 
zoverre bepalend moet zijn dat uitsluitend Nederlanders op de samenstelling van die organen 
invloed moeten hebben. 
 
De leden van de SP-fractie vragen waarom Nederlanders die op Aruba, Curaçao en Sint Maarten 
wonen geen invloed krijgen op de samenstelling van de Eerste Kamer. Zij wijzen er in dit verband 
op dat de Eerste Kamer bevoegd is rijkswetten, die ook deze landen van het Koninkrijk betreffen, 
aan te nemen of af te wijzen. 
 
Naar het oordeel van de regering ligt het in de rede het actief en het passief kiesrecht voor het 
nieuwe kiescollege te koppelen aan het kiesrecht voor de Tweede Kamer. Die koppeling brengt 
inderdaad mee dat de niet-ingezetenen die op grond van artikel 54, eerste lid, van de Grondwet bij 
wet zijn uitgezonderd van het kiesrecht voor de Tweede Kamer ook zijn uitgezonderd van het 
kiesrecht voor het nieuwe kiescollege. Degenen die op de dag van de kandidaatstelling hun 
werkelijke woonplaats hebben in Aruba, Curaçao of Sint Maarten hebben in beginsel geen kiesrecht 
voor de Tweede Kamer. Zoals in de memorie van toelichting is opgemerkt, werd dit met name 
nodig geacht om te voorkomen dat de inwoners van de Caribische landen van het Koninkrijk 
dubbel actief kiesrecht zouden krijgen, zowel voor de vertegenwoordigende organen van die 
9
landen als voor de Tweede Kamer. Het Statuut voor het Koninkrijk voorziet in een betrokkenheid 
van de vertegenwoordigende organen van de Caribische landen bij de totstandkoming van 
rijkswetten. Wijzigingen van het Statuut zelf behoeven zelfs de expliciete instemming van die 
vertegenwoordigende organen (artikel 55, tweede lid, van het Statuut). 
 
De leden van de SP-fractie vragen of op voorhand zeker is dat in de wetgeving ter uitvoering van 
het onderhavige Grondwetsvoorstel een regeling kan worden getroffen die voldoet aan artikel 4 
van de Grondwet. 
 
Artikel 4 van de Grondwet bepaalt dat iedere Nederlander gelijkelijk recht heeft de leden van 
algemeen vertegenwoordigende organen te verkiezen alsmede tot lid van deze organen te worden 
verkozen, behoudens bij de wet gestelde beperkingen en uitzonderingen. Met het woord ‘gelijkelijk’   
wordt tot uitdrukking gebracht dat de stem van iedere stemgerechtigde even zwaar dient te 
wegen. Bij een regeling waarbij wordt uitgegaan van twee van elkaar verschillende 
berekeningswijzen – een voor de kiezers in de provincies en de Caribische openbare lichamen en 
een voor de kiezers buiten Nederland – is hiervan niet zonder meer sprake. Als gezegd maakt 
artikel 4 van de Grondwet het mogelijk dit uitgangspunt in de uitvoeringswet te beperken. 
 
De leden van de PvdD-fractie vragen waarom er naar het oordeel van de regering sprake is van 
een onevenwichtigheid indien niet-ingezetenen die wel aan de Tweede Kamerverkiezingen mogen 
deelnemen, geen invloed hebben op de samenstelling van de Eerste Kamer. Zij stellen dat 
ingezetenen van Nederland ook geen invloed hebben op de samenstelling van de Eerste Kamer, nu 
zij immers geen invloed hebben op het stemgedrag van leden van de provinciale staten. 
 
Hoewel ingezetenen van Nederland inderdaad geen rechtstreekse invloed hebben op de 
samenstelling van de Eerste Kamer, werkt hun stem voor de provinciale staten en de kiescolleges 
in de Caribische openbare lichamen onmiskenbaar door in de verkiezing van de Eerste Kamer. 
Niet-ingezetenen hebben een dergelijke invloed op dit moment niet. Aan die onevenwichtigheid 
beoogt het onderhavige wetsvoorstel een eind te maken. 
 
De leden van de PvdD-fractie merken op dat de niet-ingezetenen op grond van het onderhavige 
wetsvoorstel geen keuze hoeven te maken voor vertegenwoordiging van hun belangen in het kader 
van het bestuur van een provincie. Zij vragen in hoeverre hier sprake is van ongelijke behandeling 
 
9
 Kamerstukken II 1978/79, 14223, nr. 6, p. 6. 

De leden van de SGP-fractie vragen of ten aanzien van de Nederlanders die het kiescollege kiezen 
precies dezelfde uitzonderingen gelden als voor de verkiezing van Tweede Kamer of dat nog een 
verschil kan worden gemaakt tussen de wettelijke beperkingen ten aanzien van de Tweede Kamer 
en beperkingen die zullen gelden voor de Eerste Kamer. 
 
In het voorgestelde tweede lid van artikel 55 van de Grondwet is bepaald dat het kiesrecht voor 
het nieuwe kiescollege uitsluitend toekomt aan de Nederlanders die geen ingezetenen zijn en die 
voldoen aan de vereisten die gelden voor de verkiezing van de Tweede Kamer der Staten-
Generaal. Dit betekent dat het niet mogelijk is om een verschil te maken tussen de wettelijke 
beperkingen ten aanzien van de Tweede Kamer en die ten aanzien van het nieuwe kiescollege. 
 
De leden van de SGP-fractie vragen naar de stand van zaken met betrekking tot de voorlichting die 
is gevraagd aan de Afdeling advisering van de Raad van State over de toepassing van de 
evenredige vertegenwoordiging rond zowel de bepaling van de stemwaarde als bij het aantal leden 
van het kiescollege. 
 
Het verzoek om voorlichting is op 11 juni jl. bij de Afdeling advisering van de Raad van State 
aanhangig gemaakt. Na ommekomst van de voorlichting zal ik die zo spoedig mogelijk aan de 
beide Kamers doen toekomen.  
 
De leden van de SGP-fractie vragen uit hoeveel leden het nieuwe kiescollege zou moeten bestaan 
om recht te doen aan het principe van evenredige vertegenwoordiging. 
 
Zoals hiervoor in antwoord op vragen van de leden van de GroenLinks-fractie is opgemerkt, is een 
van de overwegingen die van belang zijn bij het bepalen van het aantal leden van het nieuwe 
kiescollege de mate waarin de verschillende voorkeuren van de kiezers kunnen doorwerken in de 
samenstelling van het kiescollege en daarmee in de samenstelling van de Eerste Kamer. Hoe meer 
leden het kiescollege telt, hoe groter de kans is dat ook kandidaten van kleine politieke 
groeperingen tot lid verkozen worden en voor de Eerste Kamer kunnen stemmen. Daarmee komt 
een groter aantal leden de grondwettelijk voorgeschreven evenredige vertegenwoordiging ten 
goede. Op welke wijze hieraan invulling zal worden gegeven, is echter aan de uitvoeringswetgever. 
 
De leden van de SGP-fractie vragen wat wordt bedoeld met de een na laatste volzin van het 
voorgestelde tweede lid van artikel 55 van de Grondwet (‘Voor het lidmaatschap gelden dezelfde 
vereisten.’). 
 
Zoals deze leden al veronderstellen, ziet deze volzin op het lidmaatschap van het nieuwe 
kiescollege. Voor dit lidmaatschap (het passief kiesrecht) gelden dezelfde vereisten als die voor het 
actief kiesrecht. Die vereisten zijn opgenomen in de eerste volzin van het tweede lid van artikel 55. 
Concreet komt het actief en het passief kiesrecht voor het nieuwe kiescollege dus toe aan de 
Nederlanders die geen ingezetenen zijn en die voldoen aan de vereisten die gelden voor de 
verkiezing van de Tweede Kamer der Staten-Generaal. 
 
 
De minister van Binnenlandse Zaken en Koninkrijksrelaties, 
 
 
 
 
drs. K.H. Ollongren 
 
 
 
 

