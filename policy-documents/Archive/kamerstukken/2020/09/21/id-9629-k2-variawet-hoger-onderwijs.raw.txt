 
 
 
 
Voorstel van wet tot wijziging van de Wet op het hoger onderwijs en 
wetenschappelijk onderzoek, de Wet studiefinanciering 2000 en de Wet op het 
onderwijstoezicht in verband met een verbeterde regeling voor diverse 
onderwerpen op het terrein van het hoger onderwijs en de studiefinanciering 
(Variawet hoger onderwijs) 
 
 
Voorstel van wet 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is een aantal onderwerpen 
op het terrein van het hoger onderwijs en de studiefinanciering beter te regelen; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
 
Artikel I Wijziging van de Wet op het hoger onderwijs en wetenschappelijk 
onderzoek 
 
De Wet op het hoger onderwijs en wetenschappelijk onderzoek wordt als volgt 
gewijzigd: 
 
A 
 
Onder vervanging van de punt door een puntkomma aan het slot van artikel 1.1,  
worden drie onderdelen toegevoegd [waarvan de lettering aansluit op het laatste 
onderdeel van dit artikel], luidende: 
 
#1. premaster: mogelijkheid om tekortkomingen weg te nemen in verband met het niet 
voldoen aan de toelatingseisen als bedoeld in artikel 7.30e; 
 
#2. Verordening (EU) nr. 1178/2011: Verordening (EU) nr. 1178/2011 van de 
Commissie van 3 november 2011 tot vaststelling van technische eisen en 
administratieve procedures met betrekking tot de bemanning van burgerluchtvaartuigen, 
overeenkomstig Verordening (EG) nr. 216/2008 van het Europees Parlement en de Raad 
(PbEU L 311); 
 
                                                 W9629.K-2                                                             1 
 

van de luchtvaart verzorgen waarvan de opleidingsorganisatie het gedeelte verzorgt dat 
opleidt tot het beroep van piloot.  
2. Een instelling voor hoger onderwijs kan in samenwerking met een 
opleidingsorganisatie als bedoeld in Verordening (EU) 2015/340 een bacheloropleiding of 
een afstudeerrichting in het hoger beroepsonderwijs op het gebied van de luchtvaart 
verzorgen waarvan de opleidingsorganisatie het gedeelte verzorgt dat opleidt tot het 
beroep van luchtverkeersleider. 
3. Een instelling voor hoger onderwijs kan uitsluitend een bacheloropleiding of een 
afstudeerrichting in samenwerking met een opleidingsorganisatie verzorgen, indien het 
instellingsbestuur met de opleidingsorganisatie een overeenkomst heeft afgesloten.  
4. De overeenkomst bevat in elk geval: 
a. afspraken over de inhoud van het gedeelte van de bacheloropleiding of 
afstudeerrichting dat wordt verzorgd door de opleidingsorganisatie; en 
b. de verplichting voor de opleidingsorganisatie tot: 
1°. het verlenen van medewerking aan activiteiten van het accreditatieorgaan op grond 
van hoofdstuk 5; en 
2°. het laten deelnemen van studenten die hiervoor door het instellingsbestuur zijn 
geselecteerd aan het gedeelte van de bacheloropleiding of afstudeerrichting dat wordt 
verzorgd door de opleidingsorganisatie. 
5. De propedeutische fase, de afstudeerfase en het afsluitend examen worden in ieder 
geval verzorgd door de instelling voor hoger onderwijs. 
6. Bij ministeriële regeling kunnen nadere voorschriften worden vastgesteld ter 
uitvoering van dit artikel. 
 
Artikel 7.3i. Selectie voor een opleiding of afstudeerrichting gericht op het 
beroep van piloot of luchtverkeersleider 
1. Indien een instellingsbestuur een opleiding of afstudeerrichting als bedoeld in artikel 
7.3h aanbiedt, selecteert het instellingsbestuur daarvoor studenten die naar het oordeel 
van de opleidingsorganisatie geschikt zijn voor het desbetreffende onderwijs. 
2. Het instellingsbestuur stelt regels vast met betrekking tot de selectieprocedure.  
 
H 
 
De artikelen 7.4 tot en met 7.4b worden vervangen door zes nieuwe artikelen, luidende: 
 
Artikel 7.4. Studiepunten 
1. De studielast van elke opleiding en elke onderwijseenheid wordt door het 
instellingsbestuur uitgedrukt in studiepunten. De studielast voor een studiejaar bedraagt 
60 studiepunten. 60 studiepunten is gelijk aan 1680 uren studie. 
2. Een opleiding wordt zodanig ingericht dat een student in staat is het aantal 
studiepunten te behalen waarop de studielast voor een studiejaar gebaseerd is. 
 
Artikel 7.5. Reguliere studielast opleidingen 
1. Onverminderd de artikelen 7.5a tot en met 7.5d bedraagt de studielast van: 
a. een bacheloropleiding in het wetenschappelijk onderwijs 180 studiepunten; 
b. een masteropleiding in het wetenschappelijk onderwijs 60 studiepunten; 
c. een bacheloropleiding in het hoger beroepsonderwijs 240 studiepunten; 
d. een masteropleiding in het hoger beroepsonderwijs 60 studiepunten; en 
e. een associate degree-opleiding 120 studiepunten. 
2. Met inachtneming van het eerste lid bepaalt het instellingsbestuur de jaarlijkse 
studielast van deeltijdopleidingen. 
 
Artikel 7.5a. Bijzondere studielast van opleidingen in het wetenschappelijk 
onderwijs 
De studielast van een masteropleiding in het wetenschappelijk onderwijs:  
a. tot leraar voor de periode van voorbereidend hoger onderwijs in vakken van 
voortgezet onderwijs bedraagt ten minste 60 studiepunten en ten hoogste 120 
 W9629.K-2 3 

 
Na artikel 7.11 worden een nieuw artikel ingevoegd, luidende: 
 
Artikel 7.11a. Vervanging getuigschriften en verklaringen 
1. Aan de bezitter van een getuigschrift als bedoeld in artikel 7.11, tweede lid, of aan de 
bezitter van een verklaring als bedoeld in artikel 7.11, vijfde lid, wordt door een 
examencommissie van de betreffende instelling voor hoger onderwijs desgevraagd een 
vervangend getuigschrift of een vervangende verklaring uitgereikt in verband met een 
naamswijziging van de betrokkene ten gevolge van de toepassing van de artikelen 4, 
vierde lid, 7, eerste lid, of 28b, tweede lid, van Boek 1 van het Burgerlijk Wetboek.  
2. Het vervangende getuigschrift of de vervangende verklaring bevat geen andere 
wijzigingen van de oorspronkelijke relevante gegevens, bedoeld in artikel 7.11, tweede 
lid.  
3. Het vervangende getuigschrift of de vervangende verklaring wordt verstrekt onder de 
voorwaarde dat het oorspronkelijke getuigschrift of de oorspronkelijke verklaring bij de 
betrokken examencommissie wordt ingeleverd.  
4. Het vervangende getuigschrift of de vervangende verklaring heeft dezelfde 
bewijskracht als het oorspronkelijke getuigschrift onderscheidenlijk de oorspronkelijke 
verklaring. 
5. Bij ministeriële regeling kunnen voorschriften worden gesteld met betrekking tot de 
door de aanvrager over te leggen gegevens en de wijze waarop de vervanging door de 
examencommissie wordt uitgevoerd.  
  
K 
 
In artikel 7.12b, eerste lid, onderdeel c, wordt ‘artikel 7.3h’ vervangen door ‘artikel 7.3j’. 
 
L 
 
Na artikel 7.12c wordt een artikel ingevoegd, luidende:  
 
Artikel 7.12d. Examencommissie en examinatoren bij opleidingen tot piloot of 
luchtverkeersleider 
De artikelen 7.12 tot en met 7.12c zijn op opleidingen als bedoeld in artikel 7.3h van 
toepassing voor zover de bijzondere kenmerken van die opleidingen en de inhoud van de 
overeenkomst, bedoeld in het derde lid van dat artikel, zich daartegen niet verzetten.  
 
M 
 
Artikel 7.13, tweede lid, wordt als volgt gewijzigd: 
 
1. Onderdeel g komt te luiden: 
 
g. ten aanzien van welke opleidingen toepassing is gegeven aan artikel 7.5d, 
 
2. Onderdeel v komt te luiden:  
 
v. waar nodig: de wijze waarop de selectie van studenten voor een traject als bedoeld in 
artikel 7.9b of voor een opleiding of afstudeerrichting als bedoeld in artikel 7.3h 
plaatsvindt, 
 
3. In onderdeel x wordt ‘de feitelijke vormgeving van het onderwijs’ vervangen door ‘de 
feitelijke vormgeving van het onderwijs, waaronder in ieder geval begrepen het aanbod 
aan premasters’. 
 
N 
 
 W9629.K-2 5 

2.  Van de gelijkwaardigheid van de buitenlandse getuigschriften, bedoeld in het eerste 
lid, wordt mededeling gedaan in de Staatscourant. 
 
S 
 
Aan artikel 7.37, tweede lid, wordt een zin toegevoegd, luidende:  
 
Voor de inschrijving voor een opleiding tot piloot als bedoeld in artikel 7.3h geldt als 
aanvullende voorwaarde dat degene die daarvoor wenst te worden ingeschreven het 
bewijs overlegt dat de vergoeding verschuldigd aan de opleidingsorganisatie, bedoeld in 
Verordening (EU) nr. 1178/2011, door of namens hem is of wordt voldaan. Deze 
voorwaarde geldt uitsluitend voor de inschrijving voor studiejaren waarin de student 
onderwijs volgt aan de opleidingsorganisatie. 
 
T 
 
In artikel 7.42, derde lid, wordt na ‘artikel 7.42a’ ingevoegd ‘, artikel 7.42b’. 
 
U 
 
Na artikel 7.42a wordt een artikel ingevoegd, luidende: 
 
Artikel 7.42b. Beëindiging inschrijving bij opleiding tot piloot of 
luchtverkeersleider 
1. Van de student die een bacheloropleiding of afstudeerrichting als bedoeld in artikel 
7.3h volgt en van wie gedurende de opleiding of afstudeerrichting blijkt dat hij niet 
langer voldoet aan de eisen van medische geschiktheid voor het beroep van piloot of 
luchtverkeersleider, beëindigt het instellingsbestuur de inschrijving voor de 
desbetreffende opleiding of beslist het instellingsbestuur dat de student de 
desbetreffende afstudeerrichting niet meer kan volgen. 
2. Artikel 7.42, vierde en vijfde lid, is van overeenkomstige toepassing.  
 
V 
 
Na artikel 7.49 worden twee nieuwe artikelen ingevoegd, luidende: 
 
Artikel 7.49a. Vergoeding voor premasters 
1. Het instellingsbestuur kan voor het aanbieden van een premaster een vergoeding 
vragen. 
2. Een student die gebruik maakt van een premaster, terwijl hij een opleiding volgt 
waarvoor hij wettelijk collegegeld, bedoeld in artikel 7.45, eerste lid, of collegegeld OU, 
bedoeld in artikel 7.45b, eerste lid, verschuldigd is, wordt vrijgesteld van het betalen 
van een vergoeding voor de premaster. 
3. Een student die gebruik maakt van een premaster en, in afwijking van artikel 7.32, 
derde lid, alleen met dat oogmerk is ingeschreven voor een opleiding, betaalt gedurende 
de periode van de premaster in plaats van collegegeld een vergoeding voor de 
premaster. 
 
Artikel 7.49b. Hoogte van de vergoeding voor premasters 
1. Artikel 7.4, eerste en tweede lid, is op de berekening van de studielast van een 
premaster van overeenkomstige toepassing. 
2. De vergoeding voor een premaster met een studielast van 60 studiepunten of meer 
bedraagt maximaal het volledige wettelijk collegegeld, bedoeld in artikel 7.45, eerste lid, 
of, in geval van doorstroming naar een masteropleiding bij de Open Universiteit, 
maximaal het collegegeld OU, bedoeld in artikel 7.45b, eerste lid.  
3. In afwijking van het tweede lid, bedraagt de vergoeding voor studenten die niet tot 
één van de groepen van personen, bedoeld in artikel 2.2 van de Wet studiefinanciering 
 W9629.K-2 7 

3. Het instellingsbestuur treft voorzieningen voor de financiële ondersteuning van 
degenen die niet tot één van de groepen van personen, bedoeld in artikel 2.2 van de 
Wet studiefinanciering 2000 behoort, noch de Surinaamse nationaliteit bezit, en voor wie 
de bijdrage, bedoeld in het eerste lid, aanhef en onderdeel a tot en met b, een 
onoverkomelijke belemmering vormt. 
4. Indien het instellingsbestuur een bijdrage, als bedoeld in het eerste lid, in rekening 
brengt stelt hij regels vast over de bijdrage en over de financiële ondersteuning, bedoeld 
in het derde lid. 
 
Y 
 
Artikel 7.51a komt als volgt te luiden: 
 
Artikel 7.51a. Financiële ondersteuning in verband met een grotere studielast 
1. Het instellingsbestuur treft voorzieningen voor de financiële ondersteuning van een 
student die aan de desbetreffende instelling is ingeschreven voor een opleiding waarvoor 
het instellingsbestuur een grotere studielast heeft vastgesteld op grond van artikel 7.5d, 
onderdeel a. 
2. De duur van de financiële ondersteuning bedraagt de periode die overeenstemt met 
de studielast die uitgaat boven het toepasselijke aantal studiepunten, bedoeld in artikel 
7.5, eerste lid, onderdelen b en d. 
 
Z 
 
Artikel 7.53a wordt als volgt gewijzigd: 
 
1. In het derde lid wordt ‘besluiten’ vervangen door ‘besluiten dat’ en wordt ‘het 
volgende studiejaar’ vervangen door ‘in het studiejaar, volgend op het studiejaar waarin 
deze capaciteitsfixus is vastgesteld,’. 
2. In het vierde lid wordt ‘het volgende studiejaar’ vervangen door ‘in het studiejaar, 
volgend op het studiejaar waarin deze capaciteitsfixus is vastgesteld,’. 
3. In het vijfde lid wordt de zinsnede ‘treedt twee studiejaren na het studiejaar waarin 
de vaststelling is geschiedt in werking,’ geschrapt. 
4. Het negende lid vervalt. 
 
AA 
 
In artikel 7.53f wordt ‘capaciteitsfixus’ telkens vervangen door ‘noodcapaciteitsfixus’. 
 
BB 
 
Artikel 7.57i vervalt. 
 
CC 
 
In artikel 10.20a, tweede lid, onderdeel d, wordt ‘en voorzover het de selectieprocedure 
betreft artikel 7.30b, tweede lid’ vervangen door ‘en voor zover het de selectieprocedure 
betreft artikel 7.30b, tweede lid, en artikel 7.3i’.  
 
DD 
 
Artikel 11.2, zesde lid, komt te luiden: 
 
6. Een lid van het college van bestuur kan niet tevens zijn: 
a. lid van de raad van toezicht van de Open Universiteit, 
b. decaan van een faculteit of lid van het bestuur daarvan, tenzij de Open 
Universiteit slechts een faculteit zou omvatten, 
 W9629.K-2 9 

 
Artikel 2.3a wordt als volgt gewijzigd: 
 
1. In het eerste wordt ‘de leeftijd van 55 jaren’ vervangen door ‘de maximumleeftijd’. 
 
3. In het derde lid wordt de ‘de leeftijd van 55 jaren’ vervangen door ’respectievelijk de 
maximumleeftijd of de leeftijd van 55 jaren’. 
 
3. Na het derde lid worden drie leden toegevoegd, luidende: 
 
4. De maximumleeftijd bedraagt 56 jaar. 
5. De maximumleeftijd wordt telkens verhoogd met een volledig jaar met ingang van het 
studiejaar dat aanvangt in hetzelfde jaar als waarin de pensioengerechtigde leeftijd, 
bedoeld in artikel 7a van de Algemene ouderdomswet, cumulatief met een volledig jaar 
is verhoogd.  
6. De verhoogde maximumleeftijd wordt bekendgemaakt door plaatsing in de 
Staatscourant en vervangt de maximumleeftijd, bedoeld in het vierde lid. 
 
B 
 
Artikel 2.3a wordt als volgt gewijzigd: 
 
1. In het tweede lid wordt ‘de leeftijd van 55 jaren’ vervangen door ‘de 
maximumleeftijd’. 
 
2. In het derde lid wordt ’respectievelijk de maximumleeftijd of de leeftijd van 55 jaren’ 
vervangen door ‘de maximumleeftijd’. 
 
C 
 
In artikel 3.16c, tweede lid, vervallen de onderdelen a en b en worden drie nieuwe 
onderdelen ingevoegd, luidende: 
 
a. artikel 7.5, eerste lid, onderdelen a tot en met d; 
b. artikel 7.5a van de WHW; 
c. artikel 7.5b, eerste lid, van de WHW; of 
d. artikel 7.5c van de WHW. 
 
D 
 
Artikel 5.2 wordt als volgt gewijzigd: 
 
1. Het eerste lid, onderdeel a, komt te luiden: 
 
a. eenmalig het aantal maanden dat het resultaat is van het aantal studiepunten, 
genoemd in de artikelen 7.5, eerste lid, onderdeel d, 7.5b, eerste lid en 7.5c, tweede en 
vierde lid van de WHW, gedeeld door vijf, indien een student is ingeschreven aan een in 
de betreffende artikelleden genoemde masteropleiding in het hoger beroepsonderwijs. 
 
2. In het eerste lid, onderdeel b, wordt ‘artikel 7.4a, derde tot en met zevende lid, van 
de WHW,’ vervangen door ‘de artikelen 7.5a en 7.5c, tweede tot en met vijfde lid, van 
de WHW’ en wordt ‘opleiding’ vervangen door ‘opleiding in het wetenschappelijk 
onderwijs’. 
 
E 
 
Artikel 5.2c wordt als volgt gewijzigd: 
 W9629.K-2 11 

1. Deze wet treedt, met uitzondering van artikel II, onderdelen A en B, in werking op 
een bij koninklijk besluit te bepalen tijdstip, dat voor de verschillende artikelen of 
onderdelen daarvan verschillend kan worden vastgesteld.  
2. Artikel II, onderdeel A, treedt in werking met ingang van de dag na de datum van 
uitgifte van het Staatsblad waarin deze wet wordt geplaatst en werkt terug tot en met 1 
augustus 2020. 
3. Artikel II, onderdeel B, treedt in werking met ingang van de dag na de datum van 
uitgifte van het Staatsblad waarin deze wet wordt geplaatst en werkt terug tot en met 1 
september 2020. 
 
Lasten en bevelen dat deze in het Staatsblad zal worden geplaatst en dat alle 
ministeries, autoriteiten, colleges en ambtenaren die zulks aangaat, aan de nauwkeurige 
uitvoering de hand zullen houden. 
 
Gegeven 
 
 
 
 
 
 
 
 
De Minister van Onderwijs, Cultuur en Wetenschap,  
  
 W9629.K-2 13 

1. Inleiding 
 
In dit wetsvoorstel wordt een aantal wijzigingen voorgesteld van de Wet op het hoger 
onderwijs en wetenschappelijk onderzoek (WHW), de Wet op het onderwijstoezicht 
(WOT) en de Wet studiefinanciering 2000 (WSF 2000). Het gaat hier om verschillende 
beleidsmatige wijzigingen, waarmee met name eerdere belangrijke toezeggingen aan de 
Tweede Kamer gestand worden gedaan. Deze toezeggingen zijn op verschillende 
momenten gedaan, zoals in de Strategische Agenda Hoger Onderwijs en Onderzoek van 
2019, tijdens debatten in en brieven aan de Tweede Kamer en door de uitwerking van 
de door de minister van OCW getekende beschikking van het Benelux Comité van 
Ministers. De voorgestelde wijzigingen zien met name op het volgende: 
 het harmoniseren van zowel de bekostigingsmogelijkheden van hbo-masters met 
die van wo-masters als de studiefinancieringsrechten van studenten aan een 
hbo-masteropleiding met die aan een wo-masteropleiding. 
 het verduidelijken van de wetgeving omtrent van premasters, om de 
toegankelijkheid van masters te vergroten en zo de doorstroom te bevorderen. 
 het voor instellingen mogelijk maken om een student, die zich niet tijdig heeft 
ingeschreven voor één of meer tentamens, alsnog de mogelijkheid tot 
inschrijving te geven waarbij een redelijk bedrag aan administratiekosten in 
rekening kan worden gebracht. 
 het voor instellingen mogelijk maken om een vervangend getuigschrift te 
verstrekken in geval van naamswijziging van de afgestudeerde. 
 het aanpassen van de wetgeving omtrent educatieve masteropleidingen, om zo 
de instroom van studenten tot wo-lerarenopleidingen te verbeteren. 
 het verhogen van de leeftijdsgrens voor het aanvragen van het 
levenlanglerenkrediet.  
Daarnaast worden met dit wetsvoorstel enkele wetstechnische onvolkomenheden 
1
hersteld in het met het wetsvoorstel taal en toegankelijkheid voorgestelde artikel 7.53a 
WHW. Het herstel van deze onvolkomenheden is aangekondigd in de brief van de 
Minister van Onderwijs, Cultuur en Wetenschap aan de voorzitter van de Eerste Kamer 
2
van 29 juni 2020.  
 
2. Voorgestelde wijzigingen 
 
2.1 Harmonisering bekostiging en studiefinanciering hbo-masters 
 
3
In de Strategische Agenda Hoger Onderwijs en Onderzoek van 2019 is aangegeven dat 
hoewel de aansluiting tussen hoger onderwijs en arbeidsmarkt goed is, er nog ruimte is 
voor verbetering. De beroepspraktijk wordt complexer en de verwachting is dat de 
behoefte aan hoger opgeleiden en aan op- en bijscholing van werkenden toeneemt. Hbo-
masters kunnen bijdragen aan een betere aansluiting met de arbeidsmarkt en hiermee 
een behoefte van zowel studenten als arbeidsmarkt vervullen. Daarbij is het wel van 
belang dat het aanbod van (nieuwe) hbo-masters aansluit bij de behoeften van de 
arbeidsmarkt en samenleving en onderscheidend is ten opzichte van het bestaande 
masteraanbod. Om meer ruimte te bieden voor bekostigde hbo-masters, is in de 
Regeling macrodoelmatigheid hoger onderwijs in 2016 bekostiging voor hbo-masters in 
alle sectoren mogelijk gemaakt, door de opheffing van prioritaire gebieden (topsectoren, 
zorg, onderwijs en masters die aansluiten bij driejarige trajecten voor vwo’ers). Verdere 
groei van het aantal hbo-masters wordt echter nog in enige mate beperkt. Dit heeft te 
maken met de verschillen in de wet tussen hbo- en wo-masters ten aanzien van 
bekostiging en studiefinanciering. 
                                                 
1
 Voorstel van wet tot wijziging van onder meer de Wet op het hoger onderwijs en wetenschappelijk 
onderzoek en de Wet educatie en beroepsonderwijs in verband met het stellen van voorschriften 
ten behoeve van de toegankelijkheid van het hoger onderwijs en met betrekking tot taal in het 
hoger en middelbaar beroepsonderwijs (Wet taal en toegankelijkheid) (Kamerstukken  35282) 
2
 Kamerstukken I 2019/20, 35 282, F. 
3
 Kamerstukken II 2019/20, 31 288, nr. 797 
 W9629.K-2 15 

master willen volgen in het hbo of wo, maar niet volledig voldoen aan het 
instroomniveau van de desbetreffende master, de mogelijkheid hun deficiënties weg te 
werken wanneer zij dit binnen een redelijke termijn kunnen doen.  
 
Uit onder meer het recent verschenen rapport ‘Doorstroom van hbo naar wo’ van de 
Inspectie van het Onderwijs (hierna: inspectie) blijkt dat de wetgeving rondom 
premasters in de praktijk ten aanzien van wie in aanmerking komt voor een premaster 
5
voor onduidelijkheid zorgt. Zo worden ten onrechte groepen personen op voorhand 
uitgesloten van deelname aan een wo-masteropleiding, bijvoorbeeld omdat zij niet 
beschikken over een verwante-bachelor opleiding of omdat ze een hbo-bacheloropleiding 
hebben. De onderhavige wetsverduidelijking zorgt er voor dat personen die een 
premaster willen volgen beter weten wat hun rechten zijn en dat het voor instellingen 
helder is wat hun verplichting is ten aanzien van het aanbieden van premasters. De 
verduidelijking betreft met name de in de artikel 7.30e van de WHW opgenomen 
begrippen, zodat helder is wanneer iemand in aanmerking komt voor een premaster 
door toe te lichten wat onder de term redelijke termijn kan worden verstaan, wordt 
benadrukt dat maatwerk centraal staat en dat het niet beschikken over een verwante 
bachelor-opleiding geen reden kan zijn om personen op voorhand uit te sluiten van 
deelname aan een wo-masteropleiding. In de onderwijs- en examenregeling (OER) is de 
vormgeving van het aanbod van premasters opgenomen.  
 
De wetgeving omtrent premasters heeft tot doel de toegankelijkheid van masters te 
vergroten en de doorstroom te bevorderen. Wanneer iemand een masteropleiding wil 
volgen, maar niet voldoet aan de instroomvereisten van die masteropleiding, dient de 
instelling te bekijken of iemand redelijkerwijs binnen een redelijke termijn zijn 
deficiënties kan wegwerken. Dit betekent dat iemand zonder een (verwante) hbo- of wo- 
bacheloropleiding niet op voorhand de toegang tot een masteropleiding kan worden 
ontzegd. Iemand kan ook op andere manieren kennis, vaardigheden en competenties 
hebben vergaard. Het is aan de persoon die een premaster wil volgen om dit aan te 
tonen en aan de instelling om samen met de betreffende persoon te bekijken welk 
premastertraject het meest passend is. Tegelijkertijd betekent dit evenmin dat iedereen 
vanzelfsprekend toegang heeft tot een premaster. Alleen wanneer redelijkerwijs kan 
worden verwacht dat iemand binnen een redelijke termijn zijn deficiënties weg kan 
werken, heeft een instelling de plicht om een premaster aan te bieden. Het gaat hierbij 
dus om personen die beperkte deficiënties hebben en waarvan geacht wordt dat zij 
bijvoorbeeld binnen een jaar alsnog aan de toelatingseisen van de master voldoen. In 
andere gevallen kan iemand de mogelijkheid worden geboden om een bachelor te volgen 
die toegang biedt tot de gewenste master. Maatwerk staat dus centraal. Tegen het 
besluit van een instelling ten aanzien van het niet in aanmerking komen voor een 
premaster kan een individu bezwaar maken en beroep aantekenen.  
 
Bij het aanbieden van ondersteuning is het individu het uitgangspunt. Premasters komen 
grofweg in drie vormen voor:  
1. Een ingedaald traject: de desbetreffende persoon volgt in zijn hbo-bachelor extra 
vakken om te kunnen voldoen aan de toelatingseisen van de gewenste 
masteropleiding.  
2. Vakken binnen de wo-bachelor: de desbetreffende persoon volgt gedurende zijn 
wo-bachelor extra vakken om te kunnen voldoen aan de toelatingseisen van de 
gewenste masteropleiding.  
3. Het volgen van een aantal (bachelor)vakken: de desbetreffende persoon volgt na 
het behalen van zijn bachelor een aantal (bachelor)vakken om te kunnen 
voldoen aan de toelatingseisen van de gewenste masteropleiding. Om ervoor te 
zorgen dat deze studenten dezelfde rechten hebben als bachelorstudenten (denk 
                                                 
5
 Doorstroom van hbo naar wo, Inspectie van het Onderwijs (2019).  
 W9629.K-2 17 

Dit laat onverlet dat zowel de student als de instelling hier baat bij hebben. De student 
krijgt immers de mogelijkheid om zijn studievertraging te beperken en instellingen 
kunnen hun tentamens goed en efficiënt organiseren.  
 
Om voornoemde redenen hebben de VSNU, de Vereniging Hogescholen, het ISO en de 
LSVb aangegeven voorstander te zijn van het wettelijk vastleggen van de mogelijkheid 
om, als de instelling studenten de mogelijkheid biedt om zich na het verstrijken van de 
inschrijfperiode voor een tentamen alsnog in te schrijven voor dat tentamen, daarvoor 
bij de student een redelijk bedrag aan administratiekosten in rekening te brengen. Om 
grote verschillen in kosten tussen onderwijsinstellingen onderling, alsmede (te) hoge 
administratiekosten, te voorkomen zijn de koepels en studentenbonden met de 
toenmalige minister van Onderwijs, Cultuur en Wetenschap overeengekomen dat van de 
student enkel een redelijke vergoeding van de reële kosten mag worden gevraagd, met 
een maximum van € 20,= per te late inschrijving voor een tentamen. De minister heeft 
vervolgens hiervoor een wetswijziging toegezegd. Bij brief van 29 april 2015 is de 
8
Tweede Kamer over dit overleg en de uitkomst ervan geïnformeerd. 
 
Met de voorgestelde wijziging wordt een aanvulling mogelijk gemaakt op de reeds 
bestaande - gratis - mogelijkheid tot inschrijven voor een tentamen. Het bedrag aan 
administratiekosten dat hieraan is verbonden wordt gereguleerd. Het leidt in zijn 
algemeenheid niet tot extra uitgaven voor de student, aangezien het gebruik maken van 
deze mogelijkheid door de student een keuze is en geen wettelijke verplichting. 
Voorwaarde voor het in rekening brengen van administratiekosten bij de student is dat 
de door de instelling gehanteerde inschrijftermijn voor het tentamen redelijk is. Ook 
dient de onderwijsinstelling een heldere procedure op te stellen voor de inschrijving voor 
het tentamen en dient deze procedure goed zichtbaar en vindbaar te zijn voor 
studenten. De instelling moet tevens duidelijk en inzichtelijk maken welke 
administratiekosten aan de te late inschrijving zijn verbonden. 
 
2.4 Gelijkwaardigheid buitenlandse getuigschriften 
 
Mobiliteit van studenten wordt gestimuleerd, zodat zij interculturele en internationale 
vaardigheden kunnen verwerven die noodzakelijk zijn in de globaliserende wereld. De 
invoering van het bachelor-mastersysteem is een belangrijke stap geweest in het 
Bolognaproces om de mobiliteit van studenten te bevorderen. Erkenning van het niveau 
van getuigschriften wordt binnen Bologna niet afgedwongen. Daarom wordt in het 
buitenland soms kritisch gekeken naar een Nederlandse eenjarige masteropleiding indien 
in het betreffende Bolognaland de masteropleiding een grotere studielast heeft.  
 
Als er sprake is van onderling vertrouwen in elkaars onderwijssystemen en de 
kwaliteitszorg voor de opleidingen in het hoger onderwijs, dan is het wenselijk om – ter 
bevordering van de mobiliteit – automatische wederzijdse generieke niveauerkenning af 
te spreken met andere landen. De automatische erkenning ziet op het niveau. Het ziet 
niet op de inhoud van de programma’s, de oriëntatie van de opleiding (hbo of wo), 
toelatingseisen, titulatuur of erkenning van beroepskwalificaties. De meerwaarde van 
automatische wederzijdse erkenning is dat de procedure van erkenning van het niveau 
komt te vervallen. Voor afgestudeerden en hogeronderwijsinstellingen betekent dit meer 
duidelijkheid over het niveau van het getuigschrift. Ook bieden dergelijke afspraken 
duidelijkheid voor het bedrijfsleven: voor sollicitanten uit deze landen hoeven 
werkgevers niet meer bij een erkenningsinstantie aan te kloppen om te verifiëren of het 
niveau van het getuigschrift overeenkomt met het niveau van getuigschriften die zijn 
uitgegeven in het eigen land. 
 
Afspraken met andere landen om wederzijds het niveau automatisch te erkennen, 
gebeurt door middel van een verdrag of een ander internationaal instrument. De 
                                                 
8
 Kamerstukken II 2014/15, 31 288, nr. 439. 
 W9629.K-2 19 

10
daar om vragen. Achterliggende gedachte is dat als het verstrekken van een 
aangepast getuigschrift niet zou worden toegestaan transgenders onevenredig zouden 
worden getroffen, omdat zij niet in staat worden gesteld de geslachtswijziging in hun 
persoonlijk leven geheel te laten doorwerken. Tot dit oordeel kwam ook de Commissie 
11
Gelijke Behandeling (de voorganger van het College voor de Rechten van de Mens). 
Nederland heeft bovendien de aanbeveling van het Comité van Europese ministers 
aangenomen, die stelt dat het voor een volledige juridische erkenning van een 
geslachtsverandering nodig is dat officiële sleuteldocumenten, zoals school- en 
werkdiploma's, op snelle, transparante en toegankelijke manier kunnen worden 
12
bijgesteld. 
 
Verschillende universiteiten en hogescholen hebben aangegeven dat ze graag de 
mogelijkheid willen hebben om het getuigschrift ook te mogen vervangen wanneer er 
sprake is geweest van het wijzigen van voornaam of eigen achternaam. Dit omdat ze 
aan de behoefte van deze personen willen tegemoetkomen, maar ze vanwege wettelijke 
belemmeringen dit niet kunnen doen. Het uitreiken van een vervangend getuigschrift in 
het geval van een dergelijke naamswijziging - naast de mogelijkheid van een 
vervangend getuigschrift in het geval van geslachtsverandering - bestaat al in het 
voortgezet onderwijs. De wens om de voornaam of achternaam te wijzigen is 
persoonlijk; er kunnen verschillende motieven aan ten grondslag liggen. Bijvoorbeeld de 
wens dezelfde achternaam van de (andere) ouder of verzorger te dragen. Verder kan 
worden gedacht aan het niet meer willen dragen van een bespottelijke of onwelvoeglijke 
voornaam of achternaam of het niet meer willen dragen van een achternaam vanwege 
psychische hinder (bijvoorbeeld in het geval van een misdrijf).  
 
Met dit voorstel wordt in de gevallen van naamswijziging als bedoeld in de artikelen 1:4, 
1:7 en 1:28b van het Burgerlijk Wetboek (BW) mogelijk gemaakt een getuigschrift te 
kunnen omruilen. Door het verstrekken van een vervangend getuigschrift worden 
personen die hun voornaam of eigen achternaam hebben gewijzigd in staat gesteld deze 
13
wijziging in hun persoonlijk leven geheel door te laten werken.  
 
Het vervangende getuigschrift moet gelijkwaardig zijn aan het originele document en 
kan alleen tegen inlevering van het oude getuigschrift worden ingewisseld. Dit laatste ter 
voorkoming van fraude en in verband met transparantie. Ook zal de tekst op het 
vervangende getuigschrift zoveel mogelijk overeen moeten komen met het origineel. 
Toch zal het vervangende document niet exact hetzelfde zijn als het originele 
opleidingsdocument. Zo zal de ondertekening van een vervangend getuigschrift in de 
meeste gevallen afwijken van het origineel, omdat de samenstelling van de 
examencommissie die het vervangend getuigschrift uitreikt zal zijn gewijzigd of omdat 
een andere examencommissie het getuigschrift uitreikt in het geval de 
examencommissie die het oorspronkelijke getuigschrift heeft uitgereikt niet meer 
bestaat. Op het vervangende getuigschrift zal in ieder geval de datum van uitreiking van 
het originele getuigschrift worden vermeld.  
 
 
 
 
                                                 
10
 Brief van de minister van Onderwijs, Cultuur en Wetenschap van 26 januari 2011 met kenmerk 
257817. 
11
 Commissie Gelijke Behandeling, Een universiteit maakt verboden onderscheid op grond van 
geslacht door een man die transseksueel is een nieuw getuigschrift met zijn huidige mannelijke 
voornamen te weigeren, Oordeel 2010-175, 30 november 2010. 
12
 Recommendation CM/Rec(2010)5 of the Committee of Ministers to member states on measures 
to combat discrimination on grounds of sexual orientation or gender identity, Adopted by the 
Committee of Ministers on 31 March 2010 at the 1081st meeting of the Ministers’ Deputies. 
13
 In het geval het geslacht op het getuigschrift vermeld staat kan dit bij het vervangen van een 
getuigschrift eveneens worden gewijzigd. 
 W9629.K-2 21 

2.7 Vooropleidingseisen associate degree 
 
Per 1 januari 2018 is de Wet invoering associate degree-opleiding in werking getreden. 
Met deze wet is de associate degree een zelfstandige opleiding geworden, los van een 
hbo-bacheloropleiding. Door deze zelfstandige basis kan aan de associate degree een 
aantrekkelijker profiel voor mbo-4 afgestudeerden en werkenden worden gegeven, 
waardoor de associate degree zich meer succesvol kan doorontwikkelen. In de Wet 
invoering associate degree-opleiding is geregeld dat de associate degree-afgestudeerde 
(hierna: Ad-afgestudeerde) de mogelijkheid tot doorstroom heeft naar alle hbo-
bacheloropleidingen als de Ad-afgestudeerde aantoont te voldoen aan aanvullende en/of 
nadere vooropleidingseisen. Wat per abuis mogelijk is gemaakt in deze wet is dat een 
Ad-afgestudeerde na het behalen van het diploma is vrijgesteld van de 
vooropleidingseisen van artikel 7.24 van de WHW voor een wo-bachelor op grond van 
artikel 7.28, eerste lid, van de WHW. De Ad-afgestudeerde heeft daarmee automatisch 
toelatingsrecht tot een wo-bachelor. Dit is niet de bedoeling van de wetgever geweest. 
De associate degree is ontwikkeld als een zelfstandige arbeidsmarktkwalificatie, maar 
biedt ook de mogelijkheid om aansluitend een hbo-bachelorgraad te behalen. Gelet op 
de inhoud van de associate degree-opleiding en het niveau daarvan is de regering van 
mening dat de graad Associate degree niet voldoende is om de bezitter van rechtswege 
vrij te stellen van de toelatingseisen voor een universitaire bacheloropleiding. Voor de 
Ad-afgestudeerden die reeds zijn toegelaten tot een universitaire bacheloropleiding heeft 
deze wetswijziging geen gevolgen. 
 
De regering maakt het met dit wetsvoorstel mogelijk dat de universiteit – naar analogie 
van de hbo-propedeuse route – kan beoordelen of een Ad-afgestudeerde over voldoende 
kennis, inzicht en vaardigheden beschikt om de bedoelde universitaire bacheloropleiding 
met succes af te ronden. Beschikt de betreffende student over deze kennis, inzicht en 
vaardigheden, dan is die student toelaatbaar tot de opleiding. Als die student niet kan 
aantonen voldoende kennis, inzicht en vaardigheden te bezitten die voor een 
universitaire bacheloropleiding noodzakelijk worden geacht, dan wordt die student 
afgewezen voor de wo-bacheloropleiding. 
 
2.8 Uniformering wettelijke incompatibiliteiten leden college van bestuur universiteit 
 
Uit artikel 11.2, zesde lid van de WHW volgt dat een lid van het college van bestuur van 
de Open Universiteit niet tevens lid mag zijn van het college voor promoties van 
diezelfde universiteit. Voor de leden van het college van bestuur van de andere 
universiteiten is er van een dergelijke zogenoemde wettelijke onverenigbaarheid van 
functies (incompatibiliteiten) geen sprake. Op die instellingen is het van oudsher 
gangbaar dat de rector magnificus tevens lid mag zijn van het college voor promoties. 
Hierdoor is er wat betreft de wettelijke onverenigbaarheid van functies voor leden van 
het college van bestuur geen sprake van uniformiteit van wetgeving. Hiervoor zijn geen 
redenen bekend. Waarschijnlijk is dit het onbedoelde gevolg van de verschillende 
formuleringen in de wetsartikelen bij de wijziging van de Wet op het hoger onderwijs en 
wetenschappelijk onderzoek in verband met de positiebepaling van de Open Universiteit 
18
binnen het hoger onderwijs. Hierbij ligt het voor de hand dat niet is opgemerkt dat het 
college voor promoties in formele zin een bestuursorgaan is in de zin van de Algemene 
wet bestuursrecht (Awb). 
Met de, mede op verzoek van de Open Universiteit, voorgestelde wijziging worden voor 
zowel de leden van het college van bestuur van de Open Universiteit als voor de leden 
van het college van bestuur van de overige universiteiten dezelfde incompatibiliteiten 
vastgelegd en daarmee wordt uniformiteit in wetgeving bewerkstelligd. Praktisch gevolg 
is dat de huidige praktijk bij de Open Universiteit kan worden gecontinueerd en er geen 
personele wijzigingen hoeven plaats te vinden in het college van bestuur dan wel het 
college voor promoties. 
                                                 
18
 Kamerstukken II 1996/97, 25 161, nr. 258 
 W9629.K-2 23 

 
2.10 Toezicht inspectie van het onderwijs op rechtspersonen of natuurlijke personen 
buiten het onderwijsbestel  
 
Om misleiding van (aspirant-) studenten en werkgevers tegen te gaan zijn met de Wet 
bescherming namen en graden hoger onderwijs regels gesteld ten aanzien het voeren 
van de naam universiteit en hogeschool en het verlenen van graden. Deze regels gelden 
voor zowel instellingen in de zin van een onderwijswet, als voor rechtspersonen of 
natuurlijke personen buiten ons onderwijsbestel die geen instelling zijn in de zin van een 
22
onderwijswet. Zo mag een organisatie zich bijvoorbeeld niet zomaar universiteit 
noemen, nu als hoofdregel geldt dat het voeren van de naam universiteit is 
voorbehouden aan universiteiten in de zin van de WHW. 
Beoogd was dat de inspectie van het onderwijs (inspectie) zou toezien op deze 
regelgeving en deze zou handhaven ten aanzien van instellingen zowel binnen als buiten 
het onderwijsbestel. Daar waar nodig kan de minister – over het algemeen zal dat zijn 
na advies van de inspectie - een bestuurlijke boete opleggen als een instelling zich in 
strijd met deze regels bijvoorbeeld universiteit noemt.  
Gebleken is echter dat de toezichtsbevoegdheden van de inspectie ten aanzien van die 
instellingen buiten het bestel onvoldoende helder zijn geregeld. Het gevolg hiervan is dat 
de inspectie ten aanzien van een instelling buiten ons onderwijsbestel geen stevig 
instrument in handen heeft om medewerking af te dwingen aan een onderzoek naar 
mogelijke overtreding van wettelijke voorschriften ten aanzien van naamvoering of 
graadverlening. Bij vaststelling van een overtreding van deze voorschriften kan de 
minister vervolgens ook geen bestuurlijke boete opleggen. Hiermee zijn de 
mogelijkheden van effectieve handhaving voor een deel van de instellingen – de 
instellingen buiten het bestel - dus beperkt. 
Met de voorgestelde wijziging wordt mogelijk gemaakt dat het toezicht van de inspectie 
zowel betrekking kan hebben op rechtspersonen of natuurlijke personen binnen als 
buiten het onderwijsbestel. Zo kan de inspectie haar toezichthoudende rol op wettelijke 
bepalingen die beogen fraude in het hoger onderwijs te voorkomen breed oppakken.  
 
2.11 Vliegopleidingen 
 
De groei van de luchtvaart en het daardoor steeds drukker wordende luchtruim stellen in 
toenemende mate eisen aan het veilig en efficiënt afhandelen van het vliegverkeer. 
Beschikbare capaciteit op de grond en in de lucht moet optimaal benut worden binnen 
grenzen van veiligheid, geluid en emissies.  
Binnen Europa zoekt men oplossingen voor de druk op capaciteitsbenutting; men kijkt 
naar ontwikkeling van nieuwe technologie, procedures en opleiden van professionals in 
de luchtvaart. Dit heeft invloed op de huidige en de toekomstige rol en taak van piloten 
en luchtverkeersleiders. Zij moeten begrijpen wat de invloed van hun handelen in de 
gehele keten van activiteiten is. Dit heeft als consequentie dat zij ook moeten begrijpen 
wat de rol en drijfveren van alle partijen voor de capaciteitsbenutting op de luchthaven 
zijn en wat het proces van de andere partijen in de keten is. De opleidingen van de 
Hogeschool van Amsterdam en de Hanzehogeschool bereiden studenten voor op deze 
brede taken van piloten en luchtverkeersleiders. Zij verzorgen sinds ongeveer tien jaar 
binnen hun hbo-bacheloropleidingen ‘Aviation’, respectievelijk ‘Technische Bedrijfskunde’ 
een afstudeerrichting die opleidt tot het beroep van piloot. De Hogeschool van 
Amsterdam verzorgt binnen de opleiding ‘Aviation’ ook een afstudeerrichting die opleidt 
tot het beroep van Luchtverkeersleider. Deze opleidingen worden vormgeven in 
samenwerking met private vliegscholen en opleidingsorganisaties voor 
luchtverkeersleiders, bijvoorbeeld Luchtverkeersleiding Nederland (LVNL) en 
Eurocontrol.  
 
                                                 
22
 Het betreft hier derhalve instellingen die geen bekostigde instelling of een rechtspersoon voor 
hoger onderwijs zijn. 
 W9629.K-2 25 

gekeurd op de geschiktheid voor het beroep van piloot en luchtverkeersleider. De WHW 
kent de mogelijkheid van een dergelijke selectie na de poort niet. Voor het traject bij de 
vliegschool brengt de vliegschool bij de student kosten in rekening. De WHW biedt 
daartoe evenmin de mogelijkheid.  
 
Genoemde opleidingen leveren een belangrijke bijdrage aan de veiligheid en efficiënte 
afhandeling van het vliegverkeer. Met de voorgestelde wijzigingen worden deze 
opleidingen daarom alsnog van een goede wettelijke basis voorzien. Dat Europese 
regelgeving noopt tot een inrichting van de opleidingen die niet in te passen is in de 
huidige regels, rechtvaardigt dat zij in de WHW een uitzonderingspositie krijgen. Zij 
worden expliciet in de wet genoemd en geregeld wordt op welke punten deze 
opleidingen afwijken van reguliere opleidingen. Dit betekent dat buiten deze specifieke 
voorschriften de opleidingen onverkort moeten voldoen aan WHW. Zo blijven 
bijvoorbeeld de voorschriften met betrekking tot accreditatie, vooropleidingseisen en 
rechtsbescherming van de studenten op (de (aspirant-) studenten aan deze opleidingen 
van toepassing. 
 
Geregeld wordt dat het deel van de opleidingen dat hogescholen in verband met de 
Europese beroepsvereisten niet zelf kunnen verzorgen en examineren kan worden 
verzorgd door partners die daartoe wel zijn aangewezen. Dat traject omvat niet de 
propedeuse, de afstudeerfase en het afsluitend examen. Deze fasen in de opleiding 
blijven voorbehouden aan de hogeschool. Tevens wordt voor de onderhavige opleidingen 
selectie na de poort, op basis van de Europese beroepsvereisten voor het beroep van 
piloot en het beroep van luchtverkeersleider, mogelijk gemaakt. Dit wetsvoorstel wijzigt 
uiteraard niets aan de inrichting van het onderwijs van de vliegscholen en de 
opleidingsorganisaties voor luchtverkeersleiders en aan hun status. Die worden 
gereguleerd door Europees recht en regelgeving van het ministerie van Infrastructuur en 
Waterstaat.  
 
Het behalen van het brevet bij de vliegschool maakt onderdeel uit van het curriculum 
(en dus van de onderwijs- en examenregeling) van de hbo-bacheloropleiding. De kosten 
voor het behalen van het brevet zullen door de vliegschool bij de student in rekening 
worden gebracht. Daarom regelt dit voorstel dat voorwaarde voor inschrijving bij de 
opleiding, of voor selectie voor de betreffende afstudeerrichting van de opleiding, is dat 
de student het bewijs overlegt dat de vergoeding verschuldigd aan vliegschool door of 
namens hem is of wordt voldaan.  
Voor de opleiding tot luchtverkeersleider van de Hogeschool van Amsterdam zal van de 
studenten, naast het collegegeld, geen vergoeding worden gevraagd. De studenten die 
de opleiding doen zijn in dienst van de luchtverkeersleiding. Als voorwaarde voor 
samenwerking met een vliegschool en de opleidingsorganisatie voor luchtverkeersleiders 
wordt het afsluiten van een samenwerkingsovereenkomst voorgeschreven. De 
overeenkomst is bedoeld om de wederzijdse rechten en plichten te borgen. De 
hogeschool is ervoor verantwoordelijk dat de studenten het gedeelte van het curriculum 
dat door de vliegschool en de opleidingsorganisatie voor luchtverkeersleiders wordt 
verzorgd ook daadwerkelijk kunnen volgen. De samenwerkingsovereenkomst bevat 
daarom in elk geval die plicht van de externe partners om dat deel van het curriculum te 
leveren. Ook zal de samenwerkingsovereenkomst moeten bevatten dat de externe 
partners de verplichting op zich nemen om de NVAO respectievelijk visitatiecommissies 
toe te laten voor het uitvoeren van de werkzaamheden in het kader van de accreditatie 
en de Inspectie van het onderwijs voor zover dat noodzakelijk is voor het houden van 
toezicht op het deel van de opleiding dat door de hogeschool wordt verzorgd. Beide 
organisaties zullen daarbij de bevoegdheid van de Inspectie Luchtvaart en Transport 
(ILT) als toezichthouder en accreditatieverlener aan vliegscholen en 
opleidingsorganisaties voor luchtverkeersleiders respecteren. 
 
De eisen die Europese regelgeving stelt aan aspirant-piloten en -luchtverkeersleiders 
maakt dat studenten die niet langer aan die eisen voldoen hun opleiding niet kunnen 
 W9629.K-2 27 

het toegankelijk houden van het hoger onderwijs. Het is de publieke taak van de 
Nederlandse overheid om te voorzien in een toegankelijk nationaal onderwijsstelsel. 
Deze taak richt zich in de eerste plaats op de onderdanen van Nederland. Daarnaast is, 
gegeven de ontwikkelingen die in gang zijn gezet met de Verklaring van Bologna, de 
zorg van de overheid voor een kwalitatief goed en toegankelijk onderwijsstelsel een 
Europese aangelegenheid geworden. De toegankelijkheid van het onderwijs binnen de 
EU beïnvloedt zo in belangrijke mate het succes van de gemeenschappelijke markt. Zij 
bepaalt in sterke mate de mogelijkheid tot de daadwerkelijke uitoefening van het vrije 
verkeer van personen aangezien er een directe relatie is tussen toegang tot het 
onderwijs en het kunnen verkrijgen van toegang tot de arbeidsmarkt van zowel de 
31
individuele lidstaten als die van de EU als geheel. Dit geldt ook voor de inwoners van 
Noorwegen, IJsland en Liechtenstein, aangezien de reikwijdte van de EU-regelingen met 
betrekking tot het vrije verkeer van personen is uitgebreid tot die landen op grond van 
de overeenkomst betreffende de EER. Met het oog op het voorgaande is het onderscheid 
in het tarief voor de premaster gericht op de instandhouding van de toegankelijkheid 
van het hoger onderwijs voor Nederlandse studenten en andere EER-studenten.  
 
Het verschil in tarief voor de premaster is gekoppeld aan de nationaliteit van de student, 
aldus wordt met het vaststellen van een ander premastertarief voor niet-EER-studenten 
onderscheid gemaakt naar nationaliteit. Zoals hierboven is beschreven, geeft dit 
onderscheid uitdrukking aan een verschil van verantwoordelijkheid van de overheid ten 
opzichte van EER-studenten en niet-EER-studenten als het gaat om het bieden van 
toegankelijk hoger onderwijs. 
 
Onderscheid naar nationaliteit is op grond van de Algemene wet gelijke behandeling 
toegestaan, mits het onderscheid is neergelegd in een algemeen verbindend voorschrift 
en er sprake is van een objectieve rechtvaardiging. De objectieve rechtvaardiging is 
gelegen in het feit dat op sommige plekken de grens lijkt te zijn bereikt voor wat betreft 
de instroom van het aantal internationale studenten. De toenemende instroom van het 
aantal buitenlandse studenten kan zowel gevolgen hebben voor de kwaliteit van het 
onderwijs als voor de toegankelijkheid ervan, wanneer de beschikbaarheid van 
voorzieningen en opleidingskansen onder druk komen te staan. Om de kwaliteit te 
kunnen borgen moet een instelling voldoende middelen hebben; om de toegankelijkheid 
te borgen moet er voldoende feitelijke capaciteit zijn. Een belangrijk aspect dat 
meespeelt bij het in stand houden van de onderwijskwaliteit en een toegankelijk 
onderwijsstelsel is dat de overheid gelimiteerd is in de financiële middelen die hiervoor 
vanuit de Rijkskas kunnen worden ingezet. Buitenlandse studenten die in Nederland 
hoger onderwijs volgen leggen daarmee beslag op de collectieve middelen en de 
collectieve voorzieningen in ruime zin. Met het oog op de groeiende toestroom van 
32
studenten uit het buitenland is het dan ook gerechtvaardigd dat de mate waarin 
buitenlandse studenten kunnen profiteren van de bekostiging die aan instellingen wordt 
verstrekt, wordt begrensd, omdat hun Nederlandse opleiding niet per definitie in 
dezelfde mate door de overheid kan worden gefinancierd als wel het geval is bij 
Nederlandse studenten.  
 
3.2 Vooropleidingseisen associate degree 
 
Het Nederlands Kwalificatieraamwerk (NLQF) dat is gebaseerd op het Europees 
Kwalificatieraamwerk (EQF) is niet van invloed op de toelatingsrechten van de bezitter 
van een associate degree-diploma die naar een hbo-bachelor danwel wo-bachelor wil 
doorstromen. De associate degree-opleiding leidt tot niveau 5 van zowel het NLQF als 
het EQF. Een vwo-diploma dat automatisch toelatingsrecht geeft tot een wo-bachelor 
                                                 
31
 Zie ook B.P. Vermeulen, A. Kuijer. Toegang tot onderwijs binnen de Europese Unie, Utrecht. 
Nederlands Centrum Buitenlanders, 1997, p. 14. 
32
 De instroom in de hbo-bachelor is van 5.1% (2006) gestegen naar 5.9% (2017). De instroom in 
de wo-bachelor is van 5.0% (2006) gestegen naar 14.4% (2017); en in wo-master is het 
percentage van 13.4% (2006) gestegen naar 23% (2017). 
 W9629.K-2 29 

terugbetaald als gevolg van een ontoereikend inkomen, wordt het restant 
kwijtgescholden. Alleen de kosten van kwijtscheldingen en oninbaarheid vormen de 
relevante uitgaven voor de rijksbegroting. De extra kosten van deze maatregel zullen 
dan ook pas vanaf ongeveer 2040 structureel zijn en bedragen bij een leeftijdsverhoging 
van twee jaren ongeveer € 2 miljoen. Vóór die tijd zijn er nauwelijks extra kosten. De 
extra kosten zullen worden gedekt uit het budget dat beschikbaar komt door de afschaf 
35
van de fiscale aftrek voor scholingsuitgaven. 
 
Naast de structurele extra kosten stijgt de staatsschuld met elke verhoging van één jaar 
met € 20 miljoen, omdat er ten gevolge van dit voorstel extra leningen uit zullen staan. 
De geringe additionele uitvoeringskosten van deze uitbreiding zijn al meegenomen in de 
36
Wet Studievoorschot hoger onderwijs. 
 
6. Uitvoeringsgevolgen 
 
Door de Dienst Uitvoering Onderwijs (hierna: DUO) is een uitvoeringstoets verricht op 
de voorgestelde wetswijzigingen. Hierbij zijn ook de reacties van de inspectie, de 
37
Auditdienst Rijk en Studielink op het wetsvoorstel betrokken. DUO concludeert dat de 
met het wetsvoorstel voorgestelde wijzigingen uitvoerbaar, haalbaar en maakbaar zijn 
binnen de gestelde termijn van de beoogde inwerkingtreding op 1 januari 2021. Naar 
aanleiding van de uitvoeringstoets van DUO en reacties van de inspectie en de NVAO is 
een aantal passages in de memorie van toelichting aangepast. 
Studielink heeft in de uitvoeringstoets geconcludeerd dat voor overwegend de meeste 
onderdelen van dit wetsvoorstel er nauwelijks sprake is van impact op de keten van 
Studielink en de instellingen. Aangegeven is dat het voorstel ten aanzien van de 
premasters een aandachtspunt is.  
De voorgestelde wijziging inzake de eigen bijdrage studenten is toegevoegd nadat er al 
een uitvoeringstoets was uitgebracht. Er worden geen gevolgen voorzien voor DUO of 
Studielink. Het vragen van een eigen bijdrage aan studenten (naast het collegegeld) is 
een relatie tussen de hogeronderwijsinstelling en de student waar DUO en Studielink 
geen rol in hebben. Daarnaast gaat het opnemen van staand beleid in een regeling. Er 
worden geen nieuwe bijdragen toegestaan. Wel wordt hiermee de juridische positie van 
studenten verder verbetert. Voor instellingen zit er een verandering in dit voorstel. Door 
het uitzonderen van niet-EER studenten van de verplichting tot het bieden van financiële 
ondersteuning hoeven instellingen hier geen ondersteuning meer te geven.   
 
7. Regeldruk 
 
Van de voorstellen die in dit wetsvoorstel zijn opgenomen is nagegaan of zij gevolgen 
hebben voor de regeldruk. Hierbij is door OCW gebruik gemaakt van de standaard 
berekeningswijze. De totale regeldruk na implementatie van dit wetsvoorstel bedraagt 
€ 80.725 eenmalig en € 679.920 structureel vanaf het moment dat dit wetsvoorstel in 
werking treedt. Om de noodzakelijke lasten zoveel mogelijk te beperken zijn bij de 
vormgeving alternatieven overwogen en is voor het minst belastende alternatief 
gekozen. Tevens zijn de uitvoerings- en toezichtslasten minimaal gegeven het doel van 
het beleid.  
 
De regeldruk ziet op de navolgende voorgestelde wijzigingen: 
 
Harmonisering bekostiging en studiefinanciering hbo-masters 
                                                 
35
 Stb. 2019, 514 (Wet afschaffing fiscale aftrek scholingsuitgaven treedt in werking op een bij 
koninklijk besluit te bepalen tijdstip). 
36
 Stb. 2015, 50 (Wet studievoorschot hoger onderwijs). 
37
 Via de Website van Studielink regelen studenten zelf hun aanmelding en (her)inschrijving bij een 
hogeschool of universiteit in Nederland. Studielink is van en voor het hoger onderwijs. Studielink is 
een product van Stichting Studielink, waarin hogescholen en universiteiten nauw samenwerken met 
het ministerie van OCW, VH, VSNU en DUO: de Studielink-ketenpartners. Website: 
www.studielink.nl 
 W9629.K-2 31 

nalevingskosten. Uitgaande van het totaal aantal universiteiten en hogescholen en het 
geschatte aantal van 10 aanvragen per jaar wordt de totale regeldruk geschat op  
€ 10.000 eenmalig en € 5.000 structureel. 
 
Vooropleidingseisen associate degree 
De universiteit en de hogescholen zullen de studenten in hun voorlichting (en op hun 
website) informeren over de wijziging van hun toelatingsbeleid. Ze passen hun website 
en voorlichting aan. 
Daarnaast kan de universiteit de student onderwerpen aan een toelatingstoets, waarmee 
zij beoordeelt of de student over de gevraagde kennis en vaardigheden beschikt. Daarbij 
kan zij gebruikmaken van de toelatingstoets voor studenten met een propedeuse 
getuigschrift die instromen in de wo-bachelor of de universiteit ontwikkelt een nieuwe 
toets. Het ontwikkelen van een nieuwe toets levert lasten (en kosten) op voor de 
instelling. Overigens staat het de universiteit ook vrij om feitelijk geen toelatingstoets af 
te nemen bij de associate degree-afgestudeerde die instroomt als ze al dat niveau van 
de desbetreffende opleiding kent, bijvoorbeeld door haar connecties met de 
desbetreffende hogeschool of omdat er eerder al een associate degree-afgestudeerde 
toelating heeft gevraagd op grond van diezelfde opleiding. In dat geval zijn er geen 
extra lasten verbonden aan het ontwikkelen en afnemen van de toelatingstoets. Als de 
student een toets dient te maken, dan informeert de instelling de student daarover. De 
instelling besluit op basis van de toets of ze de student toelaat. De student ontvangt 
schriftelijk bericht. Bij een negatief besluit kan de student hiertegen in bezwaar bij de 
desbetreffende instelling. Deze handelingen leiden tot een lastenverzwaring voor zowel 
de universiteit als voor de student. Uitgaande van het totaal aantal universiteiten en het 
geschatte aantal van 25 studenten per jaar wordt de totale regeldruk geschat op € 
35.000 eenmalig en € 15.000 structureel. Er zijn geen nalevingskosten verbonden aan 
deze wijziging. 
 
Eisen toelating tot wo-leraren 
Mogelijk zijn er eenmalig aanpassingen nodig in het betreffende onderdeel van de 
studentregistratiesystemen van de universiteiten. Aangezien de gewijzigde 
toelatingseisen de facto al jaren worden toegepast, is het niet waarschijnlijk dat dit bij 
alle of zelfs een deel van de universiteiten het geval zal zijn. Ook dient de 
voorlichtingsinformatie op de websites, voor zover daar melding wordt gemaakt van de 
huidige voorwaarden voor toelating, eenmalig te worden aangepast. Uitgaande van het 
totaal aantal van 14 universiteiten worden de kosten hiervan geschat op € 1.600 
eenmalig. Er zijn geen nalevingskosten verbonden aan deze wijziging. 
 
Vliegopleidingen 
De betreffende hogescholen moeten jaarlijks over de samenwerking met de vliegscholen 
c.q. opleidingsorganisaties voor luchtverkeersleiders verslag doen. De administratieve 
lasten blijven daarmee beperkt. De kosten daarvoor zijn begroot op in totaal € 600 per 
jaar. Er zijn geen nalevingskosten verbonden aan deze wijziging.   
 
Voor de voorgestelde wijzigingen in paragrafen 2.4 (Gelijkwaardigheid buitenlandse 
getuigschriften), 2.8 (Uniformering wettelijke incompatibiliteiten leden college van 
bestuur universiteit), 2.9 (Verhoging leeftijdsgrens aanvraag levenlanglerenkrediet), 
2.10 (Toezicht Inspectie van het Onderwijs op rechtspersonen of natuurlijke personen 
buiten het onderwijsbestel) en 2.12 (Eigen bijdrage studenten) zijn geen gevolgen voor 
de regeldruk voorzien.  
 
8. Privacy impact assessment 
 
Verhoging leeftijdsgrens aanvraag levenlanglerenkrediet 
Verstrekking van het levenlanglerenkrediet is een wettelijke taak van DUO. Personen die 
nog niet de uiterste wettelijke leeftijdsgrens hebben bereikt kunnen daarvoor in 
aanmerking komen. Persoonsgegevens die verwerkt worden om de wettelijke taak uit te 
 W9629.K-2 33 

nadat de reguliere inschrijvingstermijn voor het deelnemen aan een tentamen is 
verstreken, alsnog voor dat tentamen wil inschrijven heeft tot de meeste reacties geleid. 
Uit meerdere reacties blijkt dat bij de respondenten de vrees bestaat dat het voorstel 
zou gaan om een boete die door de instelling zal worden opgelegd in geval een student 
zich niet tijdens de daarvoor op de instelling geldende inschrijftermijn heeft 
ingeschreven voor een tentamen. Ook wordt gevreesd dat dit voorstel de 
kansenongelijkheid bevordert. Het is derhalve van belang om te noemen dat het 
uitgangspunt bij deze maatregel is dat een student die zich heeft ingeschreven voor een 
opleiding het recht heeft kosteloos de tentamens die behoren tot die opleidingen af te 
leggen. Dit is reeds zo in de huidige wet en blijft zo met het onderhavige wetsvoorstel. 
Zoals in het algemene deel van toelichting is aangegeven betreft het, in aanvulling op 
deze reeds bestaande gratis mogelijkheid tot afleggen van een tentamen, een 
keuzemogelijkheid voor de student om – indien de onderwijsinstelling deze mogelijkheid 
biedt - zich alsnog in te schrijven voor een tentamen nadat de reguliere inschrijftermijn 
voor het afleggen van dat tentamens reeds is verstreken en is het een uitbreiding van de 
mogelijkheden voor de student. 
 
9.1.4 Vervangend getuigschrift in het hoger onderwijs 
Ten aanzien van de voorgestelde wijziging ten aanzien van het vervangend getuigschrift 
is een concrete suggestie gedaan ten aanzien van de tekst van artikel 7.11a van de 
WHW, welke is overgenomen. 
 
9.1.5 Vooropleidingseisen associate degree 
Ten aanzien van de voorgestelde wijziging is naar aanleiding van de reacties de 
toelichting bij dit voorstel aangepast. 
 
9.1.6 Vliegopleidingen 
Naar aanleiding van de reacties op de wettelijke verankering van de vliegopleidingen is 
de bedoeling van dit deel van het wetsvoorstel, de rol van de NVAO en de Inspectie van 
het Onderwijs in relatie tot de vliegscholen en de luchtverkeersleiding in de toelichting 
nader verduidelijkt. Op een enkel punt heeft dit tot aanpassing van de wettekst geleid.  
Ook is ingebracht dat het wetsvoorstel niet bijdraagt aan de kostenverlaging van de 
opleiding aan de private vliegschool. Dit is geen onderwerp dat het wetsvoorstel beoogt 
te regelen. Dit wetsvoorstel beperkt zich tot een wettelijke verankering van de 
bestaande inrichting van de vliegopleidingen. 
 
9.1.7 Eigen bijdrage studenten 
Bij de internetconsultatie van het wetsvoorstel taal en toegankelijkheid is in diverse 
reacties verzocht om de in dat wetsvoorstel aangekondigde ministeriële regeling uit te 
breiden met alle eigen bijdragen die door instellingen aan (aspirant) studenten mogen 
worden gevraagd. De veelgenoemde reden hiervoor was om te voorkomen dat 
(aspirant) studenten en instellingen voor het beleid ten aanzien van eigen bijdragen zich 
te raden moesten gaan in verschillende brieven en een ministeriële regeling. Met 
onderhavig voorstel wordt tegemoet gekomen aan deze wens.  
 
9.2 Advies  
Dit wetsvoorstel is met een kwalitatieve en kwantitatieve onderbouwing van de gevolgen 
voor de regeldruk aan het Adviescollege toetsing regeldruk (ATR) voorgelegd.  
Het ATR heeft het wetsvoorstel beoordeeld aan de hand van het door haar gehanteerde 
toetsingskader. Het wegen van nut en noodzaak en minder belastende alternatieven is in 
de context van dit wetsvoorstel volgens de ATR bij de meeste maatregelen niet (meer) 
aan de orde, daar het onderhavige wetsvoorstel beleidsmatige wijzigingen bevat 
waarmee met name toezeggingen aan de Tweede Kamer gestand worden gedaan. De 
advisering van de ATR richt zich op het onderdeel dat betrekking heeft op de juridische 
grondslag die wordt geboden om administratiekosten in rekening te brengen bij te late 
inschrijving voor een tentamen en ze baseert daarop haar dictum. Ten aanzien van dit 
onderdeel adviseert de ATR nader te onderbouwen wat de noodzaak is van de maatregel 
 W9629.K-2 35 

 
Artikelsgewijze toelichting 
 
Artikel I Wijziging van de Wet op het hoger onderwijs en wetenschappelijk 
onderzoek 
 
Artikel I, onderdeel A (artikel 1.1 WHW) 
De WHW regelt in artikel 7.30e de verplichting voor instellingen om studenten, indien zij 
niet voldoen aan de toelatingseisen, ondersteuning te bieden om te kunnen instromen in 
masteropleidingen in het hoger beroepsonderwijs en in het wetenschappelijk onderwijs. 
Het gaat daarbij om premasters. Omdat premasters ook nog op andere plaatsen in de 
wet worden geregeld is omwille van de leesbaarheid van de wet besloten een definitie in 
de wet op te nemen, waardoor overal in de wet hetzelfde begrip wordt gebruikt. Dit 
geldt eveneens voor de begrippen Verordening (EU) 2015/340 en Verordening (EU) nr. 
1178/2011. 
 
De begrippen worden aangeduid met een #. Voor deze aanduiding is gekozen aangezien 
verschillende, op het moment van indiening van dit wetsvoorstel, aanhangige 
wetsvoorstellen begrippen toevoegen aan artikel 1.1. Om een verkeerde lettering te 
voorkomen wordt de aanduiding #, conform aanwijzing 5.69 van de Aanwijzingen voor 
de regelgeving, bij de drukproef voor het Staatsblad gewijzigd in de juiste letters en 
wordt het tekstdeel tussen blokhaken geschrapt. 
 
Artikel I, Onderdelen B en C (artikelen 2.9 en 2.11 WHW) 
Met de wijziging van artikel 2.9, eerste lid, wordt geregeld dat het aanwenden van de 
rijksbijdrage voor het compenseren van studenten voor de vergoeding die zij aan de 
opleidingsorganisatie (vliegschool) verschuldigd zijn, aangemerkt moet worden als een 
ondoelmatige aanwending van de rijksbijdrage. 
Van de gelegenheid is gebruik gemaakt om de bepaling over het overdragen van een 
deel van de rijksbijdrage aan een WEB-instelling waarmee een associate degree-
opleiding wordt verzorgd, een andere plaats te geven in de wet. De inhoud van artikel 
2.9, lid 1a, wordt overgeheveld naar artikel 2.11 (nieuw). Reden is dat artikel 2.9 gaat 
over de jaarverslaggeving en de bepaling over de overdracht van de rijksbijdrage daar 
niet rechtstreeks betrekking op heeft.  
Bij ministeriële regeling zal worden geregeld dat het bestuursverslag van een hogeschool 
die een opleiding tot piloot of luchtverkeersleider aanbiedt, verslag moet doen van de 
samenwerking met de externe partner. De Regeling jaarverslaggeving onderwijs zal 
hiertoe worden aangepast.  
 
Artikel I, onderdeel D (artikel 6.14 WHW) 
In verband met de verbeterde formulering van de artikelen die de studiepunten en 
studielast regelen, dient de verwijzing in artikel 6.14 te worden aangepast. 
 
Artikel I, onderdeel E (artikel 7.1 WHW) 
In artikel 7.1 WHW is bepaald welke bepalingen uit hoofdstuk 7 (tevens) van toepassing 
zijn op rechtspersonen voor hoger onderwijs. Op grond van artikel 7.1 zijn de 
(gewijzigde) artikelen 7.3h, 7.3i, 7.12b, 7.12d en 7.13 van toepassing op 
rechtspersonen voor hoger onderwijs. Onderdeel D zorgt ervoor dat ook artikel 7.42b 
over beëindiging van de inschrijving van toepassing is op rechtspersonen voor hoger 
onderwijs.  
 
Artikel I, onderdeel F (artikel 7.3d WHW) 
In verband met de verbeterde formulering van de artikelen die de studiepunten en 
studielast regelen, dient de verwijzing in artikel 7.3d te worden aangepast. 
 
Artikel I, onderdeel G (7.3h en 7.3i WHW) 
 W9629.K-2 37 

Masteropleiding tot leraar voor de periode van 7.5a, onder a 7.4a, derde lid, 
voorbereidend hoger onderwijs in vakken van eerste volzin 
voortgezet onderwijs  
Masteropleiding voor het beroep van wijsgeer van een 7.5a, onder b 7.4a, vierde lid 
bepaald wetenschapsgebied 
Masteropleiding voor het beroep van arts, dierenarts, 7.5a, onder c 7.4a, zesde lid 
apotheker, tandarts en klinisch technoloog 
Masteropleiding geneeskunde, klinisch onderzoeker 7.5a, onder d 7.4a, zevende lid 
   
Bijzondere studielast van opleidingen in het Nieuw artikel Oud artikel 
hoger beroepsonderwijs 
Masteropleiding op het gebied van de kunst 7.5b, eerste lid, 7.4b, vierde lid 
onder a 
Masteropleiding tot leraar voortgezet onderwijs van de 7.5b, eerste lid, 7.4b, vijfde lid 
eerste graad in algemene vakken onder b 
Masteropleiding tot advanced nurse practitioner 7.5b, eerste lid, 7.4b, zesde lid 
onder c 
Masteropleiding tot physician assistant 7.5b, eerste lid, 7.4b, zevende lid 
onder d 
Masteropleiding op het gebied van de bouwkunst 7.5b, eerste lid, 7.4b, achtste lid 
onder e 
Een versneld traject als bedoeld in artikel 7.9a 7.5b, tweede lid 7.9a, derde lid 
   
Door Onze Minister aangewezen opleidingen Nieuw artikel Oud artikel 
Aangewezen bacheloropleidingen in het 7.5c, eerste lid 7.4a, eerste lid, 
wetenschappelijk onderwijs, waarvan de studielast tweede volzin 
meer dan 180 studiepunten bedraagt, maar ten 
hoogste 240 studiepunten bedraagt. 
Aangewezen masteropleidingen in het 7.5c, tweede lid 7.4a, vijfde lid, 
wetenschappelijk onderwijs waarvan de studielast 120 eerste volzin 
studiepunten bedraagt.  
Aangewezen masteropleidingen in het hoger 7.5c, tweede lid - 
beroepsonderwijs, waarvan de studielast 120 
studiepunten bedraagt. 
 
Aangewezen masteropleidingen in het 7.5c, derde lid 7.4a, vijfde lid, 
wetenschappelijk onderwijs die mede zijn gericht op tweede volzin 
een levensbeschouwelijk ambt of beroep 
Aangewezen gezamenlijke masteropleiding in het 7.5c, vierde lid 7.4a, vijfde lid, 
wetenschappelijk onderwijs als bedoeld in artikel 7.3c tweede volzin 
, waarvan de studielast 90 studiepunten bedraagt, 
indien die opleiding wordt verzorgd met een 
buitenlandse instelling. 
Aangewezen gezamenlijke masteropleiding in het 7.5c, vierde lid - 
hoger beroepsonderwijs als bedoeld in artikel 7.3c , 
waarvan de studielast 90 studiepunten bedraagt, 
indien die opleiding wordt verzorgd met een 
buitenlandse instelling. 
Aangewezen masteropleiding in het wetenschappelijk 7.5c, vijfde lid 7.4a, derde lid, 
onderwijs tot leraar voor de periode van tweede volzin. 
voorbereidend hoger onderwijs in vakken van 
voortgezet onderwijs aanwijzen, waarvan de studielast 
ten minste 120 studiepunten en ten hoogste 180 
studiepunten bedraagt 
   
Door het instellingsbestuur vastgestelde grotere Nieuw artikel Oud artikel 
 W9629.K-2 39 

Artikel I, onderdeel N (artikel 7.28 WHW) 
De voorgestelde wijzigingen van artikelen 7.28 hebben tot gevolg dat bezitters van een 
graad Associate degree toelaatbaar worden tot een bacheloropleiding in het 
wetenschappelijk onderwijs. Op dit moment hebben zijn een toegangsrecht. 
 
Artikel I, onderdeel O (artikel 7.30c WHW) 
Het tweede onderdeel betreft een nauwkeuriger formulering van het type opleiding 
waarop dit artikel van toepassing. Het derde onderdeel zorgt ervoor dat voor de toegang 
tot de educatieve master in het wetenschappelijk onderwijs niet altijd een mastergraad 
is vereist. De eis dat aan de betrokkene de graad Master is verleend, geldt niet voor de 
inschrijving voor een masteropleiding van 120 studiepunten of meer. De algemene 
vrijstellingsgrond waarmee een student toegelaten kon worden zonder de graad Master 
kan hierdoor komen te vervallen, net als de verwijzing naar deze vrijstellingsgrond in 
het opschrift van dit artikel. 
 
Artikel I, onderdeel Q (artikel 7.30e) 
Met deze wijziging wordt het opschrift van artikel 7.30 in overeenstemming gebracht 
met het begrip ‘premasters’. 
 
Artikel I, onderdeel R (artikel 7.30f WHW; nieuw) 
In artikel 7.11b wordt geregeld dat het instellingsbestuur niet bevoegd is het niveau van 
een buitenlands getuigschrift van een student te onderzoeken als uit een verdrag 
voortvloeit dat het betreffende getuigschrift uit het betreffende land qua niveau 
gelijkwaardig is aan een Nederlands getuigschrift. Met uit een verdrag voortvloeiende 
gelijkwaardigheid van getuigschriften wordt bedoeld dat gelijkwaardigheid kan blijken uit 
een verdrag en uit onder andere EU-richtlijnen en verordeningen en bindende besluiten 
van internationale organisaties, zoals Benelux-beschikkingen, die hun grondslag vinden 
in een verdrag. In de Staatscourant zal worden medegedeeld aan welk Nederlands 
getuigschrift het buitenlands getuigschrift gelijkwaardig is.  
 
Artikel I, onderdeel S (artikel 7.37 WHW) 
Deze bepaling zorgt ervoor dat het bewijs dat de student de vergoeding aan de 
vliegschool heeft voldaan of zal voldoen, voorwaarde is voor de inschrijving voor de 
opleiding. 
 
Artikel I, onderdeel D en U (artikel 7.42 en artikel 7.42b WHW) 
Hoofdregel is dat beëindiging van de inschrijving alleen op verzoek van de student 
plaatsvindt (artikel 7.42). Daarop bestaan uitzonderingen (zie artikelen 7.42a en 7.57h). 
Het nieuwe artikel 7.42b regelt dat de inschrijving eveneens wordt beëindigd wanneer 
blijkt dat de student niet langer voldoet aan eisen van medische geschiktheid voor het 
beroep van piloot of luchtverkeersleider, zoals bedoeld in Verordening (EU) nr. 
1178/2011 en Verordening (EU) 2015/340. Als een student die niet langer voldoet aan 
eisen van medische geschiktheid een afstudeerrichting tot piloot of luchtverkeersleider 
volgt binnen een opleiding die ook een of meer andere afstudeerrichtingen omvat, 
beslist het instellingsbestuur dat de student de afstudeerrichting tot piloot of 
luchtverkeersleider niet kan blijven volgen. In dat geval bestaat voor de student in 
beginsel de mogelijkheid om de opleiding te vervolgen binnen een andere 
afstudeerrichting, en hoeft de inschrijving voor de opleiding niet te worden beëindigd.  
Het derde lid van artikel 7.42 wordt aangevuld met een verwijzing naar artikel 7.42b. Dit 
betekent dat ook bij een beëindiging van de inschrijving vanwege het niet voldoen aan 
de eisen van medische geschiktheid voor het beroep van piloot of luchtverkeersleider, de 
inschrijving eindigt met ingang van de volgende maand.  
 
Artikel I, onderdelen U (artikelen 7.49a en 7.49b WHW; nieuw) en BB (artikel 7.57i 
WHW) 
 W9629.K-2 41 

Op grond van het nieuwe vierde lid dient het instellingsbestuur nadere regels vast te 
stellen over een gevraagde bijdrage en de financiële ondersteuning als bedoeld in het 
derde lid.   
 
Artikel I, onderdeel Y (artikel 7.51a WHW) 
In verband met de verbeterde formulering van de artikelen die de studiepunten en 
studielast regelen, dienen de verwijzingen in artikel 7.51a te worden aangepast. 
 
Artikel I, onderdeel Z (artikel 7.53a WHW) 
Met het wetsvoorstel taal en toegankelijkheid is een nieuw artikel 7.53a WHW 
voorgesteld. Dit nieuwe artikel 7.53a WHW bevat een aantal wetstechnische 
onvolkomenheden die met artikel I, onderdeel X, worden hersteld.  
Allereerst wordt voorgesteld artikel 7.53a, derde en vierde lid, te wijzigen, teneinde te 
verduidelijken dat met “volgend studiejaar” het studiejaar wordt bedoeld dat volgt op 
het studiejaar waarin de capaciteitsfixus op grond van 7.53a, eerste lid, is vastgesteld.  
Verder wordt voorgesteld de in het vijfde lid opgenomen zinsnede met betrekking tot de 
inwerkingtreding van de capaciteitsnorm (de capaciteitsnorm treedt twee studiejaren na 
het studiejaar waarin de vaststelling is geschied in werking)  te schrappen, omdat deze 
tegenstrijdig is aan het bepaalde in artikel 7.53a, tweede en derde lid, en het oogmerk 
van het met betrekking tot het wetsvoorstel taal en toegankelijkheid ingediende 
43
amendement nr. 57 dat heeft geleid tot dit tweede en derde lid. Hieruit blijkt dat 
beoogd is de toestemming voor het vaststellen van een capaciteitsnorm vooraf te 
vervangen door toezicht achteraf. Op het moment van inwerkintreding van de 
capaciteitsnorm zou het studiejaar waarop deze norm betrekking zou moeten hebben al 
voorbij zijn en zou ook het toezicht op deze norm al plaats hebben gevonden. 
Tot slot wordt voorgesteld artikel 7.53a, negende lid, te schrappen. Dit negende lid is 
overbodig. De mogelijkheid om binnen de reguliere fixus een fixus voor niet-EER 
studenten vast te stellen, volgt reeds uit artikel 7.53a, eerste lid, in samenhang met 
artikel 7.53, zevende lid. 
Voornoemde wijzigingen zijn nader toegelicht aan de in paragraaf 1 van deze toelichting 
genoemde brief aan de Eerste Kamer van 29 juni 2020. 
 
Artikel I, onderdeel CC (artikel 10.20a WHW) 
Dit onderdeel regelt het adviesrecht van het studentendeel van de 
medezeggenschapsraad op de selectieprocedure die het instellingsbestuur op grond van 
artikel 7.3i vaststelt voor het traject dat is gericht op het beroep van piloot of 
luchtverkeersleider. 
 
Artikel I, onderdeel DD (artikel 11.2 WHW) 
Als gevolg van de aanpassing van artikel 11.2 gelden voor de leden van het college van 
bestuur van de Open Universiteit dezelfde incompatibiliteiten als voor de leden van het 
college van bestuur van de openbare universiteiten. Er is geen goede reden voor het 
thans bestaande verschil in de desbetreffende regelingen. 
 
Artikel I, onderdeel EE (artikel 18.95) 
44
Met artikel V van het wetsvoorstel taal en toegankelijkheid wordt een grondslag 
gecreëerd om bij of krachtens algemene maatregel van bestuur het minimumtarief 
instellingscollegegeld te bepalen dat niet-EER studenten verschuldigd zijn. Voor zittende 
niet EER-studenten kan dit nieuwe minimum instellingcollegegeld inderdaad nadelige 
consequenties met zich meebrengen, als het instellingscollegegeld dat zij nu betalen 
lager ligt dan het wettelijk minimum dat met de inwerkingtreding van artikel V van de 
                                                 
43
 Kamerstukken II 2019/2020, 35 282, nr. 57 
44
 het bij koninklijke boodschap van 9 september 2019 ingediende voorstel van wet tot wijziging 
van onder meer de Wet op het hoger onderwijs en wetenschappelijk onderzoek en de Wet educatie 
en beroepsonderwijs in verband met het stellen van voorschriften ten behoeve van de 
toegankelijkheid van het hoger onderwijs en met betrekking tot taal in het hoger en middelbaar 
beroepsonderwijs (Wet taal en toegankelijkheid) (Kamerstukken 35282) 
 W9629.K-2 43 

zodat een student voor een masteropleiding in het hoger beroepsonderwijs in vervolg 
langer dan een jaar studiefinanciering kan krijgen als de masteropleiding meer dan 60 
studiepunten bedraagt. Het aantal maanden waarvoor de student in aanmerking komt 
voor studiefinanciering voor een masteropleiding in hoger beroepsonderwijs wordt 
berekend door het aantal studiepunten van de betreffende masteropleiding te delen door 
vijf. 
 
Artikel II, onderdeel G (artikel 5.7 WSF) 
Met deze verbetering wordt duidelijk gemaakt dat de toegekende prestatiebeurs voor de 
hbo-master wordt omgezet in een gift nadat de student deze opleiding met goed gevolg 
heeft afgerond. 
 
Artikel IV Samenloopbepaling 
Artikel IV voorziet in de samenloop van het onderhavige wetsvoorstel met het 
wetsvoorstel taal en toegankelijkheid. Aanhef en onderdeel A van de samenloopbepaling 
ziet op de samenloop van wijzigingen in de begripsbepaling van de WHW. Voor een 
toelichting op de aanduiding van de begrippen met een # wordt verwezen naar de 
artikelsgewijze toelichting van artikel I, onderdeel A. 
 
Aanhef en onderdeel B ziet op artikel 7.50 WHW. Zowel met het onderhavige 
wetsvoorstel als met het wetsvoorstel taal en toegankelijkheid wordt artikel 7.50 WHW 
integraal vervangen. Artikel 7.50 WHW zoals geformuleerd in het onderhavige 
wetsvoorstel bevat aanvullingen ten opzichte van dit artikel in het wetsvoorstel taal en 
toegankelijkheid. Dit artikel kan dan ook vervallen in het Wetsvoorstel taal 
toegankelijkheid indien het onderhavige wetsvoorstel eerder in werking treedt. 
 
Artikel V Inwerkingtreding 
De inwerkingtreding met terugwerkende kracht houdt verband met de herziene 
maximumleeftijd voor de aanspraak op levenlanglerenkrediet. De wijziging is 
begunstigend. Tegen terugwerkende kracht bestaat dus geen bezwaar. 
 
 
De Minister van Onderwijs, Cultuur en Wetenschap,  
 
 
 
 
 
 
 
 
Ingrid van Engelshoven  
 
 
 W9629.K-2 45 

