> Retouradres Postbus 20011 2500 EA  Den Haag
Ministerie van 
 Aan de Voorzitter van de Tweede Kamer
Binnenlandse Zaken en 
der Staten-Generaal
Koninkrijksrelaties
Postbus 20018
Turfmarkt 147
2500 EA  DEN HAAG
Den Haag
Postbus 20011
2500 EA  Den Haag
Kenmerk
2020-0000533798
Uw kenmerk
Datum 21 september 2020
Betreft Stand van zaken BRP
 
1
In mijn brief van 4 november 2019 schetste ik mijn aanpak voor stapsgewijze 
verbetering en vernieuwing van de Basisregistratie Personen (BRP). Met deze 
brief voldoe ik aan de toezegging om uw Kamer over de voortgang te informeren. 
 
Verbetering en vernieuwing van de voorzieningen voor het BRP-stelsel zijn 
uiteraard geen doelen op zich. Ze moeten bijdragen aan oplossingen voor 
maatschappelijke vraagstukken waarin door de overheid verzamelde persoons- en 
adresgegevens een rol spelen. De BRP bevat de persoons- en adresgegevens van 
onze burgers en anderen met een relatie met de Nederlandse overheid. Gegevens 
die nodig zijn in veel overheidsprocessen en om die reden zijn verzameld en 
worden gebruikt, maar waarbij nooit uit het oog mag worden verloren dat het 
uiteindelijk altijd gaat over mensen. Mensen die in de knel kunnen raken als ze 
niet op de juiste wijze geregistreerd staan of kunnen worden. Mensen die erop 
moeten kunnen rekenen dat de overheid zorgvuldig met hun gegevens omgaat, 
en aandacht heeft voor de persoon achter het burgerservicenummer. Waar 
mogelijk moet de persoon desgewenst zelf de regie kunnen voeren op de door de 
overheid geregistreerde gegevens. Daarbij moet echter wel geborgd blijven wat 
nodig is voor efficiënt en correct overheidshandelen en moeten fraude en misbruik 
worden voorkomen.  
 
In vele gesprekken met belanghebbenden wordt bevestigd dat verbeteringen en 
vernieuwingen nodig zijn. Onderwerpen die daarbij prominent naar voren komen, 
zijn het gebrekkige zicht op verblijf van arbeidsmigranten in Nederland, 
administratieve problemen van Nederlanders die in het buitenland wonen en 
fouten en inconsistenties die ontstaan doordat gegevens (moeten) worden 
gekopieerd in plaats van ze te kunnen ophalen bij de bron. Daarnaast moet de 
BRP flexibeler worden, zodat sneller kan worden aangehaakt bij maatschappelijke 
ontwikkelingen en ook sneller gebruik kan worden gemaakt van nieuwe 
technische mogelijkheden waar die kunnen bijdragen aan verbeteringen van het 
stelsel. Het doorvoeren van een relatief kleine wijziging duurt nu al gauw 
anderhalf jaar.  
 
 
1
 Kamerstuk 2019/2020 25 859, nr. 143. 
Pagina 1 van 13

Ministerie van 
Binnenlandse Zaken en 
Koninkrijksrelaties
 
Kenmerk
1. Ontwikkelagenda BRP 
2020-0000533798
 
In het BRP-stelsel wordt overheidsbreed samengewerkt aan het registreren, 
bijhouden en verstrekken van persoons- en adresgegevens. De gegevens worden 
gebruikt door honderden organisaties. Ik hecht er zeer aan dat belanghebbenden 
bij het stelsel nauw betrokken zijn bij wijzigingen. Het doorontwikkelen van de 
BRP vereist een zorgvuldig proces van prioritering en planning in overleg met alle 
betrokken partijen. Dat gebeurde al in regulier overleg, zoals in het bij Wet BRP 
ingestelde Gebruikersoverleg BRP. In de afgelopen periode zijn daarnaast - voor 
overleg en besluitvorming over de gewenste versnelde doorontwikkeling -
6
werkgroepen en een Programmaraad BRP ingericht .  
 
Totstandkoming Ontwikkelagenda 
7
Een van de werkgroepen, de werkgroep Toekomst BRP , leverde eind mei 2020 
een notitie op met strategische keuzes en daarbij horende principes voor de 
doorontwikkeling van de BRP. Daarnaast is een afwegingskader opgesteld waarin 
ontwerpprincipes voor doorontwikkeling van de BRP worden afgeleid uit de 
 8
strategische beleidskeuzes . Het legt de link tussen de wereld van beleid en de 
wereld van ICT-ontwikkeling. Vervolgens is er gezamenlijk een eerste versie van 
de Ontwikkelagenda opgesteld en is de globale inhoud daarvan voorgelegd aan de 
leden van de Programmaraad.   
 
De leden van de Programmaraad hebben begin september positief gereageerd op 
de eerste versie van de Ontwikkelagenda. Men is blij dat er nieuwe initiatieven 
zijn om tot verbeteringen te komen. De punten uit de agenda worden herkend en 
ondersteund; wel is op enkele punten eerst nader onderzoek nodig. Diverse leden 
wijzen erop dat naast de punten die nu op de agenda staan, meer wijzigingen 
gewenst zijn. Onder andere modernisering van de database wordt genoemd en 
meer aandacht voor de centrale rol van de BRP bij regie op gegevens. Ook wordt 
aandacht gevraagd voor de samenhang tussen de punten op de agenda en al in 
gang gezette wijzigingen en lopende experimenten. Onder ‘Werkwijze 
 
6
 Vertegenwoordigers van bijhouders en gebruikers van de BRP, waaronder VNG, NVVB, 
Belastingdienst, UWV, DUO, CBS, SVB, ministeries van Justitie en Veiligheid en Sociale 
Zaken en Werkgelegenheid. Materiedeskundigen in de werkgroepen, bestuurders en 
managers in de programmaraad. 
7
 De werkgroep Strategische keuzes BRP en de werkgroep Informatievoorziening BRP 
leverden genoemde notities op, waarna ze werden besproken en vastgesteld in de 
werkgroep Toekomst BRP. De concept Ontwikkelagenda is gezamenlijk met de werkgroep 
Toekomst BRP opgesteld. De hoofdlijnen van de Ontwikkelagenda zijn aan de 
programmaraad BRP voorgelegd. 
8
 Dit afwegingskader biedt een antwoord op het advies van de commissie BRP in het 
rapport “Niet te stoppen”: In ons onderzoek is goed te zien dat er steeds een botsing tussen 
realiteiten is geweest met over en weer (latent) onbegrip. Aan de ene kant is er de realiteit 
van politiek, bestuur en beleid en aan de andere kant is er de realiteit van een technisch 
software project. Veel inspanningen en investeringen zijn gericht geweest op de realiteit van 
politiek, bestuur en beleid. ( ) Deze context hielp niet om software te programmeren. Het is 
verstandig goed na te denken hoe te ontsnappen valt aan dit soort onproductieve 
omstandigheden.  
 
Pagina 2 van 13

Ministerie van 
Binnenlandse Zaken en 
Koninkrijksrelaties
3. Bevragen bij de bron 
Kenmerk
2020-0000533798
Dit punt is geagendeerd door gebruikers van de BRP omdat er aanpassingen 
nodig zullen zijn in het BRP-stelsel om overschrijven en kopiëren van gegevens te 
gaan verminderen. Op dit moment worden persoonsgegevens vaak meermaals 
gekopieerd voordat ze daadwerkelijk gebruikt worden door 
uitvoeringsorganisaties: van brondocument (bijvoorbeeld akte burgerlijke stand) 
naar decentrale BRP-voorzieningen van de gemeente, naar de centrale 
verstrekkingsvoorziening GBA-V, naar het systeem van de verwerker van 
gegevens, naar het systeem van gebruiker van de gegevens voor een bepaalde 
taak. Dat kan verminderen door meer te gaan werken met koppelen van 
registraties in plaats van ‘zenden’ van gegevens. Doel is dataminimalisatie in het 
kader van de AVG, maar ook het verbeteren van de kwaliteit van gegevens omdat 
er fouten en inconsistenties kunnen ontstaan bij het overnemen/kopiëren van 
gegevens. Werken met kopieën kan bijvoorbeeld leiden tot gebruik van minder 
actuele gegevens dan beschikbaar zijn in de BRP. In het kader van de 
Ontwikkelagenda BRP worden oplossingen hiervoor onderzocht. Punt van 
aandacht daarbij is dat er ook in de toekomst redenen zullen zijn om wel met 
10
kopieën van gegevens te blijven werken . Het streven is onnodig kopiëren zoveel 
mogelijk te voorkomen, maar niet ten koste van alles. 
4. Onderzoek naar ontbrekende, niet opgenomen gegevens 
Burgers kunnen niet altijd direct een brondocument overleggen bij inschrijving in 
de BRP of bij het wijzigen van hun gegevens. Ook kan een brondocument dat 
getoond wordt niet voldoen aan de voorwaarden omdat het bijvoorbeeld in geval 
11
van een buitenlands document niet is voorzien van een apostille . Het gevolg is 
nu dat dan een rechtsfeit (nog) niet wordt geregistreerd terwijl dat voor de 
bijhouding, het voorkomen van fraude en voor de gebruikers van de gegevens wel 
gewenst zou zijn. Dit punt is geagendeerd om een kader te ontwikkelen 
waarbinnen bijvoorbeeld op basis van een verklaring onder ede gegevens 
opgenomen kunnen worden. 
 
12
5. Verbeteren samenhang burgerlijke stand – BRP 
Akten van de Nederlandse burgerlijke stand zijn de bron voor de gegevens over 
13
de burgerlijke staat van personen in de BRP . De gegevens uit de (papieren) 
akten worden overgenomen in de BRP. De huidige werkwijze brengt in sommige 
gevallen extra administratieve handelingen met zich mee. Dit punt is op de 
agenda geplaatst om te gaan verkennen welke mogelijkheden tot verbeteringen 
er zijn. Er zijn door de werkgroep enkele oplossingsrichtingen benoemd, die zullen 
 
10
 Kopieën kunnen bijvoorbeeld nodig blijven als bevragingen een te grote belasting op het 
bronbestand zouden gaan leggen.  
11
 Stempel of sticker op een officieel document, dat aantoont dat de handtekening op het 
document echt is. 
12
 Dit punt is ook benoemd in thema 13 (Een betere dienstverlening voor Burgers en 
Bedrijven) van de Brede maatschappelijke heroverwegingen, zie pagina 35 en 78 in de 
bijlage bij Kamerstuknummer 32 359, nr 4. 
13
 Voor de feiten die in Nederland hebben plaatsgevonden en waarvoor in Nederland een 
akte is opgemaakt door een ambtenaar van de burgerlijke stand.  
Pagina 2 van 13

Ministerie van 
Binnenlandse Zaken en 
Koninkrijksrelaties
9. Opnemen digitale contactgegevens  
Kenmerk
2020-0000533798
De BRP bevat waar het gaat om gegevens waarmee contact gelegd kan worden 
met de burger alleen het fysieke adres waar post heen gestuurd kan worden of 
een huisbezoek kan worden afgelegd. Gegevens die gebruikt kunnen worden voor 
digitaal contact (e-mailadres, telefoonnummer) zijn niet opgenomen in de BRP, 
terwijl de overheid daar wel behoefte aan heeft, bijvoorbeeld om snel en op 
alternatieve wijze contact op te kunnen nemen met de burger. In het kader van 
de Ontwikkelagenda zal uitgewerkt worden hoe registratie, bijhouding en gebruik 
van de gegevens vorm kan krijgen. Een eerste stap wordt – vooruitlopend hierop 
– al gezet door contactgegevens te gaan registreren bij registratie van niet-
ingezetenen in de BRP, zie onder ‘Project Verbeteren Registratie 
arbeidsmigranten’ verderop in deze brief.     
 
10. Aanschrijfnaam 
De BRP bevat een aantal gegevens van burgers (waaronder naam, geslacht) die 
overheidsorganisaties verstrekt krijgen om te kunnen bepalen welke 
aanschrijfnaam ze gaan gebruiken in correspondentie met de burger. Momenteel 
zijn de keuzemogelijkheden van de burger ten aanzien van de wijze van 
aanschrijving beperkt tot het gebruik van de achternaam van de (ex-) echtgenoot 
of geregistreerde partner. Het streven is om deze keuzemogelijkheden voor de 
burger te vergroten en tegelijkertijd de gebruikers van de BRP beter te 
ondersteunen bij het gebruiken van de gewenste aanschrijfnaam. 
Er is, in het kader van het kabinetsbeleid over onnodige sekseregistratie 
onderzocht of het mogelijk is om burgers de keuze te geven om ook zonder de 
heer/mevrouw aangeschreven te worden. Dit blijkt mogelijk en vereist o.a. een 
aanpassing van de Wet BRP en aanpassing van het technisch ontwerp van de 
BRP. Er is ook onderzoek gedaan naar impact en kosten, maar nadere uitwerking 
is nog nodig. Deze uitwerking wordt in samenhang met andere wijzigingen in de 
BRP meegenomen in het traject van de Ontwikkelagenda. Daarbij wordt ook zowel 
vanuit technisch als vanuit financieel oogpunt bekeken welke wijzigingen 
gecombineerd kunnen worden (zie ook onder Werkwijze Ontwikkelagenda, 
17
verderop in deze brief) . 
11. Registratie afwezigheid, bijvoorbeeld verklaring ongehuwd en kinderloos 
In de BRP wordt alleen de aanwezigheid van bepaalde rechtsfeiten geregistreerd 
en niet of iets niet het geval is. Bijvoorbeeld: bij een eerste inschrijving in de BRP 
of bij hervestiging vanuit het buitenland wordt aan de persoon gevraagd of hij is 
gehuwd, gehuwd is geweest en kinderen heeft. Wanneer daar geen sprake van is, 
en de persoon dat verklaart, wordt geen huwelijk en geen kind geregistreerd. 
Voor de gebruiker van de gegevens is uit de afwezigheid van gegevens over 
huwelijk of kinderen echter niet met zekerheid af te leiden dat er geen sprake is 
van een huwelijk of kinderen. Toch wordt door gebruikers deze conclusie vaak 
(ten onrechte) getrokken. Een oplossing hiervoor wordt uitgewerkt.  
 
 
17
 Voortgangsbrief aanpak onnodige sekseregistratie en rapport in de bijlage bij die brief, 
Kamerstuknummer 27859, nr. 145 
Pagina 2 van 13

Ministerie van 
Binnenlandse Zaken en 
Koninkrijksrelaties
Maar ook een aantal andere reeds voorziene kleinere wijzigingen zullen moeten 
Kenmerk
worden opgenomen in de volgende versie van de Ontwikkelagenda. 
2020-0000533798
Tot slot. De ontwikkelagenda bevat wijzigingen in functionaliteit van de 
voorzieningen. Daarnaast zal in 2020 en 2021 ook worden gewerkt aan 
wijzigingen in het ontwikkelproces (om het stelsel sneller aan te kunnen passen 
aan maatschappelijke en technische ontwikkelingen). Ook wordt de architectuur 
van het stelsel herbezien. Hiervoor start nog dit jaar een aparte werkgroep.  
 
2. Activiteiten en geplande wijzigingen 2020-2021 
 
Terwijl gewerkt werd aan de activiteiten van de health check en het samen met 
belanghebbenden opstellen van de meerjarige ontwikkelagenda, is ook gewerkt 
aan gewenste aanpassingen voor de korte en middellange termijn. Het gaat 
daarbij om wijzigingen in de systemen en wet- en regelgeving die al aan uw 
Kamer waren toegezegd, om projecten die bijdragen aan het kabinetsbeleid rond 
de BRP en om experimenten om innovaties te beproeven.  
 
Beoogde wijzigingen in wet- en regelgeving 
18
Binnenkort doe ik uw Kamer een voorstel voor wijziging van de wet BRP en de 
wet basisadministraties persoonsgegevens BES toekomen, met daarin onder 
andere: 
19
- Een voorstel t.b.v. aanscherpen verplichting registratie op briefadres . 
- Een voorstel voor het opnemen van een Experimenteerartikel, t.b.v. het kunnen 
experimenteren met wijzigingen in verband met de doorontwikkeling van de BRP. 
- Een voorstel voor het uitbreiden van de mogelijkheid voor het registreren van 
levenloos geboren kinderen, zodat ook kinderen die geboren zijn toen de ouder in 
het buitenland woonde kunnen worden bijgeschreven.  
- Een voorstel om het mogelijk te maken voor ouders op de BES-eilanden om hun 
 
doodgeboren kind te laten registreren in de persoonsregistratie op de BES (PIVA)
20
. 
Beoogde wijzigingen in ICT-systemen 
Er zijn voorbereidingen getroffen om op 4 oktober 2020 en (naar verwachting) 1 
21
juli 2021 een aantal kleine wijzigingen in de ICT-systemen van de BRP door te 
voeren. Het betreft: 
- Voorbereidingen ten behoeve van toekomstige wijzigingen in registratie van 
gezag (bijvoorbeeld in verband met het wetsvoorstel Deelgezag).  
- Wijzigingen om registratie van overlijden in Nederland van niet-ingezetenen 
mogelijk te maken. 
 
18
 Het wetsvoorstel ligt momenteel voor bij de Raad van State. 
19
 Reactie op het verzoek van het lid Özütok, gedaan tijdens de regeling van 
werkzaamheden van 29 januari 2019, over gemeenten die weigeren dakloze mensen in te 
schrijven in de Basisregistratie Personen, Kamerstuk 27859, nr. 134 en het antwoord op 
vragen van de leden Peters en Van der Molen over het bestaan van zogenaamde 
‘spookburgers’, Kamerstuk 2019D10930. 
20
 Zie Kamerstuk 27859, nr. 142 en motie Özütok en Van der Graaf, Kamerstukken II 
2018/19, 35000 IV, nr. 17. 
21
 Onder voorbehoud van parlementaire behandeling beoogde wetswijzigingen.  
Pagina 2 van 13

Ministerie van 
Binnenlandse Zaken en 
Koninkrijksrelaties
verstrekking ‘aan’, dan wordt een adreswijziging automatisch doorgegeven aan de 
Kenmerk
betreffende organisatie. Dit is een ingrijpende wijziging in het stelsel, waar nu 
2020-0000533798
alleen systematisch verstrekt wordt op basis van de wet BRP aan 
overheidsorganisaties en aangewezen derden. In 2020 worden de eerste 
benodigde wijzigingen ‘onder de motorkap’ doorgevoerd. Wanneer burgers 
gebruik kunnen gaan maken van deze voorziening en in hoeverre daar aanpassing 
van wet- en regelgeving voor benodigd is, wordt eind 2020 duidelijk.  
 
Experimenten 2020/2021 
In mijn brief van 4 november 2019 meldde ik dat als onderdeel van de aanpak 
voor de doorontwikkeling van de BRP mogelijke (technologische) innovaties met 
25
experimenten zouden worden beproefd. 
 
Er lopen momenteel diverse experimenten die, bij bewezen succes, mogelijk tot 
wijzigingen in het BRP-stelsel gaan leiden. Besluitvorming daarover volgt pas na 
grondige bestudering van de resultaten. Naast experimenten en pilots in het 
kader van regie op gegevens, gaat het met name om een experiment van de VNG 
samen met enkele gemeenten en een experiment van RvIG voor 
Identiteitsgegevens met pensioenuitvoerders. Ik licht ze hieronder kort toe. 
 
De VNG en enkele gemeenten werken in een periode van twee jaar aan een 
project Experiment BRP. In mijn brief van 4 november meldde ik uw Kamer de 
wens van de VNG om daarmee te starten. In het project werkt een klein 
multidisciplinair team voor een periode van twee jaar aan nieuwe oplossingen 
voor het registreren en ontsluiten van persoonsgegevens bij gemeenten. Ze 
realiseren prototypes, zoals bijvoorbeeld een burgerzakenmodule voor het 
registreren van een geboorte. Er wordt daarbij gebruikt gemaakt van broncode en 
datamodel van de stopgezette Operatie BRP. Het experiment levert informatie 
over de (on)haalbaarheid van de verschillende (technische) oplossingen voor 
mogelijk een nieuwe BRP-voorziening.  
 
RvIG en pensioenuitvoerders onderzoeken een nieuwe manier van ontsluiten van 
gegevens uit de BRP, waarbij gebruik wordt gemaakt van principes uit de block- 
chain-technologie. Doelstellingen zijn het gebruik van kopieën/ 
schaduwadministraties overbodig te gaan maken en protocollering van 
verstrekking van gegevens en het doel van de verstrekking te gaan verbeteren. 
26
In 2020 wordt een prototype gebouwd om in 2021 mee te kunnen testen en 
besluiten te kunnen nemen over mogelijk vervolg. 
Voor beide experimenten geldt dat ze mogelijk input leveren voor de punten 3 
(bevragen bij de bron) en 8 (BRP-bevragingen inzichtelijk maken) van de 
Ontwikkelagenda. Besluitvorming vindt pas op zijn vroegst in 2021 plaats.  
 
maatschappelijk middenveld, meer in het bijzonder aan de stichting interkerkelijke 
ledenadministratie (SILA). 
25
 De vormgeving en inrichting van experimenten geschiedt vanzelfsprekend met in 
achtneming van de geldende wet- en regelgeving, o.a. op het gebied van 
privacybescherming. 
26
 Er worden geen gegevens uit de BRP gebruikt bij het testen. 
Pagina 2 van 13

Ministerie van 
Binnenlandse Zaken en 
Koninkrijksrelaties
- De openstaande maatregelen op het gebied van informatiebeveiliging zijn 
Kenmerk
opgepakt. Het ging daarbij vooral om het verbeteren van het inzicht in welke 
2020-0000533798
personen in welke rol toegang hebben tot welk onderdeel van het centrale 
systeem (Identity & Access Management IAM). 
- Het datacentrum waar (onder andere) de BRP-voorzieningen draaien is 
verhuisd, vernieuwd en deels vervangen. 
- De Berichtendienst is gemoderniseerd en verbeterd. Dit was onder andere 
nodig om het beveiligingsniveau op peil te houden en om onder de 
leveranciersgarantie en –ondersteuning te blijven vallen. De komende jaren 
kan hierdoor stapsgewijs overgeschakeld worden van de Berichtendienst naar 
webservices. 
 
Landelijke aanpak adreskwaliteit 
De Landelijke aanpak adreskwaliteit (LAA) is een belangrijk instrument voor de 
verbetering van de adreskwaliteit in de BRP en het bestrijden van 
adresgerelateerde fraude. Over de voortgang van de Landelijke aanpak 
adreskwaliteit wordt u dit jaar via een voortgangsrapportage geïnformeerd. Zoals 
in de brief van 4 november gemeld, wordt de succesvolle aanpak van het 
programma LAA structureel ingebed bij RvIG. Een voorstel tot wijziging van de 
Wet BRP in verband daarmee is dit voorjaar in consultatie geweest. Ik streef 
ernaar het voorstel later dit jaar aan uw Kamer te doen toekomen.   
 
Tot slot. De BRP onderhouden, verbeteren en vernieuwen vergt inspanningen van 
alle organisaties die een rol hebben in het stelsel. Dat maakt prioriteren en 
doorvoeren van wijzigingen niet gemakkelijk. Ik constateer echter dat het de 
afgelopen periode gelukt is om samen met vele belanghebbenden een bruikbare 
agenda op te stellen en dat de basis gelegd is om de komende jaren merkbare 
verbeteringen te kunnen gaan realiseren. Merkbaar niet alleen voor de overheid 
zelf, maar vooral ook voor de mensen achter de burgerservicenummers. 
  
De staatssecretaris van Binnenlandse Zaken en Koninkrijksrelaties, 
 
 
 
 
 
 
drs. R.W. Knops
Pagina 2 van 13

