Vraag 1 
Kunt u aangeven of na dit derde steunpakket een vierde steunpakket reeds uitgesloten is? 
 
Antwoord 1 
Minder dan een maand geleden is het derde pakket, het steun- en herstelpakket, aangekondigd. 
Hiermee worden de NOW en de Tozo met negen maanden verlengd, namelijk tot juli 2020, en is er 
sociaal aanvullend beleid aangekondigd. In dit stadium is het echter te vroeg om te bepalen of een 
vierde steunpakket gewenst is. Dit is namelijk afhankelijk van de gezondheidssituatie en de 
sociaaleconomische ontwikkelingen. Daar is nu nog te veel onzekerheid over.  
 
  
1 
 

Vraag 3 
Kunt u schematisch weergeven hoeveel mensen en/of bedrijven er in de afgelopen maanden 
gebruik gemaakt hebben van de TOZO, de TOFA en de NOW? 
 
Antwoord 3 
Ja. Hieronder gaan wij in op het gebruik van de Tozo, TOFA en de NOW. 
 
Vanwege de decentrale uitvoering, administratieve vertraging in de verwerking in de gemeenten en 
in dataverzameling en verwerking door het CBS zijn op dit moment geen exacte cijfers beschikbaar 
over het gebruik van de Tozo. 
 
Voor de monitoring van het beroep op de regeling maken we een schatting van het totaal aantal 
aanvragen op basis van informatie van een steekproef van ongeveer 150 gemeenten. 
Onderstaande tabel geeft de ontwikkeling in het geschatte totaal aantal aanvragen voor 
respectievelijk Tozo 1 en Tozo 2 in de afgelopen maanden. Het betreft zowel aanvragen voor 
levensonderhoud als bedrijfskapitaal alsmede gecombineerde aanvragen.  
 
Naast deze schattingen rapporteert het CBS op ons verzoek voorlopige cijfers op basis van 
registratiebestanden om zicht te krijgen op het gebruik van Tozo. In onderstaande tabel staan 
respectievelijk het totaal aantal lopende uitkeringen in het kader van de Tozo levensonderhoud en 
het aantal verstrekkingen van bedrijfskapitaal (beide inclusief uitkeringen Bbz met startdatum 
vanaf 1 maart 2020, zonder het nadere kenmerk voor Tozo). 
 
Het CBS geeft aan dat deze voorlopige cijfers een onderschatting zijn van het totaal aantal 
uitkeringen levensonderhoud over de gerapporteerde maanden. Vertraagde administratieve 
informatie is hier niet in meegenomen. Daarnaast hebben diverse gemeenten ook voorschotten 
verstrekt die nog niet in de registraties zijn verwerkt. Het CBS zal de komende maanden deze 
voorlopige cijfers actualiseren, de nadere voorlopige cijfers over maart worden eind september 
gepubliceerd. De verstrekkingen bedrijfskapitaal zijn eenmalige verstrekkingen, hierin speelt de 
vertraging niet. In totaal zijn er tot eind juni 10.960 Bbz/Tozo bedrijfskredieten verstrekt. 
 
In de CBS tabellen wordt tevens informatie gegeven over aantallen en kenmerken van mensen en 
bedrijven die middels Tozo ondersteund worden. De aantallen wijken iets af van het aantal 
uitkeringen, wat het primaire object van registratie is. Een uitkering wordt immers uitgekeerd aan 
een huishouden dat kan bestaan uit één of twee personen en begunstigden kunnen meerdere 
bedrijven op hun naam hebben staan.  
 
Tabel 1: Tozo  
 Maart April Mei Juni Juli  Augustus 
Schatting totaal aantal aanvragen (SZW)  
Tozo 1 (cumulatief)  343.000 374.000    
Tozo 2 (cumulatief)    74.000  Nb  103.000 
Registratiegegevens CBS  
Levensonderhoud 7.020 99.730 179.240 64.510 Nnb  Nnb 
Bedrijfskapitaal 40 700 4.710 5.510 Nnb  Nnb  
 
Het loket voor de TOFA is op 27 juli gesloten. In totaal er zijn 23.563 aanvragen ontvangen. 
Hiervan zijn er tot nu toe 11.160 toegekend. Er zijn 12.261 aanvragen afgewezen, voornamelijk 
omdat het inkomen dat de aanvrager in april ontving hoger is dan 550 euro (28%) of dat het 
ontvangen inkomen in februari lager is dan 400 euro (27,7%). Hieronder staat de belangrijkste 
informatie samengevat. 
 
Tabel 2: TOFA, stand 10 september 2020 
Aanvragen 23.563 
Toekenningen 11.160 
Afwijzingen 12.261 
 
De aanvraagperiode voor de NOW2 liep tot en met 31 augustus en is inmiddels gesloten. Er zijn 
65.203 aanvragen ingediend door werkgevers en 65.129 behandeld. Hiervan zijn er 63.088 
goedgekeurd. In totaal vertegenwoordigen deze bedrijven ongeveer 1,3 miljoen werkenden. Er zijn 
2.041 aanvragen afgewezen. De voornaamste reden van afwijzing was dat de loonsom in maart 0 
3 
 

Vraag 4 
Kunt u op een schematische wijze per maand aangeven hoeveel werklozen er bij zijn gekomen 
sinds het begin van de coronacrisis, als gevolg van die crisis? In welke sectoren waren deze 
werklozen werkzaam?  
Antwoord 4 
Sinds februari 2020 zijn er ongeveer 152 duizend werklozen bijgekomen. Hieronder is de werkloze 
beroepsbevolking en de verandering van de werkloze beroepsbevolking weergegeven voor de 
maanden februari tot en met augustus. 
 Februari Maart April Mei Juni  Juli Aug 
Werkloze 274 273 314 330 404 419 426 
beroepsbevolking 
(x1.000) 
Mutatie werkloze  -1 +41 +16 +74 +15 +7 
beroepsbevolking 
t.o.v. vorige maand 
(x1.000) 
Bron: CBS. 
Er is geen beschikbare maandelijkse data over de sector waarin deze werklozen werkzaam waren. 
Het CBS heeft echter wel informatie over het aantal banen per sector per kwartaal. Hieruit blijkt 
dat de grootste daling van het aantal banen van het eerste kwartaal op het tweede kwartaal 
plaatsvond bij uitzendbureaus (130 duizend). Daarna volgt de sector ‘handel, vervoer en horeca’ 
(123 duizend) en de sector ‘zakelijke dienstverlening (28 duizend). De daling van het aantal banen 
is echter niet één-op-één te vergelijken met de stijging van het aantal werklozen. Niet alle 
1
personen die hun baan verliezen zijn volgens de CBS-statistieken werkloos . Daarnaast kan één 
persoon meerdere banen hebben. 
 
  
                                                
1
 Iemand die zijn baan verliest is volgens de definitie van werkloosheid pas werkloos als deze 
persoon ook op zoek is naar werk en beschikbaar is voor werk.  
5 
 

Vraag 6 
Hoeveel mensen die sinds de beschikbaarheid van het eerste noodpakket zijn ontslagen hadden op 
het moment van ontslag een ‘uitzend’ contract? 
Antwoord 6 
Zie het antwoord op vraag 5. 
  
  
7 
 

Vraag 8 
Hoeveel werknemers, uitzendkrachten of ZZP’ers zijn sinds het begin van de crisis in een andere 
sector gaan werken? 
 
Antwoord 8 
Hieronder gaan we in op het aantal werknemers en zelfstandigen per sector. Het is echter niet 
mogelijk te zeggen hoeveel werknemers en zelfstandigen van sector zijn veranderd. Dat komt 
omdat de beschikbare cijfers (o.a. van het CBS) de stand op een bepaald meetmoment geven. 
Hierachter gaan verschillende ontwikkelingen op de arbeidsmarkt schuil: sommige mensen 
verliezen een baan en sommigen vinden een baan, soms in dezelfde sector en soms in een andere 
sector. Er is echter geen data beschikbaar die deze verplaatsingen weergeeft of die individuen kan 
volgen. Hierdoor is het niet duidelijk of personen die in de ene sector werkzaam waren zijn 
overgestapt naar de andere sector. Met de beschikbare data kunnen we wel wat zeggen over de 
afname en toename van het aantal werkenden per sector. Dat zegt iets over hoe de 
werkgelegenheid is veranderd sinds de coronacrisis. 
 
Uit CBS-data blijkt dat het aantal werknemers het afgelopen kwartaal fors is gedaald in de sectoren 
‘uitzendbureaus en arbeidsbemiddeling’ (-16,3%), ‘zakelijke dienstverlening’ (-9,4%) en ‘handel, 
vervoer en horeca’ (-5,3%). Voor de sectoren ‘uitzendbureaus en arbeidsbemiddeling’ en ‘zakelijke 
dienstverlening’ is al langer een dalende trend zichtbaar, die de afgelopen tijd is versneld. Hoewel 
er bij het CBS geen recente sectorale data beschikbaar is waarbij de categorie werknemer verder 
wordt uitgesplitst naar het type arbeidscontract ligt het voor de hand dat het in de sector 
‘uitzendbureaus en arbeidsbemiddeling’ om uitzendkrachten gaat. Het aantal werkenden neemt 
alleen bij het openbaar bestuur toe. Dat betekent echter niet dat er geen mensen zijn die een baan 
vinden in de andere sectoren. Het betekent alleen dat het aantal mensen dat een baan verliest 
groter is dan het aantal mensen dat een baan vindt. Zie tabel 1 voor meer informatie.  
 
Tabel 1: werknemers in duizenden personen per sector 
 
2019 2e 2020 1e 2020 2e Kwartaal- Jaar-
kwartaal kwartaal kwartaal mutatie mutatie 
 
A Landbouw, bosbouw en visserij 104 105 105 0,0% 1,0% 
B-E Nijverheid (geen bouw) en energie 829 827 819 -1,0% -1,2% 
C Industrie 759 757 749 -1,1% -1,3% 
F Bouwnijverheid 320 325 323 -0,6% 0,9% 
G-I Handel, vervoer en horeca 2111 2117 2004 -5,3% -5,1% 
J Informatie en communicatie 273 279 277 -0,7% 1,5% 
K Financiële dienstverlening 201 203 203 0,0% 1,0% 
L Verhuur en handel van onroerend goed 64 66 65 -1,5% 1,6% 
M-N Zakelijke dienstverlening 1569 1548 1402 -9,4% -10,6% 
78 Uitzendbureaus en arbeidsbemiddeling 746 698 584 -16,3% -21,7% 
O Openbaar bestuur en overheidsdiensten 489 499 500 0,2% 2,2% 
P Onderwijs 497 502 496 -1,2% -0,2% 
Q Gezondheids- en welzijnszorg 1266 1290 1282 -0,6% 1,3% 
R-U Cultuur, recreatie, overige diensten 265 268 248 -7,5% -6,4% 
 
 
Uit CBS-cijfers blijkt ook dat het aantal zelfstandigen is gedaald in de sectoren ‘landbouw, bosbouw 
en visserij’ (-3,2%) en ‘onderwijs’ (-1,9%) en gestegen in de sectoren ‘informatie en 
communicatie’ (+2,2%), ‘cultuur, recreatie en overige diensten’ (+2,5%) en ‘nijverheid (geen 
bouw) en energie’ (4,3%). Zie tabel 2 voor meer informatie. 
 
  
9 
 

Vraag 9 
Wordt er iets gedaan voor de groep van bijstandsgerechtigden boven de 27 jaar die niet in 
aanmerking komen voor de banenafspraak maar wel een afstand tot de arbeidsmarkt hebben 
aangezien deze groep niet behoort tot de kwetsbare groepen zoals jongeren en mensen in een 
banenafspraak waarop de inzet van het pakket van € 1,4 miljard is gericht? 
Antwoord 9 
De middelen uit het steun- en herstelpakket zien onder meer op het bieden van dienstverlening 
aan bijstandsgerechtigden. Deze dienstverlening heeft betrekking op het bieden van ondersteuning 
aan alle mensen die instromen in de bijstand, ook de groep van bijstandsgerechtigden boven de 27 
jaar met een afstand tot de arbeidsmarkt. Voor de groep van bijstandsgerechtigden boven de 27 
jaar met een afstand tot de arbeidsmarkt die al een uitkering ontvangt (het zittende bestand) blijft 
het reguliere participatiewetbudget beschikbaar, dat onderdeel uitmaakt van de algemene 
uitkering. 
  
11 
 

in € mln. 2020 2021 2022 2023 2024 Cum. Begroting 
  
Totaal aanvullend sociaal pakket 149 714 392 88 42 1.385 
 
       
Van werk(loosheid) naar werk / 
104 351 228 0 0 683   
dienstverlening gemeenten 
   Werkgeversdienstverlening UWV - 11 - - - 11 SZW, art. 11 
   Regionale mobiliteitsteams en extra    
11 109 75* - - 195 SZW, art. 99 
...crisisdienstverlening regio** 
   Ondersteuningstrajecten zelfstandigen 1 6,5 - - - 7,5 SZW, art. 99 
   Dienstverlening bijstandsgerechtigden 40 90 140* - - 270 SZW, art. 99 
   Impuls nieuwe instroom bijstand 
- 50 - - - 50 SZW, art. 99 
...(dienstverlening bijstandsgerechtigden) 
   Tijdelijke impuls re-integratie 
2 21 13 - - 36 SZW, art. 99 
...banenafspraak 
   Praktijkleren in het mbo - 63 - - - 63 SZW, art. 99 
   Tegemoetkoming SW-bedrijven  50 - - - - 50 BZK, gem. fonds 
     
      
Aanpak jeugdwerkloosheid 13 103 100 88 42 346   
   Uitvoering scholen en gemeenten  13 70 - - - 83   
8,5 51 - - - 59,5 SZW, art. 99 
        w.v. SZW-begroting 
        w.v. OCW-begroting 4,5 19 - - - 23,5 OCW 
   Reservering extra uitgaven onderwijs - 33 100 88 42 263 FIN, AP 
     
      
Scholing & ontwikkeling 0 181 18 0 0 199   
   Diverse maatregelen scholing** - 113,5 18 - - 131,5 SZW, art. 1 
   Werkgeverssubsidie basisvaardigheden - 6 - - - 6 OCW 
   Werkgeverssubsidie intersectorale 
- 37,5 - - - 37,5 EZK 
...scholing 
   Scholingsbudget WW - 23,5 - - - 23,5 SZW, art. 5 & 11 
     
      
Armoede & schulden 23 78 45 0 0 146   
   Gemeentelijk schuldenbeleid  15 30 30* - - 75 SZW, art. 99 
   Bijzondere bijstand 5 10 15* - - 30 SZW, art. 99 
3 8 - - - 11 SZW, art. 2 
   Versnellen brede schuldenaanpak 
   Garantiefonds schulden - 30 - - - 30 FIN, AP 
      
  
  
Diversen 9 2 1 0 0 12   
0,2 0,7 0,7 SZW, art. 98 
   Flankerend beleid Caribisch Nederland - - 1,6 
   Eilandelijk beleid Caribisch Nederland 0,5 1 - - - 1,5 BZK, SZW (art. 99) 
8,5 - - SZW, art. 7 
   Compensatie niet-KOT - - 8,5 
    
    
 
* Bedrag is op de aanvullende post (AP) bij Financiën gereserveerd.  
** Deze posten zijn onderwerp van gesprek met de sociale partners. Over de exacte invulling hiervan wordt uw 
Kamer op korte termijn geïnformeerd. 
 
 
 
  
13 
 

Vraag 12 
Wat zijn de kosten om de subsidie praktijkleren voor werkgevers met 500 euro te verhogen? 
 
Antwoord 12 
De maximale subsidie die een werkgever kan krijgen voor het realiseren van een leerbaan is 
€2.700 op jaarbasis. Om het bedrag per werkgever te verhogen in het jaar 2021 van €2.700 naar 
€3.200 is €60 miljoen nodig. Echter, in de afgelopen jaren is de subsidieregeling praktijkleren  
overschreven. Hierdoor wordt uiteindelijk een lager bedrag aan subsidie uitgekeerd per leerbaan. 
Om voor het jaar 2021 het maximale bedrag per leerbaan van € 2.700 uit te keren, is een extra 
intensivering van € 98 miljoen noodzakelijk. 
 
  
15 
 

Vraag 14 
Worden er afspraken gemaakt met onderwijs en zorgsector zodat in het kader ‘van werk naar werk’ 
mensen die hun baan verliezen snel concreet aan de slag kunnen met scholing en stages in 
onderwijs en zorg?  
Antwoord 14 
Het derde steunpakket omvat grotendeels generieke maatregelen bedoeld om werkzoekenden snel 
en duurzaam naar werk te begeleiden. Deze maatregelen zijn niet gericht op specifieke sectoren, in 
plaats daarvan is individuele begeleiding en maatwerk leidend. Bij de begeleiding naar nieuw werk 
wordt nadrukkelijk gekeken naar sectoren waar momenteel kansen liggen, waardoor sectoren als 
de zorg en het onderwijs vaak in beeld zullen komen.  
  
17 
 

Vraag 16 
Is overwogen om de Tijdelijke Overbruggingsregeling voor flexibele arbeidskrachten (TOFA) 
opnieuw in te voeren en zo ja, welke argumenten waren doorslaggevend om dit niet te doen? 
 
Antwoord 16 
In de brief van de minister over de zoektocht naar vangnet voor flexwerkers van mei jongstleden is 
aangegeven dat naar schatting ruim twee derde van de flexwerkers recht heeft op WW.  
Om de eerste schok van de coronacrisis op te vangen heeft de minister op verzoek van de Tweede 
Kamer de TOFA ingevoerd. De TOFA was een regeling die veel haken en ogen kende en die een 
beslag legde op capaciteit van UWV. Het loket is inmiddels gesloten en sommige aanvragen 
moeten nog worden verwerkt, maar zoals uit de meest recente monitoringsbrief bleek zullen er 
ongeveer 11.000 mensen zijn die de TOFA toegekend krijgen. Inmiddels is de eerste schok van de 
lockdown achter de rug en wil het kabinet, gegeven het beperkte gebruik van de TOFA en het 
beslag daarvan op de capaciteit van UWV, vol inzetten op van werk-naar werk en op de 
dienstverlening van UWV en gemeenten voor mensen die werkloos zijn geworden.  
 
  
19 
 

Vraag 18 
Waarop wordt de referentiemaand van de loonsom bepaald of vastgesteld in NOW 3? Is dit voor 
alle 3 de tranches van de NOW3 hetzelfde? 
 
Antwoord 18 
Het tijdvak voor het bepalen van de referentieloonsom bij de NOW 3 wordt nog vormgegeven. 
Hierover wordt uw Kamer binnenkort geïnformeerd. Dit geldt ook voor de vraag of het tijdvak voor 
alle drie de tranches hetzelfde zal zijn. 
 
Bij de vormgeving wordt zo veel mogelijk rekening gehouden met de behoefte van werkgevers, 
goede aansluiting op het bestaande uitvoeringsproces en het voorkomen van misbruik en 
oneigenlijk gebruik. 
 
  
21 
 

Vraag 20 
In hoeverre is er sprake van een knelpunt in de toekenning van NOW-subsidies aan zgn. 
‘pseudowerknemers’ (zoals kerkelijke ambten), werknemers over wie geen sociale premies over 
het loon worden betaald en wier loongegevens niet in de loonaangifteketen bekend zijn, omdat zij 
2
noch in aanmerking komen voor NOW noch voor Tozo (waar de vergelijking met een DGA niet 
opgaat)? In welke sectoren doet dit knelpunt zich voor? Lopende er acties om het op te lossen? 
Antwoord 20 
De NOW is een eenvoudige, robuuste regeling die wordt uitgevoerd op basis van gegevens in de 
polisadministratie. In de polisadministratie staan de loongegevens van alle werknemers in 
Nederland. Mensen waarvoor er geen sociale premies worden betaald staan niet in de 
polisadministratie. Organisaties kunnen voor deze mensen dus geen NOW-subsidie ontvangen. 
Gegeven de systematiek van de NOW is dat niet op te lossen.  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
                                                
2
 DGA: directeur-grootaandeelhouder 
23 
 

 
Vraag 22 
Is bekend in welke mate bedrijven met payrollkrachten bij NOW in problemen zijn gekomen, 
vanwege de paradoxale situatie dat het bedrijf wel (fors) omzetverlies heeft maar de 
payrollwerkgever niet en het bedrijf daarom geen NOW-subsidie ontvangt?  
Antwoord 22 
Nee. In eerdere antwoorden op vragen van Uw Kamer heeft de minister aangegeven dat payroll- 
en uitzendkrachten niet meetellen in de loonsom van het bedrijf waar ze de werkzaamheden 
verrichten. Maar hun eigen werkgever kan wel voor hen NOW aanvragen. Hierbij wordt 
geadviseerd dat het payrollbedrijf hierover afspraken maakt met de inlener. Er is één gerechtelijke 
procedure bekend over dit onderwerp tussen het payrollbedrijf en de inlener. In deze zaak is nog 
geen uitspraak in de bodemprocedure gedaan.  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Vraag 23 
Hoeveel bedrijven hebben sinds het begin van de NOW tot nu toe hiervan gebruik gemaakt en 
hebben in diezelfde periode mensen ontslagen? 
 
25 
 

Vraag 24 
Kunt u aangeven welke bedrijven sinds het begin van de coronacrisis gebruik hebben gemaakt van 
de NOW én waar een massaontslag heeft plaatsgevonden? 
 
Antwoord 24 
Zie voor de beantwoording het antwoord onder vraag 23.  
 
 
 
 
  
27 
 

Vraag 26 
Hoeveel bedrijven hebben zelf de aangevraagde en ontvangen steun geheel of gedeeltelijk weer 
terug betaald?  
Antwoord 26 
Op 15 september hebben 1.807 werkgevers aangegeven hun aanvraag in te willen trekken. 1.375 
werkgevers hebben hun voorschot volledig terugbetaald, en daarmee hun aanvraag ingetrokken. 
22 werkgevers hebben de steun gedeeltelijk terugbetaald.  
 
 
 
 
 
  
29 
 

Vraag 28  
Van hoeveel bedrijven wordt verwacht dat ze de ontvangen NOW steun geheel of gedeeltelijk terug 
moeten betalen? 
Antwoord 28                      
Voordat de definitieve omzetdalingen bekend zijn, kunnen hier geen uitspraken over worden 
gedaan. Deze vraag kan pas beantwoord worden als UWV de beslissingen over de definitieve 
subsidievaststelling heeft genomen. 
  
31 
 

Vraag 30 
Hoeveel werknemers hebben sinds de invoering van het eerste noodpakket NOW, gebruik 
gemaakt, of maken gebruik, van ondersteuning in de vorm van scholing, omscholing, van-werk-
naar-werk trajecten? 
 
Antwoord 30 
Mede ter ondersteuning van de inspanningsverplichting voor werkgevers die in aanmerking komen 
voor een tegemoetkoming NOW 2.0 om hun werknemers te stimuleren om aan bij- of omscholing 
te doen, heeft het kabinet een flankerend tijdelijk crisispakket beschikbaar gesteld: NL leert door. 
In 2020 is er in totaal 50 miljoen vrij gekomen voor enerzijds ontwikkeladviezen en anderzijds 
online scholing.  
 
Voor de ontwikkeladviezen geldt dat binnen een maand tijd het maximaal aantal registraties van 
22.000 trajecten is bereikt. Dit betekent dat in ieder geval de komende tijd ruim 20.000 mensen 
een kosteloze ontwikkeladviestraject (gaan) volgen. De subsidieregeling voor (online) scholing is 
begin september van kracht gegaan. Met de regeling wordt tussen de 50.000-80.000 
scholingstrajecten gesubsidieerd. De verwachting is dat deze winter de eerste deelnemers kunnen 
starten met de scholingstrajecten. Uw Kamer wordt later geïnformeerd over de voortgang.  
 
  
33 
 

Vraag 32 
Welke cijfers (succescriteria) staan er in de ramingen als het gaat om de ‘behouden 
werkgelegenheid’ en ‘euro per behouden baan’? 
Antwoord 32 
Zie het antwoord op vraag 31. 
  
35 
 

Vraag 34 
Hoe is voorzien in de beoordeling van werkgevers die volgens de geautomatiseerde processen niet 
in aanmerking komen voor NOW, maar volgens de bedoeling wel? Welke dienstverlening is voor 
hen beschikbaar? 
 
Antwoord 34 
Werkgevers die gedurende het aanvraagproces bij UWV niet geautomatiseerd beoordeeld kunnen 
worden, bijvoorbeeld vanwege het ontbreken van stukken in de aanvraag, worden door UWV 
proactief benaderd. Daarbij wordt gekeken naar wat nog nodig is om de aanvraag compleet te 
maken.  
Als in het verdere proces blijkt dat de werkgever niet in aanmerking komt voor de NOW volgens de 
geautomatiseerde processen, zal UWV een afwijzend beschikken op de aanvraag. In dat geval kan 
de werkgever in bezwaar gaan bij UWV tegen de beschikking, en zal in deze procedure gekeken 
worden of wellicht sprake is van bijzondere omstandigheden waardoor toch recht zou kunnen 
bestaan op een NOW-subsidie.  
 
 
 
  
37 
 

Vraag 36 
Welke referentiemaanden worden gebruikt voor het bepalen van de omzetdaling bij NOW 3? Welke 
waren dat voor NOW 1 en NOW 2? 
 
Antwoord 36 
Het referentietijdvak voor het bepalen van de omzetdaling bij de NOW 3 wordt nog vormgegeven. 
Hierover wordt uw Kamer binnenkort geïnformeerd. Bij de vormgeving wordt zo veel mogelijk 
rekening gehouden met de behoefte van werkgevers, goede aansluiting op het bestaande 
uitvoeringsproces en het voorkomen van misbruik en oneigenlijk gebruik. 
 
De omzetdaling wordt bepaald door een meetperiode te vergelijken met de referentieperiode. Net 
als bij de NOW 1 en 2 zal een aanvrager bij de NOW 3 kunnen kiezen welke (aaneengesloten) 
maanden de meetperiode voor de omzetdaling beslaan, over een totale bandbreedte van zeven 
maanden. Dit geldt alleen voor nieuwe aanvragers, voor aanvragers die ook NOW2 hebben 
ontvangen zal de meetperiode automatisch aansluiten op de opgegeven meetperiode van de 
NOW2. 
 
Voor de NOW 1 is het referentietijdvak voor het bepalen van de omzetdaling gesteld op een 
gemiddelde driemaandsperiode gebaseerd op de omzet in 2019. Deze wordt berekend door de 
totale omzet in 2019 te delen door 4. 
 
Voor de NOW 2 is hetzelfde systeem gehanteerd als bij de NOW 1, met als enige verschil dat het 
een gemiddelde viermaandsperiode betreft, omdat de subsidieperiode voor de NOW 2 ook vier 
maanden betreft. Hiervoor wordt de totale omzet in 2019 gedeeld door 3. 
  
  
39 
 

Vraag 38 
NOW - Met welke restrisico’s (in euro’s of %) wordt rekening gehouden als het gaat om misbruik 
en oneigenlijk gebruik van de NOW 3? En hoe is dat voor NOW 1 en NOW 2? 
 
Antwoord 38 
De M&O-risico’s van de NOW-regelingen zijn in beeld en worden voor zover mogelijk gemitigeerd 
met beheersmaatregelen. In zijn algemeenheid geldt bij (subsidie)regelingen dat het niet goed 
mogelijk is restrisico’s concreet aan te duiden in bedragen of percentages. Dat geldt ook voor de 
NOW; te meer nu dit een nieuwe regeling betreft. De snelheid waarmee deze noodmaatregelen tot 
stand zijn gekomen impliceert dat mogelijk zaken over het hoofd zijn gezien en dat de regeling 
onvoorziene consequenties kunnen hebben. Voor zover mogelijk worden de risico’s geadresseerd 
met beheersmaatregelen. Het is echter realistisch te verwachten dat er nog onvolkomenheden in 
de aanpak zullen zijn waarbij meer restrisico’s op misbruik en oneigenlijk gebruik moeten worden 
aanvaard dan bij reguliere omstandigheden gebruikelijk zou zijn. Voor een toelichting omtrent de 
getroffen beheersmaatregelen verwijs ik naar het antwoord op vraag 2. 
  
41 
 

Vraag 40 
In hoeverre is bekend welke rol de hoogte van de potentiele transitievergoeding speelt voor 
werkgevers die in aanmerking komen voor NOW 3? 
 
Antwoord 40 
In de NOW 3 wordt naast het voortzetten van de steun werkgevers de mogelijkheid geboden om 
als het nodig samen met werknemers de bedrijfsvoering aan te passen op de nieuwe werkelijkheid. 
In de NOW 3 worden daarom de kortingen op de subsidie vanwege ontslag om bedrijfseconomische 
redenen geschrapt, en wordt vrijstelling van een percentage loonsomdaling geregeld. Op welke 
manier de eventuele loonsomdaling tot stand komt is aan de werkgever en zijn werknemers. Dat 
kan door natuurlijk verloop, door een afspraak over (tijdelijke) loonvermindering of door ontslag.  
Als een werkgever ervoor kiest om werknemers te ontslaan, is hij een transitievergoeding 
verschuldigd. Het ontslagrecht (inclusief transitievergoeding) blijft namelijk van toepassing bij 
ontslag. De transitievergoeding is een compensatie voor het ontslag en kan door de werknemer 
gebruikt worden om een terugval in inkomen op te vangen en in te zetten op de transitie naar een 
nieuwe baan.  
  
43 
 

Vraag 42 
Hoeveel werkenden hebben een maandloon boven het maximumdagloon (1x)? Hoeveel hiervan 
werken in zwaar getroffen sectoren? 
 
Antwoord 42 
In totaal zijn er 1.012.496 werknemers in Nederland die een maandloon verdienen boven het 
maximumdagloon. Dit is op basis van de loongegevens van juni, en houdt geen rekening met 
werknemers met meerdere dienstverbanden. 
 
Op basis van de sectorindeling van UWV zijn de zwaarst getroffen sectoren (op basis van het aantal 
NOW-aanvragers) de commerciële dienstverlening, de detailhandel en horeca & catering. Voor deze 
drie sectoren geldt het volgende: 
 
Sector Aantal werknemers met % van het totaal aantal 
maandloon hoger dan max werknemers in de 
dagloon betreffende sector 
Commerciële dienstverlening 262.747 26% 
 
Detailhandel 14.639 1% 
 
Horeca & catering 4.544 <1% 
 
De aantallen genoemd in dit antwoord betreffen alle werknemers in Nederland, niet alleen 
werknemers die bij NOW-aanvragers in dienst zijn. 
 
  
45 
 

Vraag 44 
Welke sectoren kunnen gebruikmaken van ‘de stimuleringsregeling LLO[5] in MKB’? 
 
Antwoord 44 
Mkb-ondernemingen en samenwerkingsverbanden kunnen een subsidie aanvragen op grond van de 
Stimuleringsregeling voor leren en ontwikkelen in mkb-ondernemingen en specifiek voor de 
grootbedrijven in de landbouw-, horeca- of recreatiesector (SLIM-subsidieregeling). Daarnaast 
kunnen grootbedrijven in de landbouw-, horeca- of recreatiesector een subsidie aanvragen op 
grond van de SLIM-subsidieregeling. 
 
  
47 
 

Vraag 46 
Kunt u aangeven of de ministers van Volksgezondheid, Welzijn en Sport en Onderwijs, Cultuur en 
Wetenschap voornemens zijn om met behulp van financiering of aanpassingen in de regelgeving 
meer praktijkleerplekken (BBL, praktijkleren, leerwerkplekken etc.) mogelijk te maken? 
 
Antwoord 46 
De minister van OCW heeft de Tweede Kamer schriftelijk laten weten dat voor de schooljaren 
2020-2021 en 2021-2022 ruim € 20 miljoen is toegevoegd aan de subsidieregeling praktijkleren, 
bedoeld om een aantal (contact- en conjunctuurgevoelige) sectoren die als gevolg van de 
coronacrisis met veel vraaguitval van doen hebben in aanmerking te laten komen voor een extra 
subsidie voor het realiseren van bbl-leerbanen. Dit in aanvulling op de ruim € 10 miljoen die voor 
een periode van vijf jaar jaarlijks beschikbaar is als extra subsidie voor de sectoren landbouw, 
horeca en recreatie naar aanleiding van de motie Heerma c.s. (TK 2018 - 2019, 35074, nr. 50). 
 
  
49 
 

Vraag 48 
Waarom is het onderdeel 'leven lang ontwikkelen' uit het aanvullend sociaal pakket, uitsluitend of 
bijna uitsluitend gericht op de groep die zelf de weg naar de arbeidsmarkt goed kan vinden, en een 
goede binding heeft met de arbeidsmarkt? Wat wordt er extra gedaan aan de permanente 
ontwikkeling van de groepen die buiten deze doelgroep vallen, en een zwakkere positie hebben op 
de arbeidsmarkt? 
 
Antwoord 48 
Het crisispakket NL leert door is voor iedereen met een band met de Nederlandse arbeidsmarkt en 
is dus ook toegankelijk voor de groepen die een zwakkere positie hebben op de arbeidsmarkt. Er is 
voor gekozen om het crisispakket breed in te zetten, omdat de crisis ons allemaal kan raken. Waar 
de klappen vallen is lastig te voorspellen en kan van dag tot dag verschillen. Daarom is het van 
belang dat iedereen zijn arbeidsmarktpositie blijft versterken door te leren en ontwikkelen. 
 
Voor het derde steun- en herstelpakket zijn extra middelen vrijgekomen voor de scholing en 
ontwikkeling, waaronder voor groepen met een zwakkere positie op de arbeidsmarkt. Op een later 
moment wordt naar uw Kamer een brief gestuurd over het steun- en herstelpakket, waarin onder 
andere wordt ingegaan op de uitwerking van deze extra middelen.  
  
51 
 

Vraag 50 
Hoeveel minder zelfstandigen komen in aanmerking voor de TOZO door de vermogenstoets? 
 
Antwoord 50 
Op basis van gegevens over box-3-vermogen van zelfstandigen is het aannemelijk dat circa 1/3 
van de zelfstandigen meer dan €46.520 aan beschikbare geldmiddelen heeft. Door invoering van 
de vermogenstoets valt het beroep op de Tozo naar verwachting circa 1/3 lager uit. In de raming 
vertaalt dat zich afgerond in 25.000 zelfstandigen in 2020 en 20.000 zelfstandigen in 2021. In de 
raming is er rekening mee gehouden dat in 2021 meer zelfstandigen hun werkzaamheden weer 
hervatten en niet langer een beroep op Tozo-levensonderhoud zullen doen. 
 
  
53 
 

Vraag 52 
Hoeveel kost het om de vermogenstoets voor de TOZO af te schaffen? 
 
Antwoord 52 
Als de vermogenstoets per 1 oktober 2020 niet wordt ingevoerd, stijgen de totale uitgaven voor 
Tozo-3 naar verwachting met circa € 280 miljoen. De uitgaven voor Tozo-levensonderhoud worden 
dan ingeschat op ongeveer € 850 miljoen, de uitgaven voor kapitaalverstrekkingen blijven gelijk. 
Totale kosten voor Tozo-3 zouden daarmee op ruim €0,9 miljard komen. 
 
Het toepassen van een toets op de beschikbare geldmiddelen is een stap naar normalisering van de 
bijstandsverlening en ook consistent met de behandeling van mensen die als gevolg van de 
coronacrisis een beroep moeten doen op de reguliere Participatiewet. Daarnaast leidt het niet 
langer buiten beschouwing laten van de beschikbare geldmiddelen tot een vermindering van het 
aantal rechthebbenden en draagt het daarmee bij aan de uitvoerbaarheid van de regeling. Tot slot 
draagt de toets op de beschikbare geldmiddelen ook bij aan het gerichter inzetten van middelen 
doordat er geen middelen meer verstrekt worden aan ondernemers die beschikken over de nodige 
financiële middelen. 
 
  
55 
 

Vraag 54 
Is het waar, dat voor de TOZO 3 regeling eventueel spaargeld, door de spaarder weliswaar bedoeld 
als pensioen, maar niet officieel 'afgeschermd' (zoals via een kapitaalverzekering (waaronder 
lijfrente) of een depositorekening met strikte opnamevoorwaarden ), onder de vermogenstoets van 
de TOZO valt, en dat deze pensioenvoorziening dus (boven de vermogensgrens) gewoon 
'opgegeten' moet worden alvorens in aanmerking te kunnen komen voor TOZO 3? Gaat dit niet 
juist de overgrote meerderheid van kleine zelfstandige ondernemers treffen, die gewoon wat 
gespaard hebben voor hun pensioen, maar dit niet formeel 'afgeschermd' hebben? Waarom wordt 
het redelijk geacht geheel géén rekening te houden met de intentie waarvoor is gespaard? het kan 
ook gaan om sparen voor de studie van kinderen.  
 
Antwoord 54 
Om de Tozo gerichter te maken en een stap te zetten naar “normalisering” van de 
bijstandsverlening wordt per 1 oktober in de Tozo rekening gehouden met het vermogen van een 
zelfstandig ondernemer. Vanwege uitvoerbaarheidsoverwegingen is ervoor gekozen om een 
beperkte vermogenstoets te hanteren: de beschikbare geldmiddelentoets. Deze toets houdt in dat 
ondernemers die samen met hun partner en inwonende minderjarige kinderen meer dan € 46.520 
aan beschikbare geldmiddelen bezitten niet in aanmerking komen voor de Tozo 3 uitkering 
levensonderhoud. Met beschikbare geldmiddelen worden uitsluitend bedoeld: contant geld, geld op 
betaal- en spaarrekeningen, cryptovaluta en de waarde van effecten (aandelen, obligaties en 
opties) die in geld omgezet kunnen worden. Ander vermogen, waaronder afgeschermd pensioen, 
wordt buiten beschouwing gelaten.  
 
Net als in de reguliere bijstand wordt geen rekening gehouden met de intentie waarmee 
ondernemers zelf on-afgeschermd gespaard hebben. Een uitzondering maken voor de Tozo zou niet 
goed uitlegbaar zijn tegenover reguliere bijstandsgerechtigden en ook niet uitvoerbaar zijn. Wel is, 
in vergelijking met de vermogensgrenzen uit de Participatiewet (€ 6.120,- voor alleenstaanden en 
€ 12.240,- voor mensen met partner) gekozen voor een verhoogd maximumbedrag aan 
beschikbare geldmiddelen. Het kabinet acht het daarom redelijk dat zelfstandigen met beschikbare 
geldmiddelen boven € 46.520, worden geacht vanuit deze beschikbare geldmiddelen te voorzien in 
de noodzakelijke kosten van het bestaan.  
 
Voor inzicht in de hoeveelheid zelfstandigen die mogelijk geraakt wordt door deze vermogensgrens 
wordt verwezen naar de beantwoording van vragen 63 tot en met 65. 
 
  
57 
 

Vraag 56 
Wat zouden de totale kosten van de TOZO-3 zijn, als er wel een vermogenstoets wordt ingevoerd, 
maar de partnertoets weer vervalt? 
 
Antwoord 56 
Zie antwoord op vraag 53. 
 
 
  
59 
 

Vraag 58 
Kunt u aangeven welke informatie reeds is opgehaald over buitenlandse grensondernemers met 
betrekking tot het aantal dat bij gemeenten aanklopt en welke problematiek zich daarbij voordoet 
aangezien in eerder antwoord op schriftelijke vragen over de positie van Nederlandse ondernemers 
die in België of Duitsland worden maar in Nederland hun bedrijf hebben en (het ontbreken van) 
toegang tot de Tozo u verwees naar levensonderhoud in het woonland en u aangaf gemeenten in 
grensregio’s u te informeren? 
Antwoord 58 
Er gaat op zeer korte termijn een brief naar de Euregio’s met het verzoek om mij te informeren 
over het aantal buitenlandse grensondernemers die bij hen aankloppen en welke problematiek zich 
daarbij voordoet. Zodra ik de informatie ontvangen heb, zal ik uw Kamer hierover informeren. 
  
61 
 

Vraag 60 
Hoe ziet de ondersteuning en begeleiding van zelfstandigen die TOZO ontvangen er uit vanaf 
januari 2021?  
 
Antwoord 60 
Zelfstandigen zullen zoveel mogelijk ook vanuit het reguliere en te ontwikkelen aanbod 
ondersteund worden. De staatssecretaris is nog in overleg met gemeenten en 
zelfstandigenorganisaties om in aanvulling hierop maatwerk mogelijk te maken voor de 
zelfstandige waarvoor in het reguliere aanbod geen passende ondersteuning te vinden is.  
 
Zie ook het antwoord op vraag 10 voor verdere informatie over het aanvullend sociaal pakket. 
  
63 
 

Vraag 62 
Met welke reden(en) is de Tozo op de Participatiewet geënt en niet op het Besluit bijstandverlening 
zelfstandigen 2004? 
 
Antwoord 62 
Zoals eerst bij brief van 27 maart aan uw Kamer medegedeeld is, is de Tozo geënt op de regels 
3
van het Besluit bijstandverlening zelfstandigen 2004 (hierna: Bbz 2004). Belangrijkste afwijkingen 
ten opzichte van het Bbz zijn: geen eis van levensvatbaarheid van het bedrijf; geen 
partnerinkomenstoets (Tozo 1); geen vermogenstoets (Tozo 1 & 2). 
 
De vormgeving van de regels moet onderscheiden worden van de wettelijke grondslag daarvoor: 
zowel het Bbz 2004 als de Tozo vinden hun grondslag in de Participatiewet, namelijk artikel 78f. Dit 
artikel biedt grondslag om bij of krachtens algemene maatregel van bestuur regels te stellen met 
betrekking tot de bijstandsverlening aan zelfstandigen. Daarbij kan van een aantal artikelen van de 
Participatiewet afgeweken worden. Daar waar artikel 78f geen mogelijkheid biedt tot afwijken 
werken de regels van de Participatiewet door. Dit geldt zowel voor het Bbz 2004 als de Tozo. Zo 
kan er in het Bbz 2004 en de Tozo bijvoorbeeld niet afgeweken worden van de uitsluitingsgronden 
van de Participatiewet en de toepasselijke bijstandsnormen, omdat artikel 78f van de 
Participatiewet dit niet toestaat. Hierop is bij de Tozo één uitzondering gemaakt, namelijk ten 
aanzien van de kostendelersnorm. Artikel 78f biedt geen grondslag deze buiten toepassing te laten 
terwijl dit voor de uitvoering van de Tozo wel noodzakelijk is. Daarom heeft de staatssecretaris een 
wetsvoorstel ingediend om alsnog in een wettelijke grondslag te voorzien voor het buiten 
4
toepassing laten van de kostendelersnorm.  
 
 
 
 
  
                                                
3
 Kamerstukken II 2019/20 35420, nr. 11.  
4
 Zie artikel 1.1 van het voorstel van wet Tijdelijke wet COVID-19 SZW en JenV (Kamerstukken II 
2020/21 35557). 
65 
 

Vraag 64 
Hoeveel minder zelfstandigen zullen een beroep doen op de Tozo? Kan hiervan een inschatting per 
sector worden gemaakt? 
 
Antwoord 64 
Het is nog niet zeker hoeveel zelfstandigen een beroep doen op Tozo-2, de aanvraagtermijn is 
immers nog niet afgerond. Er kan daardoor ook niet worden aangegeven hoeveel minder 
zelfstandigen naar verwachting een beroep zullen doen op Tozo-3 in vergelijking tot Tozo-2. Het is 
ook niet mogelijk een inschatting per sector te maken. 
 
  
67 
 

 
Vraag 66 
Kan een onderbouwing worden gegeven van het bedrag van € 3 miljoen, dat voor 2020 wordt 
uitgetrokken voor het versnellen van de brede schuldenaanpak? Waaraan wordt dit bedrag precies 
besteed? Op welke aannames over de mogelijke toename van armoede als gevolg van de 
coronacrisis is het beschikbare budget gebaseerd? 
 
Antwoord 66 
Het bedrag van € 3 miljoen wordt besteed aan het versnellen van de uitvoering van maatregelen 
onder de brede schuldenaanpak. Hiermee worden mensen vroegtijdig, snel en adequaat geholpen 
als zij door de coronacrisis in financiële problemen raken. Over de besteding van de tijdelijke 
middelen voor 2020 informeert de staatssecretaris van SZW uw Kamer op 28 september a.s. 
De hoogte van het bedrag is enerzijds gebaseerd op ramingen van betrokken organisaties die al 
eerder bij de staatssecretaris van SZW bekend waren en anderzijds op kosten die in het verleden 
voor vergelijkbare maatregelen zijn gemaakt. Ook is in de afweging betrokken dat tot het einde 
van het jaar een relatief korte periode resteert om de middelen te besteden.  
Bij de aannames is onder meer rekening gehouden met de verwachtingen die in diverse rapporten 
(zoals ‘Verwachte gevolgen van corona voor werk, scholing en armoede van SCP en het rapport 
van de Tijdelijke werkgroep Sociale Impact) zijn uitgesproken over de verwachte toename van de 
armoede- en schuldenproblematiek.  
 
 
 
  
69 
 

Vraag 68 
Waarop is het bedrag van 8,5 miljoen voor de compensatie van de eigen bijdrage 
kinderopvangtoeslag gebaseerd? 
 
Antwoord 68 
Aangenomen is dat er circa 8.000 kinderen zijn die gebruik maken van kinderopvang en die niet 
onder een gemeentelijke regeling of kinderopvangtoeslag vallen en waarbij compensatie dus van 
toepassing is. Voor de hoogte van het te compenseren bedrag is verondersteld dat het gebruik van 
deze groep vergelijkbaar is met gebruik van kinderen wiens ouders wel kinderopvangtoeslag 
ontvangen. Dit gebruik komt ook overeen met de gegevens die deze ouders gemeld hebben bij het 
meldpunt van BOinK. De uiteindelijke kosten kunnen afwijken van de raming. De precieze kosten 
hangen samen met de uiteindelijke grootte van de doelgroep en de wijze waarop de regeling wordt 
vormgegeven. 
 
 
  
71 
 

Vraag 70 
Bestaat er overeenstemming of is er overleg geweest met UWV over de hoogte van het 
gereserveerde bedrag van € 7 miljoen voor uitvoeringskosten van de NOW-3 in 2020? 
Antwoord vraag 70 
Ja, deze reservering is na afstemming met UWV opgenomen.  
 
 
  
73 
 

Vraag 72 
Hoeveel manuren zijn er in NOW-1 en NOW-2 extra ingezet voor uitvoering NOW? Wat is de 
geraamde uitbreiding in manuren voor NOW-3? Op welke wijze wordt voorzien in de benodigde 
extra mensen? 
Antwoord 72 
UWV zet voor de NOW 1 en 2 in 2020 naar verwachting circa 320 fte (op jaarbasis) in. Voor de 
uitvoering van NOW 3 door UWV is in de vierde incidentele suppletoire begroting een reservering 
getroffen. UWV zal hiervoor nog een kostenraming (inclusief benodigde capaciteitsinzet) opstellen 
op basis waarvan middelen zullen worden toegekend. De opschaling voor de uitvoering van NOW 
gebeurt overwegend met flexibele krachten (tijdelijke medewerkers en uitzendkrachten).  
  
75 
 

Vraag 74 
Wat zijn adviezen van VNG, gemeenten en arbeidsmarktregio’s terzake de invulling van het 
ondersteuningspakket 
Antwoord 74 
Zoals aangegeven in de brief van 28 augustus jl., zijn de sociale partners, UWV, VNG en 
gemeenten als ook het beroepsonderwijs (MBO Raad en SBB) vanaf een vroeg stadium betrokken 
bij de ontwikkeling van het steun- en herstelpakket. Uitkomst is een steun- en herstelpakket dat 
brede steun heeft. Deze betrokkenheid en intensieve samenwerking worden ook in de komende 
periode bij de verdere ontwikkeling en implementatie gecontinueerd. 
  
77 
 

Vraag 76 
In welke sectoren in het Caraïbisch gebied is er werk voor mensen die door corona werkloos zijn of 
dreigen te worden? 
 
Antwoord 76  
Veel vacatures in Caribisch Nederland, ook voor laaggeschoolde arbeid, moeten van oudsher 
noodzakelijkerwijs door mensen van buiten de eilanden worden vervuld. Nu er als gevolg van de 
coronacrisis in een aantal sectoren (aanzienlijk) minder werk is, ligt een daling van het aantal 
tewerkstellingsvergunningen voor de hand. Tegelijkertijd liggen er kansen voor het lokaal 
arbeidsaanbod, want er is nog steeds werk. Een nauwkeurig beeld per sector is niet te geven – met 
dien verstande dat bij sectoren als dienstverlening, bewaking en detailhandel gericht op de lokale 
markt de werkgelegenheid nog behoorlijk lijkt te zijn –, maar het belang van het naar (ander) werk 
begeleiden van werknemers die als gevolg van de crisis hun baan verliezen of verloren hebben, is 
evident. Daarom stelt het kabinet extra middelen beschikbaar voor de tijdelijke intensivering van 
de dienstverlening op het gebied van arbeidsbemiddeling in Caribisch Nederland. Deze 
geïntensiveerde dienstverlening beoogt er tevens toe bij te dragen dat gewezen werknemers 
arbeidsvaardigheden behouden, zodat zij inzetbaar blijven.  
 
  
79 
 

Vraag 78  
Waar kunnen burgers en bedrijven die een beroep willen doen op de aangekondigde 
scholingsmiddelen zich melden? 
 
Antwoord 78 
Burgers en bedrijven kunnen via de website www.hoewerktnederland.nl terecht in de catalogi van 
opleiders die gebruik kunnen maken van de subsidieregeling NL leert door, en die kosteloos 
(online) scholing aanbieden. Zij kunnen zich digitaal aanmelden om de scholing te volgen. Via een 
communicatiecampagne worden mensen geattendeerd op deze mogelijkheid en wordt de website 
onder de aandacht gebracht. 
  
81 
 

Vraag 80  
Wie bepaalt de voorwaarden voor de inzet van de aangekondigde scholingsmiddelen? 
 
Antwoord 80 
Zie eerder antwoord op vraag 79.  
 
  
83 
 

Vraag 82 
In hoeverre wordt bij de extra ondersteuning van zelfstandigen gekeken naar begeleiding naar 
andere sectoren en dan met name de zorg, het onderwijs en de politie?    
 
Antwoord 82 
Het derde steunpakket omvat grotendeels generieke maatregelen bedoeld om werkzoekenden, 
waaronder zelfstandigen die zich heroriënteren op andere of aanvullende activiteiten, snel en 
duurzaam naar werk te begeleiden. Deze maatregelen zijn niet gericht op specifieke sectoren, in 
plaats daarvan is individuele begeleiding en maatwerk leidend. Bij de begeleiding naar nieuw werk, 
al dan niet in loondienst, wordt nadrukkelijk gekeken naar sectoren waar momenteel kansen 
liggen, waardoor sectoren als de zorg en het onderwijs vaak in beeld zullen komen. Er is echter 
geen sprake van sectorspecifieke maatregelen in het steunpakket wat betreft begeleiding naar 
werk. 
 
  
85 
 

Vraag 84 
Wat wordt bedoeld met 'een ontschot budget' voor gemeenten en UWV? 
 
Antwoord 84 
Om de effectiviteit van het ondersteuningspakket voor van Werk(loosheid) naar werk zo groot 
mogelijk te maken kiezen we voor de crisisdienstverlening voor een ontschot budget dat verdeeld 
wordt over de regio’s. Gemeenten, uitvoeringsorganisaties, sociale partners en scholen wordt 
hiermee de ruimte geboden om mensen aan het werk te houden (van werk naar werk) of zo snel 
mogelijk weer aan (ander) werk te helpen (van uitkering naar werk). Deze dienstverlening aan 
mensen richt zich op de afstand tot nieuw werk waar bij de arbeidsmarktpositie leidend is. Zo kan 
iemand met een bijstandsuitkering het aanbod van UWV benutten en iemand met een WW-
uitkering het gemeentelijk instrumentarium, als dat beter blijkt te passen. Met dit budget kan 
dienstverlening ingezet worden die regulier niet beschikbaar is voor betreffende werkzoekenden. 
 
 
  
87 
 

Vraag 86  
Wat zijn de kosten om jongeren t/m 27 die drie maanden of langer in de bijstand zitten het recht 
op scholing of werk (een leerwerkaanbod) te geven? 
 
Antwoord 86 
Het is moeilijk om in te schatten wat een recht op scholing en werk precies betekent. Dit zou nader 
moeten worden uitgewerkt. Ook moet worden bezien in hoeverre het juridisch mogelijk is om deze 
specifieke groep dit recht te geven. De uiteindelijk kosten hangen af van deze verdere uitwerking. 
 
 
  
89 
 

Vraag 88 
Is onderdeel van het ondersteuningspakket ook het uitbreiden van BBL-trajecten? Zo ja, per 
wanneer en hoeveel budget is hiervoor beschikbaar? 
 
Antwoord 88 
e
Ja. Met het 3 steunpakket wordt voorzien in middelen voor extra instroom in de BBL. Doorleren in 
een diplomagerichte opleiding in het mbo via de beroeps opleidende leerweg (BOL) of de BBL is 
onderdeel van de aanpak jeugdwerkloosheid. Hiervoor is € 263 miljoen gereserveerd voor 
toevoeging aan de begroting van OCW verspreid over de jaren 2021 t/m 2024. Het gaat om 
middelen voor mbo-instellingen (via de lumpsum), werkgevers voor het realiseren van een bbl-
leerbaan (via de subsidieregeling praktijkleren) en studiefinanciering.  
 
e
Daarnaast is in het 3 steunpakket voorzien in € 63 miljoen in 2021 voor bij- en omscholing via 
praktijkleren in het mbo, waarbij werken wordt gecombineerd met het doen van een deel van een 
mbo-opleiding. Dit in aanvulling op de mogelijkheid om via de BBL een volledig mbo-diploma te 
behalen.  
 
 
 
  
91 
 

Vraag 90 
Is er ook sprake van een (mogelijkheid tot) loonondersteuning bij regelingen als praktijkleren en/of 
BBL-trajecten voor de situatie dat een deelnemer niet volledig inzetbaar is aan het begin van het 
traject 
 
Antwoord 90 
Via de subsidieregeling praktijkleren van OCW kan een werkgever een vergoeding krijgen voor het 
realiseren van een bbl-leerbaan, waarmee iemand een volledige mbo-opleiding kan doen 
resulterend in een diploma (maximaal 2.700 euro per persoon op jaarbasis). Via de 
subsidieregeling SLIM van SZW kan een werkgever ook een vergoeding krijgen voor het realiseren 
van een leerbaan waar iemand een deel van een mbo-opleiding kan doen leidend tot een certificaat 
of praktijkverklaring (eveneens maximaal 2.700 per persoon op jaarbasis). De subsidie voor de 
werkgever is bedoeld als bijdrage in de kosten die de werkgever maakt, waaronder kosten voor 
productiviteitsverlies omdat iemand nog niet volledig inzetbaar is. 
 
 
 
  
93 
 

