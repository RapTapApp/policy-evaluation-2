 
 
 
 
 
Voorstel van Wet tot wijziging van onder meer de Wet op de expertisecentra, 
de Wet op het voortgezet onderwijs en de Wet voortgezet onderwijs BES in 
verband met het uitreiken van een schooldiploma aan leerlingen in het 
praktijkonderwijs en in het voortgezet speciaal onderwijs 
 
 
 
Voorstel van wet 
 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is om wettelijk vast te leggen 
dat leerlingen in het praktijkonderwijs en in het voortgezet speciaal onderwijs die 
daarvoor in aanmerking komen een schooldiploma ontvangen, dat het portfolio deel 
uitmaakt van het schooldiploma en dat het bevoegd gezag een reglement opstelt waarin 
wordt vastgelegd welke leerlingen in aanmerking komen voor het schooldiploma; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
 
Artikel I Wijziging van de Wet op de expertisecentra 
 
De Wet op de expertisecentra wordt als volgt gewijzigd: 
 
A 
 
Artikel 14d komt te luiden: 
 
Artikel 14d. Schooldiploma vso arbeidsmarktgericht uitstroomprofiel 
 
1. De directeur reikt een schooldiploma voortgezet speciaal onderwijs uit aan de leerling 
die het onderwijs in het arbeidsmarktgerichte uitstroomprofiel verlaat, voor wie de 
leerplicht, bedoeld in paragraaf 2 van de Leerplichtwet 1969, is geëindigd en die naar 
het oordeel van de directeur in aanmerking komt voor het schooldiploma. De directeur 
baseert zijn oordeel op een reglement dat door het bevoegd gezag wordt vastgesteld. 
 W11155.K-2 1 

 
Artikel III Wijziging van de Wet voortgezet onderwijs BES 
 
Artikel 73 van de Wet voortgezet onderwijs BES komt te luiden: 
 
Artikel 73. Schooldiploma praktijkonderwijs 
1. De directeur reikt een schooldiploma praktijkonderwijs uit aan de leerling die een 
school voor praktijkonderwijs verlaat en naar het oordeel van de directeur in aanmerking 
komt voor het schooldiploma. De directeur baseert zijn oordeel op een reglement dat 
door het bevoegd gezag wordt vastgesteld. 
2. Een portfolio waarin de behaalde resultaten zijn opgenomen, maakt deel uit van het 
schooldiploma.  
3. Bij ministeriële regeling wordt een model voor het schooldiploma vastgesteld. 
4. De leerling die een deel van het programma heeft voltooid, de school voor 
praktijkonderwijs verlaat en niet op grond van het eerste lid een schooldiploma 
ontvangt, ontvangt een verklaring. 
 
 
Artikel IV Wijziging van de Leerplichtwet 1969 
 
In artikel 4a, tweede lid, van de Leerplichtwet 1969 wordt “getuigschrift” vervangen 
door “verklaring”.  
 
 
Artikel V Wijziging van de Leerplichtwet BES 
 
In artikel 11, tweede lid, van de Leerplichtwet BES wordt “getuigschrift” vervangen door 
“verklaring”.  
 
 
Artikel VI Wijziging van de Wet educatie en beroepsonderwijs 
 
In artikel 8.3.1, tweede lid, van de Wet educatie en beroepsonderwijs wordt “een 
getuigschrift van het arbeidsmarktgerichte uitstroomprofiel of het uitstroomprofiel 
dagbesteding als bedoeld in artikel 14d respectievelijk artikel 14g van de Wet op de 
expertisecentra dan wel een getuigschrift van het praktijkonderwijs als bedoeld in artikel 
10f van de Wet op het voortgezet onderwijs” vervangen door “een schooldiploma als 
bedoeld in artikel 14d of 14g van de Wet op de expertisecentra of een schooldiploma 
praktijkonderwijs als bedoeld in artikel 29a van de Wet op het voortgezet onderwijs”. 
 
 
Artikel VII Samenloop met de Wet voortgezet onderwijs 20xx 
 
Indien het bij koninklijke boodschap van 4 oktober 2019 ingediende voorstel van wet 
houdende regels voor het voortgezet onderwijs (Wet voortgezet onderwijs 20xx) 
(Kamerstukken 35297) tot wet is of wordt verheven en de artikelen 2.58 en 2.59 van die 
wet: 
 
a. eerder in werking zijn getreden of treden dan de artikelen II en III van deze wet, 
wordt deze wet als volgt gewijzigd: 
 
A 
 
Artikel II komt te luiden: 
 
Artikel II Wijziging van de Wet voortgezet onderwijs 20xx 
 
 W11155.K-2 3 

2. In het derde lid wordt ‘de verklaring, bedoeld in het eerste lid, en het getuigschrift, 
bedoeld in het tweede lid’ vervangen door ‘de verklaring, bedoeld in het eerste of 
tweede lid’. 
 
 
Artikel VIII Inwerkingtreding 
 
Deze wet treedt in werking op een bij koninklijk besluit te bepalen tijdstip, dat voor de 
verschillende artikelen of onderdelen daarvan verschillend kan worden vastgesteld. 
 
 
Lasten en bevelen dat deze in het Staatsblad zal worden geplaatst en dat alle 
ministeries, autoriteiten, colleges en ambtenaren die zulks aangaat, aan de nauwkeurige 
uitvoering de hand zullen houden. 
 
Gegeven 
 
 
 
 
 
 
De Minister voor Basis- en Voortgezet Onderwijs en Media, 
 
 
 
 
 W11155.K-2 5 

maatschappij. Dit blijkt uit diverse gesprekken en signalen uit het praktijkonderwijsveld. 
Deze behoefte aan erkenning zorgt ervoor dat gezocht wordt naar manieren om 
zichtbaar te maken wat leerlingen uit het praktijkonderwijs kunnen. Alle leerlingen 
verdienen een duidelijke vorm van erkenning en dat recht gedaan wordt aan de 
resultaten die de leerlingen gedurende hun schoolloopbaan behalen. Ondanks de 
ontwikkelingen van de afgelopen jaren – waardoor er een grote groep scholen is die wel 
een schooldiploma uitreiken aan de leerlingen die het praktijkonderwijs afronden – is er 
nog altijd een groep scholen waar leerlingen het onderwijs verlaten zonder een 
schooldiploma dat de behaalde resultaten vermeldt. De regering acht het dan ook niet 
langer wenselijk dat het aan scholen zelf wordt overgelaten om te bepalen of er wel of 
geen diploma wordt verstrekt. Daarom wordt met dit voorstel de verplichting vastgelegd 
om een schooldiploma uit te reiken aan die leerlingen die het onderwijs succesvol 
afronden.  
 
Achtergrond voortgezet speciaal onderwijs (vso) 
 
Het voortgezet speciaal onderwijs (vso) is bedoeld voor leerlingen met zodanige fysieke 
en/of verstandelijke beperkingen dat zij overwegend op een orthopedagogische en 
orthodidactische benadering en op de specifieke begeleidingsexpertise van vso 
aangewezen zijn. Het vso kent drie uitstroomprofielen: vervolgonderwijs, 
arbeidsmarktgericht en dagbesteding. De leerlingen die een vmbo-, havo- of vwo-
opleiding binnen het uitstroomprofiel vervolgonderwijs succesvol hebben afgerond, 
krijgen een regulier vo-diploma. De leerlingen die de uitstroomprofielen 
arbeidsmarktgericht of dagbesteding afronden, krijgen nu een getuigschrift en een 
overgangsdocument. Het model van het getuigschrift is bij ministeriele regeling 
vastgesteld. 
 
Er zijn ongeveer 200 scholen die vso aanbieden aan iets minder dan 38.000 leerlingen 
tussen de 12 en 20 jaar. De extra bekostiging die de vso-scholen vanuit de 
samenwerkingsverbanden passend onderwijs krijgen is gebaseerd op de ernst van de 
beperking en de mate van ondersteuning die de verschillende groepen leerlingen nodig 
hebben. Voor het vso zijn er kerndoelen vastgesteld die betrekking hebben op de 
verschillende domeinen zoals rekenen en taal. Daarnaast zijn er leergebiedoverstijgende 
kerndoelen gericht op bijvoorbeeld ‘leren leren’. Kerndoelen zeggen iets over het 
onderwijsaanbod dat de school moet leveren, maar niet over het niveau dat behaald 
moet worden (eindtermen). Leerlingen in de profielen dagbesteding en 
arbeidsmarktgericht leggen geen centraal examen af, wel worden ze regelmatig getoetst 
en kunnen zij bijvoorbeeld branchecertificaten behalen. De informatie wordt nu 
opgenomen in het getuigschrift en het overgangsdocument. 
 
In de artikelen 14d van de Wet op de expertisecentra (WEC) is geregeld dat leerlingen 
die het onderwijs in het arbeidsmarktgerichte uitstroomprofiel verlaten en die niet meer 
leerplichtig zijn, een getuigschrift ontvangen. In artikel 14e is bepaald dat iedere leerling 
die de school verlaat en voor wie het onderwijs in het arbeidsmarktgerichte 
uitstroomprofiel het laatst gevolgde onderwijs is, een overgangsdocument ontvangt. Dat 
overgangsdocument wordt opgesteld door het bevoegd gezag, in overleg met de 
directeur, het onderwijzend personeel en de commissie voor de begeleiding, en is gericht 
op het uitoefenen van een functie op de arbeidsmarkt. Voor het uitstroomprofiel 
dagbesteding gelden vergelijkbare bepalingen die zijn vastgelegd in de artikelen 14g en 
14h van de WEC. 
 
Bij de invoering van de uitstroomprofielen voor het vso is gekozen voor de term 
1
getuigschrift. Voor de inwerkingtreding van de Wet kwaliteit (v)so kregen de leerlingen 
bij het verlaten van het vso geen formeel afsluitend document mee. Wel waren er 
scholen die iets meegaven, maar daar zat geen duidelijke lijn in en de kwaliteit liet ook 
                                                 
1
 Wet van 11 oktober 2012 tot wijziging van onder meer de Wet op de expertisecentra in verband 
met de kwaliteit van het speciaal en voortgezet speciaal onderwijs, Stb. 2012, 545. 
 W11155.K-2 7 

Zoals hierboven is beschreven, wordt het schooldiploma voor het praktijkonderwijs of 
het voortgezet speciaal onderwijs gekenmerkt door maatwerk. Scholen zijn vrij om hun 
eigen maatstaven te hanteren voor het behalen van het schooldiploma. Dat betekent 
echter wel dat aan het diploma geen vaste waarde gehecht kan worden: het is geen vast 
document dat kan gelden als toelatingseis voor vervolgonderwijs of voor een werkgever. 
Het betekent ook dat er geen besluit in de zin van de Algemene wet bestuursrecht voor 
nodig is om vast te stellen welke leerling het diploma uitgereikt krijgt. In plaats daarvan 
is het een beslissing van de directeur, waarover de betrokkenen een klacht kunnen 
indienen. Met het ontbreken van civiel effect bestaat er ook geen noodzaak om het 
schooldiploma in het diplomaregister van DUO op te nemen. Het opnemen van het 
diploma in het diplomaregister zou niet alleen een forse investering van DUO vereisen, 
maar zou ook een verzwaring betekenen van de administratieve lasten van scholen. De 
regering kiest er dan ook voor om het schooldiploma praktijkonderwijs of voortgezet 
speciaal onderwijs niet in het diplomaregister van DUO op te nemen.  
 
Er zullen altijd leerlingen zijn die het praktijkonderwijs of voortgezet speciaal onderwijs 
verlaten zonder dat zij in aanmerking komen voor het schooldiploma. Op grond van het 
huidige artikel 29a van de WVO ontvangen leerlingen die het praktijkonderwijs verlaten 
een getuigschrift. De regering stelt voor om dit getuigschrift te vervangen door een 
verklaring, zoals die ook geldt voor de andere schoolsoorten op grond van artikel 31 van 
de WVO. Bovendien stelt de regering voor om de verklaring ook voor het vso in te 
voeren. Met het vervangen van het getuigschrift door een verklaring wordt niet alleen 
aangesloten bij de andere schoolsoorten in het voortgezet onderwijs, waar een zelfde 
soort verklaring wordt verstrekt aan leerlingen die een school verlaten, maar wordt ook 
aangesloten bij ontwikkelingen in het mbo om een mbo-verklaring te verstrekken aan 
studenten die de mbo-opleiding zonder diploma verlaten.  
 
Beoogde effecten 
 
Door de voorgestelde wijziging zullen de meeste leerlingen in de toekomst een 
schooldiploma ontvangen. Daardoor kunnen die leerlingen net als leeftijdsgenoten trots 
de vlag uithangen na het behalen van hun schooldiploma. Daarmee wordt de erkenning 
voor de leerlingen van zowel het praktijkonderwijs als voortgezet speciaal onderwijs 
(uitstroomprofielen arbeidsmarktgericht en dagbesteding) als schoolsoort vergroot. Door 
het vaststellen van een model van het schooldiploma zullen er geen verschillen meer zijn 
tussen de schooldiploma’s die worden afgegeven door de individuele scholen. Elke 
leerling die het praktijkonderwijs of voortgezet speciaal onderwijs (uitstroomprofielen 
arbeidsmarktgericht en dagbesteding) succesvol afrondt, ontvangt dezelfde vorm van 
erkenning. Leerlingen die het vso uitstroomprofiel vervolgonderwijs succesvol afronden 
krijgen net als nu een regulier vo-diploma. De bijbehorende portfolio’s bieden ruimte 
voor individueel behaalde zaken. Zo wordt toch individueel recht gedaan aan de 
behaalde resultaten van de leerling en wordt er op het niveau van de leerling inzichtelijk 
gemaakt wat hij of zij kan. Deze vorm van eenduidige erkenning, met een persoonlijk 
portfolio, vergroot mogelijk de positie van de leerling op de arbeidsmarkt. Het 
schooldiploma kent geen civiel effect, waarmee bedoeld wordt dat het geen 
toelatingsrecht geeft tot vervolgonderwijs.  
 
3. Relatie met andere wet- en regelgeving 
 
Deze wijziging is nog niet opgenomen in het bij koninklijke boodschap van 4 oktober 
2019 ingediende voorstel van wet houdende regels over het voortgezet onderwijs (Wet 
2
voortgezet onderwijs 20xx). In het onderhavige wetsvoorstel is dan ook een 
samenloopbepaling opgenomen om de voorgestelde wijzigingen op te nemen in de WVO 
20xx. 
 
                                                 
2
 Kamerstukken II 2018/19, 35 297, nr. 2. 
 W11155.K-2 9 

In Caribisch Nederland bestaat er geen speciaal onderwijs. Voor de leerlingen die 
overwegend op een orthopedagogische en orthodidactische benadering en op specifieke 
begeleidingsexpertise zijn aangewezen, bestaat er een zorgstructuur die is opgenomen 
in de WPO BES en de WVO BES. Er is geen equivalent van de WEC in Caribisch 
Nederland. Daarom zijn er in dit wetsvoorstel geen bepalingen voor het vso in Caribisch 
Nederland opgenomen. 
 
Dit wetsvoorstel is door de Rijksdienst Caribisch Nederland ter consultatie voorgelegd 
aan de scholen in Caribisch Nederland. De scholen achten het wetsvoorstel uitvoerbaar.  
 
8. Internetconsultatie 
 
Een eerdere versie van dit wetsvoorstel heeft tussen 13 januari en 10 februari 
opengestaan voor internetconsultatie. In die versie werd voorgesteld om alleen voor het 
praktijkonderwijs het schooldiploma in te voeren, het schooldiploma voortgezet speciaal 
onderwijs maakte geen deel uit van dat voorstel. 
 
In deze periode zijn er 68 reacties binnengekomen, waarvan 53 openbaar. Meer dan de 
helft van de reacties zijn afkomstig van scholen, zowel uit het praktijkonderwijs als uit 
het voortgezet speciaal onderwijs, maar ook een aantal samenwerkingsverbanden en 
onderwijsraden heeft gereageerd. Verder hebben 15 particulieren gereageerd. 
 
De reacties zijn in grote meerderheid positief over het voorstel. In deze reacties wordt 
veel gesproken over erkenning voor de leerlingen en de schoolsoort: “Het wordt tijd dat 
deze leerlingen erkenning krijgen voor wat zij hebben gepresteerd…” en “Eindelijk 
erkenning voor onze leerlingen en voor het werk dat onze docenten verrichten.” tot “Wat 
een mooi voorbeeld van hoe de huidige maatschappij naar kansengelijkheid kijkt!”.  
 
Een flink aantal respondenten (22, waarvan elf reacties afkomstig van dezelfde vso-
school) geeft aan dit wetsvoorstel een mooie ontwikkeling voor het praktijkonderwijs te 
vinden, maar geeft daarbij aan dit graag ook voor de uitstroomprofielen dagbesteding en 
arbeidsmarkt in het voortgezet speciaal onderwijs te willen regelen. “Ik hoop dat deze 
lijn zich ook doorzet naar de arbeidsmarktgerichte opleidingen in het VSO.” De regering 
heeft naar aanleiding van deze reacties besloten om in dit wetsvoorstel ook het 
schooldiploma voor de uitstroomprofielen dagbesteding en arbeidsmarkt in het 
voortgezet speciaal onderwijs op te nemen. De voorgestelde wijziging van de Wet op de 
expertisecentra is daarom als gevolg van de reacties in de internetconsultatie in dit 
wetsvoorstel opgenomen. 
 
Vijf respondenten vroegen naar het civiel effect van het schooldiploma en naar de 
mogelijkheid om het schooldiploma in het diplomaregister van DUO op te nemen. 
Daarbij werd overigens al opgemerkt dat het civiel effect in dit geval meer zit in de 
documenten die in het portfolio kunnen worden opgenomen, dan in de schooldiploma’s 
zelf, die immers per school kunnen verschillen. In overleg met DUO is onderzocht of het 
uitvoerbaar is om de schooldiploma’s op te nemen in het diplomaregister. Hieruit is 
gebleken dat dit mogelijk is, maar de verwachting is dat dit zowel bij DUO als bij de 
scholen een grote tijdsinvestering vraagt. Daarom heeft de regering besloten om het 
schooldiploma niet op te nemen in het diplomaregister. Eerder in deze toelichting wordt 
daar ook op ingegaan. 
 
 
  
 W11155.K-2 11 

de bestaande getuigschriften aangepast aan de nieuwe schooldiploma’s 
praktijkonderwijs en vso. 
 
Artikel VII 
 
Dit is een technische wijziging: het artikel regelt de samenloop met de WVO 20xx, indien 
dat wetsvoorstel wordt aangenomen en tot wet wordt verheven. 
 
Artikel VIII 
 
De regering streeft ernaar het voorstel op 1 augustus 2021 in werking te laten treden. 
In beginsel zal het voorstel zowel voor het praktijkonderwijs als voor het voortgezet 
speciaal onderwijs tegelijkertijd in werking treden. De regering stelt echter wel voor om 
de mogelijkheid open te houden om verschillende onderdelen op verschillende 
momenten in werking te laten treden. Op die manier kan onderscheid gemaakt worden 
voor bijvoorbeeld praktijkonderwijs en voortgezet speciaal onderwijs, of voor Europees 
Nederland en Caribisch Nederland.  
 
De Minister voor Basis- en Voortgezet Onderwijs en Media, 
 
 
 
 
 
 
Arie Slob 
 W11155.K-2 13 

