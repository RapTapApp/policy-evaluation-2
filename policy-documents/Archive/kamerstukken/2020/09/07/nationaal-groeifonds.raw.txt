> Retouradres Postbus 20201 2500 EE  Den Haag 
Directie Begrotingszaken
Voorzitter van de Tweede Kamer der Staten-Generaal Korte Voorhout 7
2511 CW  Den Haag
Postbus 20018
Postbus 20201
2500 EA  Den Haag
2500 EE  Den Haag
www.rijksoverheid.nl
Ons kenmerk
2020-0000167403
Uw brief (kenmerk)
Datum 7 september 2020
Betreft Nationaal Groeifonds
Geachte voorzitter, 
Deze brief informeert uw Kamer over de vormgeving van het op te richten 
investeringsfonds, zoals aangekondigd in de Miljoenennota 2020. Dit fonds is 
gericht op publieke investeringen die bijdragen aan het verdienvermogen, en 
krijgt de naam Nationaal Groeifonds. Deze brief licht verschillende elementen van 
de uitwerking van dit fonds toe: 
 
-De aanleiding om het Nationaal Groeifonds op te richten (de case for change); 
-De verschillende investeringsterreinen; 
-De budgettaire aspecten; 
-De rol van de onafhankelijke beoordelingsadviescommissie; 
-Het toetsingskader; 
-Het proces van projectindiening tot uitvoering; 
-Het verdere proces.  
  
Een nadere uitwerking en toelichting op diverse aspecten van het fonds kunt u 
vinden in de bijlages van deze brief. De suggesties van uw Kamer, zoals 
toegezegd tijdens de afgelopen Algemene Politieke Beschouwingen, zijn 
meegenomen in ons onderzoek naar de best mogelijke vormgeving van het 
1
fonds. 
 
Op dit moment gaat Nederland gebukt onder de economische gevolgen die de 
uitbraak van het coronavirus in Nederland met zich meebrengt. Maar als we iets 
hebben geleerd van de vorige crisis, is dat blijven investeren in de Nederlandse 
economie juist nu nodig is. Daarom ondersteunt het kabinet met tijdelijke 
2
regelingen de economie op korte termijn. Daarnaast is stevige groei op lange 
termijn nodig om onze economie weer te herstellen en de staatschuld in 
verhouding tot ons bbp terug te dringen. Een positief bijeffect is dat investeringen 
in het verdienvermogen op de lange termijn ook op korte termijn een stimulans 
voor de economie kunnen betekenen.  
 
1
 Tweede Kamer, Handelingen II 2019/2020, nr. 3, item 3. Tevens is hiermee ook aan de toezegging 
voldaan aan het lid Van der Lee tijdens het wetgevingsoverleg van 18 mei 2020 Tweede Kamer, 
vergaderjaar 2019–2020, 35 438, nr. 29 
2 
De regelingen zijn in twee noodpakketten en recent in een steun- en herstelpakket gepresenteerd op 17 
maart, 20 mei en 28 augustus 2020. 
Pagina 1 van 38

onderwijs, uitstekende infrastructuur en een aantrekkelijke, groene leefomgeving, 
Directie Begrotingszaken
ook voor volgende generaties. Het kabinet wil daarnaast dat huishoudens 
vooruitgang blijven merken in hun portemonnee. Alleen met een substantiële 
Ons kenmerk
2020-0000167403
verhoging van de structurele economische groei kunnen we onze ambities op al 
deze terreinen waarmaken. Deze verhoging moet een duurzame economische 
ontwikkeling zijn. 
 
De uitdaging om het verdienvermogen te versterken, valt samen met lage rentes 
op Nederlandse staatsobligaties. Voor obligaties met een looptijd van tien jaar is 
die rente nog steeds negatief, zelfs in een periode waarin de staatsschuld flink is 
opgelopen ten behoeve van het opvangen van de klappen van de coronacrisis. Dit 
hangt samen met de solide kredietwaardigheid van de Nederlandse overheid, 
maar ook met de wereldwijde daling van rentes in ontwikkelde economieën de 
afgelopen decennia. De solide kredietwaardigheid heeft Nederland te danken aan 
de goede positie van de overheidsfinanciën. Nederland heeft de schuldratio in de 
afgelopen jaren flink naar beneden gebracht (zie bijlage J). Door de maatregelen 
die zijn genomen om de impact van het coronavirus te verzachten, zal de 
schuldquote oplopen. Deze blijft in internationaal perspectief echter mild en de 
lage rentestand geeft aan dat investeerders vertrouwen houden in de 
Nederlandse economie en overheid. De mondiale trend van lagere rente hangt 
samen met factoren zoals vergrijzing en afnemende groeiverwachtingen (zie 
bijlage I). Deze zijn structureel van aard, al zijn er natuurlijk nooit garanties dat 
de rentes laag zullen blijven. Door de lage rentes zijn de financieringskosten van 
investeringen in het verdienvermogen ook lager en zijn ze eerder rendabel dan 
voorheen. Dit pleit ervoor om vanuit de overheid in te zetten op een verhoging 
van de groeibevorderende investeringen. Deze economische ontwikkelingen 
tezamen vormen een uitgangssituatie waarin groeibevorderende investeringen 
noodzakelijk én haalbaar zijn. 
 
Het kabinet kiest er daarom voor een groeifonds op te richten dat zich richt op 
publieke investeringen die bijdragen aan het verdienvermogen (structureel bbp) 
van Nederland. In het aandragen en bedenken van investeringsvoorstellen is een 
belangrijke rol weggelegd voor ondernemers, (mkb-)bedrijven, kennisinstellingen 
en andere partijen uit het veld. Deze combinatie van knappe koppen en gouden 
handjes leidt tot innovatiekracht, oplossingen voor maatschappelijke problemen 
en opschaling richting de markt. Zo creëren we een continuerende, nieuwe en 
groeiende bedrijvigheid in Nederland, met een duurzaam verdienmodel en een 
gezonde toekomst voor ons land als gevolg. 
 
Het oprichten van een specifiek geoormerkt fonds heeft als voordeel ten opzichte 
van additionele investeringen via de reguliere beleidsbegrotingen dat een 
schaalsprong op de lange termijn in kennisontwikkeling, R&D en innovatie 
(R&D&I) en fysieke infrastructuur mogelijk wordt gemaakt.  
 
Investeringen uit het fonds moeten gericht zijn op het verdienvermogen op de 
lange termijn. Daarom komt het fonds op gepaste afstand van de politiek te 
staan. Een onafhankelijke commissie zal de investeringsvoorstellen op basis van 
vooraf vastgestelde criteria (zie bijlage C) beoordelen. Vervolgens brengt de 
beoordelingsadviescommissie een zwaarwegend en leidend advies uit. Dit advies 
is maatgevend en zal openbaar worden gemaakt. Met een leidende rol voor de 
onafhankelijke commissie en een vooraf vastgesteld toetsingskader, wordt 
bevorderd dat de selectie van projecten leidt tot een doelmatige en doeltreffende 
besteding van de middelen uit het fonds. Naast het beoordelen van ingediende 
Pagina 21 van 38

autorisatie om de geraamde middelen per artikel te besteden aan de 
Directie Begrotingszaken
desbetreffende investeringsterreinen. Het budgetrecht van het parlement is 
hiermee onverkort van toepassing op de uitgaven uit het fonds. De middelen 
Ons kenmerk
2020-0000167403
komen pas daadwerkelijk tot besteding nadat erover een betreffend project 
positief is geadviseerd door de commissie (zie verder) en op voordracht van de 
fondsbeheerders door het kabinet een positief besluit is genomen.  
 
Van de door het parlement goedgekeurde verdeling van de budgetten over de 
terreinen kan bij de selectie van investeringsvoorstellen worden afgeweken. Dat 
biedt ruimte om op basis van een advies van onafhankelijke experts projecten 
integraal tegen elkaar af te wegen en de beste projecten te selecteren. Het risico 
op ‘geld zoekt project’ binnen een investeringsterrein is daarmee kleiner. In 
plaats daarvan adviseert de onafhankelijke commissie over een totaalpakket van 
projecten en streeft daarin een evenwichtige meerjarige balans tussen de 
verschillende terreinen na. Afwijkende verdelingen over de artikelen en bijdragen 
aan de begrotingen van ontvangende departementen worden via een suppletoire 
begroting voorgelegd aan het parlement, ter borging van het budgetrecht.  
 
Het risico op ‘geld zoekt project’ wordt verder verkleind door een 100% 
eindejaarsmarge te hanteren voor de middelen uit het fonds, waardoor het 
beschikbare budget kan worden meegenomen naar volgende jaren. Als er geen 
goede projecten zijn is het immers niet de bedoeling dat het budget toch wordt 
uitgegeven. Eventuele onderuitputting op het Nationaal Groeifonds leidt ook niet 
tot uitgavenruimte voor andere doeleinden. Het fonds krijgt daarnaast een stabiel 
jaarlijks budget, om de continuïteit van de investeringen te waarborgen.  
 
Gegeven de huidige economische situatie acht het kabinet het economisch 
onverstandig om te bezuinigen voor de uitgaven uit het fonds, omdat dit de 
kwetsbare economie zou kunnen schaden. Daarom worden de geraamde uitgaven 
van het fonds nu bij uitzondering ten laste van het saldo gedaan, en niet gedekt 
onder het uitgavenplafond. Op de langere termijn moet op dit punt een nieuwe 
afweging worden gemaakt, waarbij de toekomstige financiering zal moeten 
worden bezien in het licht van economische ontwikkelingen en die rondom 
overheidsfinanciën en rente. De Studiegroep Begrotingsruimte kan adviseren over 
hoe het fonds in de volgende kabinetsperiode meeloopt in de 
begrotingssystematiek. 
 
Box 1: Toegevoegde waarde ten opzichte van Invest-NL 
Het fonds heeft betrekking op projectsubsidie of -aanbesteding en verstrekt geen 
generieke publieke financiering aan private bedrijven. Het fonds heeft hiermee 
een ander doel dan Invest-NL. Rendabele bedrijven en projecten die zich richten 
op maatschappelijke transitie-opgaven en groei kunnen in beginsel bij Invest-NL 
terecht als financiering door marktfalen niet tot stand komt. Het fonds richt zich 
nadrukkelijk op investeringen met een publiek belang die ten dienste staan van 
het verdienvermogen van Nederland, maar waarop geen voldoende privaat 
rendement kan worden behaald. Het fonds heeft geen revolverend karakter en 
geen rendementsdoelstelling. De investeringen betalen zich daardoor niet uit in 
de vorm van financieel rendement voor investeerders, maar in een groter 
verdienvermogen van de samenleving als geheel. Het fonds en Invest-NL zitten 
daarmee duidelijk in andere fases van de ontwikkeling van projecten en bedrijven 
en zijn aanvullend op elkaar. 
 
1.2 Commissie 
Pagina 21 van 38

dragen. Ook decentrale overheden kunnen, in samenspraak met veldpartijen, 
Directie Begrotingszaken
voorstellen aandragen die de regionale economische ontwikkeling versterken, en 
daarmee het verdienvermogen van Nederland als geheel. Eventueel kan een 
Ons kenmerk
2020-0000167403
consortium van veldpartijen en het relevante beleidsministerie het plan 
gezamenlijk verder uitwerken. 
 
Het vakdepartement geleidt het investeringsvoorstel formeel door naar de 
fondsbeheerders (EZK en FIN). Het is de bedoeling dat veldpartijen in de 
toekomst ook direct een voorstel kunnen indienen, dat vergt een subsidieregeling 
en een bijbehorend subsidieplafond. In alle gevallen is een nauwe samenwerking 
tussen ministeries en het veld belangrijk. Dit proces van voorstelontwikkeling zal 
nader worden vormgegeven, waarbij de ervaringen uit de pilotronde worden 
meegenomen. De fondsbeheerders EZK en FIN zien erop toe dat 
vakdepartementen een onbevooroordeelde en faciliterende rol spelen. Binnen EZK 
is hiertoe ook een scheiding gemaakt tussen de beleidsverantwoordelijke indiener 
van voorstellen en de rol als fondsbeheerder. De eerste rol vervult de 
staatssecretaris van EZK, de minister van EZK is fondsbeheerder. Een voorstel 
moet een uitgewerkte analyse van de effecten van het project bevatten op basis 
van een vooraf vastgesteld format, zodat de toegangspoort en de impactanalyse 
kunnen worden uitgevoerd.  
 
Een investeringsvoorstel kan een project of een programma zijn, mits de 
onderdelen binnen het voorstel een duidelijke samenhang kennen. Er wordt een 
minimumomvang gehanteerd van 30 miljoen euro en de uitgaven moeten passen 
binnen de financiële kaders die voor het fonds gesteld worden. Dit sluit aan bij de 
ambitie van het kabinet om projecten te financieren die Nederland in staat stellen 
een sprong te maken op de geïdentificeerde terreinen. Voor kleinere projecten is 
een (substantieel) effect op het verdienvermogen minder aannemelijk. Bovendien 
kunnen deze makkelijker uit de reguliere departementale begrotingen 
gefinancierd worden. Daarnaast wordt hiermee voorkomen dat de commissie een 
(te) groot aantal relatief kleine projecten moet beoordelen.  
 
Stap 2: De toegangspoort  
Ingediende voorstellen gaan eerst door een toegangspoort. Deze toegangspoort 
wordt uitgevoerd door de fondsbeheerders EZK en FIN en zorgt ervoor dat de 
commissie alleen voorstellen beoordeelt die aan de voorwaarden van het 
Groeifonds voldoen. Zo moet er een uitgewerkt plan liggen waarin elementen als 
de kosten, bijdrage aan het verdienvermogen (bbp-effect), andere 
maatschappelijke kosten en baten, en uitvoerbaarheid zijn onderbouwd. Andere 
elementen van de toegangspoort zijn bijvoorbeeld of een project voldoet aan de 
minimale omvang, past binnen de investeringsterreinen en of het additioneel is 
aan bestaande publieke investeringen. Ook moet het gaan om niet-reguliere, 
niet-structurele uitgaven, maar afgebakende investeringsprojecten. Het volledige 
overzicht van deze voorwaarden is te vinden in bijlage B. Belangrijk hierbij is dat 
het een technische en geen politieke toetsing betreft. De fondsbeheerders kunnen 
voorstellen alleen afwijzen op basis van vooraf vastgestelde, eenduidige en 
grotendeels binaire criteria. Het is expliciet niet de bedoeling dat de 
fondsbeheerders op basis van hun eigen expertise voorstellen afwijzen of 
doorverwijzen, dat is aan de commissie.  
 
Stap 3: Impactanalyse beoordelingsadviescommissie 
Het primaire doel van het Groeifonds is het duurzaam versterken van het 
verdienvermogen, ofwel het structureel vergroten van bruto binnenlands product 
Pagina 21 van 38

bijvoorbeeld of de projecten niet in strijd zijn met kabinetsbeleid. Zij maken geen 
Directie Begrotingszaken
nieuwe inhoudelijke weging van de impact op het verdienvermogen. Voorstellen 
die negatief zijn beoordeeld door de commissie komen daarom ook niet alsnog in 
Ons kenmerk
2020-0000167403
aanmerking. Tijdens de jaarlijkse Staat van de Economie worden de projecten 
gepresenteerd die via het Groeifonds (mede) gefinancierd zullen worden. Ook 
worden de adviezen van de commissie dan openbaar gemaakt via een brief aan 
de Kamer. Hierbij worden ook de voorstellen die door de commissie zijn 
beoordeeld openbaar gemaakt. De beoordelingsprocedure van de commissie is 
daarmee zo transparant mogelijk. 
 
Het fonds kan investeringen financieren door een bijdrage te doen aan een 
andere begroting. In dat geval wordt op de ontvangende begroting een ontvangst 
vanuit het fonds zichtbaar, waar de daadwerkelijke investeringsuitgave tegenover 
staat. Ook kan direct vanuit het fonds geïnvesteerd worden. Investeringen in 
mobiliteitsinfrastructuur zullen in principe worden gedaan door bijdragen te doen 
aan het infrastructuurfonds. De daadwerkelijke investering wordt dan vanuit het 
infrastructuurfonds gedaan (of in het geval van waterinfrastructuur vanuit het 
deltafonds). Voor R&D&I en kennisontwikkeling hangt het af van het type 
investering. Waar een investering nauwe aansluiting vindt bij bestaand beleid en 
budget kan besteding via de begroting van het desbetreffende departement 
plaatsvinden. In andere gevallen kunnen investeringen direct vanuit het fonds 
worden gedaan. De fondsbeheerders zullen per geval bezien welke vorm het 
meest voor de hand ligt. 
 
Indien het uiteindelijke pakket aan projecten qua verdeling over de terreinen 
afwijkt van de geautoriseerde middelen per artikel, dient dit te worden verwerkt 
in een suppletoire begroting. Ook bijdrages aan andere begrotingen (met name 
fysieke infrastructuur) worden via een suppletoire begroting budgettair verwerkt 
zodra de projecten zijn geselecteerd. Gezien de aard van het fonds heeft het geen 
bezittingen. Daarmee is er geen aanleiding om een baten-lastenadministratie te 
11
voeren. 
 
1.4 Uitvoering en evaluatie 
Als een project is goedgekeurd neemt de verantwoordelijke bewindspersoon de 
regie over de uitvoering binnen het daarvoor beschikbaar gestelde budget. Bij 
directe uitgaven uit het fonds is dit de Minister van EZK. Bij bijdragen aan andere 
begrotingen is dit de desbetreffende bewindspersoon. Wijzigingen in het kasritme 
van de goedgekeurde projecten worden via de reguliere (suppletoire) 
begrotingswetten aan het parlement voorgelegd.  
 
De bijdrage vanuit het fonds aan de departementale begrotingen vindt plaats via 
een zogenoemde bijdrageconstructie. Voor de goedgekeurde projecten wordt op 
de departementale begroting een ontvangst uit het fonds geraamd en wordt het 
uitgavenbudget met eenzelfde omvang verhoogd. De daadwerkelijke bijdrage 
vanuit het fonds in enig jaar wordt echter vastgesteld op basis van de 
daadwerkelijke uitgaven, mits de uitgaven hierbij binnen de geraamde bijdrage 
vanuit het fonds blijven.  
 
Om niet alleen in de toetsingsfase op de kwaliteit van de voorstellen toe te zien, 
wordt er een monitorings- en evaluatiesystematiek uitgewerkt. Waar opportuun 
 
11
 Tweede Kamer, Handelingen II 2019/2020, nr.9, item 5 
Pagina 21 van 38

Overzicht van bijlagen 
Directie Begrotingszaken
 
Bijlage A: Investeringsterreinen 
Ons kenmerk
2020-0000167403
Bijlage B: Criteria toegangspoort 
Bijlage C: Toelichting impactanalyse 
Bijlage D: Opzet beoordelingsadviescommissie 
Bijlage E: Lessen uit het FES  
Bijlage F: Adviezen Europese Commissie en IMF  
Bijlage G: Ervaringen met fondsen in het buitenland  
Bijlage H: Analyse lage rente  
Bijlage I: Analyse productiviteitsgroei in internationaal perspectief  
Bijlage J: Ontwikkeling overheidsfinanciën  
Bijlage K: Lessen uit de gesprekken met experts  
Bijlage L: Onderbouwing en Evaluatie van het voorstel (CW3.1) 
  
Pagina 21 van 38

bestaande onderzoeks- en innovatie-ecosystemen te versterken en nieuwe 
Directie Begrotingszaken
veelbelovende ecosystemen op te bouwen. Dit sluit aan op de inzet van het 
kabinet, zoals aangekondigd in de groeistrategie, en de samenwerking tussen 
Ons kenmerk
2020-0000167403
publieke en private partijen die is opgebouwd in het missiegedreven topsectoren- 
en innovatiebeleid. Dit betekent dat tegelijkertijd wordt ingezet op onderzoek en 
ontwikkeling en onderzoeksinfrastructuren als op startups en scale-ups, 
regelgeving en menselijk kapitaal. Investeringen in de economie van de 
toekomst, bijvoorbeeld op het gebied van kunstmatige intelligentie, robotica en 
duurzaamheidstechnologie, kunnen een sleutel zijn voor toekomstige innovatie. 
Ook fundamenteel onderzoek valt binnen deze pijler. Investeringsvoorstellen van 
alle wetenschapsdisciplines komen in principe in aanmerking, zolang deze voldoen 
12
aan het doel en de criteria van het fonds.  
 
Het kabinet komt, zoals aangekondigd in de groeistrategie, met een gerichte 
strategie om bestaande ecosystemen te versterken en nieuwe toonaangevende 
clusters op veelbelovende technologieën tot stand te brengen, vooral 
sleuteltechnologieën en technologie gericht op het oplossen van maatschappelijke 
uitdagingen. De bewindslieden van EZK en de minister van OCW brengen dit jaar 
een strategie uit voor onderzoeks- en innovatie-ecosystemen, mede met het oog 
op het Groeifonds.  
 
Fysieke infrastructuur 
Een goede fysieke infrastructuur is cruciaal voor het functioneren van een 
economie. Goede verbindingen verlagen de kosten van transport. Dit geldt zowel 
voor transport van goederen als vervoer van mensen. En dit gaat al lang niet 
meer alleen om mobiliteitsinfrastructuur, zoals goede verbindingen over weg, 
spoor, water en door de lucht, maar ook over energie-infrastructuur en digitale 
verbindingen. Met een goede verbinding thuiswerken moet op termijn overal 
mogelijk zijn. Investeringen in infrastructuur dragen ook bij aan de 
aantrekkelijkheid van ons land en zijn daarmee goed voor ons vestigingsklimaat. 
Daarbij helpt het dat Nederland met de Rotterdamse haven, de luchthaven 
Schiphol en een uitstekend netwerk van verbindingen over weg en water dé 
toegangspoort tot Europa is. Schaarse ruimte vereist een efficiënt gebruik hiervan 
met een integrale gebiedsontwikkelingsaanpak waarin de leefbaarheid en 
bereikbaarheid van steden een belangrijke rol spelen. Door mobiliteit en wonen in 
samenhang te bezien hoeft de productiviteitsgroei zich niet te concentreren in de 
Randstad, en is verdere spreiding richting andere regio’s mogelijk. In zijn Global 
Competitiveness Report uit 2019 stelt het World Economic Forum dat de 
Nederlandse infrastructuur qua kwaliteit op een tweede plek wereldwijd staat. Als 
Nederland die positie wil behouden en uitbouwen, zal daarin blijvend moeten 
worden geïnvesteerd.  
 
Het kabinet komt, zoals aangekondigd in de groeistrategie, met een plan om 
bereikbaarheid te waarborgen en verbeteren. Omdat niet alle knelpunten zijn op 
te lossen met bestaande infrastructuur worden noodzakelijke additionele 
investeringen in kaart gebracht die bijdragen aan het duurzame 
verdienvermogen, mede met het oog op het fonds. De bewindslieden van IenW 
en de minister van BZK nemen het voortouw bij deze inventarisatie in overleg 
met betrokken partijen.  
 
12
 Hiermee wordt voldaan aan motie 35 300 VIII, nr. 85 (d.d. 12 november 2019) die de regering 
verzoekt om de alfa-, gamma- en medische wetenschappen expliciet mee te nemen in de verkenning van 
het aangekondigde investeringsfonds. 
Pagina 21 van 38

Bijlage B: Criteria toegangspoort 
Directie Begrotingszaken
Een voorstel kan een project of een programma zijn, mits de onderdelen binnen 
het voorstel een duidelijke samenhang kennen. Tabel 1 bevat de voorwaarden 
Ons kenmerk
2020-0000167403
waaraan een voorstel minimaal moet voldoen (de toegangspoort), en die worden 
getoetst voordat het investeringsvoorstel voor nadere analyse wordt doorgeleid 
naar de commissie. Bij het eerste criterium doet de toegangspoort een toets op 
volledigheid en een lichte toets op plausibiliteit. 
 
Tabel 1 
Toegangspoort 
Het voorstel: 
1 bevat een uitgewerkt plan waarin de volgende onderdelen aan bod 
komen, op basis van een vooraf opgestelde format met daarin: 
a. een onderbouwing van de bijdrage van het voorstel aan het 
13
langetermijn-verdienvermogen (bbp-effect) van Nederland.  
b. een onderbouwing van andere maatschappelijke kosten en 
baten. 
c. de verwachte financiële kosten en opbrengsten van het voorstel 
en financiële bijdragen van andere deelnemende partijen; 
14
d. de deelnemende partijen, het programmamanagement en 
praktische uitvoerbaarheid van het voorstel (bijvoorbeeld: zijn 
technieken beschikbaar, is er fysieke ruimte en kunnen de 
voorstelen in marktomstandigheden worden uitgevoerd); 
e. de juridische uitvoerbaarheid van het voorstel (o.a. is er een 
staatssteuntoets uitgevoerd); 
f. de betrokkenheid van het verantwoordelijke beleidsdepartement, 
relevante regionale en lokale overheden of relevante 
maatschappelijke instituties. 
2 valt binnen tenminste een van de drie terreinen: kennisontwikkeling, 
R&D en innovatie en infrastructuur 
3 heeft een omvang van tenminste 30 miljoen euro 
4 is additioneel aan private investeringen 
5 is additioneel aan bestaande publieke investeringen en valt niet 
binnen een bestaande regeling van de overheid 
6 is niet-structureel  
7 voldoet aan de toets van subsidiariteit 
8 past binnen de financiële kaders van het fonds 
 
Toelichting 
Hieronder volgt een nadere toelichting op elk van de toegangscriteria. Er is een 
onderscheid tussen ‘afwijzingscriteria’, criteria waarop de toegangspoort 
voorstellen kan afwijzen, en ‘beoordelingscriteria’, criteria waarop de 
toegangspoort de commissie aandachtspunten kan meegeven, maar niet kan 
 
13
 Het voorstel bevat een kwantitatieve schatting van bbp-effect. Indien dit niet mogelijk is, dient 
onderbouwd te worden waarom deze investering zich niet leent voor een kwantitatieve schatting. 
Daarnaast moet er aan de hand van subcriteria aangetoond worden wat het effect van het voorstel op 
het verdienvermogen is. 
14
 Zoals toegezegd aan het lid Amhaouch tijdens het debat over de groeistrategie van het kabinet, 
Tweede Kamer, vergaderjaar 2019–2020, 4 februari. 
Pagina 21 van 38

onderhoudskosten, worden gefinancierd zonder dat deze het generale beeld 
Directie Begrotingszaken
belasten en of hier een (niet-structurele) bijdrage uit het fonds wordt gevraagd.   
(Meerjarige) beleidsexperimenten en meerjarige investeringen met een duidelijke 
Ons kenmerk
einddatum en exitstrategie vallen dus binnen de scope van het fonds. Mogelijk is 
2020-0000167403
de budgettering gefaseerd, waarbij een project per fase een budgetdeel 
toegekend krijgt. 
Criterium 7: het voorstel voldoet aan de toets van subsidiariteit > 
beoordelingscriterium 
Een bijdrage vanuit de Rijksoverheid, in plaats van vanuit lokale overheden, ligt 
voor de hand. De investering richt zich namelijk op het verdienvermogen van 
Nederland in den brede. 
Criterium 8: het voorstel past binnen de financiële kaders van het fonds 
> afwijzingscriterium 
Voorstellen moeten binnen de totaalomvang van het fonds passen.   
Pagina 21 van 38

 
Directie Begrotingszaken
Financiële kosten en kwaliteit investeringsvoorstel 
De financiële kosten van het project worden vervolgens bepaald. De besteding 
Ons kenmerk
2020-0000167403
van middelen uit het fonds dient op een doelmatige manier plaats te vinden. Deze 
kosten kunnen eenmalig of periodiek, en vast of variabel zijn. Belangrijk is dat 
hierbij alleen de financiële kosten die bovenop het nul-alternatief komen in 
ogenschouw worden genomen. Kosten in het nul-alternatief worden tenslotte ook 
zonder het project uit te voeren gemaakt. Kosten worden verdisconteerd naar het 
heden. Daarnaast moet de commissie voldoende vertrouwen hebben in de 
kwaliteit en uitvoerbaarheid van het voorstel. 
 
Duurzame economische groei en andere maatschappelijke baten en lasten 
Investeringsvoorstellen moeten economische groei opleveren. Deze voorstellen 
mogen natuurlijk niet strijdig zijn met de ambities van het kabinet, bijvoorbeeld 
op het gebied van het vestigingsklimaat, de ruimtelijke ordening en het klimaat. 
Ook moeten de maatschappelijke baten en lasten, zoals leefbaarheid positief zijn.  
 
Om te bepalen wat de onzekerheid omtrent de effecten en de kosten van een 
voorstel is moeten de aannames onder de effecten en kosten in kaart worden 
gebracht. Er moet worden onderbouwd waarom deze aannames redelijk zijn. 
Daarnaast moeten risico’s (andere aannames) voor de voorstellen worden 
geïdentificeerd en moet worden geanalyseerd wat deze risico’s voor de 
uitkomsten betekenen (scenarioanalyse). Ten slotte moet de analyse 
reproduceerbaar zijn; hiervoor moeten de aannames en veronderstellingen 
expliciet worden gemaakt en moeten de stappen in de analyse toegankelijk en 
transparant worden gepresenteerd. 
 
  
Pagina 21 van 38

verbetering van een voorstel bij de indieners terugleggen. Op basis van de 
Directie Begrotingszaken
inhoudelijke beoordeling van de afzonderlijke voorstellen wordt de commissie 
gevraagd om afgewogen keuzes maken tussen voorstellen die van zeer 
Ons kenmerk
2020-0000167403
verschillende aard kunnen zijn. 
 
Van de commissie in zijn geheel wordt verwacht dat ze (gezamenlijk) 
onderstaande expertise inbrengen: 
1. Wetenschappelijke kennis van economische groei en verdienvermogen. Bij 
voorkeur met (wetenschappelijk) kennis over economische groei in relatie tot een 
van de drie domeinen: 
A. Kennisontwikkeling 
B. Innovatie en R&D 
C. Infrastructuur 
2. Ervaring in het bedrijfsleven  
3. Ervaring in opschaling en/of innovatieve ecosystemen 
4. Verstand van investeringen 
5. Bestuurlijke ervaring 
 
Werkwijze en taak- en rolverdeling 
 
 
 
 
Beoordelingsadviescommissie: Deze vaste commissie is verantwoordelijk voor de 
integrale en onafhankelijke afweging tussen de verschillende 
investeringsvoorstellen. Uiteindelijke besluitvorming en advisering over het 
totaalpakket richting de politiek ligt hier. De groep bestaat uit ongeveer 8-10 
Pagina 21 van 38

Bijlage E: Lessen uit het FES 
Directie Begrotingszaken
Bij de uitwerking van het Groeifonds is uitgebreid gekeken naar eerdere 
Ons kenmerk
15
ervaringen, zoals ook toegezegd aan uw Kamer . In Nederland kenden we 
2020-0000167403
gedurende 1995-2010 een investeringsfonds; het Fonds Economische 
Structuurversterking (FES). Het FES is door verschillende instanties 
16
geëvalueerd. Samen met gesprekken die gevoerd zijn met oud FES-
betrokkenen, levert dit verschillende lessen op.  
Een belangrijke les uit het FES is dat het fonds voldoende focus moet hebben. Bij 
het FES zijn de doelen gaandeweg verbreed, wat leidde tot versnippering en 
waarbij de bijdrage aan de economische structuur niet altijd evident was. De 
verleiding om uitgaven van het fonds voor beleidsmatige wensen die niet 
bijdragen aan het doel van het fonds te gebruiken zal er altijd zijn, maar kan door 
een stevige positie aan een onafhankelijke commissie te geven worden beperkt. 
Versnippering kan verder worden tegengegaan door het hanteren van een zekere 
minimumomvang voor voorstellen. Bovendien konden bij het FES meevallers in 
aardgasbaten ook gebruikt worden voor de financiering van al geplande 
infrastructuuruitgaven (de ‘FES-brug’), wat de doelstelling van het fonds 
ondermijnde. Om dit te voorkomen is bij de toegangspoort van het Groeifonds 
‘additionaliteit’ als criterium verankerd. 
Daarnaast moet de departementale rol helder zijn. Bij het FES werden voor het 
domein kennis en innovatie investeringsvoorstellen getoetst door enerzijds een 
Commissie van Wijzen en anderzijds het Centraal Planbureau. Op basis van deze 
verschillende adviezen kwam de interdepartementale Commissie voor Economie, 
Kennis en Innovatie (CEKI) tot een voorstel voor verdeling van het budget, wat 
vervolgens aan de Ministerraad werd voorgelegd. Doordat de CEKI verschillende 
adviezen kreeg, hadden de departementen soms grote speelruimte om tot een 
voorstel voor de verdeling van het budget aan het kabinet te komen. Bovendien 
dienden bij het FES zowel private consortia als vakdepartementen voorstellen in. 
Vanwege de rol die de interdepartementale CEKI in het beoordelingsproces had, 
kwamen de departementen hierdoor in een dubbelzinnige positie terecht, waarbij 
ze zowel indiener als beoordelaar van de voorstellen waren. 
In de uitwerking van het Groeifonds wordt één onafhankelijke commissie 
voorzien, die een zwaarwegend advies geeft aan de politiek over een totaalpakket 
van voorstellen aan de hand van vooraf vastgestelde criteria. In deze commissie 
zijn de departementen niet vertegenwoordigd. Hiermee worden zowel 
onduidelijke adviezen als dubbele petten bij de departementen voorkomen. 
Onafhankelijke analyse en advies bevorderen een goede onderbouwing van de 
besluitvorming.  
Een andere les uit het FES is dat een voorspelbare voeding van het fonds 
belangrijk is. Bij het FES was deze tot 2008 afhankelijk van de hoogte van de 
aardgasbaten. Hierdoor kwam het voor dat op het ene moment te veel goede 
voorstellen niet kunnen worden uitgevoerd vanwege krapte, terwijl op een ander 
moment de verleiding ontstaat om ook minder goede voorstellen uit te voeren. 
Met een stabiel budget moet ‘geld zoekt project’ worden voorkomen. Daaraan 
verbonden is het ook belangrijk om regelmatige investeringsrondes met 
 
15
 Zoals toegezegd aan het lid Futselaar tijdens het debat over de groeistrategie van het kabinet, Tweede 
Kamer, vergaderjaar 2019–2020, 4 februari. 
16
 Zie bijvoorbeeld Rapport Besteding van aardgasbaten: feiten, cijfers en scenario’s (2014), Algemene 
 
Rekenkamer en Rapport Evaluatie procedure Fonds Economische Structuurversterking (2010)
Pagina 21 van 38

Bijlage F: Adviezen Europese Commissie en IMF  
Directie Begrotingszaken
Europese Commissie 
Ons kenmerk
2020-0000167403
In de landenspecifieke aanbevelingen van 2019 gaf de Commissie het volgende 
aan over Nederland: 
 
“De O&O-investeringsintensiteit voor Nederland is gestegen tot ongeveer 2 %, 
maar blijft ver achter bij het nationale streefcijfer van 2,5 % en bij het niveau van 
de koplopers. Qua productiviteit behoort Nederland in vele sectoren tot de best 
presterende landen. Een verdere groei van de productiviteit is derhalve sterk 
afhankelijk van innovatie. Aanvullende investeringen in onderzoek en 
ontwikkeling en innovatie, met name in de particuliere sector, zouden dit 
ondersteunen.” 
 
“Verkeerscongestie blijft een probleem in Nederland, een dichtbevolkt land met 
goede infrastructuur en een belangrijke speler op het gebied van de logistiek, met 
de grootste haven van de EU in Rotterdam en een van de grootste luchthavens in 
Schiphol. Het probleem is dankzij extra infrastructuurwerkzaamheden 
verminderd, maar de sociale kosten blijven hoog en er worden vele uren verspild 
in de file.” 
 
Dit leidde tot de volgende aanbeveling: 
“Met inachtneming van de begrotingsdoelstelling op middellange termijn, het 
begrotings- en structuurbeleid gebruiken om een opwaartse trend van de 
investeringen te steunen. Het investeringsgerelateerde economisch beleid 
focussen op onderzoek en ontwikkeling met name in de particuliere sector, op 
hernieuwbare energie, energie-efficiëntie en strategieën ter vermindering van 
broeikasgasemissies, en op het aanpakken van knelpunten in het vervoer.” 
 
In de landenspecifieke aanbeveling van 2020 wordt hierop voortgeborduurd: 
 
“Om het economisch herstel te bevorderen, zal het van belang zijn om mature 
publieke investeringsprojecten te vervroegen en particuliere investeringen te 
bevorderen, onder meer door relevante hervormingen. Gerichte 
beleidsmaatregelen, waaronder investeringen in sectoren met de beste 
vooruitzichten om de potentiële groei in de hele economie op te trekken, kunnen 
helpen de uitdagingen aan te pakken die door de recente crisis nog worden 
versneld. Met name investeringen in O&O die worden ingebed in het 
missiegedreven topsectoren- en innovatiebeleid en menselijk kapitaal kunnen de 
groei van de productiviteit op lange termijn ondersteunen en een sterke 
innovatiecapaciteit helpen behouden.” 
 
IMF 
18
In het laatste landenrapport (Februari 2019) voor Nederland valt te lezen:   
 
“Beleid om het mkb te ondersteunen zou moeten worden gefocust op het 
verhogen van de directe ondersteuning van R&D, investeringen in digitalisering 
en leven lang leren, en het oprichten van een kredietbeoordelaar voor bedrijven. 
 
18
 Vanwege de coronacrisis is er voor 2020 nog geen landenrapport gepubliceerd.  
Pagina 21 van 38

Bijlage G: Ervaringen met fondsen in het buitenland  
Directie Begrotingszaken
 
Deze bijlage gaat in op de internationale ervaringen met verschillende soorten 
Ons kenmerk
2020-0000167403
fondsen. Voor het overzicht zijn deze fondsen opgedeeld in drie categorieën. 
1. Sovereign Wealth Funds voor het beleggen en diversifiëren van financiële 
reserves op basis van met name grondstofwinning en/of buitenlandse 
valutareserves. Een andere reden kan beheer van strategische activa zijn. 
2. Fondsen gericht op bevorderen van investeringen in de lange termijn 
groeicapaciteit.  
3. Initiatieven gericht op specifieke marktfalens, zoals het beschikbaar stellen 
van financiering aan ondernemingen die onvoldoende toegang hebben tot 
financiering uit de markt.  
 
Sovereign Wealth Funds 
Er zijn doorgaans drie redenen waarom landen Sovereign Wealth Funds (SWF) 
oprichten: (1) om inkomsten uit de winning van grondstoffen te stabiliseren en 
diversifiëren en over tijd te spreiden, (2) om buitenlandse valutareserves te 
beheren en rendement op te behalen of (3) om strategische activa in te beheren. 
Deze initiatieven hebben derhalve betrekking op een landenspecifieke context.  
 
Een bekend voorbeeld is het Noorse SWF, de Norges Bank Investment 
19
Management. De marktwaarde eind 2019 was 1023 miljard euro . Dit fonds 
heeft als doel de volatiele en eindige inkomsten uit grondstoffen, zoals olie en 
gas, te diversifiëren naar een stabiele(re) stroom van inkomsten uit beleggingen. 
De inkomsten voor de Noorse overheid bestaan voor circa 20% uit rendementen 
20
van het fonds.  
 
Singapore 
De Singaporese overheid beheert activa door middel van een aantal fondsen of 
instellingen. Deze activa komen voort uit in het verleden opgebouwde 
deviezenreserves. Deze reserves werden in eerste instantie aangehouden uit 
hoofde van het monetaire beleid. In de jaren 70 is besloten om de overtollige 
reserves actief in te zetten om rendementen te realiseren. De GIC (Government 
Investment Company) beheert sinds 1981 de overtollige reserves van de overheid 
door deze buiten Singapore te beleggen in aandelen en obligaties, met als doel op 
de lange termijn een rendement te behalen dat hoger is dan de mondiale inflatie. 
Daarnaast beheert investeringsmaatschappij Temasek een portefeuille 
deelnemingen (van minderheidsbelang tot 100%) in Singaporese en buitenlandse 
bedrijven. Het richt zich op het behalen van rendement op de lange termijn, en 
heeft geen strategische belangen in bedrijven. De waarde van de portefeuille was 
21
op 31 maart 2019 circa €200 miljard. 
  
In Singapore speelt de institutionele context van het land een belangrijke rol in 
hoe de instellingen en hun rendementen ten goede komen aan de overheid en de 
economie. De overheidsbegroting van Singapore is vrij klein, zodat de werking 
van de automatische stabilisatoren gering is. In een recessie kan extra uit de 
fondsen worden onttrokken om de economie een discretionaire impuls te geven.  
 
19
 Norges Bank Investment Management, 2019 Annual report (link) 
20
 Norges Bank Investment Management: about the fund (link), geraadpleegd op 16-01-2020 
21
 Temasek investor factsheet, informatie per 9 Juli 2019 (link) 
Pagina 21 van 38

Bijlage H: Analyse lage rente 
Directie Begrotingszaken
 
Nominale rentes blijven op historisch laag niveau 
Ons kenmerk
2020-0000167403
De nominale rente voor tienjaarsobligaties voor Nederland bedraagt momenteel 
25
circa -0,3% en de rente voor dertigjaarsobligaties ongeveer 0% . De nominale 
rente is daarmee nauwelijks veranderd ten opzichte van de periode vlak voor de 
uitbraak van de coronacrisis en blijft laag in historisch perspectief.  
 
Huidige lage rentes is mondiaal fenomeen 
De huidige lage rente is onderdeel van een langdurige mondiale trend. De rentes 
zijn sinds de jaren tachtig wereldwijd gedaald. In veel Europese landen bevindt 
de rente zich dan ook op historisch lage niveaus (zie grafiek 1). 
 
Daling sinds jaren tachtig vooral door structurele factoren 
Onderzoek wijst erop dat vooral structurele factoren de daling van de rente sinds 
26
de jaren tachtig verklaren. Enerzijds is het aanbod van besparingen 
toegenomen als gevolg van onder andere de vergrijzing en toegenomen 
ongelijkheid. Anderzijds is de vraag naar investeringen gedaald doordat 
kapitaalgoederen goedkoper zijn geworden (o.a. door de ICT-revolutie) en zijn de 
groeiverwachtingen afgenomen. Aangezien het hier grotendeels om structurele 
factoren gaat lijkt het niet waarschijnlijk dat dit neerwaarts effect op de rente 
27
snel zal verdwijnen . Naast bovengenoemde factoren is het mogelijk dat het 
ruime monetair beleid in veel ontwikkelde economieën sinds de financiële crisis 
van 2008 ook bijdraagt aan de lage rente.  
 
Grafiek 1: Nominale rente 10-jaars staatsobligaties 
 
 
25
 DNB (2020), Rente (link), rentestanden per 03-07-2020 
26
 Rachel, L. and Smith, T. (2015). “Secular drivers of the global real interest rate”, Bank of England Staff 
Working Paper No. 571; Horst, van der A. (2019) “Inbreng CPB over de lage rente”, CPB Notitie (link); 
DNB persbericht, 15-10-2019 (link); kamerbrief Lage rente rente en de Nederlandse economie, dd 18-
12-2019   
27
 Rachel, L. and Smith, T. (2015), “Secular drivers of the global real interest rate” Bank of England Staff 
Working Paper No. 571; 
Pagina 21 van 38

Rentelasten 
Directie Begrotingszaken
Het aandeel van de rentelasten in de uitgaven van de overheid is de twintig jaar 
sterk afgenomen van ruim 9% naar 1,6%.  
Ons kenmerk
2020-0000167403
 
Grafiek 2: Aandeel rentelasten in netto collectieve uitgaven (%) 
 
Bron: CPB, tijdreeksen CEP 2020. Deze cijfers betreffen de rentelasten en uitgaven van de 
totale collectieve sector, dus niet enkel de Rijksoverheid. 
  
Pagina 21 van 38

Bron: OESO 
Directie Begrotingszaken
 
Oorzaken afnemende productiviteitsgroei 
Ons kenmerk
2020-0000167403
Wereldwijd wordt veel onderzoek gedaan naar de oorzaak van de afname van 
29
productiviteitsgroei in ontwikkelde landen. Deze discussie is nog gaande en er 
wordt in de literatuur een groot aantal mogelijke oorzaken voor de ontwikkeling 
van de productiviteit in verschillende landen genoemd. Volgens de OESO zijn 
publieke investeringen in veel ontwikkelde economieën sinds de financiële crisis 
van 2008 laag, terwijl publieke investeringen van belang zijn om innovatie en 
30
private investeringen te stimuleren. Enkele andere genoemde oorzaken zijn een 
31
groter aandeel van de arbeidsintensieve dienstensector in de economie , een 
32
lager dan verwachte bijdrage van ICT-ontwikkelingen op productiviteit en 
toenemende marktmacht en marktconcentratie, met als gevolg minder innovatie 
33
en lagere productiviteitsgroei, het toenemende belang van immateriële activa 
34
(software, marketing, R&D, etc.), achterblijvende kredietverlening aan 
35 36
innovatieve nieuwe bedrijven, het effect van beleid op ondernemersdynamiek 
en misallocatie van productiefactoren als gevolg van arbeids- en 
37
productmarktregulering. Niet alle mogelijke internationale verklaringen worden 
38
ook door de data voor Nederland ondersteund.  
 
 
29
 CPB (2017), Productivity slowdown: evidence for the Netherlands, Engelstalige CPB Notitie, 7 maart 
2017 en Alistair Dieppe (2020) Global Productivity: Trends, Drivers, and Policies. Advance Edition. 
Washington, DC: World Bank.  
30
 Fournier, J.-M., (2016), The Positive Effect of Public Investment on Potential Growth, OECD Economics 
Department Working Papers, No. 1347, OECD Publishing, Paris alsmede Mourougane, A. et al (2016) Can 
an Increase in Public Investment Sustainably Lift Economic Growth?, OECD Economics Department 
Working Papers, No. 1351, OECD Publishing, Paris. 
31
 Baumol, W. (1967), Macroeconomics of Unbalanced Growth: the anatomy or urban crisis en Dabla-
Norris, E. et al (2015), The New Normal: A Sector-Level Perspective on Productivity Trends in Advanced 
Economies, IMF Staff Discussion Note, International Monetary Fund, maart 2015.  
32
 Gordon, R. (2012), U.S. Economic Growth Over? Faltering Innovation Confronts the Six Headwinds 
alsmede Gordon, R. (2016). The rise and fall of American growth: The US standard of living since the 
civil war. Princeton University Press 
33
 Diez, J. et al (2018), Global Market Power and its Macroeconomic Implications, IMF working paper No. 
18/137 
34
 Andersson, M. & L. Saiz (2018), Investment in intangible assets in the euro area, ECB Economic 
Bulletin, Issue 7/2018. 
35
 Manaresi, F. & N. Pierri (2019), Credit supply and productivity growth, IMF Working Paper No. 19/107  
36
 Calvino, F, C Criscuolo, and C Menon (2016), "No Country for Young Firms? Start-up Dynamics and 
National Policies", OECD Science, Technology and Industry Policy Papers, no. 29, April. Alsmede De 
Ridder, M (2019), “Market Power and Innovation in the Intangible Economy”, Centre for Macroeconomics 
Working Paper 2019-07, March.  
37 Andrews D., and F. Cingano (2014), Public Policy and Resource Allocation: Evidence from Firms in 
OECD Countries, Economic Policy (April), pp. 253–296.   
38
 CPB (2018), koplopers en volgers: geen divergentie in Nederland, CPB-notitie; CPB (2019), Markups 
van bedrijven in Nederland, CPB-notitie 
Pagina 21 van 38

Figuur 2: Ontwikkeling overheidsschuld (1970-2021): 
Directie Begrotingszaken
Ons kenmerk
2020-0000167403
 
Bron: CPB (augustusraming voor 2020 en 2021) 
 
  
Pagina 21 van 38

mogelijk. De effecten van investeringen op deze gebieden zijn met grote 
Directie Begrotingszaken
onzekerheid omgeven. Voorkomen moet worden dat deze investeringen 
daarom ondersneeuwen. Ons kenmerk
2020-0000167403
 
“Een competitieve economie begint met goed onderwijs” 
Veel experts, zowel internationaal als nationaal, benadrukten het belang van 
goed onderwijs als drijver van productiviteitsgroei. Een goede opgeleide 
beroepsbevolking is in staat om zich aan te passen aan de economie van 
morgen.  
 
  
Pagina 21 van 38

Financiële gevolgen Op dit moment zijn er geen specifieke financiële 
Directie Begrotingszaken
voor maatschappelijke gevolgen voor maatschappelijke sectoren bekend, 
sectoren – als van deze kunnen zich eventueel voordoen afhankelijk Ons kenmerk
2020-0000167403
toepassing  van de gekozen projecten.   
Nagestreefde In de groeistrategie constateert het kabinet dat extra 
doeltreffendheid  investeringen in (1) kennisontwikkeling, (2) research 
& development (R&D) en innovatie en (3) 
infrastructuur kansrijk zijn om de productiviteit te 
verhogen.  
 
Investeringen in kennisontwikkeling, oftewel 
menselijk kapitaal, versterken het verdienvermogen 
via verschillende wegen. Ten eerste zal het 
beschikken over relevante kennis en vaardigheden 
de arbeidsproductiviteit in Nederland direct 
verhogen. Daarnaast is er een dynamisch effect. 
Menselijk kapitaal vergroot het 
aanpassingsvermogen van een economie.  
 
Investeringen in innovatie en R&D vormen een 
belangrijke pijler onder productiviteitsgroei in 
ontwikkelde economieën als Nederland. De 
doelstelling om 2,5% van ons bbp te besteden aan 
R&D wordt echter al jaren niet gehaald.  
 
Goede infrastructuurverbindingen verlagen de kosten 
van transport. Dit geldt zowel voor transport van 
goederen als vervoer van mensen. Ze dragen ook bij 
aan de aantrekkelijkheid van ons land en zijn 
daarmee goed voor ons vestigingsklimaat. 
 
Een onafhankelijke commissie beoordeelt ingediende 
investeringsvoorstellen op hun impact op het 
verdienvermogen, binnen de randvoorwaarden van 
het fonds, en selecteert een totaalpakket aan 
projecten die op een doelmatige en doeltreffende 
manier bijdragen aan de doelstellingen van het 
fonds.  
Nagestreefde Het oprichten van een specifiek geoormerkt fonds 
doelmatigheid  heeft als voordeel ten opzichte van additionele 
investeringen via de reguliere beleidsbegrotingen dat 
een schaalsprong op de lange termijn in 
kennisontwikkeling, R&D en innovatie (R&D&I) en 
infrastructuur mogelijk wordt gemaakt. Om die 
langetermijnvisie te bewaken zal het fonds op 
gepaste afstand van de politiek worden geplaatst. 
Een onafhankelijke commissie zal de 
investeringsvoorstellen op basis van vooraf 
vastgestelde criteria beoordelen. Vervolgens brengt 
de beoordelingsadviescommissie een zwaarwegend 
en leidend advies uit. Dit advies is mede gebaseerd 
op de analyses gedaan door een pool van 
deskundigen (afkomstig van bijvoorbeeld AWTI, PBL, 
Pagina 21 van 38

