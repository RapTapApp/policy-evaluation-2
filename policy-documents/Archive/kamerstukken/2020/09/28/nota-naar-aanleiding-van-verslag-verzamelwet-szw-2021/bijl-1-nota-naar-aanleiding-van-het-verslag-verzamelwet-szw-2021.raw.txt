35 494 Wijziging van enkele wetten van het Ministerie van Sociale Zaken en 
Werkgelegenheid (Verzamelwet SZW 2021) 
 
NOTA NAAR AANLEIDING VAN HET VERSLAG  
 
I. ALGEMEEN 
 
De leden van de CDA-fractie hebben met belangstelling kennisgenomen van het wetsvoorstel 
Wijziging van enkele wetten van het Ministerie van Sociale Zaken en Werkgelegenheid 
(Verzamelwet SZW 2021) (hierna: het wetsvoorstel) en maken graag gebruik van de mogelijkheid 
tot het stellen van enkele vragen. 
 
De leden van de GroenLinks-fractie hebben met interesse kennisgenomen van het wetsvoorstel 
en hebben daarover nog enkele vragen. 
 
De leden van de SP-fractie hebben met interesse kennisgenomen van het wetsvoorstel. Kan de 
regering aangeven welke wijzigingen van invloed zijn op de koopkracht van mensen? 
 
Met veel belangstelling heeft de regering kennisgenomen van de vragen die de leden van de 
hiervoor genoemde fracties hebben gesteld over dit wetsvoorstel. In deze nota naar aanleiding van 
het verslag gaat de regering in op de vragen en opmerkingen van de leden van de fracties. Voor de 
beantwoording van de vragen is de volgorde van het verslag aangehouden. De oorspronkelijke 
tekst van het verslag is integraal opgenomen in deze nota en cursief weergegeven. Daar waar 
vragen of opmerkingen zich lenen voor gezamenlijke beantwoording zijn zij gegroepeerd. Na de 
passages met de vragen en opmerkingen volgt telkens de reactie van de regering op de daarvoor 
weergegeven passages. 
 
1. Klein beleid 
 
1.1. Wijziging Invoeringswet openbare lichamen Bonaire, Sint Eustatius en Saba (artikel VI) 
De leden van de CDA-fractie lezen dat de positie van Saba wat betreft de bijzondere onderstand 
inmiddels duidelijk is, wanneer kan dit voor Bonaire en Sint Eustatius duidelijk gesteld worden? 
Deze leden lezen dat meer in den brede, ook wat de andere openbare lichamen aangaat, de 
discussie in het kader van de aangekondigde verduidelijking en herijking van de taakverdeling nog 
plaatsvindt. Is er al een concreet tijdspad voor wanneer hier meer duidelijkheid in komt? 
 
De knelpunten en onduidelijkheden in de taakverdeling tussen Rijk en openbare lichamen, waar de 
leden van de CDA-fractie naar informeren, worden op diverse onderdelen reeds nader verkend. 
Komende maanden vinden daarover verdere gesprekken plaats met de openbare lichamen. De 
verwachting is dat dit begin 2021 tot eerste adviezen zal leiden. De taakverdeling omtrent de 
bijzondere onderstand wordt betrokken bij het voorgenomen werkbezoek van de staatssecretaris 
van SZW aan Caribisch Nederland, dat voor eind november 2020 staat gepland. 
 
1.2. Beëindiging en herleving WW-rechten (artikel VIII) 
De leden van de GroenLinks-fractie vragen de regering of deze wijziging nadelige gevolgen kan 
hebben voor Werkloosheidswet-gerechtigden (WW). Zo ja, welke? De leden van de SP-fractie 
vragen eveneens welke gevolgen deze wijziging heeft voor de WW-uitkeringsgerechtigde. 
 
Het doel van artikel 20, eerste lid, onderdeel d, van de Werkloosheidswet was om een bepaalde 
keuzevrijheid toe te voegen. Dit door de WW-gerechtigde zelf in staat te stellen om – binnen 
bepaalde voorwaarden – het moment te kiezen waarop het recht op WW wordt beëindigd dan wel 
herleeft. Echter, dit beleid bleek in bepaalde situaties niet goed uitlegbaar en in sommige gevallen 
voor de WW-gerechtigde juist nadelig uit te pakken. De oude situatie kon dus zowel voordeel als 
nadeel hebben voor de WW-gerechtigde. Deze wijziging creëert een vaste maatstaf waarmee die 
6 

adviseert SVB of er sprake is van intensieve zorg voor een kind. Op dit moment vloeit de grondslag 
van SVB voort uit de taak van de SVB: om te kunnen vaststellen of een persoon recht heeft op 
dubbele kinderbijslag moet de SVB gezondheidsgegevens verwerken. Door deze impliciete 
grondslag ontstaat er met enige regelmaat discussie over de (on)mogelijkheden van 
gegevensuitwisseling. Dit artikel verschaft duidelijkheid: SVB is bevoegd om gezondheidsgegevens 
van CIZ te verwerken ten behoeve van de taak die zij heeft ten aanzien van de dubbele 
kinderbijslag voor zorgintensieve kinderen. Deze wijziging heeft verder geen gevolgen voor het 
recht van ouders op de dubbele kinderbijslag. 
 
Artikel III Algemene Ouderdomswet  
Artikel 16, tweede lid,  
De leden van de SP-fractie zijn tevreden om te lezen dat de wetswijziging in overeenstemming 
wordt gebracht met de praktijk. Deze leden vragen wel waarom de Algemene Ouderdomswet-
uitkering (AOW) niet automatisch wordt overgemaakt wanneer de AOW-leeftijd wordt bereikt? Wat 
zijn de gevolgen van de huidige systematiek voor de uitvoering voor de SVB? Hoe vaak komt het 
voor dat er géén AOW wordt aangevraagd terwijl men daar wel recht op heeft? Wat zijn de 
redenen hiervoor? 
 
De reden waarom de AOW-uitkering niet automatisch wordt overgemaakt wanneer de AOW-leeftijd 
bereikt wordt, maar op aanvraag toegekend wordt, is tweeledig. Het is een extra waarborg dat de 
AOW op basis van de actuele informatie wordt toegekend, zodat fouten en daarmee 
samenhangende terugvorderingen voorkomen kunnen worden. En met het indienen van een 
aanvraag geven betrokkenen aan dat zij het recht op AOW willen uitoefenen en zich daarmee ook 
verbinden aan de verplichtingen die daarbij horen, zoals het tijdig informeren van de SVB over 
wijzigen in hun situatie. Waar de aanvraag ruim na het bereiken van de AOW-leeftijd wordt 
ingediend kan de SVB de AOW met terugwerkende kracht tot maximaal een jaar toekennen. 
Daarbij wordt de standaardregel toegepast dat met terugwerkende kracht wordt toegekend tot en 
met de eerste van de maand. Naar de letter van de wet zou dat in de weinig voorkomende gevallen 
met de terugwerkende krachtverlening van een jaar tot aan de exacte datum van het bereiken van 
de AOW-gerechtigde leeftijd moeten zijn, maar in de praktijk wordt dan ook de standaardregel 
toegepast. Met dit wetsvoorstel wordt de wet aangepast aan deze praktijk en heeft dat verder geen 
gevolgen voor de uitvoering voor de SVB. Het komt in de praktijk overigens niet vaak voor dat er 
geen AOW wordt aangevraagd terwijl men daar wel recht op heeft. In 2018 was het niet-gebruik 
circa 0,04% (zie Kamerstukken II, 29389, nr.97). In het kader van het bevorderen van een tijdige 
AOW-aanvraag treedt de SVB namelijk vroegtijdig in contact met mogelijk rechthebbenden en 
benadert hen ook wanneer zij geen AOW-aanvraag hebben ingediend. Redenen voor niet-gebruik 
kunnen liggen aan een gebrek aan informatie over (het aanvragen van) AOW, het geen beroep 
willen doen op AOW (bijvoorbeeld als het om een kleine aanspraak gaat) en soms komt het voor 
dat mensen niet bereikbaar zijn wanneer zij zich bijvoorbeeld op een onbekend adres in het 
buitenland hebben gevestigd. Door de extra inspanningen van de SVB om potentieel 
rechthebbenden sinds 2018 en 2019 ook na de AOW-leeftijd persoonlijk te benaderen als zij geen 
AOW-aanvraag hebben ingediend is het niet-gebruik van de AOW naar verwachting verder 
afgenomen. 
 
Artikel IV Arbeidswet 2000 BES  
Artikel 17a Arbeid in de nacht 
Artikel 17b Arbeid in periode rond de bevalling 
Artikel 17c Recht op voed- en kolfverlof 
De leden van de SP-fractie vragen of de wijzigingen in de arbeidswet voor zwangere en bevallen 
werkneemsters in de BES hen gelijkstelt aan zwangere en bevallen werkneemsters in de andere 
Nederlandse gebieden. 
 
De vraag van de leden van de SP-fractie of met de wijzigingen in de Arbeidswet gelijkstelling 
plaatsvindt aan zwangere en bevallen werkneemsters in Europees Nederland kan bevestigend 
6 

beslagvrije voet die bij de uitvoering van het beslag moet worden gehanteerd. Met de 
overgangstermijn wordt de mogelijkheid gecreëerd dat een door Onze Minister aangewezen 
beslagleggende partij nog kortstondig de beslagvrije voet op basis van het oude recht berekent. De 
regels rond de coördinerende deurwaarder worden hierdoor niet geraakt en treden onverkort in 
werking.  
De leden van de CDA-fractie vragen aan de regering of zij voornemens zijn te besluiten om een 
beslag leggende partij uitstel van implementatie te verlenen. Zo ja, welke risico’s brengt dit dan 
met zich mee voor het UWV? 
Zoals in de brief van 29 mei 2020 inzake voortgang implementatie vereenvoudiging beslagvrije 
voet en verbreding beslagregister al aangegeven speelt bij een aantal partijen dat aansluiting in 
het laatste kwartaal van 2020 op de centrale voorziening onwenselijke risico’s met zich meebrengt. 
De overgangstermijn biedt deze partijen de mogelijkheid om aansluiting binnen een verantwoord 
tijdsbestek te realiseren, zonder dat de inwerkingtreding voor de gehele keten moet worden 
uitgesteld.  
Voor UWV blijft onverkort gelden - zoals hiervoor geschetst – dat zij vanaf datum inwerkingtreding 
de beslagvrije voet van de CDW dient te hanteren. De CDW is daarbij de partij waaraan zij 
afdraagt. Krijgt zij een verzoek tot wijziging van de afdrachtrichting dan zal dit worden 
gecombineerd met een mededeling van de vanaf dan te hanteren beslagvrije voet. Aan UWV is in 
deze enkel om te controleren of de wijziging van de afdracht in lijn is met de wet.  
Deze leden vragen aan de regering of het klopt dat het mogelijk is dat er verschillende momenten 
zijn waarop partijen de wet gaan implementeren. Betekent dit dan ook dat het UWV met een 
verscheidenheid aan afspraken met diverse partijen rekening moet houden?  
Indien partijen gebruikmaken van de overgangstermijn krijgen zij daarmee de bevoegdheid om bij 
de vaststelling van de beslagvrije voet nog een beperkte termijn de “oude” regels te gebruiken. 
Daarmee ontstaat een situatie waarbij een beperkt aantal partijen een deel van de wet pas op een 
ander moment implementeert. Daarbij zij opgemerkt dat 2021 zonder meer een overgangsjaar 
vormt, nu voor vóór inwerkingtreding gelegde beslagen geldt dat zij binnen 12 maanden in lijn met 
de nieuwe regelgeving dienen te worden gebracht. Niet voorkomen kan worden dat schuldenaren 
daarom in 2021 nog deels met op basis van oude wetgeving vastgestelde beslagvrije voeten te 
maken hebben.    
De derde beslagene speelt verder geen rol bij de vaststelling van de beslagvrije voet. Zoals 
aangegeven, is deze derde (waaronder UWV) gehouden aan de door de CDW gehanteerde 
beslagvrije voet. Hij is daardoor geen partij in afspraken die ervoor moeten zorgen dat de burger 
daar waar mogelijk met een op basis van de nieuwe wet vastgestelde beslagvrije voet te maken 
krijgt.   
Deze leden vragen of hierdoor niet een onnodig risico ontstaat doordat niet duidelijk is welke partij 
wél en welke partij niet over is naar de nieuwe werkwijze, onrechtmatige gegevenslevering 
plaatsvindt. 
Partijen, die gebruik maken van de overgangstermijn, zullen bij besluit van Onze Minister worden 
aangewezen. Dit besluit is openbaar te raadplegen.  
De leden van de CDA-fractie vragen aan de regering indien partijen zoals gemeenten per 1 januari 
2021 nog niet gereed zijn, burgers problemen kunnen ondervinden bij de vaststelling van de 
vereenvoudigde beslagvrije voet. Klopt het dat burgers die aanvullende gegevens aan willen 
leveren, dit wel kunnen doen bij de betreffende partijen en deze partijen kunnen dit verwerken, 
6 

