 
 
 
 
> Retouradres Postbus 20401 2500 EK Den Haag 
 
Directoraat-generaal 
  
Bedrijfsleven & Innovatie 
De Voorzitter van de Tweede Kamer 
Directie Digitale Economie 
der Staten-Generaal 
Bezoekadres 
Binnenhof 4 
Bezuidenhoutseweg 73 
2594 AC Den Haag 
2513 AA  DEN HAAG 
 Postadres 
Postbus 20401 
 
2500 EK Den Haag 
Overheidsidentificatienr 
00000001003214369000 
T 070 379 8911 (algemeen) 
F 070 378 6100 (algemeen) 
www.rijksoverheid.nl/ezk 
 
 
Datum 10 september 2020 
Ons kenmerk  
DGBI-DE / 20214470 
Betreft Telecomtarieven Caribisch Nederland 
Bijlage 
1 
Geachte Voorzitter, 
 
 
Vorig jaar heb ik toegezegd om nader onderzoek te doen naar de telecomtarieven 
op Caribisch Nederland (hierna: CN) en de Kamer hierover te informeren. Tijdens 
het Notaoverleg van 17 juni jongsleden heb ik vervolgens toegezegd om uw 
Kamer over het rapport van de Autoriteit Consument en Markt (hierna: ACM) en 
de te nemen vervolgstappen na de zomer te informeren. Met voorliggende brief 
geef ik invulling aan die toezeggingen. 
 
Gelet op de grote sociaaleconomische effecten in verband met COVID-19, is 
vooruitlopend op deze brief al in mei gekozen om de telecomtarieven tijdelijk te 
subsidiëren. Op deze wijze werden de kosten van vast internet met 25 dollar per 
aansluiting per maand verlaagd. Deze verlaging zorgde ervoor dat de tarieven in 
het tweede kwartaal volgens het CBS in Bonaire met 19,4%, Sint Eustatius met 
17,6% en Saba met 12,6% zijn gedaald. Op deze manier wordt een bijdrage 
geleverd aan de armoedeproblematiek; een internetverbinding is namelijk 
essentieel voor thuiswerken en thuisonderwijs.  
 
De genoemde maatregel is tijdelijk en zoals in de brief van de staatssecretaris van 
1
Sociale Zaken en Werkgelegenheid van 8 juli jl. is aangegeven , beziet het kabinet 
de mogelijkheden om ook structureel tot een verlaging van de tarieven van 
telecom te komen. Voordat ik inga op de aangekondigde vervolgstappen ga ik 
eerst in op het ACM-onderzoek.  
 
ACM-onderzoek 
In vergelijking met Europa zijn de tarieven voor vast internet op Caribisch 
Nederland, en in het bijzonder de Bovenwindse eilanden Saba en Sint Eustatius, 
hoog. Om hier inzicht in te krijgen, heb ik de ACM verzocht om in kaart te brengen 
wat de onderliggende kosten op de Bovenwindse eilanden voor vast internet zijn 
en om advies te geven over maatregelen om de tarieven voor eindgebruikers voor 
vast internet te verlagen. 
  
De ACM heeft voor de zomer dit onderzoek uitgevoerd en de openbare versie van 
dit onderzoek is in de bijlage van deze brief te vinden. In dit rapport komt de ACM 
tot de conclusie dat de onderliggende kosten voor het voorbrengen van vast 
 
1
 Kamerstuk 35 300 IV, nr. 68. 
 Pagina 1 van 4 
 

 
 
 
Directoraat-generaal 
 
Bedrijfsleven & Innovatie 
 
Directie Digitale Economie 
 
 
 
Ons kenmerk 
Reactie op het ACM-onderzoek en te nemen vervolgstappen 
DGBI-DE / 20214470 
 
De conclusies van het ACM-onderzoek deel ik. Ik zie dat de belangrijkste reden 
voor de hoge tarieven van vast internet de voornoemde lokale en niet-
beïnvloedbare omstandigheden zijn die leiden tot hoge kosten voor het aanbieden 
van internet. Het is daarom niet te verwachten dat kosten en bijgevolg de 
gehanteerde tarieven en kwaliteit zonder subsidiering aanzienlijk zullen worden 
verlaagd. Hoewel de ACM uitsluitend ingaat op de situatie op Saba en Sint 
Eustatius, is mijn inschatting dat dit ook geldt voor Bonaire. Wel vind ik het 
belangrijk om onderscheid te maken tussen Bonaire en de Bovenwindse eilanden. 
Terwijl op Bonaire de tarieven rond de 20 dollar duurder zijn dan op Europees 
Nederland gaat het op de bovenwinden om aanzienlijk grotere verschillen.  
 
Om de dienstverlening op de eilanden op peil te brengen en te houden is 
ondersteuning van de Rijksoverheid van belang. Dit heeft de afgelopen tijd ook 
plaatsgevonden. In opdracht van het ministerie van Binnenlandse Zaken en 
Koninkrijksrelaties is een zeekabel aangelegd die Saba en Sint Eustatius 
kwalitatief hoogstaand en redundant verbonden heeft met lokale knooppunten. 
Daardoor is de afgelopen jaren de prijs voor IP transit fors gedaald en is het 
verkeersvolume fors toegenomen. Ook zijn in 2015 de tarieven die het 
Agentschap Telecom aan concessiehouders rekent, substantieel verlaagd. 
Daarnaast is medio 2016 een eenmalige subsidieregeling opengesteld voor het 
verbeteren van telecomnetwerken in CN. Verder zijn begin 2019 de vergoedingen 
die bedrijven betalen voor het frequentiegebruik nogmaals substantieel verlaagd, 
met terugwerkende kracht tot 1 januari 2017. De genoemde maatregelen, de 
verlaging van bovengenoemde tarieven en de subsidieregeling, hebben een extra 
impuls gegeven aan het verbeteren van de telecommunicatie-infrastructuur en de 
daarop geboden diensten in CN. Tot slot heeft Agentschap Telecom met het oog 
op de coronacrisis voor dit jaar een tijdelijke verlaging van de toezichtstarieven 
doorgevoerd en zijn de tarieven voor eindgebruikers, zoals eerder benoemd, door 
middel van een tijdelijke subsidie met 25 dollar verlaagd.  
 
Echter, om de tarieven voor vast internet structureel verder te verlagen is meer 
nodig. Voor een significante verlaging van de tarieven is een structurele subsidie 
noodzakelijk. Het is daarbij wenselijk om de subsidie te differentiëren tussen 
Boven- en Benedenwindse eilanden omdat internet Bovenwinds aanzienlijk 
duurder is. Volgend jaar zal ook in verband met de effecten van corona een 
subsidiëring gelden waarbij differentie tussen de eilanden plaatsvindt. Hierbij 
wordt de subsidie op de bovenwinden verhoogd tot 35 dollar per maand. In het 
voorjaar van 2021 zal worden besloten over continuering in 2022. Een volgend 
kabinet kan daarbij de keuze maken om deze maatregel structureel te maken. 
 
Met de ACM ben ik verder van mening dat naast subsidiering ook gekeken dient te 
worden naar het bereiken van grotere efficiëntie. Hierover ben ik - conform de 
toezegging aan uw Kamer in juni 2019 - in gesprek met aanbieders en de 
Openbare Lichamen van de eilanden. Specifiek vind ik het wenselijk dat de 
aanbieders op Saba en Sint Eustatius intensiever samenwerken. De aanbieders en 
de eilandbesturen pakken deze handschoen ook op en zijn al nader aan het 
verkennen hoe kosten te besparen, bijvoorbeeld door het gezamenlijk inkopen 
van internetverkeer.  
 
 Pagina 2 van 4 

