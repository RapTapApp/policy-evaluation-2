 
Wijziging van enkele belastingwetten en enige andere wetten (Belastingplan 2021) 
 
Memorie van toelichting 
 
Inhoudsopgave 
 
I. ALGEMEEN .................................................................................................................. 2 
1. Inleiding ...................................................................................................................... 2 
2. Samenstelling pakket Belastingplan 2021 ........................................................................ 3 
3. Opzet algemeen deel .................................................................................................... 5 
4. Inkomensbeleid ............................................................................................................ 6 
5. Lagere bijtelling voor elektrische auto met zonnepanelen ................................................ 10 
6. Aanpassen zelfstandigenaftrek ..................................................................................... 11 
7. Invoeren van een vrijstelling voor de TOGS en de Subsidie vaste lasten (COVID-19) .......... 11 
8. Fiscale behandeling Subsidieregeling bonus zorgprofessionals COVID-19 voor niet-
werknemers ..................................................................................................................... 12 
9. Tijdelijke overbruggingsregeling voor flexibele arbeidskrachten (COVID-19) ...................... 13 
10. Verruimen gerichte vrijstelling scholingskosten .............................................................. 14 
11. Aanpassen vrije ruimte werkkostenregeling ................................................................... 16 
12. Invoeren van een fiscale coronareserve (COVID-19) ....................................................... 17 
13. Voorkomen van vrijstelling door specifieke renteaftrekbeperking ...................................... 19 
14. Aanpassen tarieftabel van de vennootschapsbelasting ..................................................... 20 
15. Verhogen van het effectieve tarief van de innovatiebox naar negen procent ...................... 20 
16. Aanpassen minimumkapitaalregel en bankenbelasting .................................................... 21 
17. Wijzigingen in de belastingen van personenauto’s en motorrijwielen ................................. 22 
18. Aanscherpen van de CO -schijfgrenzen en schijftarieven in de bpm en van de CO -grens en 
2 2
het tarief voor de dieseltoeslag ........................................................................................... 24 
19. Vervangen postcoderoosregeling door een subsidieregeling ............................................. 25 
20. Verlengen verlaagd tarief openbare laadpalen ................................................................ 27 
21. Verlaagd tarief voor walstroominstallaties...................................................................... 28 
22. Budgettaire aspecten .................................................................................................. 30 
23. EU-aspecten .............................................................................................................. 33 
24. Gevolgen voor burger en bedrijfsleven .......................................................................... 34 
25. Uitvoeringskosten Belastingdienst ................................................................................ 34 
26. Advies en consultatie .................................................................................................. 34 
27. Onderbouwing van de voorstellen in het kader van de Comptabiliteitswet 2016 .................. 35 
28. Evaluaties ................................................................................................................. 35 
II. ARTIKELSGEWIJZE TOELICHTING ................................................................................. 36 
 
  
1 
 

 
Veel huurders van woningcorporaties hebben reeds een huur welke past bij het inkomen (en niet 
te hoog is in relatie met het inkomen). Passend toewijzen heeft hieraan bijgedragen. Toch zijn er 
huurders waarbij de huur te hoog is in verhouding met hun inkomen. Huurders met een lager 
inkomen krijgen daarom in 2021 een eenmalig recht om de huur door de woningcorporatie te laten 
verlagen naar een passend niveau. Circa 260.000 huurders komen voor deze verlaging in 
aanmerking en daarmee wordt gericht ingezet op het verminderen van betaalrisico’s. Naast deze 
taakverzwaring voor woningcorporaties wordt de verhuurderheffing verlaagd met € 138 miljoen 
per jaar. 
 
De maatregelen worden hierna per wetsvoorstel nader toegelicht.  
 
Spreiding van wetgeving 
Het pakket BP 2021 is qua aantal maatregelen zo veel mogelijk beperkt tot maatregelen die met 
ingang van 1 januari 2021 in werking moeten treden of vanwege de uitvoerbaarheid voor die 
datum in het Staatsblad moeten zijn opgenomen. Andere fiscale maatregelen die met ingang van 1 
januari 2022 of later in werking kunnen treden, worden ook voor zover deze op het moment van 
indienen van het pakket BP 2021 al bekend zijn, zo veel mogelijk opgenomen in het wetsvoorstel 
1
Fiscale verzamelwet 2022 dat komend jaar bij de Staten-Generaal wordt ingediend. Naast 
verzamelwetsvoorstellen wordt er voor fiscale maatregelen naar gestreefd om deze waar mogelijk 
op te nemen in afzonderlijke wetsvoorstellen. 
 
2. Samenstelling pakket Belastingplan 2021 
Het pakket BP 2021 bestaat dit jaar uit acht wetsvoorstellen. In het wetsvoorstel Belastingplan 
2021 zijn maatregelen opgenomen die per 1 januari 2021 budgettair effect hebben, zoals 
maatregelen die raken aan de koopkracht van burgers. De andere zeven wetsvoorstellen uit het 
pakket Belastingplan 2021 zijn: 
 het wetsvoorstel Overige fiscale maatregelen 2021; 
 het wetsvoorstel Wet aanpassing box 3; 
 het wetsvoorstel Wet differentiatie overdrachtsbelasting; 
 het wetsvoorstel Wet verbetering uitvoerbaarheid toeslagen; 
 het wetsvoorstel Wet CO2-heffing industrie; 
2
 het wetsvoorstel Wet aanpassing opslag voor duurzame energie- en klimaattransitie ; en 
 het wetsvoorstel Wet eenmalige huurverlaging huurders met lager inkomen. 
 
In het wetsvoorstel Overige fiscale maatregelen 2021 zijn maatregelen opgenomen ten behoeve 
van het noodzakelijke onderhoud van het fiscale stelsel en andere maatregelen die meer technisch 
van aard zijn of die geen budgettaire gevolgen hebben. Er worden verduidelijkingen voorgesteld 
op het terrein van de kleinschaligheidsinvesteringsaftrek, de afdrachtvermindering speur- en 
ontwikkelingswerk (WBSO) en de samenloop tussen ATAD2 en de earningstrippingmaatregel. 
                                                
1
 Motie van het lid Nijboer, Kamerstukken II 2018/19, 35026, nr. 51. 
2
 Deze wet wordt hierna aangehaald als: Wet ODE-tarieven 2021 en 2022. 
3 
 

In het wetsvoorstel Wet aanpassing opslag voor duurzame energie- en klimaattransitie (ODE) 
worden de ODE-tarieven conform Regeerakkoord en Klimaatakkoord aangepast. De ODE is een 
heffing op het gebruik van elektriciteit en aardgas die dient ter financiering van de met de 
subsidieregeling Stimulering Duurzame energietransitie (SDE++) samenhangende kasuitgaven. De 
SDE++ stimuleert naast duurzame energieproductie ook CO -reductie.  
2
 
In het wetsvoorstel Wet eenmalige huurverlaging huurders met lager inkomen wordt voorgesteld 
zittende huurders met een gereguleerd huurcontract en met een inkomen tot aan de voorheen 
maximale inkomensgrens, eenmalig het recht te geven op een huurverlaging tot de 
aftoppingsgrens. Om woningcorporaties tegemoet te komen wordt het tarief van de 
verhuurderheffing met 0,036 procentpunt verlaagd. 
 
Verzamelwetsvoorstellen 
Het onderhavige wetsvoorstel en de wetsvoorstellen Overige fiscale maatregelen 2021, de Wet 
verbetering uitvoerbaarheid toeslagen en de Wet eenmalige huurverlaging huurders met lager 
inkomen zijn inhoudelijke verzamelwetsvoorstellen en voldoen aan de criteria uit de notitie 
5
Verzamelwetgeving. In het onderhavige wetsvoorstel is sprake van budgettaire samenhang. De 
opbrengst van bepaalde maatregelen wordt gebruikt als dekking voor andere maatregelen. In het 
wetsvoorstel Wet eenmalige huurverlaging huurders met lager inkomen is sprake van maatregelen 
met inhoudelijke en budgettaire samenhang. In het wetsvoorstel verbetering uitvoerbaarheid 
toeslagen is sprake van de uitwerking van verschillende maatregelen die op korte termijn naar een 
beter en menselijker (toeslagen)systeem moeten leiden en hebben zowel een inhoudelijke als 
uitvoeringstechnische samenhang. Bij het wetsvoorstel Overige fiscale maatregelen 2021 is sprake 
van uitvoeringstechnische samenhang, waarbij voor de doelgroep of de Belastingdienst – voor 
zover mogelijk – gelijktijdige invoering op 1 januari 2021 gewenst is. De onderdelen van de 
verschillende wetsvoorstellen zijn van een zodanige omvang of complexiteit dat opneming in een 
verzamelwetsvoorstel gerechtvaardigd is. 
 
Uitvoeringstoetsen 
Voor dit pakket geldt dat de Belastingdienst de maatregelen uitvoerbaar acht per de voorgestelde 
data van inwerkingtreding. De gevolgen voor de uitvoering zijn beschreven in de 
uitvoeringstoetsen die zijn bijgevoegd. 
 
3. Opzet algemeen deel 
De paragrafen in het algemeen deel van deze memorie zijn op onderwerp en maatregel 
gerangschikt. Allereerst wordt in paragraaf 4 ingegaan op de zogenoemde augustusbesluitvorming. 
Vanaf paragraaf 5 wordt een toelichting gegeven op de in het wetsvoorstel Belastingplan 2021 
opgenomen maatregelen. Voor een nadere toelichting op de afzonderlijke maatregelen wordt ook 
verwezen naar de artikelsgewijze toelichting in deze memorie. Aan het slot van het algemeen deel 
van deze memorie wordt in een aantal paragrafen achtereenvolgens ingegaan op de budgettaire 
aspecten, de EU-aspecten, de gevolgen voor bedrijfsleven en burgers, de gevolgen voor de 
                                                
5
 Kamerstukken I 2010/11, 32500 VI, M. 
5 
 

Borstlap om het verschil in fiscale behandeling tussen werknemers en zelfstandigen te verkleinen. 
Om zelfstandigen op korte termijn tegemoet te komen, zijn compenserende maatregelen 
opgenomen, zoals het naar voren halen van de verhoging van de arbeidskorting uit 2022. 
Daarnaast daalt het tarief eerste schijf ten opzichte van 2020 met 0,25 procent, conform basispad. 
Niet alleen zelfstandigen maar ook werknemers profiteren van deze maatregelen. 
 
Doelstelling, beleidsinstrument, financiële gevolgen 
De primaire doelstelling binnen de inkomstenbelasting is het ophalen van belasting, waarmee 
publieke uitgaven gefinancierd kunnen worden. Door hierbij verschillende tarieven te hanteren, 
kan de inkomstenbelasting daarnaast bijdragen aan inkomensherverdeling.  
 
Bij het vaststellen van de hoogte van de tarieven dient een evenwicht gevonden te worden tussen 
diverse, conflicterende belangen. Lagere tarieven dragen bij aan koopkracht van burgers en een zo 
klein mogelijke verstoring van het arbeidsaanbod, maar zorgen ook voor een lagere 
belastingopbrengst en dus minder middelen om publieke uitgaven te financieren.  
 
Dit kabinet kiest ervoor om het tarief in de eerste schijf van de inkomstenbelasting te verlagen (-
0,13%) als compensatie voor het verlagen van de zelfstandigenaftrek. Tegelijkertijd wordt het 
tarief verhoogd als compensatie voor lagere zorgpremies (+0,06%) en dekking voor het verhogen 
van het kindgebonden budget en de ouderenkorting (+0,07%). In 2021 vallen de 
tariefsaanpassingen tegen elkaar weg. Vervolgens wordt het tarief in 2022 verlaagd met 0,03%-
punt, in 2023 en 2024 met 0,02%-punt. Dit leidt naar verwachting tot een budgettaire derving van 
€ 265 miljoen structureel.  
 
Nagestreefde doeltreffendheid van het beleidsinstrument 
Aanpassingen van de tarieven hebben over het algemeen een doel dat direct wordt gerealiseerd 
door de maatregel (outputdoel), zoals het vergroten van de belastingopbrengst of het verbeteren 
van de koopkracht. Tariefsaanpassingen zijn dus bijna per definitie doeltreffend. Als de tarieven 
verhoogd worden, is de belastingopbrengst hoger dan in de situatie waarin de tarieven 
onveranderd waren gebleven, terwijl een verlaging van de tarieven de koopkracht zal verbeteren 
ten opzichte van het basispad. Daarnaast kan een tariefswijziging leiden tot herverdeling van 
inkomen. Ook dit (politieke) doel wordt rechtstreeks behaald door de maatregel. 
 
Bij de doeltreffendheid zijn twee kanttekeningen te plaatsen. Ten eerste kan de koopkracht alsnog 
dalen bij dalende tarieven, als gevolg van andere maatregelen of exogene factoren zoals de 
loonontwikkeling. Ten tweede kan een aanpassing van de tarieven gedragseffecten hebben, 
waardoor het effect groter of kleiner is dan vooraf beoogd.  
 
Nagestreefde doelmatigheid van het beleidsinstrument 
Het aanpassen van de tarieven in de inkomstenbelasting is de manier om een zo groot mogelijke 
groep burgers te bereiken. De tarieven gelden namelijk zowel voor werkenden in loondienst, IB-
ondernemers en uitkeringsgerechtigden. Daarmee profiteren zoveel mogelijk mensen van een 
7 
 

Tabel 1: Overzicht IB-parameters voor belastingplichtigen jonger dan de AOW-leeftijd 
 
2020 2021 
Tarief schijf 1 37,35% 37,10% 
Tarief schijf 2 49,50% 49,50% 
   
Grens schijf 1  € 68.507   € 68.507  
   
AHK: maximaal  € 2.711   € 2.837  
AHK: afbouwpunt  € 20.711   € 21.043  
AHK: afbouwpercentage 5,672% 5,977% 
   
Arbeidskorting: bedrag grens 1  € 279   € 463  
Arbeidskorting: bedrag grens 2  € 3.595   € 3.837  
Arbeidskorting: bedrag grens 3  € 3.819   € 4.205  
Arbeidskorting: bedrag grens 4  € 0     € 0    
   
Arbeidskorting: afbouwpunt*  € 34.954   € 35.652  
Arbeidskorting: afbouwpercentage -6,00% -6,00% 
   
Zelfstandigenaftrek  € 7.030   € 6.670  
   
IACK: maximaal  € 2.881   € 2.815  
IACK: inkomensgrens  € 5.072   € 5.153  
IACK: opbouwpercentage 11,45% 11,45% 
   
Jonggehandicaptenkorting  € 749   € 761  
*Het afbouwpunt van de arbeidskorting is gekoppeld aan het wettelijk minimumloon (wml) en is 
pas definitief na vaststelling van het wml in november 2020. 
  
9 
 

in 2020 maximaal € 6.300 bedraagt), in 2021 verlaagd tot € 40.000 en daarna – in tegenstelling 
tot het percentage en daarmee het maximumbedrag van de verlaging - niet meer aangepast. De 
cap is niet van toepassing op emissievrije auto’s met een motor die kan worden gevoed met 
waterstof. Voor die auto’s is de korting op de bijtelling derhalve niet gemaximeerd. In het kader 
van het Klimaatakkoord is afgesproken om deze uitzondering uit te breiden tot zonnecelauto’s. In 
de memorie van toelichting van het wetsvoorstel Wet fiscale maatregelen Klimaatakkoord is 
aangekondigd dat het kabinet met een voorstel zal komen om deze uitzondering voor 
zonnecelauto’s met ingang van 1 januari 2021 te realiseren. Aan die aankondiging wordt gevolg 
gegeven met het onderhavige wetsvoorstel. De daarin opgenomen definitie van een zonnecelauto 
is ontleend aan de definitie die in 2020 geldt voor de milieu-investeringsaftrek. Indien een 
elektrische auto met geïntegreerde zonnepanelen aan die definitie voldoet, geldt de cap niet. Het 
resultaat is dat voor het jaar 2021 de korting op de bijtelling voor een reguliere elektrische auto 
10% van de cataloguswaarde bedraagt met een maximum van € 4.000 en voor een waterstofauto 
en een zonnecelauto de korting steeds 10% van de cataloguswaarde bedraagt. 
 
6. Aanpassen zelfstandigenaftrek 
In het Belastingplan 2020 is een afbouw van de zelfstandigenaftrek geregeld. De reden voor deze 
afbouw is het verkleinen van het verschil in fiscale behandeling tussen werknemers en 
zelfstandigen. De afbouw is zo vormgegeven dat de zelfstandigenaftrek met ingang van 2020 in 
acht stappen van € 250 en één stap van € 280 wordt afgebouwd naar € 5.000 in 2028. 
Hiertegenover staat een verhoging van de arbeidskorting in zowel 2020 als 2021 met € 106 en in 
2022 met € 73. Hiervan profiteren zelfstandigen en werknemers. Om de lasten incidenteel in 2021 
te verlichten, wordt voorgesteld de verhoging van de arbeidskorting uit 2022 al in 2021 in te 
voeren. Tegelijkertijd kan dan in 2021 de zelfstandigenaftrek met additioneel circa € 110 worden 
afgebouwd (in totaal € 360) zonder dat dit in 2021 tot negatieve inkomenseffecten leidt voor het 
overgrote deel van de zelfstandigen. Voorgesteld wordt de afbouw van de zelfstandigenaftrek te 
versnellen, waarbij vanaf 1 januari 2021 de zelfstandigenaftrek van thans € 7.030 tot en met 2027 
wordt verlaagd met € 360 per jaar (in plaats van met € 250 per jaar) en per 1 januari 2028 met 
€ 390 (in plaats van met € 280), alsmede in de jaren daarna met € 110 tot uiteindelijk € 3.240 in 
2036. 
 
7. Invoeren van een vrijstelling voor de TOGS en de Subsidie vaste lasten (COVID-19) 
Een van de (steun)maatregelen die de overheid heeft genomen in het kader van de coronacrisis is 
9
de Tegemoetkoming Ondernemers Getroffen Sectoren COVID-19 (TOGS). Op basis van deze 
regeling kon een gedupeerde onderneming onder voorwaarden aanspraak maken op een 
tegemoetkoming in de schade die is geleden door de maatregelen ter bestrijding van de verdere 
verspreiding van het coronavirus. In verband met de duur van de coronamaatregelen is deze 
regeling opgevolgd door de Regeling subsidie financiering vaste lasten MKB COVID-19 (Subsidie 
10
vaste lasten). Deze regeling biedt gedupeerde ondernemingen onder voorwaarden een 
tegemoetkoming voor hun vaste lasten voor een periode van vier maanden. 
                                                
9
 Beleidsregel tegemoetkoming ondernemers getroffen sectoren COVID-19. 
10
 Regeling subsidie vaste lasten MKB COVID-19. 
11 
 

15
toepassing van de genoemde eindheffingsregeling plaats. Hierdoor vormt de bonus geen 
16
belastbaar inkomen of belastbare winst voor de niet-werknemers. Het voorgestelde 
eindheffingstarief over de bonussen voor niet-werknemers is 75%, dit is gelijk aan het tarief dat 
geldt voor een verstrekking van meer dan € 136 aan niet-werknemers. Met dit tarief is het 
mogelijk om deze regeling op korte termijn uit te kunnen voeren. 
Zorginstellingen kunnen voor de zorgprofessionals die naar hun mening in aanmerking komen voor 
de bonus een aanvraag indienen bij de Minister van VWS. De bonus, inclusief compensatie voor de 
verschuldigde eindheffing, voor niet-werknemers wordt onder de voorwaarde dat hierover 
eindheffing wordt afgedragen, uitbetaald aan de zorginstellingen. Zorginstellingen dienen voor 
niet-werknemers een afzonderlijke administratie bij te houden waaruit blijkt aan wie de bonus is 
uitgekeerd. Daarnaast delen de zorginstellingen de zorgprofessionals die de bonus van hen 
ontvingen schriftelijk mee dat over de bonus eindheffing is betaald. Aan deze schriftelijke 
mededeling wordt geen aanvullende voorwaarden gesteld.  
 
Zorginstellingen zullen deze bepaling vooruitlopend op de inwerkingtreding toepassen. Het 
vooruitlopen op aanstaande wetgeving is slechts mogelijk als dit noodzakelijk is om onbillijkheden 
of uitvoeringstechnische problemen te voorkomen en indien daarbij een zorgvuldige 
belangenafweging wordt gemaakt. Daar is in dit geval sprake van. Het anticiperen is niet 
benadelend en de coronacrisis noopt tot maatregelen op korte termijn. Verkenning van 
verschillende opties heeft opgeleverd dat bovenstaande aanpassing de meest passende manier is 
om binnen de beschikbare termijn tot een uitvoerbare regeling te komen. 
Met de hiervoor opgenomen vormgeving van de Subsidieregeling bonus zorgprofessionals COVID-
19 blijven de administratieve lasten voor werkgevers en de uitvoeringslasten voor het Rijk zo 
beperkt mogelijk. 
 
9. Tijdelijke overbruggingsregeling voor flexibele arbeidskrachten (COVID-19) 
Voorgesteld wordt om met terugwerkende kracht tot en met 1 januari 2020 de vanaf die datum 
toegepaste fiscale behandeling te codificeren van de Tijdelijke overbruggingsregeling voor flexibele 
arbeidskrachten (TOFA). Deze regeling van de Minister van Sociale Zaken en Werkgelegenheid 
vormde een vangnet voor flexwerkers die door de coronacrisis in de maand april 2020 ten opzichte 
van de maand februari 2020 substantieel inkomensverlies hebben geleden, maar over de maand 
april 2020 geen aanspraak konden maken op een socialezekerheidsuitkering, en onvoldoende 
middelen van bestaan hadden om rond te komen. De TOFA bood daarom een tegemoetkoming als 
bijdrage in de kosten voor het levensonderhoud. De tegemoetkoming bedroeg € 550 bruto per 
maand en werd door het Uitvoeringsinstituut Werknemersverzekeringen (UWV) verstrekt over de 
maanden maart, april en mei 2020. De tegemoetkoming is onderdeel van het verzamelinkomen en 
kan daarom gevolgen hebben voor de hoogte van de inkomensafhankelijke toeslagen zoals de 
zorgtoeslag, de kinderopvangtoeslag en de huurtoeslag. 
De TOFA is tot stand gekomen onder de randvoorwaarden dat deze eenvoudig, robuust en 
generiek uitvoerbaar moest zijn en het UWV de regeling geautomatiseerd kon uitvoeren. Wat 
                                                
15
 Artikel 32ab Wet LB 1964.
 
16
 Artikelen 3.13, eerste lid, onderdeel h, 3.84, eerste lid en 3.95, eerste lid, Wet IB 2001 en artikel 8 Wet Vpb 1969. 
13 
 

De verruiming van de vrijstelling geldt als werkgevers aan werknemers als onderdeel van 
bijvoorbeeld een sociaal plan scholingskosten willen vergoeden en de huidige gerichte vrijstelling 
voor scholing niet toereikend is. De onderhavige wijziging heeft overigens niet tot doel iets te 
wijzigen ten aanzien van de bestaande mogelijkheden, zoals de mogelijkheid om al eerder tijdens 
het dienstverband gemaakte transitie- en inzetbaarheidskosten in mindering te brengen op de 
transitievergoeding. Daarnaast kunnen werknemers die een scholingsbudget hebben en dit ook 
nog mogen gebruiken nadat het dienstverband is afgelopen – bijvoorbeeld bij werkloosheid, als ze 
zelfstandige zijn geworden of bij een andere werkgever werken – met dat scholingsbudget 
vrijgestelde scholing volgen. De voorgestelde wijziging beoogt geen inhoudelijke wijziging van de 
bestaande gerichte vrijstelling voor scholing. De Belastingdienst zal op dezelfde manier beoordelen 
of sprake is van een opleiding of studie die wordt gevolgd met het oog op het verwerven van 
inkomen uit werk en woning, als op dit moment gebeurt wanneer sprake is van tegenwoordige 
arbeid. 
 
Een individueel leerbudget of scholingsbudget wordt in steeds meer sectoren en cao’s afgesproken. 
De werknemer kan een dergelijk budget naar eigen inzicht, maar binnen de bestaande fiscale 
grenzen, besteden aan scholing. Een dergelijk individueel leerbudget kan op verschillende 
manieren worden vormgegeven en al dan niet bij een externe beheerder worden ondergebracht. 
Volgt de werknemer uiteindelijk geen scholing binnen een bepaalde periode dan komt het op dit 
moment vaak voor dat het budget in deze situatie vervalt en, indien extern ondergebracht, 
terugvloeit naar de werkgever. De voorgestelde verruiming van de gerichte vrijstelling is van 
belang voor dergelijke situaties waarin scholingsbudgetten of leerrekeningen zo zijn vormgegeven 
dat deelnemers geen onvoorwaardelijk recht hebben op het budget zolang het niet wordt 
aangewend. 
 
De voorgestelde maatregel maakt onderdeel uit van een omvangrijker voorstel ten aanzien van 
het verruimen van fiscale mogelijkheden voor private individuele leerrekeningen uit het rapport 
18
‘Ongekend talent’ van de Brede Maatschappelijke Heroverwegingen. In de toekomst zou dan ook 
besloten kunnen worden de rest van dit voorstel uit de Brede Maatschappelijke Heroverwegingen 
uit te voeren en voor de gerichte vrijstelling van scholingskosten aan te sluiten bij het 
19
scholingsregister STAP-budget dat wordt opgesteld in het kader van het zogenoemde STAP-
budget. Het STAP-budget is een regeling waarbij personen die een band met de Nederlandse 
arbeidsmarkt hebben een persoonlijk ontwikkelbudget krijgen waarmee ze een opleiding of cursus 
kunnen volgen om hun inzetbaarheid op de arbeidsmarkt te vergroten. De gerichte vrijstelling voor 
vergoedingen en verstrekkingen van scholing die voortvloeien uit vroegere arbeid geldt dan voor 
zover het scholing betreft die is opgenomen in het scholingsregister STAP-budget. Dit 
minimaliseert het risico op naheffing bij de ex-werkgever en is eenvoudiger voor de (ex-
)werkgever, de beheerders van scholingsbudgetten en de Belastingdienst. 
 
                                                
18
 Kamerstukken II 2019/20, 32539, nr. 4, bijlage ‘Ongekend talent’ p.82. 
19
 De afkorting STAP staat voor Stimulans ArbeidsmarktPositie. 
15 
 

Daarnaast wordt voorgesteld het percentage van 1,2% (het percentage dat geldt voor het restant 
van de fiscale loonsom vanaf € 400.000) per 1 januari 2021 te verlagen naar 1,18%. De middelen 
die als gevolg van deze verlaging vrijkomen, worden aangewend ter dekking van de voorgestelde 
verruiming van de gerichte vrijstelling voor scholingskosten. De verlaging naar 1,18% is – in 
tegenstelling tot de hierboven toegelichte verhoging – geen tijdelijke maatregel. 
 
12. Invoeren van een fiscale coronareserve (COVID-19)  
 
Doelstelling en beleidsinstrument 
Een van de fiscale maatregelen die in het kader van de coronacrisis is genomen, betreft de fiscale 
coronareserve in de vennootschapsbelasting. De fiscale coronareserve heeft als doel om de 
liquiditeitspositie van belastingplichtigen vervroegd te verbeteren. Door het vormen van een fiscale 
coronareserve kan een belastingplichtige op een vroeger moment een liquiditeitsvoordeel behalen 
ten opzichte van reguliere verliesverrekening. Bij het bepalen van de in het jaar 2019 genoten 
winst kan een fiscale coronareserve worden gevormd voor het gehele of gedeeltelijke zogenoemde 
‘coronagerelateerde verlies’ dat zich naar verwachting in het jaar 2020 voordoet. Dit geldt op 
vergelijkbare wijze voor belastingplichtigen die een boekjaar hanteren dat niet gelijk is aan het 
kalenderjaar (hierna: een gebroken boekjaar). Het ‘coronagerelateerde verlies’ betreft het verlies 
voor zover dat verband houdt met de gevolgen van de coronacrisis. Dat is bijvoorbeeld het geval 
wanneer sprake is van een omzetderving vanwege de door de overheid genomen 
coronamaatregelen, terwijl (vaste) lasten doorlopen. De fiscale coronareserve mag niet groter zijn 
dan de winst van het jaar 2019 die zou zijn behaald zonder de vorming van een fiscale 
coronareserve. De fiscale coronareserve wordt in het jaar volgend op het jaar waarin deze reserve 
is gevormd, volledig in de winst opgenomen. In het beleidsbesluit vooruitlopend op de in dit 
wetsvoorstel opgenomen fiscale coronareserve zijn de voorwaarden waaronder een dergelijke 
23
reserve kan worden gevormd, al uitgewerkt. 
 
Het vormen van een fiscale coronareserve kan gevolgen hebben voor de toepassing van andere 
regelingen in de vennootschapsbelasting. Er is voor gekozen om, mede vanwege het korte 
tijdsbestek waarin de regeling is ontworpen, de fiscale coronareserve robuust vorm te geven, 
zodat geen flankerende bepalingen worden voorgesteld. Mocht in de praktijk blijken dat een 
belastingplichtige op evidente wijze oneigenlijk gebruik maakt van de fiscale coronareserve, deze 
misbruikt, of daarmee fraudeert, dan zal dit worden bestreden. 
 
Nagestreefde doeltreffendheid van het beleidsinstrument 
Vanaf het moment waarop in Nederland de meeste coronamaatregelen van kracht waren, kwam 
een roep om (steun)maatregelen om te voorzien in een tegemoetkoming voor economische en 
financiële gevolgen van die maatregelen. Een van de eerste maatregelen die hiertoe op fiscaal 
gebied werd getroffen, betrof een verruimde regeling omtrent uitstel van betaling van belastingen, 
aangezien op grote schaal liquiditeitsproblemen werden verwacht. De fiscale coronareserve kan 
verdere liquiditeitsproblemen tot op zekere hoogte mitigeren, doordat een dergelijke reserve voor 
                                                
23
 Besluit noodmaatregelen coronacrisis, onderdeel 8.3. 
17 
 

13. Voorkomen van vrijstelling door specifieke renteaftrekbeperking 
Het tegengaan van belastingontwijking is een van de fiscale beleidsspeerpunten van het kabinet. 
Het kabinet heeft al verschillende maatregelen genomen om grondslaguitholling door renteaftrek 
tegen te gaan. Zo is bijvoorbeeld per 1 januari 2019 de earningsstrippingmaatregel – een 
24
generieke renteaftrekbeperking – uit ATAD1 op robuuste wijze geïmplementeerd. Ook zijn per 
1 januari 2020 de hybridemismatchbepalingen die zich richten op bestrijding van 
belastingontwijking waarbij gebruik wordt gemaakt van kwalificatieverschillen tussen 
25
belastingstelsels uit ATAD2 geïmplementeerd. In de praktijk wordt gesignaleerd dat een 
specifieke renteaftrekbeperking die beoogt binnen concernverband grondslaguitholling door 
renteaftrek tegen te gaan, mede als gevolg van de toepassing van de spoedreparatiemaatregelen 
die voortvloeien uit de Wet spoedreparatie fiscale eenheid, in toenemende mate effectief leidt tot 
een vrijstelling van negatieve rente en valutawinsten op grondslageroderende schulden. Het 
kabinet vindt dat onwenselijk. Daarom stelt het kabinet voor om die specifieke 
renteaftrekbeperking aan te passen zodat deze niet langer tot een ongewenste vrijstelling kan 
leiden. Op grond van deze renteaftrekbeperking worden bij het bepalen van de winst – onder 
voorwaarden – de renten op schulden aan een verbonden lichaam of verbonden natuurlijk persoon 
die verband houden met een aantal nader omschreven rechtshandelingen (hierna: kwalificerende 
schulden) van aftrek uitgesloten. Het gaat hier onder andere om constructies waarbij binnen 
concernverband eigen vermogen in Nederland wordt omgezet in vreemd vermogen (zonder dat het 
totale vermogen in Nederland een wijziging ondergaat) of waarbij rentelasten worden gecreëerd 
waartegenover vrijgestelde deelnemingsbaten staan. 
 
De specifieke renteaftrekbeperking beperkt de aftrek van het gezamenlijke bedrag aan renten – 
kosten en valutaresultaten daaronder begrepen – ter zake van alle kwalificerende schulden 
tezamen. Daarbij geldt dat het begrip renten zowel positieve als negatieve rente omvat en onder 
valutaresultaten zowel valutaverliezen als valutawinsten worden begrepen. Voor alle duidelijkheid 
wordt opgemerkt dat aftrek van een positieve rente (net als een valutaverlies) bij de schuldenaar 
leidt tot een daling van de winst, terwijl aftrek van een negatieve rente (net als een valutawinst) 
bij de schuldenaar leidt tot een stijging van de winst. Onder de huidige wettekst kan deze 
specifieke renteaftrekbeperking ertoe leiden dat per saldo een bedrag aan negatieve renten en 
valutawinsten op grondslageroderende schulden wordt vrijgesteld. Dit is het geval indien in enig 
jaar het bedrag aan negatieve renten of valutawinsten ter zake van alle kwalificerende schulden 
het bedrag aan positieve renten, kosten of valutaverliezen overschrijdt. In dat geval leidt – ervan 
uitgaande dat aan de overige voorwaarden voor de toepassing van deze specifieke 
renteaftrekbeperking wordt voldaan – de uitsluiting van de aftrek ertoe dat dit gezamenlijke 
bedrag aan negatieve rente en valutawinsten ter zake van alle kwalificerende schulden in zoverre 
26
buiten aanmerking wordt gelaten bij het bepalen van de winst. 
 
                                                
24
 Richtlijn (EU) 2016/1164 van de Raad van 12 juli 2016 tot vaststelling van regels ter bestrijding van belastingontwijkingspraktijken 
welke rechtstreeks van invloed zijn op de werking van de interne markt (PbEU 2016, L 193/1). 
25
 Richtlijn (EU) 2017/952 van de Raad van 29 mei 2017 tot wijziging van Richtlijn (EU) 2016/1164 wat betreft hybridemismatches met 
derde landen, PbEU 2017, L 144/1. 
26
 HR 24 februari 2012, ECLI:NL:HR:2012:BQ1248. 
19 
 

is geantwoord dat de in dit kader gestelde vragen bij de indiening van het wetsvoorstel waarin de 
29
maatregel wordt opgenomen van een antwoord te voorzien.  
 
Dit kabinet heeft geen specifieke analyse gemaakt naar het optimale tarief van de innovatiebox. 
Met de verhoging van het effectieve tarief van zeven naar negen procent streeft dit kabinet naar 
een evenwichtige belastingheffing over winsten uit innovatieve activiteiten in Nederland. 
Tegelijkertijd heeft het kabinet oog voor het behoud van een aantrekkelijk vestigingsklimaat voor 
innovatieve bedrijven. De verhoging van het effectieve tarief van de innovatiebox leidt ertoe dat 
de winst die wordt behaald door in Nederland gevestigde innovatieve bedrijven en voortvloeit uit 
innovatie zwaarder dan voorheen wordt belast. Uit het rapport van de Adviescommissie 
belastingheffing van multinationals komt naar voren dat Nederland met een effectief tarief van de 
innovatiebox van negen procent niet uit de toon valt bij ons omringende landen. Zo kennen 
bijvoorbeeld Frankrijk en het Verenigd Koninkrijk een effectief tarief van tien procent, maar 
hebben België en Luxemburg een effectief tarief van minder dan vijf procent. Daarbij is het van 
belang dat bedrijven in Nederland ook op andere wijze worden gestimuleerd om te innoveren. 
Hierbij kan bijvoorbeeld worden gedacht aan de afdrachtvermindering speur- en 
ontwikkelingswerk, waardoor bedrijven en zelfstandigen een tegemoetkoming kunnen krijgen in de 
loonkosten van werknemers die aan innovatieve projecten werken.  
 
Het Besluit voorkoming dubbele belasting 2001 wordt – in lijn met de verhoging van het effectieve 
tarief van zeven procent naar negen procent – aangepast, zodat bij de verrekening van 
buitenlandse belasting op royalty’s wordt aangesloten bij het nieuwe effectieve tarief. 
 
16. Aanpassen minimumkapitaalregel en bankenbelasting 
Als gevolg van een arrest van de Hoge Raad van 15 mei 2020 wordt de minimumkapitaalregel 
30
aangepast. De minimumkapitaalregel die met ingang van 1 januari 2020 in werking is getreden 
31
betreft een renteaftrekbeperking voor banken en verzekeraars. De maatregel heeft tot doel om 
de fiscale prikkel voor de financiering met vreemd vermogen te beperken. De maatregel beperkt 
de fiscale aftrek van verschuldigde rente voor zover het eigen vermogen minder bedraagt dan 8% 
van het balanstotaal. Bij de uitwerking van deze maatregel voor banken is aangesloten bij de 
leverage ratio uit het prudentiële toezicht. Omdat verzekeraars geen leverage ratio kennen, is voor 
de toepassing van de minimumkapitaalregel voor hen een met de leverage ratio overeenkomstige 
formule geformuleerd, namelijk de eigenvermogenratio. Voor de toepassing van de 
minimumkapitaalregel telt bij de berekening van de leverage ratio en de eigenvermogenratio 
onder de huidige wettekst aanvullend tier 1-kapitaal (hierna: AT1-kapitaal) mee als kapitaal. Vanaf 
1 januari 2019 heeft dit kabinet de wettelijke mogelijkheid om de vergoeding over AT1-kapitaal in 
aftrek te brengen bij het bepalen van de fiscale winst afgeschaft. Daarbij was het uitgangspunt - 
op dat moment - dat deze instrumenten op grond van de (overige) Nederlandse wet- en 
regelgeving en jurisprudentie fiscaal als eigen vermogen zouden worden aangemerkt. Als gevolg 
van het genoemde arrest van de Hoge Raad kwalificeert AT1-kapitaal fiscaal echter als schuld, 
                                                
29
 Kamerstukken II 2019/20, 35302, nr. 13. 
30
 Hoge Raad, 15 mei 2020, ECLI:NL:HR:2020:874. 
31
 Staatsblad 2019, 510, Artikel XII, onderdeel F. 
21 
 

tenaamstelling. Het voorstel is om het belastbare feit daarom eenduidig vast te stellen op het 
moment van de inschrijving van het motorrijtuig in het kentekenregister. Voor de heffing van bpm 
op gebruikte motorrijtuigen is het daarbij van belang nauwkeurig te bepalen op welk moment het 
afschrijvingspercentage van het motorrijtuig wordt bepaald. Er wordt voorgesteld dat moment te 
bepalen op het moment dat op grond van de Wegenverkeerswet 1994 onderzoek wordt gedaan 
naar de identiteit van het voertuig in het kader van de aanvraag om inschrijving in het 
kentekenregister. Het wetsvoorstel leidt tot de volgende verbeteringen in de bpm. 
 
Gelijke fiscale behandeling tussen binnenlandse handel en importhandel  
Het importeren van gebruikte motorrijtuigen is op dit moment fiscaal gunstiger dan het inkopen 
van gebruikte motorrijtuigen op de binnenlandse markt. Bij inkoop op de binnenlandse markt 
betaalt de ondernemer (bijvoorbeeld de dealer) aan de verkoper een prijs inclusief de nog op het 
motorrijtuig drukkende bpm. De bpm is in de inkoopprijs verdisconteerd. De ondernemer die 
echter hetzelfde motorrijtuig uit het buitenland importeert, is pas bpm verschuldigd als het 
motorrijtuig wordt verkocht aan de klant (op naam wordt gesteld van de klant). De tijd dat het 
motorrijtuig bij de importhandelaar in de bedrijfsvoorraad staat, wordt het motorrijtuig ouder en er 
ontstaat dan recht op extra leeftijdskorting voor de bpm. Bij tenaamstelling na import is daardoor 
minder bpm verschuldigd dan de bpm die op hetzelfde motorrijtuig in de inkoopprijs is vervat op 
de binnenlandse markt. Deze ongelijkheid wordt zo veel mogelijk rechtgetrokken doordat het 
belastbaar feit de inschrijving in het kentekenregister wordt en de grondslag bij gebruikte 
motorrijtuigen wordt bepaald op het moment van het onderzoek naar de inschrijving door de RDW. 
 
Minder bezwaarschriften  
Het huidige tijdsverloop tussen de inschrijving en de tenaamstelling leidt er bij de heffing van bpm 
voor geïmporteerde gebruikte motorrijtuigen toe dat regelmatig bezwaar wordt gemaakt tegen de 
eerdere eigen aangifte, waarbij om een extra leeftijdskorting wordt verzocht. Het motorrijtuig is bij 
de tenaamstelling immers ouder dan op het moment van betaling en aangifte van de bpm 
(voorafgaand aan de inschrijving). Dit komt doordat de aangifte en de betaling van de bpm 
moeten zijn gedaan voordat het motorrijtuig wordt ingeschreven in het kentekenregister, terwijl 
het motorrijtuig op dat moment nog niet te naam hoeft te worden gesteld. Dit soort 
bezwaarschriften hoeft niet meer te worden ingediend als het belastbare feit de inschrijving in het 
kentekenregister wordt en de grondslag bij gebruikte motorrijtuigen wordt bepaald op het moment 
van het onderzoek naar de inschrijving door de RDW. Het tijdsverloop tot aan de tenaamstelling is 
dan niet meer relevant. 
 
Beter toezicht  
De aangifte voor de bpm moet worden gedaan voordat het motorrijtuig wordt ingeschreven in het 
kentekenregister, en de inspecteur heeft vervolgens tot zes werkdagen na die aangifte de tijd om 
het motorrijtuig fysiek te onderzoeken. Deze controle wint aan betekenis als de controletermijn 
zes werkdagen na het onderzoek naar de identiteit van het motorrijtuig door de RDW wordt. 
Immers de controle wordt dan uitgevoerd ten tijde van of vlak na het moment dat de grondslag bij 
gebruikte motorrijtuigen wordt bepaald, in plaats van de huidige situatie waarbij de grondslag pas 
23 
 

 
Technologische ontwikkelingen  
34
Uit onderzoek van TNO volgt de verwachting dat conventionele auto’s in 2021 qua CO -uitstoot 5 
2
g/km zuiniger gaan worden als gevolg van technologische ontwikkelingen. Hierbij is ook rekening 
gehouden met de stringente Europese CO -normering voor fabrikanten in de periode 2021–2025. 
2
Het kabinet heeft aansluiting gezocht bij dat onderzoek. De verwachte 5 g/km komt overeen met 
een verwachte autonome vergroening van 4,2% voor 2021. Bij deze berekening is uitgegaan van 
dezelfde relatieve verhoudingen tussen schijfgrenzen in de bpm als in 2020. De CO -grens voor de 
2
dieseltoeslag in de bpm wordt daarnaast aangescherpt van 80 gram per kilometer in 2020 naar 77 
gram per kilometer in 2021 en het tarief voor de dieseltoeslag wordt verhoogd van € 78,82 naar 
€ 83,59 om gelijke tred te houden met de technologische ontwikkelingen. 
 
19. Vervangen postcoderoosregeling door een subsidieregeling 
Het kabinet stelt voor om de Regeling verlaagd tarief in de energiebelasting, bekend als de 
Postcoderoosregeling, te vervangen door een subsidieregeling. De Postcoderoosregeling voorziet in 
een verlaagd energiebelastingtarief in de eerste verbruiksschijf voor elektriciteit voor leden van 
35
een door de Belastingdienst aangewezen coöperatie die lokaal elektriciteit opwekt met 
hernieuwbare energiebronnen. Sinds 2014 heeft de Postcoderoosregeling een belangrijke rol 
gespeeld bij de groei van het aantal energiecoöperaties en het aantal projecten voor hernieuwbare 
energiebronnen dat zij realiseren. Een aantal ontwikkelingen heeft aanleiding gegeven om de 
stimulering van coöperaties en via de Postcoderoosregeling te heroverwegen. 
 
36
De Postcoderoosregeling is in 2017 geëvalueerd door Kwink. Uit die evaluatie volgt dat de 
regeling in de beginfase als erg complex werd ervaren. De eerste jaren is de regeling een aantal 
keren aangepast om knelpunten weg te nemen en inmiddels blijkt het aantal deelnemers aan de 
regeling gestaag te groeien. Desalniettemin wordt de regeling door gebruikers nog steeds als 
complex ervaren, mede doordat een belangrijk deel van de uitvoering bij de reguliere 
elektriciteitsleveranciers is belegd. Bij de aanbevelingen voor de langere termijn heeft Kwink 
aangegeven dat het van belang is om bij de ondersteuning van coöperaties ook rekening te 
houden met ontwikkelingen op andere gebieden, zoals de aanpassing van de salderingsregeling. 
37
De salderingsregeling zal namelijk vanaf 2023 geleidelijk worden afgebouwd. In het 
regeerakkoord is verder opgenomen dat er een aparte regeling komt voor coöperaties die het 
mogelijk maakt dat omwonenden makkelijker kunnen participeren in duurzame energieprojecten 
in hun directe omgeving.  
 
De verlaging van de energiebelasting op elektriciteit, opgenomen in de Wet fiscale maatregelen 
38
Klimaatakkoord , heeft extra zichtbaar gemaakt dat coöperaties die gebruikmaken van de 
Postcoderoosregeling gevoelig zijn voor veranderingen in de hoogte van de energiebelasting. Het 
                                                
34
 TNO 2020 R10826, Actualisatie CO2-waarden nieuwe personenauto’s en inschatting CO2-waarde 2021. 
35
 Voor de toepassing van de Postcoderoosregeling wordt onder een coöperatie mede verstaan een vereniging van eigenaars, zie artikel 
59b, Wbm. 
36
 Kamerstukken II 2017/18, 31239, nr. 287. 
37
 Kamerstukken II 2019/20, 31239, nr. 314. 
38
 Kamerstukken II 2019/20, 35304, nr. 2. 
25 
 

leden van coöperaties die al beschikken over een aanwijzing en aan leden van coöperaties die in 
2020 een verzoek hebben gedaan tot aanwijzing waarop de inspecteur in 2020 of daarna beslist 
tot aanwijzing, wordt investeringszekerheid geboden door voor de op 31 december 2020 
bestaande leden van aangewezen coöperaties die deelnemen aan de postcoderoosregeling het 
verlaagde energiebelastingtarief van toepassing te laten blijven gedurende 15 jaren na het tijdstip 
waarop zijn coöperatie werd aangewezen door de Belastingdienst.  
 
20. Verlengen verlaagd tarief openbare laadpalen  
Tot het einde van 2020 geldt een verlaagd tarief in de energiebelasting voor elektriciteit geleverd 
aan oplaadinstallaties voor elektrische voertuigen die beschikt over een zelfstandige aansluiting. 
Dit betreft in de praktijk de openbare laadpalen. Ook geldt dat voor elektriciteit die wordt geleverd 
aan een oplaadinstallatie voor elektrische voertuigen die beschikt over een zelfstandige aansluiting 
geen tarief wordt vastgesteld voor de ODE. Voorgesteld wordt om deze maatregel tot en met 2022 
te verlengen. De maatregel is ingevoerd in 2017. Voorafgaand aan invoering van de maatregel is 
aangegeven dat de energiebelasting geen knelpunt vormt voor de transitie naar elektrisch rijden, 
maar wel een bijdrage kan leveren aan het verbeteren van de businesscase van een openbare 
laadpaal. Dit is destijds reden geweest om de maatregel te introduceren. Met de periode van vier 
jaar is toen aangesloten bij de periode van stimulering voor elektrisch rijden uit de Autobrief II. 
 
Tijdens de behandeling van het pakket Belastingplan 2020 is aangekondigd dat onderzoek zal 
worden gedaan naar de impact van het aflopen van deze maatregel op de businesscase van 
41
elektrisch rijden. Dit onderzoek is inmiddels afgerond en hieruit blijkt dat verlenging van de 
42
maatregel de businesscase van openbare laadinfrastructuur verbetert. Het rapport laat echter 
ook zien dat de maatregel het sterkst de laadpalen bevoordeelt die de ondersteuning minder nodig 
hebben. Dit komt doordat het belastingvoordeel groter wordt naarmate er meer elektriciteit wordt 
geleverd en juist voor laadpalen waar veel wordt geladen, is de businesscase al het best. Een meer 
gerichte maatregel is dus te prefereren, maar niet op deze korte termijn te realiseren. Omdat 
stimulering nog steeds nuttig is om tot een landelijk dekkend netwerk van laadpalen te komen, 
wordt voorgesteld om de huidige maatregel met twee jaar te verlengen. Die jaren kunnen worden 
gebruikt om een meer gerichte maatregel te ontwikkelen. 
 
Voor het verlengen van het verlaagd energiebelastingtarief en de regeling in de ODE moet op 
grond van de Europese Richtlijn Energiebelastingen een derogatieverzoek worden ingediend bij de 
43
Europese Commissie. Een derogatieverzoek is ook ingediend bij de introductie van het verlaagd 
energiebelastingtarief en de regeling in de ODE. Daarop is toen derogatie verleend. Het 
derogatieverzoek voor de verlenging is begin 2020 ingediend. De inschatting is dat het 
derogatieverzoek voor de verlenging niet op problemen zal stuiten vanuit de Europese Commissie 
en de Raad van de Europese Unie. Verwacht wordt dat derogatie voor het einde van 2020 zal 
worden ontvangen. Het verkrijgen van een derogatie op grond van de Europese Richtlijn 
                                                
41
 Kamerstukken II 2019/20, 35302, nr. 20, p. 26. 
42
 Bijlage bij Kamerstukken II 2019/20, 35300-IX, nr. 20. 
43
 Richtlijn 2003/96/EG van de Raad van 27 oktober 2003 tot herstructurering van de communautaire regeling voor de belasting van 
energieproducten en elektriciteit (PbEU 2011, L 283). 
27 
 

 
Vereisten verlaagd tarief  
Het verlaagde tarief in de energiebelasting en de regeling in de ODE gelden alleen voor 
walstroominstallaties die geheel of nagenoeg geheel bestemd zijn voor schepen, niet zijnde 
particuliere pleziervaartuigen. De walstroominstallatie, waarbij het verlaagde tarief kan worden 
toegepast, moet beschikken over een zelfstandige aansluiting. Deze beperking is van belang voor 
de uitvoering omdat zonder deze eis niet gecontroleerd kan worden of de elektriciteit alleen wordt 
aangewend ten behoeve van de walstroominstallatie, of ook voor andere doeleinden zoals 
bijvoorbeeld elektriciteitsvoorziening voor havengebouwen. In bepaalde gevallen kan deze eis 
ervoor zorgen dat het verlaagde tarief niet kan worden toegepast omdat de walstroom geleverd 
wordt via een installatie die niet beschikt over een zelfstandige aansluiting, maar aangesloten is op 
het distributienet via een andere aansluiting van bijvoorbeeld een havengebouw. 
 
Europese aspecten, monitoring en evaluatie 
Voor het kunnen invoeren van een verlaagd tarief of een vrijstelling voor walstroom moet op grond 
van de Europese Richtlijn Energiebelastingen een derogatieverzoek worden ingediend bij de 
Europese Commissie. De kans dat deze derogatie verkregen wordt bij een vrijstelling wordt als 
zeer klein ingeschat. De kans dat derogatie wordt verleend voor een tot het minimumtarief uit de 
richtlijn verlaagd energiebelastingtarief (gecombineerd met het niet vaststellen van een tarief voor 
de ODE) is groter, mede omdat een dergelijke derogatie ook aan andere Lidstaten (Denemarken, 
Duitsland en Spanje) is verleend. De Europese Commissie beoordeelt per lidstaat of derogatie kan 
worden verleend, waarbij onder andere wordt bekeken of in het specifieke geval een verlaagd 
tarief of vrijstelling bijdraagt aan het doel dat wordt nagestreefd - in dit geval het bevorderen van 
het gebruik van walstroom in plaats van met minerale oliën aangedreven generatoren. De 
maatregel kan in werking treden als de derogatie is verleend. Het streven is om de maatregel per 
1 januari 2021 in werking te laten treden. Het derogatieverzoek is deze zomer ingediend, maar het 
is onzeker of de derogatie voor 31 december 2020 wordt verleend. Daarom wordt inwerkingtreding 
van deze maatregel per koninklijk besluit geregeld. Een derogatie wordt verleend voor een periode 
van maximaal 6 jaar, maar kan verlengd worden met eenzelfde periode. Beoogd is om verlenging 
aan te vragen, indien op dat moment wordt beoordeeld dat het verlaagde tarief nog bijdraagt aan 
het doel dat wordt nagestreefd. Monitoring kan plaatsvinden doordat er in het aangifteformulier 
voor de EB een aparte rubriek wordt opgenomen voor het verlaagde tarief voor walstroom. 
Er is verder gekozen voor een tot het minimumtarief van de Europese Richtlijn Energiebelastingen 
verlaagd tarief (gecombineerd met het niet vaststellen van een tarief voor de ODE) in plaats van 
een vrijstelling vanwege de regels betreffende staatssteun. Het verkrijgen van een derogatie op 
grond van die richtlijn sluit de toepassing van de staatssteunregels niet uit. In het geval van een 
vrijstelling zou vooraf goedkeuring van de Europese Commissie verkregen moeten worden op 
grond van de staatssteunregels. Dit zou extra tijd kosten en bovendien is de inschatting dat de 
kans klein is dat de Europese Commissie deze zou verlenen. Bij een tot minimum verlaagd tarief 
van de energiebelasting in combinatie met het niet vaststellen van een tarief voor de ODE kan 
worden gewerkt met een kennisgeving op grond van de Algemene Groepsvrijstellingsverordening 
uiterlijk binnen 20 werkdagen na inwerkingtreding van de maatregel. Het voorgestelde tarief voor 
29 
 

Tabel 4: budgettaire gevolgen in euro miljoen (+/+ = saldo verbeterend/lastenverzwarend) 
2020 2021 2022 2023 2024 Structureel 
 
Tarief eerste schijf inkomstenbelasting verlagen 0 -116 -190 -265 -265 
 
Algemene heffingskorting verhogen -189 -189 -189 -189 -189 
 
Arbeidskorting verlagen 182 182 182 182 182 
 
Arbeidskorting verhoging 2022 naar voren halen -520 0 0 0 0 
 
Verlaging inkomensafhankelijke combinatiekorting (IACK) 33 11 11 11 11 
 
Ouderenkorting verhogen -99 -99 -99 -99 -99 
 
Lagere bijtelling voor elektrische auto met zonnepanelen 0 0 0 0 0 
 
Verlagen zelfstandigenaftrek 33 66 99 132 526 
 
Invoeren van een vrijstelling voor de TOGS en de subsidie 
vaste lasten (Covid-19) 0 0 0 0 0 
 
Fiscale behandeling Subsidieregeling bonus 
zorgprofessionals COVID-19 voor niet werknemers 0 0 0 0 0 
 
Tijdelijke overbruggingsregeling voor flexibele 
arbeidskrachten (Covid-19) 0 0 0 0 0 
 
Verruimen gerichte vrijstelling scholingskosten -16 -16 -16 -16 -16 
 
Beperking vrije ruimte werkkostenregeling vanaf € 400.000 21 21 21 21 21 
 
Tijdelijke verruiming vrije ruimte werkkostenregeling 
(COVID-19) -50 0 0 0 0 0 
Invoeren van een fiscale coronareserve (COVID-19)* 0 0 0 0 0 0 
Voorkomen van vrijstelling door specifieke 
renteaftrekbeperking**   42 83 125 125 125 
Verhoging hoog tarief vennootschapsbelasting van 21,7% 
2.858 2.858 2.858 2.858 2.858 
naar 25% 
 
Verhoging schijfgrens naar € 245.000 per 2021 en 
-266 -873 -873 -873 -873 
€ 395.000 per 2022 
 
Verhogen van het effectieve tarief van de innovatiebox 
naar negen procent 146 146 146 146 146 
 
Incidentele verhoging bankenbelasting 225 
     
Aanpassen minimumkapitaalregel 148 130 130 130 130 
 
Wijzigen van het belastbaar feit voor de belasting van 
personenauto's en motorrijwielen 2 4 4 4 4 
 
Aanscherpen van de CO2-schijfgrenzen en de schijftarieven 
en van de CO2-grens en het tarief voor de dieseltoeslag 0 0 0 0 0 
 
Vervangen postcoderoosregeling 2 5 7 9 20 
 
Verlengen verlaagd tarief openbare laadpalen -4 -5 0 0 0 
 
Verlaagd tarief voor walstroominstallaties -1 -1 -1 -1 -1 
 
Totaal -50 2597 2207 2215 2175 2580 
* dit betreft de reeks op transactiebasis. Op kasbasis is er een verschuiving van de lasten van € 3 miljard van 
2020 naar 2021. Zie de ramingstoelichting. 
** deze opbrengst is het gevolg van aanvullende wetgeving van een specifieke antimisbruikmaatregel. In de 
uitvoering bleek, mede als gevolg van de Wet spoedreparatie fiscale eenheid, in toenemende mate ongewenst 
gebruik te worden gemaakt van deze antimisbruikmaatregel. Met deze wetgeving wordt voorkomen dat de 
toepassing van deze antimisbruikmaatregel kan leiden tot een ongewenste vrijstelling. 
31 
 

 
Tabel 5: effecten op kasbasis in euro miljoen i.v.m. corona (+/+ = saldo verbeterend/lastenverzwarend) 
 
2021 2022 2023 2024 structureel 
Verhoging hoog tarief vennootschapsbelasting van 
1.783 2.098 2.449 2.662 2.858 
21,7% naar 25% 
Verhoging schijfgrens naar € 245.000 per 2021 en 
-161 -641 -748 -813 -873 
€ 395.000 per 2022 
Verhogen van het effectieve tarief van de innovatiebox 
88 104 124 135 146 
naar negen procent 
 
Als gevolg van een recent arrest van de Hoge Raad (HR) kwalificeert aanvullend tier 1 kapitaal 
(AT1 kapitaal) van banken en verzekeraars fiscaal als schuld. Hier kan de vergoeding over AT1 
kapitaal in aftrek worden gebracht bij het bepalen van de fiscale winst. Ter dekking hiervan en ter 
consistentie wordt in het Belastingplan de minimumkapitaalregel zodanig aangepast dat vanaf 
2021 AT1 niet langer meetelt als eigen vermogen voor de toepassing van deze maatregel en gaat 
de eigenvermogenratio van 8% naar 9%. Het AT1 arrest wordt binnen de financiële sector verder 
gedekt door middel van een eenmalige verhoging van de bankenbelasting in 2021. Op deze manier 
wordt de dekking opgehaald bij grootbanken, de groep die ook het meeste voordeel heeft bij de 
aftrekbaarheid van AT1 kapitaal. 
 
In de energiebelasting wordt het verlaagde tarief voor openbare laadpalen verlengd en wordt een 
verlaagd tarief op walstroominstallaties opgenomen. De postcoderoosregeling wordt vervangen 
door een subsidieregeling, zoals in het regeerakkoord aangekondigd.  
 
Tot slot worden een aantal maatregelen rondom Covid-19 in de wet opgenomen, zoals de 
invoering van de fiscale coronareserve en een tijdelijke verruiming van de werkkostenregeling. 
 
23. EU-aspecten  
Er zijn bij drie maatregelen in dit wetsvoorstel EU-aspecten. 
  
Voor de tegemoetkoming die onder de TOGS wordt verstrekt en de voor die tegemoetkoming 
voorgestelde vrijstelling van heffing van inkomsten- en vennootschapsbelasting, is 
gebruikgemaakt van de algemene de-minimisverordening (verordening (EU) nr. 1407/2013 van de 
Commissie van 18 december 2013 betreffende de toepassing van de artikelen 107 en 108 van het 
Verdrag betreffende de werking van de Europese Unie op de-minimissteun (PbEU 2013 L 352).   
De subsidie die onder de Subsidie vaste lasten wordt verstrekt inclusief de voorgestelde vrijstelling 
van heffing van inkomsten- en vennootschapsbelasting is goedgekeurd door de Europese 
Commissie op 26 juni 2020 (steunmaatregel SA.57712 (2020/N)). Op de EU-aspecten met 
betrekking tot de voorgestelde aanpassing van het verlaagd tarief voor walstroominstallaties is 
hiervoor uitgebreid ingegaan. 
 
33 
 

27. Onderbouwing van de voorstellen in het kader van de Comptabiliteitswet 2016 
Op basis van artikel 3.1 in de Comptabiliteitswet (CW 3.1) wordt bij voorstellen een toelichting 
verwacht op nagestreefde doelstellingen, doeltreffendheid, doelmatigheid, ingezette 
beleidsinstrumenten en financiële gevolgen voor het Rijk en, waar mogelijk, maatschappelijke 
sectoren. Voorstellen die tot een substantiële beleidswijziging leiden dienen ook een 
47
evaluatieparagraaf te bevatten conform de motie Van Weyenberg en Dijkgraaf . In de memorie 
van toelichting wordt invulling gegeven aan de vereiste toelichting. Drie maatregelen lopen mee in 
de pilot die in het kader van de operatie Inzicht in Kwaliteit wordt uitgevoerd om de vindbaarheid 
van de vereiste toelichtingen te vergroten. Dit betreft de invoering van een fiscale coronareserve, 
het verlaagde tarief in de energiebelasting voor walstroom en de aanpassingen van de tarieven in 
de inkomstenbelasting. In de toelichting op deze voorstellen zullen onder expliciete kopjes de 
aspecten van artikel 3.1 CW 2016 worden behandeld. 
 
28. Evaluaties  
Zoals hiervoor beschreven is bij de maatregelen in dit wetsvoorstel die tot een substantiële 
beleidswijziging leiden een evaluatieparagraaf opgenomen. Het programma van evaluaties van 
fiscale wetgeving is opgenomen in Bijlage 5 van Begroting IXB en Bijlage 9 en 10 van de 
Miljoenennota. 
 
  
                                                
47
 Kamerstukken II 2016/17, 34725, nr. 8. 
35 
 

Artikel I, onderdeel D, artikel XVIII, onderdeel B, en artikel XLII, eerste lid, onderdelen a en f 
(artikel 8.17 van de Wet inkomstenbelasting 2001 en artikel 22b van de Wet op de loonbelasting 
1964) 
De wijziging van artikel 8.17 Wet IB 2001 en artikel 22b Wet LB 1964 bewerkstelligt dat het 
maximumbedrag van de ouderenkorting, nadat de inflatiecorrectie van artikel 10.1 Wet IB 2001 
per 1 januari 2021 is toegepast, wordt verhoogd met € 55. Deze wijziging is nader toegelicht in 
het algemeen deel van deze memorie. 
 
Artikel II 
 
Artikel II, onderdelen A en B, artikel III, onderdelen A en B, artikel IV, onderdelen A en B, artikel 
XIX, onderdelen A en B, artikel XX, onderdelen A en B, artikel XXI, onderdelen A en B (artikelen 
2.10 en 2.10a van de Wet inkomstenbelasting 2001 en artikelen 20a en 20b van de Wet op de 
loonbelasting 1964) 
Ingevolge de artikelen II, onderdelen A en B, artikel III, onderdelen A en B, artikel IV, onderdelen 
A en B, artikel XIX, onderdelen A en B, artikel XX, onderdelen A en B, en artikel XXI, onderdelen A 
en B, worden de tarieftabel van artikel 2.10, eerste lid, Wet IB 2001, de tarieftabel van artikel 
2.10a, eerste lid, van die wet, de tarieftabel van artikel 20a, eerste lid, Wet LB 1964 en de 
tarieftabel van artikel 20b, eerste lid, van die wet per 1 januari 2022, per 1 januari 2023 en per 1 
januari 2024 aangepast. Deze wijzigingen zijn beschreven in het algemeen deel van deze 
memorie. 
 
Artikel XVII 
 
Artikel XVII (vrijstelling tegemoetkoming en subsidie COVID-19)) 
Het voorgestelde artikel XVII, eerste lid, onderdeel a, bewerkstelligt dat voor de 
inkomstenbelasting niet tot de winst behoort de eenmalige tegemoetkoming waarop een 
gedupeerde onderneming – op grond van de Beleidsregel tegemoetkoming ondernemers getroffen 
sectoren COVID-19 – onder voorwaarden aanspraak kon maken in verband met een in de periode 
van 16 maart 2020 tot en met 15 juni 2020 verwacht omzetverlies als gevolg van de maatregelen 
ter bestrijding van de verdere verspreiding van COVID-19 (TOGS). Op deze wijze wordt 
voorkomen dat heffing van inkomstenbelasting over deze tegemoetkoming plaatsvindt. Het 
voorgestelde eerste lid, onderdeel b, van artikel XVII bewerkstelligt dit op overeenkomstige wijze 
voor een subsidie die ontvangen is op basis van de Regeling subsidie financiering vaste lasten MKB 
COVID-19 (Regeling subsidie vaste lasten). Deze subsidie is voor de periode van 1 juni 2020 tot en 
met 30 september 2020 op aanvraag verstrekt aan door de coronamaatregelen getroffen 
ondernemingen om de vaste lasten te kunnen blijven betalen. Op grond van het voorgestelde 
artikel XVII, tweede lid, zijn de tegemoetkoming op basis van de TOGS en de subsidie op basis van 
de Regeling subsidie vaste lasten eveneens vrijgesteld voor de heffing van 
vennootschapsbelasting. De tegemoetkoming en de subsidie kunnen in de aangifte 
inkomstenbelasting worden opgenomen in de rubriek ‘Overige buitengewone baten’ én in de 
aangifte vennootschapsbelasting in de rubriek ‘Overige vrijgestelde winstbestanddelen’. Op die 
37 
 

om gebruik te kunnen maken van de vrijstelling. Als de vergoeding of verstrekking (of een 
gedeelte daarvan) door de ex-werkgever is behandeld als vrijgesteld eindheffingsbestanddeel, 
maar niet aan de voorwaarden van de gerichte vrijstelling wordt voldaan, dan kan hierover bij de 
ex-werkgever worden nageheven. Dit kan bijvoorbeeld het geval zijn wanneer de door de ex-
werknemer gevolgde scholing een opleiding betreft die hij als hobby of uit persoonlijke interesse 
volgt. 
 
Artikel XVIII, onderdeel D (artikel 31a van de Wet op de loonbelasting 1964) 
Artikel 31a Wet LB 1964 bevat de kern van de zogenoemde werkkostenregeling (WKR). Via de 
WKR kunnen werkgevers onbelaste vergoedingen en verstrekkingen aan hun werknemers geven. 
Om belastingheffing te voorkomen moeten deze vergoedingen en verstrekkingen onder een 
gerichte vrijstelling vallen, dan wel dienen deze vergoedingen en verstrekkingen binnen de 
zogenaamde vrije ruimte te blijven. Deze vrije ruimte bedraagt op grond van artikel 31a, derde lid, 
Wet LB 1964 sinds 1 januari 2020 1,7% van – kort gezegd – de fiscale loonsom van alle 
werknemers gezamenlijk, voor zover die loonsom niet hoger is dan € 400.000 plus 1,2% van het 
restant van die loonsom. Deze berekening vindt plaats per inhoudingsplichtige, tenzij 
inhoudingsplichtigen de concernregeling van artikel 32 Wet LB 1964 toepassen. 
Zoals is toegelicht in het algemeen deel van deze memorie, wordt voorgesteld om de vrije ruimte 
per 1 januari 2021 te verkleinen. Met artikel XVIII, onderdeel D, wordt geregeld dat vanaf 1 
januari 2021 het percentage van de tweede schijf van de vrije ruimte van de werkkostenregeling 
wordt verlaagd van thans 1,2% naar 1,18%. 
 
Artikel XXII 
 
Artikel XXII en artikel XLII, eerste lid, onderdeel e (vergroting vrije ruimte werkkostenregeling 
2020) 
Zoals is toegelicht in het algemeen deel van deze memorie, wordt voorgesteld om de vrije ruimte 
voor het kalenderjaar 2020 te vergroten. De voor het kalenderjaar 2020 geldende vrije ruimte 
wordt op grond van het voorgestelde artikel XXII berekend als 3% van – kort gezegd – de 
loonsom tot en met € 400.000 plus 1,2% van het restant van die loonsom. De voorgestelde 
bepaling treedt in werking met terugwerkende kracht tot en met 1 januari 2020. 
 
Artikel XXIII 
 
Artikel XXIII en artikel XLII, eerste lid, onderdeel e (fiscale behandeling Subsidieregeling bonus 
zorgprofessional COVID-19 voor niet-werknemers) 
Op grond van de in artikel XXIII opgenomen bepaling, die terugwerkt tot en met 1 januari 2020, 
kunnen de uitgekeerde of uit te keren bonussen aan anderen dan eigen werknemers op basis van 
de op artikel 3 van de Kaderwet VWS-subsidies gebaseerde regeling voor eenmalige bonussen aan 
zorgprofessionals in het kader van de coronacrisis, waarvoor geen inhoudingsplicht bestaat bij of 
krachtens een artikel van de Wet LB 1964, in aanmerking worden genomen als 
eindheffingsbestanddeel, waarover zorginstellingen in dat geval een eindheffing verschuldigd zijn. 
39 
 

de vorm had van een eenmalige tegemoetkoming, viel deze tegemoetkoming in beginsel niet 
onder de loonbelasting. Omdat het niet wenselijk werd geacht om de belastingheffing volledig pas 
via de inkomstenbelasting te laten plaatsvinden, is de keuze gemaakt om de tegemoetkoming te 
behandelen als loon uit vroegere dienstbetrekking in de zin van de Wet LB 1964 en het UWV 
daarbij als inhoudingsplichtige aan te wijzen, zodat het UWV loonheffing kon inhouden. In het 
onderhavige artikel wordt dit gecodificeerd. 
De tegemoetkoming wordt derhalve in dit artikel aangemerkt als loon uit vroegere 
dienstbetrekking en het UWV wordt aangewezen als inhoudingsplichtige. Vanwege de korte 
implementatietermijn was het voor het UWV niet uitvoerbaar om de toepassing van de algemene 
heffingskorting afhankelijk te laten zijn van een verzoek van de betrokkene. Daarom wordt 
voorgesteld tevens wettelijk vast te leggen dat het UWV gerechtigd was, in afwijking van artikel 
23, eerste en tweede lid, Wet LB 1964, bij alle TOFA-tegemoetkomingen de algemene 
heffingskorting toe te passen, ook ingeval daartoe geen verzoek is gedaan of ingeval de 
heffingskorting reeds tegenover een andere inhoudingsplichtige is toegepast. Het UWV heeft de 
toepassing van heffingskorting overigens wel achterwege gelaten ingeval de gerechtigde over 
hetzelfde of een recent tijdvak ander loon van het UWV heeft ontvangen en met betrekking tot dat 
loon heeft verzocht de heffingskorting niet toe te passen.  
De tegemoetkoming is onderdeel van het verzamelinkomen voor de Wet IB 2001. De loonbelasting 
is een voorheffing van de inkomstenbelasting. De tegemoetkoming kan daarom leiden, 
hoofdzakelijk vanwege de dubbele toepassing van de algemene heffingskorting, tot een additionele 
heffing bij de aanslag inkomstenbelasting 2020. Dit is afhankelijk van de individuele situatie van 
de ontvanger van de tegemoetkoming. Zonder het in de loonbelasting betrekken van de 
tegemoetkoming zou de additionele heffing bij de aanslag inkomstenbelasting 2020 bovendien in 
veel meer gevallen aan de orde zijn en ook hoger zijn. 
 
Artikel XXV 
 
Artikel XXV, onderdeel A, en artikel XLII, eerste lid, onderdeel d (artikel 10a van de Wet op de 
vennootschapsbelasting 1969) 
Op grond van de huidige wettekst van artikel 10a, eerste lid, Wet Vpb 1969 worden renten – 
kosten en valutaresultaten daaronder begrepen – ter zake van schulden aan een verbonden 
lichaam of verbonden natuurlijke persoon die verband houden met een aantal nader omschreven 
rechtshandelingen (hierna: kwalificerende schulden) onder omstandigheden van aftrek uitgesloten. 
Het van aftrek uit te sluiten bedrag aan renten wordt hierbij voor alle kwalificerende schulden 
tezamen bepaald. Daarbij geldt dat het begrip renten zowel positieve als negatieve rente omvat en 
onder valutaresultaten zowel valutaverliezen als valutawinsten worden begrepen. Voor de 
duidelijkheid wordt hierbij opgemerkt dat bij het bepalen van de winst aftrek van een positieve 
rente, valutaverlies of kosten ter zake van een schuld leidt tot een daling van de winst van de 
schuldenaar (en dat het uitsluiten van de aftrek dus tot een stijging van de winst leidt) en dat 
aftrek van een negatieve rente en valutawinst ter zake van een schuld leidt tot een stijging van de 
winst van de schuldenaar (en dat het uitsluiten van de aftrek dus tot een daling van de winst leidt, 
oftewel tot een vrijstelling). Indien in een jaar het bedrag aan negatieve renten en valutawinsten 
41 
 

 
Het voorgestelde achtste lid van genoemd artikel 10a regelt, kort gezegd, dat voor zover de 
toepassing van het eerste lid met betrekking tot een kwalificerende schuld zou leiden tot een 
lagere winst, het eerste lid in zoverre geen toepassing vindt met betrekking tot die schuld. In dit 
voorbeeld zou de toepassing van het eerste lid van genoemd artikel 10a ter zake van schuld 1 in 
beginsel leiden tot een lagere winst, omdat in dit jaar de valutawinst (300) op schuld 1 het bedrag 
van de positieve rente (75) op schuld 1 overschrijdt. Het voorgestelde achtste lid regelt dat de 
aftrekbeperking niet geldt voor de na saldering met de rente op schuld 1 resulterende valutawinst 
ter zake van schuld 1 van 225, zodat dat bedrag wel in aanmerking wordt genomen bij het 
bepalen van de winst in dat jaar. Voor de volledigheid wordt hierbij opgemerkt dat het eerste lid 
van genoemd artikel 10a onverkort van toepassing blijft op 75 aan positieve rente en 75 aan 
valutawinst ter zake van schuld 1; de uitsluiting van de aftrekbeperking geldt uitsluitend voor het 
deel van de valutawinsten dat het bedrag van de rente overstijgt. Toepassing van het eerste lid 
van genoemd artikel 10a ter zake van schuld 2 leidt niet tot een lagere winst, waardoor het 
voorgestelde achtste lid niet van toepassing is met betrekking tot schuld 2. Op grond van het 
eerste lid van genoemd artikel 10a wordt in dit jaar ter zake van schuld 2 in beginsel een bedrag 
van 100 aan rente – kosten en valutaresultaten daaronder begrepen – van aftrek uitgesloten bij 
het bepalen van de winst. 
 
Artikel XXV, onderdeel B, en artikel XLII, eerste lid, onderdeel c (artikel 12abis van de Wet op de 
vennootschapsbelasting 1969) 
Het voorgestelde artikel 12abis Wet Vpb 1969 bewerkstelligt dat belastingplichtigen bij de bepaling 
van de in het jaar 2019 genoten winst onder voorwaarden een fiscale coronareserve kunnen 
vormen. Met de vorming van een dergelijke reserve wordt beoogd om belastingplichtigen een 
tegemoetkoming te bieden voor de negatieve financiële gevolgen van de coronacrisis door 
verliesneming op een eerder moment mogelijk te maken dan volgens de mogelijkheden voor 
reguliere verliesverrekening het geval zou zijn. Hiermee wordt uitsluitend beoogd om 
belastingplichtigen een liquiditeitsvoordeel te verlenen. 
Het eerste lid van het voorgestelde artikel 12abis Wet Vpb 1969 brengt tot uitdrukking dat 
belastingplichtigen een fiscale coronareserve kunnen vormen bij het bepalen van de winst over het 
jaar 2019. Hiervoor kunnen zij bij het indienen van de aangifte vennootschapsbelasting 2019 
kiezen door de reserve op te nemen in de rubriek overige fiscale reserves. Er zijn ingevolge 
genoemd eerste lid twee elementen die de hoogte van de fiscale coronareserve begrenzen. Als 
uitgangspunt geldt dat de omvang van deze reserve ten hoogste gelijk is aan het voor het jaar 
2020 verwachte verlies in de zin van artikel 20, eerste lid, Wet Vpb 1969, voor zover dat verlies 
verband houdt met de coronacrisis en zonder rekening te houden met de vrijval van de reserve in 
dat jaar volgens het derde lid (onderdeel a). Hierbij kan bijvoorbeeld gedacht worden aan een 
verlies als gevolg van omzetderving vanwege de door de overheid genomen coronamaatregelen, 
terwijl de (vaste) lasten blijven doorlopen. De tweede begrenzing houdt in dat de dotatie aan de 
fiscale coronareserve niet hoger mag zijn dan de (positieve) winst die over het jaar 2019 behaald 
zou zijn zonder de vorming van deze reserve (onderdeel b). Met deze voorwaarde wordt 
bewerkstelligd dat het vormen van een fiscale coronareserve niet kan leiden tot een verlies over 
43 
 

uit het eerste lid in feite door het desbetreffende boekjaar wordt vervangen. Vervolgens leidt de 
overeenkomstige toepassing ertoe dat voor het voorgestelde eerste lid, onderdeel a, het 
daaropvolgende boekjaar geldt (in plaats van het met het kalenderjaar samenvallende boekjaar 
2020). 
De fiscale coronareserve wordt in het boekjaar na het boekjaar waarin de reserve is gevormd 
volledig in de winst opgenomen. Voor een belastingplichtige die een boekjaar hanteert dat gelijk is 
aan het kalenderjaar, betekent dit dat de reserve in het jaar 2019 is gevormd en in het jaar 2020 
in de winst zal worden opgenomen. Het onderstaande voorbeeld 3 illustreert hoe dit uitwerkt voor 
een belastingplichtige die een gebroken boekjaar hanteert. 
 
Voorbeeld 3 
Belastingplichtige C hanteert een boekjaar dat begint op 1 juli en eindigt op 30 juni van het daaropvolgende 
jaar. In het laatste jaar dat eindigt in de periode van 1 januari 2019 tot en met 31 maart 2020 kan hij een 
fiscale coronareserve vormen. Dit betekent dat C over het boekjaar dat loopt van 1 juli 2018 tot en met 30 juni 
2019 een fiscale coronareserve mag vormen, mits aan de overige voorwaarden is voldaan. Deze reserve wordt 
dan in de winst opgenomen in het daaropvolgende boekjaar dat loopt van 1 juli 2019 tot en met 30 juni 2020. 
 
Het vormen van een fiscale coronareserve verlaagt de winst die een belastingplichtige over het 
jaar 2019 heeft behaald en verhoogt de winst die de belastingplichtige in 2020 behaalt. Dit kan 
gevolgen hebben voor de toepassing van andere regelingen in de vennootschapsbelasting, zoals 
bijvoorbeeld de subjectieve vrijstelling voor bepaalde stichtingen en verenigingen (artikel 6 Wet 
Vpb 1969), de generieke renteaftrekbeperking (artikel 15b Wet Vpb 1969) of de regels inzake 
verliesverrekening (artikel 20 Wet Vpb 1969). Gelet op de robuuste vormgeving van de fiscale 
coronareserve en het korte tijdsbestek waarin de regeling is ontworpen, is er echter voor gekozen 
om hiervoor geen flankerende bepalingen op te nemen. Dit heeft tot gevolg dat steeds de reguliere 
wettelijke gevolgen van (overeenkomstige) toepassing zijn.  
Een fiscale eenheid (artikel 15 e.v. Wet Vpb 169 kan een fiscale coronareserve vormen binnen de 
hiervoor beschreven kaders.  
Ten aanzien van de fiscale eenheid speelt de vraag bij welke maatschappij de fiscale 
coronareserve kan worden gevormd in de situatie van een voeging of ontvoeging van een 
dochtermaatschappij. Hierna wordt ervan uitgegaan dat het boekjaar gelijk is aan het 
kalenderjaar.  
Bij een voeging per 1 januari 2020 geldt het volgende. De moedermaatschappij van de fiscale 
eenheid kan in 2019 een fiscale coronareserve vormen ter grootte van het verwachte 
coronagerelateerde verlies in 2020, inclusief het verwachte resultaat van de per 1 januari 2020 
gevoegde dochtermaatschappij, tot een maximum van de winst over 2019 van de fiscale eenheid 
(zonder het resultaat van de nadien gevoegde dochtermaatschappij). De per 1 januari 2020  
gevoegde dochtermaatschappij kan in 2019 geen fiscale coronareserve vormen. Haar resultaat 
wordt vanaf 1 januari 2020 immers toegerekend aan de moedermaatschappij, waardoor de 
dochtermaatschappij geen (coronagerelateerd) verlies over 2020 kan verwachten.  
Bij ontvoeging van een dochtermaatschappij per 1 januari 2020 geldt dat de fiscale eenheid een 
coronagerelateerd verlies in 2020 van de ontvoegde dochtermaatschappij niet meer kan 
verwachten en derhalve in de aangifte 2019 geen fiscale coronareserve kan vormen voor het 
45 
 

oftewel effectief een tarief van 9% (18/200). 
 
Artikel XXV, onderdeel D, en artikel XLII, eerste lid, onderdeel d (artikel 15be van de Wet op de 
vennootschapsbelasting 1969) 
De voorgestelde aanpassing van het eerste lid van artikel 15be Wet Vpb 1969 regelt dat met 
ingang van 1 januari 2021 voor belastingplichtigen die het bedrijf van bank uitoefenen het 
gedeelte van de renten ter zake van geldleningen dat op grond van deze bepaling niet in aftrek 
komt wordt bepaald aan de hand van de (gewijzigde) formule (9-L)/(100-L). Als gevolg van deze 
wijziging worden de renten ter zake van geldleningen in aftrek beperkt voor zover de (voortaan: 
aangepaste) leverage ratio minder bedraagt dan 9%. 
 
De voorgestelde wijziging van het tweede lid van artikel 15be Wet Vpb 1969 houdt in dat voortaan 
wordt uitgegaan van een aangepaste leverage ratio. Voor de toepassing van de 
minimumkapitaalregel voor banken geldt de leverage ratio uit de verordening kapitaalvereisten als 
49
uitgangspunt. De voorgestelde aanpassing regelt dat het in de berekening van de leverage ratio, 
bedoeld in deel 7 van de verordening kapitaalvereisten, opgenomen aanvullend tier 1-kapitaal, 
genoemd in artikel 51 van de verordening kapitaalvereisten, voor de toepassing van de 
minimumkapitaalregel niet meetelt voor de kapitaalmaatstaf van een instelling. De reden hiervoor 
is dat aanvullend tier 1-kapitaal als gevolg van een arrest van de Hoge Raad van 15 mei 2020 
50
fiscaal kwalificeert als schuld. Voor het overige is met de voorgestelde wijziging geen aanpassing 
in de berekeningswijze van de leverage ratio beoogd. Als gevolg van de voorgestelde wijziging van 
het tweede lid van genoemd artikel 15be, wordt voorgesteld om ook het derde lid van dit artikel 
aan te passen. Met de voorgestelde wijziging van het derde lid is geen inhoudelijke wijziging 
beoogd ten opzichte van de huidige wettekst op dat punt. Het voorgestelde derde lid regelt dat het 
uitgangspunt blijft dat bij de toepassing van de minimumkapitaalregel voor banken de (voortaan: 
aangepaste) leverage ratio op geconsolideerd niveau wordt gehanteerd. Indien op geconsolideerd 
niveau geen aangepaste leverage ratio kan worden bepaald, wordt de (voortaan: aangepaste) 
leverage ratio op individuele basis gehanteerd. 
 
Artikel XXV, onderdeel E, en onderdeel XLII, eerste lid, onderdeel d (artikel 15bf van de Wet op de 
vennootschapsbelasting 1969) 
De voorgestelde aanpassing van het eerste lid van artikel 15be Wet Vpb 1969 regelt dat met 
ingang van 1 januari 2021 voor belastingplichtigen die het bedrijf van verzekeraar uitoefenen het 
gedeelte van de renten ter zake van geldleningen dat op grond van deze bepaling niet in aftrek 
komt wordt bepaald aan de hand van de (gewijzigde) formule (9-ER)/(100-ER). Als gevolg van 
deze wijziging worden de renten ter zake van geldleningen in aftrek beperkt voor zover de 
eigenvermogenratio minder bedraagt dan 9%. Daarnaast is van de gelegenheid gebruikgemaakt 
om een redactionele aanpassing aan te brengen in het eerste lid van artikel 15bf Wet Vpb 1969. 
 
                                                
49
 Verordening (EU) nr. 575/2013 van het Europees Parlement en de Raad van 26 juni 2013 betreffende prudentiële vereisten voor 
kredietinstellingen en beleggingsondernemingen en tot wijziging van Verordening (EU) nr. 648/2012 (PbEU 2013, L 176). 
50
 Hoge Raad, 15 mei 2020, ECLI:NL:HR:2020:874. 
47 
 

komt met het voorgestelde artikel XXVI, onderdeel A, genoemd artikel 12abis Wet Vpb 1969 te 
vervallen op 1 januari 2022. 
 
Artikel XXVI, onderdeel B (artikel 22 van de Wet op vennootschapsbelasting 1969) 
Voorgesteld wordt de eerste tariefschijf per 1 januari 2022 te verlengen naar € 395.000. 
 
Artikel XXVIII 
 
Artikel XXVII en artikel XXVIII (artikel 10 van de Wet bankenbelasting) 
In artikel 10 van de Wet bankenbelasting is het tarief van de bankenbelasting vastgelegd. Het 
eerste lid van dat artikel voorziet in een tweeledig tarief. Enerzijds een tarief over het deel van het 
belastbare bedrag dat betrekking heeft op kortlopende schuld. Daarnaast een tarief over het deel 
van het belastbare bedrag dat op langlopende schuld betrekking heeft. De voorgestelde 
aanpassingen in artikel 10 van de Wet bankenbelasting regelen dat per 1 januari 2021 het tarief 
over het deel van het belastbare bedrag dat betrekking heeft op kortlopende schuld (tijdelijk) 
wordt verhoogd van 0,044% naar 0,066% en het tarief over het deel van het belastbare bedrag 
dat op langlopende schuld betrekking heeft (tijdelijk) wordt verhoogd van 0,022% naar 0,033%. 
Aanvullend wordt voorgesteld om deze tijdelijke verhoging met ingang van 1 januari 2022 weer 
ongedaan te maken. 
 
Artikel XXIX 
 
Artikel XXIX, onderdeel A (artikel 1 van de Wet op de belasting van personenauto’s en 
motorrijwielen 1992) 
De voorgestelde wijziging van artikel 1, tweede lid, Wet BPM 1992 verandert voor de bpm het 
belastbaar feit van registratie (inschrijving én tenaamstelling) naar uitsluitend het moment van 
inschrijving. In het voorgestelde artikel 2, onderdeel b, Wet BPM 1992 is hiervan een 
definitiebepaling opgenomen. Hoewel in artikel 47 van de Wegenverkeerswet 1994 het 
uitgangspunt is dat inschrijving en tenaamstelling gelijktijdig plaatsvinden, is dat niet 
noodzakelijkerwijs het geval. Op grond van bijvoorbeeld artikel 48, zesde lid, van die wet kan de 
inschrijving ook zonder tenaamstelling plaatsvinden. Ook in dat geval wordt uitsluitend het 
moment van inschrijving (zonder tenaamstelling) het belastbare feit. Dat feit blijkt uit de 
bevestiging van de inschrijving die de RDW verstrekt aan degene die de inschrijving heeft 
aangevraagd. De RDW stelt de Belastingdienst hier ook van op de hoogte. 
De andere aanpassingen in genoemd artikel 1 houden ook verband met het voorstel om het 
belastbare feit voor de bpm te wijzigen. In artikel 1, derde lid, Wet BPM 1992 wordt geregeld dat 
bij de ombouw van een motorrijtuig tot een personenauto, een motorrijwiel of een bestelauto niet 
langer de registratie hiervan het belastbare feit is, maar de wijziging van het gegeven in het 
kentekenregister. De term wijziging moet in dit verband ruim worden opgevat. Een motorrijtuig 
dat, na ombouw, een geheel nieuwe inschrijving in het kentekenregister tot gevolg zou hebben als 
personenauto, motorrijwiel of bestelauto, betreft ook een wijziging van de inschrijving.  
49 
 

Er kan ook een hernieuwde inschrijving plaatsvinden omdat het voertuig inmiddels is omgebouwd. 
Als in dergelijke gevallen het motorrijtuig dat is geëxporteerd opnieuw wordt ingeschreven in 
plaats van dat de status export bij de (voormalige) inschrijving wordt beëindigd, is in de Wet BPM 
1992 eveneens sprake van een herinschrijving. 
In de Wet BPM 1992 wordt in verschillende artikelen verwezen naar “ingeschreven” motorrijtuigen. 
Het staat buiten kijf dat deze terminologie zowel de situatie van een (eerste) inschrijving als van 
een herinschrijving omvat. In beide gevallen is immers sprake van een motorrijtuig dat wordt of is 
ingeschreven in het kentekenregister. 
 
Artikel XXIX, onderdeel C (artikel 5 van de Wet op de belasting van personenauto’s en 
motorrijwielen 1992) 
De aanpassingen in artikel 5 Wet BPM 1992 houden verband met het voorstel om het belastbare 
feit voor de bpm te wijzigen in de inschrijving in het kentekenregister. In het eerste lid van 
genoemd artikel 5 wordt de hoofdregel geformuleerd dat – ter zake van de inschrijving – degene 
die om inschrijving verzoekt de belastingplichtige is. Aldus is verzekerd dat er voor iedere 
inschrijving een belastingplichtige is aangewezen. Dat is in het bijzonder van belang als een 
ingeschreven motorrijtuig niet op naam zou worden gesteld. De uitzondering op deze hoofdregel 
heeft betrekking op de situatie dat degene die de aanvraag doet voor de inschrijving niet degene is 
op wiens naam het motorrijtuig wordt gesteld. De tenaamgestelde is dan de belastingplichtige en 
niet degene die om inschrijving verzocht. Hierbij is van belang dat als, op grond van artikel 7 Wet 
BPM 1992, een personenauto of motorrijwiel wordt ingeschreven door iemand anders dan degene 
op wiens naam het motorrijtuig in het kentekenregister wordt gesteld, degene die de 
personenauto of het motorrijwiel inschrijft de belasting op aangifte moet voldoen namens degene 
op wiens naam het motorrijtuig wordt gesteld. De huidige systematiek bij personenauto’s en 
motorrijwielen, waarbij degene die de inschrijving aanvraagt ook de betaling en aangifte doet, 
blijft daarmee materieel ongewijzigd. Bij bestelauto’s blijft materieel degene op wiens naam het 
motorrijtuig is gesteld verantwoordelijk voor de betaling en aangifte. Bovenstaande geldt niet 
alleen als het belastbaar feit de inschrijving is, maar ook als het belastbaar feit de wijziging van de 
inschrijving of de herinschrijving betreft (zie artikel 1, derde en zevende lid, Wet BPM 1992).  
In het tweede lid van artikel 5 Wet BPM 1992 wordt bepaald wie de belastingplichtige is als het 
belastbare feit betrekking heeft op de aanvang van het gebruik met het motorrijtuig in Nederland 
van de weg in de zin van de Wegenverkeerswet 1994. Zie daarvoor de belastbare feiten in artikel 
1, derde, vierde, vijfde, zesde en achtste lid, Wet BPM 1992. Het uitgangspunt is dat de 
tenaamgestelde in dat geval belastingplichtig is. Indien er geen tenaamgestelde is in het 
kentekenregister, met name omdat het een motorrijtuig kan betreffen met een buitenlands 
kenteken, dan is belastingplichtig degene die het motorrijtuig feitelijk ter beschikking heeft. 
 
Artikel XXIX, onderdeel D (artikel 6 van de Wet op de belasting van personenauto’s en 
motorrijwielen 1992) 
Dit artikel wordt aangepast omdat het belastbaar feit wordt gewijzigd naar de inschrijving in het 
0
kentekenregister. In artikel 6, tweede lid, onderdeel a, onder 1 , Wet BPM 1992 wordt geregeld 
dat de bpm moet worden voldaan voorafgaand aan de inschrijving in het kentekenregister. Dat is 
51 
 

ontwikkeling. De aanscherping wordt niet toegepast op de vaste voet. De schijfgrenzen worden 
verlaagd met 4,2%, de tarieven worden eerst geïndexeerd met de tabelcorrectiefactor voor 2021 
(1,016) en vervolgens verhoogd met 4,38%. Artikel XXIX, onderdeel G, onder 1 en 2, voorziet in 
de aanscherping van de hiervoor genoemde grenzen en tarieven in artikel 9, eerste lid, Wet BPM 
1992 met ingang van 1 januari 2021. De bij dit artikel aan te passen bedragen worden bij het 
begin van het kalenderjaar 2021 niet aangepast aan de inflatie. Bij artikel XXX wordt daartoe 
bepaald dat artikel 16b Wet BPM 1992 geen toepassing vindt bij het begin van het kalenderjaar 
2021. 
 
Artikel XXIX, onderdeel H (artikel 10 van de Wet op de belasting van personenauto’s en 
motorrijwielen 1992) 
In het tweede lid van artikel 10 Wet BPM 1992 wordt geregeld op welk moment de afschrijving en 
op welk moment het tarief moet worden bepaald bij gebruikte motorrijtuigen ter zake van de 
inschrijving of herinschrijving. Uitdrukkelijk wordt geregeld dat de afschrijving moet worden 
bepaald op het moment dat het onderzoek naar het motorrijtuig in het kader van de inschrijving 
van het motorrijtuig in het kentekenregister is afgerond (zie ook artikel 25 van het 
Kentekenreglement). Dit onderzoek houdt voornamelijk het vaststellen van de identiteit van het 
motorrijtuig voor het kentekenregister in. 
Dat betekent aan de ene kant dat alle verbeteringen die zijn aangebracht aan het motorrijtuig 
voordat moment – de onderzoeksdatum – mede van belang zijn voor het bepalen van de 
afschrijving en daarmee voor het bepalen van de vermindering die wordt gebruikt bij het 
berekenen van de verschuldigde bpm. Het is in dat opzicht de verantwoordelijkheid van 
belastingplichtige om, zodra hij inschrijving in het kentekenregister wenst, zo snel mogelijk een 
aanvraag te doen om het motorrijtuig in ongewijzigde staat in te schrijven in het kentekenregister. 
Dat betekent aan de andere kant dat alle verbeteringen die zijn aangebracht ná het onderzoek dat 
tot inschrijving leidde niet van belang zijn bij het bepalen van de afschrijving. Ten overvloede 
wordt opgemerkt dat in het geval van het bepalen van de genoemde vermindering, de wijzigingen 
op grond van het huidige artikel 8, achtste lid, van de Uitvoeringsregeling belasting van 
personenauto’s en motorrijwielen 1992, niet mogen worden aangebracht tot zes werkdagen na de 
datum waarop de aangifte is gedaan. In de voorgestelde opzet is het voornemen om deze termijn 
te koppelen aan voornoemde onderzoeksdatum. Het voertuig kan dan tot zes werkdagen na het 
onderzoek worden opgeroepen voor een hertaxatie en moet daarvoor in ongewijzigde staat 
worden gehouden. 
In het tiende lid van artikel 10 Wet BPM 1992 wordt de mogelijkheid opgenomen bij ministeriële 
regeling nader te bepalen wanneer de aangifte met een verzoek voor bijvoorbeeld een afschrijving 
op basis van taxatierapport moet worden gedaan. Het is namelijk noodzakelijk dat de inspecteur 
een dergelijk verzoek ontvangt vóórdat de termijn start dat het voertuig kan worden opgeroepen 
voor een fysieke controle. Als dat verzoek pas na afloop van die termijn zou worden ontvangen, 
zou de inspecteur niet in de gelegenheid zijn een fysieke controle uit te oefenen op de wijze 
waarop de aangever de afschrijving heeft bepaald. In dat geval kan niet meer met zekerheid 
worden beoordeeld of de aangifte correct is. 
 
53 
 

Artikel XXIX, onderdeel O (artikel 15a van de Wet op de belasting van personenauto’s en 
motorrijwielen 1992) 
Artikel 15a Wet BPM 1992 wordt in overeenstemming gebracht met het nieuwe belastbare feit 
voor de bpm. Het moment waarop de vijfjaarstermijn waarin aan de voorwaarden voor de 
vrijstelling moet worden voldaan, gaat in op het moment van de eerste tenaamstelling in het 
kentekenregister. De tenaamstelling is in Nederland namelijk het moment waarop het motorrijtuig 
in gebruik wordt geacht te zijn genomen. Dat komt overeen met de systematiek van artikel 10, 
tweede, derde en vierde lid, Wet BPM 1992 waarin de tijdsduur voor de afschrijving voor een 
motorrijtuig begint op het tijdstip waarop een motorrijtuig voor het eerst in gebruik is genomen. 
 
Artikel XXIX, onderdeel P (artikel 16a van de Wet op de belasting van personenauto’s en 
motorrijwielen 1992) 
Bij dit wetsvoorstel wordt bepaald dat het moment van inschrijving het belastbare feit plaatsvindt 
en niet pas wordt vervolmaakt – zoals thans het geval – op het moment van tenaamstelling. De 
voorziening van artikel 16a Wet BPM 1992 is daardoor overbodig geworden. De voorziening van 
genoemd artikel 16a heeft betrekking op een tariefswijziging. Als de inschrijving voorafgaand aan 
een verhoging van het tarief plaatsvond, maar de tenaamstelling binnen twee maanden na die 
tariefsverhoging geschiedt, is het lagere tarief nog van toepassing. Tevens bepaalt dat artikel dat 
als een verlaging van het tarief zich voordoet nadat het motorrijtuig is ingeschreven, maar nog 
niet is te naam gesteld, dat lagere tarief kan worden toegepast bij de tenaamstelling. Door het 
wetsvoorstel wordt in alle gevallen het moment van inschrijving van het motorrijtuig bepalend 
voor het toepasselijke tarief waardoor deze voorziening overbodig is geworden. 
 
Artikel XXXI 
 
Artikel XXXI, onderdeel A (artikel 47 van de Wet belastingen op milieugrondslag) 
Zoals toegelicht in het algemeen deel van deze memorie, vervallen artikel 59a en 59b Wbm met 
ingang van 1 januari 2021. Daarom kunnen enkele definities die voor de toepassing van deze 
artikelen van belang zijn, eveneens komen te vervallen. Het gaat om de definities die zijn 
opgenomen in artikel 47, eerste lid, onderdelen v, w, y en z, Wbm. Daarnaast wordt de definitie 
van productie-installatie in artikel 47, eerste lid, onderdeel x, Wbm aangepast. Het is voor die 
definitie niet meer van belang of de aansluiting zich bevindt in een postcodegebied. 
 
Artikel XXXI, onderdeel B (artikel 47 van de Wet belastingen op milieugrondslag) 
Zoals toegelicht in het algemeen deel van deze memorie, wordt er een verlaagd tarief in de 
energiebelasting voorgesteld voor elektriciteit die wordt geleverd aan een walstroominstallatie die 
geheel of nagenoeg geheel is bestemd voor schepen niet zijnde particuliere pleziervaartuigen. In 
verband met die regeling wordt aan artikel 47, eerste lid, een onderdeel toegevoegd waarin de 
definitie van walstroominstallatie is opgenomen. Bij deze definitie wordt bepaald dat een 
walstroominstallatie een installatie aan land is die het mogelijk maakt om schepen die zijn 
afgemeerd te voorzien van elektriciteit afkomstig van een distributienet. Verder moet deze 
installatie een zelfstandige aansluiting hebben. Met zelfstandige aansluiting wordt bedoeld een 
55 
 

Richtlijn Energiebelastingen en is overgenomen in artikel 70a Wbm, waarnaar in het nieuwe artikel 
60b, eerste lid, Wbm wordt verwezen. In artikel 70a Wbm is bepaald dat onder een particulier 
pleziervaartuig, een term die niet als zodanig voorkomt in de scheepvaartregelgeving, wordt 
verstaan: een vaartuig dat wordt gebruikt door de eigenaar daarvan of door de natuurlijke of 
rechtspersoon die het gebruik daarvan geniet door huur of anderszins, voor andere dan 
commerciële doeleinden en met name voor andere doeleinden dan voor het vervoer van personen 
of goederen of voor het verrichten van diensten onder bezwarende titel, dan wel ten behoeve van 
overheidsinstanties. 
 
In het tweede lid van genoemd artikel 60b is opgenomen dat het verlaagde tarief niet mag worden 
toegepast als de verbruiker (de walstroomexploitant aan wie de elektriciteit wordt geleverd) een 
onderneming in moeilijkheden is. Dit begrip is gedefinieerd in paragraaf 2.2 van de ‘Mededeling 
van de Commissie betreffende Richtsnoeren voor reddings- en herstructureringssteun aan niet-
financiële ondernemingen in moeilijkheden’ (PbEU 2014, C 249). Hiermee wordt voldaan aan de 
Europese regels inzake staatssteun. 
In het derde lid en vierde lid van artikel 60b Wbm zijn delegatiebevoegdheden opgenomen. 
Middels de delegatiebevoegdheden zal per algemene maatregel van bestuur in samenhang met 
een ministeriële regeling, net als bij het verlaagd tarief voor oplaadinstallaties voor elektrische 
voertuigen, worden geregeld dat de verbruiker, de exploitant van de walstroominstallatie, een 
verklaring dient te overleggen aan degene die de elektriciteit aan hem levert, dat de elektriciteit 
uitsluitend wordt aangewend in een walstroominstallatie in de zin van artikel 47, eerste lid, 
onderdeel w, Wbm en dat deze installatie geen deel uitmaakt van een meer omvattende 
onroerende zaak als bedoeld in artikel 16, onderdelen a tot en met e, van de Wet waardering 
onroerende zaken. In deze verklaring zal ook moeten worden verklaard dat de walstroominstallatie 
geheel of nagenoeg geheel bestemd is voor schepen niet zijnde particuliere pleziervaartuigen. 
Voorts is een delegatiebevoegdheid opgenomen om vorm te geven aan de voorwaarde dat het 
verlaagde tarief niet mag worden toegepast als de elektriciteit wordt geleverd aan een 
onderneming in moeilijkheden. Hiertoe zal bij of krachtens algemene maatregel van bestuur 
concreet worden aangegeven wat onder bedrijven in moeilijkheden moet worden verstaan. Daarbij 
zal worden aangesloten bij de regelgeving met betrekking tot het verlaagd tarief voor de 
glastuinbouw, zoals dat ook is gebeurd bij de maatregel voor een verlaagd tarief voor 
oplaadinstallaties voor elektrische voertuigen. 
In artikel XLII, tweede lid, is de inwerkingtreding van de regeling voor walstroominstallaties 
geregeld. De bepalingen die verband houden met deze regeling, dat zijn artikel XXXI, onderdelen 
B en F, artikel XXXII en artikel XXXVI, treden in werking op een bij koninklijk besluit vast te stellen 
tijdstip. Zoals in het algemeen deel van deze toelichting is toegelicht is het streven de maatregel 
per 1 januari 2021 in werking te laten treden, maar dient vooraf toestemming (derogatie) door de 
Raad van de Europese Unie te worden verleend, omdat het verlaagde tarief niet in lijn is met de 
Europese Richtlijn Energiebelastingen. Mogelijk wordt deze toestemming niet voor 1 januari 2021 
ontvangen. Derhalve wordt inwerkingtreding van de regeling voor walstroominstallaties per 
koninklijk besluit geregeld. Derogatie wordt maximaal verleend voor een periode van 6 jaar, maar 
kan verlengd worden met eenzelfde periode. Beoogd is om verlenging aan te vragen, indien op dat 
57 
 

 
Artikel XXXIV (artikel 3 van de Wet opslag duurzame energie- en klimaattransitie) 
Voorgesteld wordt om in artikel 3 Wet ODE voor de levering van elektriciteit aan 
walstroominstallaties als bedoeld in artikel 60b Wbm geen tarief vast te stellen. Het betreft hier 
walstroominstallaties die geheel of nagenoeg geheel bestemd zijn voor schepen niet zijnde 
particuliere pleziervaartuigen. Daarom wordt aan genoemd artikel een derde lid toegevoegd waarin 
is bepaald dat voor elektriciteit die wordt geleverd aan walstroominstallaties als bedoeld in artikel 
60b van de Wbm geen tarief wordt vastgesteld. 
 
Artikel XXXV 
 
Artikel XXXV, onderdelen A, B en C (Wet tijdelijk verlaagd tarief laadpalen) 
Tot 1 januari 2021 geldt voor elektriciteit geleverd aan oplaadinstallaties met een zelfstandige 
aansluiting een verlaagd tarief in de energiebelasting (EB) en wordt geen tarief vastgesteld voor 
de opslag duurzame energie- en klimaattransitie. Met het voorgestelde artikel XXXV, onderdelen A, 
B en C, wordt deze maatregel met twee jaar verlengd. De oorspronkelijk voorgenomen beëindiging 
per 1 januari 2021 is, gelijk met de invoering van de maatregel, geregeld in de Wet tijdelijk 
verlaagd tarief laadpalen. Verlenging van de maatregel wordt met artikel XXXV gerealiseerd door 
in voornoemde wet het jaar 2021 te vervangen door 2023. Voor de volledigheid wordt hier 
opgemerkt dat in de Wet tijdelijk verlaagd tarief laadpalen de oude citeertitel wordt gebruikt voor 
de Wet opslag duurzame energie- en klimaattransitie (te weten Wet opslag duurzame energie). 
Uiteraard wordt hier dezelfde wet bedoeld. 
 
Artikel XXXVI 
 
Artikel XXXVI (artikel IV van de Wet tijdelijk verlaagd tarief laadpalen) 
Bij artikel II van de Wet tijdelijk verlaagd tarief laadpalen zoals deze wordt gewijzigd bij artikel 
XXXV van dit wetsvoorstel vervalt met ingang van 1 januari 2023 het verlaagde tarief voor 
elektriciteit die wordt geleverd aan een oplaadinstallatie voor elektrische voertuigen die beschikt 
over een zelfstandige aansluiting. Hiertoe wordt bij artikel IV van die wet ook artikel 3 Wet ODE 
aangepast. Het verlaagde tarief voor walstroominstallaties is eveneens in artikel 3 Wet ODE 
opgenomen. Teneinde te waarborgen dat het gedeelte van die bepaling dat ziet op 
walstroominstallaties op een juiste wijze wordt behouden is een technische wijziging van genoemd 
artikel IV noodzakelijk. Bij artikel XXXVI wordt dat geregeld. Een verdergaande inhoudelijke 
wijziging wordt niet beoogd. Artikel XXXVI zal, net als de overige artikelen die samenhangen met 
de introductie van de regeling voor walstroominstallaties in werking treden op een bij koninklijk 
besluit te bepalen tijdstip. In verband met de volgordelijkheid tussen artikel XXXV en artikel 
XXXVI, zal artikel XXXVI altijd later dan 1 januari 2021 in werking treden. 
 
Artikel XXXVII 
 
59 
 

- Een gebruikte personenauto B, dat identiek is aan personenauto A, is op 1 mei 2021 
ingeschreven in het kentekenregister en wordt te naam gesteld op 1 augustus 2021. Conform het 
voorgestelde overgangsrecht wordt het tarief en de grondslagen voor de bpm vastgelegd op 1 juli 
2021. De geldende leeftijdskorting is dan 3 jaren en 2 maanden. 
De belastingdruk met personenauto A is gelijk. Ook motorrijtuig A zal op dat moment – 1 juli 2021 
– een lagere waarde hebben en derhalve ook een restbedrag aan bpm bevatten op basis van een 
leeftijd van 3 jaren en 2 maanden. Voor personenauto A geldt dat de vermindering van de 
restwaarde bpm gelijke tred houdt met personenauto B. Ingevolge het overgangsrecht hoeft de 
bpm naar aanleiding van de tenaamstelling van personenauto B pas te worden betaald aan het 
einde van de maand september 2021. 
- Een gebruikte personenauto C, dat eveneens identiek is aan personenauto A, wordt op 1 juli 
2021 ingeschreven in het kentekenregister. Voor die personenauto geldt het nieuwe recht en 
wordt de leeftijdskorting bepaald ten tijde van de inschrijving. Er geldt dan op dat moment ook 
een leeftijdskorting van 3 jaren en 2 maanden. 
Bovenstaande illustreert dat tijdsevenredig eenzelfde vermindering voor alle hiervoor aangehaalde 
personenauto’s wordt toegepast. Voor de belastingdruk maakt het voor de (beoogde) koper dan 
niet uit of personenauto A, B of C wordt gekocht. 
 
Artikel XXXIX 
 
Artikel XXXIX, onderdelen A en B, onderdeel C, onder 4, en onderdeel D, en artikel XLII, eerste lid, 
onderdeel i (artikelen III, onderdeel H, IV, XVI, onderdeel D, XVIA, en XLIA van het Belastingplan 
2019) 
Ingevolge artikel XXXIX, onderdelen A en B, onderdeel C, onder 4, en onderdeel D, en artikel XLII, 
eerste lid, onderdeel i, wordt de arbeidskorting per 1 januari 2021 per saldo verhoogd. Enerzijds 
wordt de verhoging van de arbeidskorting met € 73 die als gevolg van de in het Belastingplan 
2019 opgenomen wijzigingsopdracht, zoals deze ingevolge het Belastingplan 2020 is komen te 
luiden, per 1 januari 2022 zou plaatsvinden, een jaar naar voren gehaald. Anderzijds wordt de 
verhoging van de arbeidskorting in het tweede en derde opbouwtraject die per 1 januari 2021 zou 
plaatsvinden als gevolg van de in het Belastingplan 2019 opgenomen wijzigingsopdracht, zoals 
deze ingevolge het Belastingplan 2020 is komen te luiden, verlaagd met € 30. Een en ander is 
nader toegelicht in het algemeen deel van deze memorie. 
 
  
61 
 

