 
 
 
 
> Retouradres Postbus 20701 2500 ES Den Haag 
 
de Voorzitter van de Tweede Kamer 
Ministerie van Defensie 
der Staten-Generaal 
 
Plein 4 
Plein 2 
MPC 58 B 
2511 CR Den Haag 
Postbus 20701 
2500 ES Den Haag 
www.defensie.nl 
 
 
 
 
 
 
 
Onze referentie 
BS2020016415 
Datum 15 september 2020 
Bij beantwoording datum, 
Betreft Inzetbaarheidsrapportage eerste helft 2020 
onze referentie en betreft 
vermelden. 
 
Tweemaal per jaar, bij de begroting en het jaarverslag, informeert Defensie de 
Kamer met een rapportage over de inzetbaarheid en gereedheid van de 
krijgsmacht. Hierbij ontvangt u de inzetbaarheidsrapportage over de eerste helft 
van 2020.  
 
Tijdens de inzet in het Caribisch gebied vond op 19 juli boven zee het noodlottig 
incident met een NH90 helikopter plaats. Het tragische nieuws van het overlijden 
van twee militairen bij het ongeval raakte ons diep. Daarbij gingen onze 
gedachten uit naar hun nabestaanden, hun collega’s en de bemanning van Zr.Ms. 
Groningen. Dit ongeval benadrukt dat ons werk nooit zonder gevaar is.  
 
De invloed van COVID-19 op de organisatie is terug te zien in deze rapportage. 
Vanuit diverse civiele autoriteiten is een beroep gedaan op de expertise en snelle 
inzet die Defensie kan leveren. Naast deze ondersteuning hebben de beperkende 
maatregelen ook een weerslag gehad op de personele gereedheid, materiële 
gereedheid, getraindheid en geoefendheid. Dit is terug te vinden in de 
verschillende hoofdstukken van deze rapportage. 
 
Deze rapportage geeft u inzicht in hoeverre de krijgsmacht haar drie hoofdtaken 
heeft kunnen uitvoeren en informeert u over de mate van gereedheid van de 
daarvoor benodigde capaciteiten en inzetbare eenheden.  
 
De gereedheid en inzetbaarheid van de krijgsmacht hebben meerdere jaren nodig 
om volledig volgens de norm te zijn. Ook in het afgelopen half jaar zijn in dit 
continue proces stappen gezet. Zo zijn capaciteiten op het gebied van maritieme 
logistiek, maritieme speciale operaties, luchtverdediging en kortdurende inzet 
marinier ten opzichte van de vorige inzetbaarheidsrapportage weer op bijgestelde 
koers om de norm Operationele Gereedheid te behalen. Het strategisch 
luchttransport voldoet aan de norm Operationele Gereedheid. 
 
De rapportage bestaat uit een openbaar deel – onderdeel van deze brief – en een 
vertrouwelijke bijlage. Deze bijlage bevat operationeel vertrouwelijke informatie 
over de gereedheid van de krijgsmacht en gaat in op de status van specifieke 
capaciteiten en inzetbare eenheden.  
 
 Pagina 1 van 10 
 

 
 
 
 
 
 
 
 
 
 
 
 Pagina 4 van 10 
 

 
 
 
 
 
 
 
 
Ontwikkelingen en uitvoering hoofdtaken 
De krijgsmacht heeft de beschikking over een ’single set of forces’. In beginsel 
zijn alle capaciteiten inzetbaar voor alle drie de hoofdtaken. Echter, de inzet van 
een capaciteit voor de ene hoofdtaak heeft direct effect op de gereedheid en 
inzetmogelijkheden voor één van de andere hoofdtaken. Dit dwingt tot keuzes. 
Een schip dat bijvoorbeeld kortdurend is ingezet voor een anti-piraterijmissie kan 
niet gelijktijdig toegewezen worden aan een maritieme taakgroep. Verder is er 
een toenemende vraag naar capaciteiten voor de bescherming van het eigen en 
bondgenootschappelijk grondgebied. Deze focusverschuiving naar de eerste 
hoofdtaak vereist, naast daadwerkelijke inzet, voldoende ruimte voor de realisatie 
van de hoge mate van gereedheid behorende bij de eerste hoofdtaak.  
 
De krijgsmacht is in de eerste helft van 2020 voor alle drie de hoofdtaken 
ingezet. Door de COVID-19 crisis lag de nadruk op inzet voor de derde hoofdtaak. 
Voor de tweede hoofdtaak is minder personeel ingezet voor missies dan in de 
voorgaande periode, omdat ten eerste een deel van het personeel is teruggehaald 
naar Nederland en ten tweede nieuwe rotaties zijn uitgesteld. Ook was de inzet 
 
 Pagina 4 van 10 
 

 
 
geïnformeerd (Kamerbrief 34919-68). Op dit moment gelden voor de  
 
gegarandeerde capaciteiten nog de afspraken uit 2006. 
 
 
Algemene beperkingen 
 
De inzet van de krijgsmacht en de knelpunten in de operationele gereedheid 
hebben geleid tot beperkingen. Die beperkingen hebben vooral het vermogen 
aangetast om eenheden langdurig, gelijktijdig en in hogere dreigingsscenario’s in 
te zetten. De vertrouwelijke bijlage licht dit verder toe. 
 
Herstel van de gereedheid 
Het herstel van de krijgsmacht vraagt tijd, voordat de effecten van de genomen 
maatregelen zichtbaar zijn en leiden tot het gewenste niveau van gereedheid. Dat 
is onder andere terug te lezen in de vertrouwelijke bijlage bij de beperkingen per 
eenheid en het aantal verschuivingen in de data waarop inzetbare eenheden op 
norm operationele gereedheid komen.  
 
Personeel 
Om het herstel van de gereedheid te kunnen accomoderen, is de formatie verder 
uitgebreid. Positief is dat er in de eerste helft van 2020 2.000 mensen meer 
solliciteerden dan in dezelfde periode vorig jaar. Tegelijkertijd daalt echter de 
realisatie van de externe wervingsopdracht, van 59 naar 48%. Het saldo tussen 
in– en uitstroom van militair personeel is daarmee negatief (-100 VTE’n). De 
personeelsrapportage bevat meer en gedetailleerde informatie over de personele 
vulling. De verwachting is dat de gewenste personele instroom niet gehaald gaat 
worden. COVID-19 had voor instromend personeel twee effecten. Ten eerste 
hadden we door COVID-19 een tijdelijke boeggolf van aangesteld personeel met 
een uitgestelde opkomst (personeel wiens opleiding later aanvangt dan gepland). 
Ten tweede beperkte de toepassing van de RIVM-richtlijnen voor COVID-19 deels 
de wervings- en selectiecapaciteit in deze rapportageperiode. Ook zonder deze 
tijdelijke factoren van invloed, blijft de vulling van bepaalde specialistische 
functies, bijvoorbeeld technische en medische functies, nog steeds een uitdaging. 
Dat komt omdat deze beroepsgroepen in algemene zin lastig te werven zijn. Het 
niet op orde zijn van de militaire personele vulling werkt, naast de personele 
gereedheid, sterk door in de materiële gereedheid, geoefendheid en daarmee in 
de algehele operationele gereedheid.  
 
Ook de kwalitatieve vulling blijft een knelpunt. 784 opgeleide en ervaren 
militairen verlieten de organisatie. In dezelfde periode vorig jaar waren dat er 
1071. Veel initiële- en functieopleidingen zijn vanwege de COVID-19 maatregelen 
uitgesteld of geannuleerd. Denk hierbij bijvoorbeeld aan rijopleidingen of 
vliegeropleidingen in het buitenland. Hierdoor is personeel tijdelijk al op de 
werkvloer tewerkgesteld maar zonder de benodigde functieopleidingen. De druk 
op het zittend personeel bleef hierdoor onverminderd hoog. In de afgelopen 
periode zijn er veel maatwerk- en creatieve oplossingen toegepast om geschoold 
personeel in te huren of als reservist te betrekken. Met name voor specifieke 
categorieën blijven vullingsproblemen de oorzaak van de lage personele en 
operationele gereedheid van eenheden. 
 
De druk op de toch al beperkte opleidingscapaciteit is verder verhoogd door het 
tijdelijk stil moeten leggen van opleidingen door toepassing van de RIVM-
maatregelen als gevolg van COVID-19. Voor zowel initiële- als 
loopbaanopleidingen ontstond in deze rapportageperiode een tijdelijke boeggolf. 
 
 Pagina 4 van 10 
 

 
 
het instandhoudingsprogramma Zr.Ms. Rotterdam en de midlife update Zr.Ms.  
 
Pelikaan.  
 
 
De achterstanden bij het onderhoud van vastgoed van de afgelopen jaren leidden 
 
ertoe dat defensieonderdelen kampen met problemen in de bedrijfsvoering en 
met het kunnen voldoen aan wet- en regelgeving op het gebied van beveiliging, 
(brand)veiligheid en keuringen. Om verdere achteruitgang van het vastgoed te 
beperken is het instandhoudingsbudget voor 2020 en 2021 verhoogd. Defensie 
werkt in het Strategisch Vastgoedplan de planmatige aanpak van de 
vastgoedproblematiek uit.  
 
Geoefendheid 
In eerste helft van 2020 is de geoefendheid getekend door de COVID-19 crisis. In 
de eerste twee maanden heeft Defensie beperkt verder gewerkt aan het 
verbeteren van de geoefendheid. Vanaf maart zijn de meeste 
gereedstellingsactiviteiten tijdelijk stopgezet, geannuleerd of uitgesteld. Sinds 
medio mei zijn de gereedstellingsactiviteiten geleidelijk, gecontroleerd weer 
opgestart.  
 
Defensie heeft met meerdere krijgsmachtdelen deelgenomen aan internationale 
oefeningen als Flintlock en Cold Response 20. Beide oefeningen dragen bij aan de 
focus op de eerste hoofdtaak. Flintlock is een Special Forces-oefening die onder 
leiding van United States Africa Command is uitgevoerd in Westelijk Afrika. Cold 
Response is een oefening in Noorwegen om de amfibische geoefendheid te 
verhogen. Deze oefening eindigde helaas vroegtijdig door COVID-19 maatregelen. 
De voor de derde hoofdtaak belangrijke oefening Defender 2020 is geannuleerd. 
Deze oefening zou zich richten op een grootschalige troepenverplaatsing van 
eenheden uit de Verenigde Staten via de haven van Rotterdam, door Nederland, 
richting Oost-Europa. De oefening zou verbetering van de Host Nation Support, 
Sea Point of Debarkation en Transit Nation functies van Nederland als essentiële 
onderdeel voor het NAVO-voortzettingsvermogen beoogd hebben. 
 
Verschillende COVID-19 gerelateerde beperkende maatregelen in de landen waar 
activiteiten worden uitgevoerd, blijven voorlopig invloed hebben op de 
gereedstelling van eenheden. Defensie zoekt naar alternatieven om doelstellingen 
voor 2020 alsnog te behalen met zo min mogelijk tijdsverlies. De druk op de 
gereedstelling heeft op dit moment nog geen grote gevolgen gehad voor 
essentiële missievoorbereiding. 
 
Defensie gebruikt jaarlijks een aantal oefeningen om gezamenlijk met het 
bedrijfsleven innovatie mogelijk te maken. Ook dit type oefeningen heeft te 
maken met aanpassingen of annuleringen als gevolg van COVID-19. Defensie 
onderzoekt voor de tweede helft van 2020 welke doelstellingen nog te behalen 
zijn. 
 
Tot slot 
Samenvattend heeft Defensie ook in de eerste helft van 2020 nationaal en 
internationaal grotendeels aan de opdrachten kunnen voldoen. Wel was het 
beroep op Defensie in deze rapportageperiode groter: ter voorkoming van 
verdere verspreiding van COVID-19 vond bijvoorbeeld extra inzet voor de derde 
hoofdtaak plaats. Met het toegewezen budget moderniseert en vernieuwt de 
krijgsmacht zich.  
 
 Pagina 4 van 10 
 

