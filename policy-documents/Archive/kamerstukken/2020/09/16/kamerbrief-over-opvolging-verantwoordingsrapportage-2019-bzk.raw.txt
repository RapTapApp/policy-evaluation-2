Ministerie van Binnenlandse 
Aan de voorzitter van de Tweede Kamer der Staten-
Zaken en Koninkrijksrelaties
Generaal
Postbus 20018
Turfmarkt 147
2500 EA Den Haag
Den Haag
Postbus 20011
2500 EA Den Haag
Kenmerk
2020-0000459824
Uw kenmerk
Datum 16 september 2020
Betreft Opvolging verantwoordingsrapportage 2019 BZK
1
Bij de schriftelijke vragen behorend bij het jaarverslag 2019 , heb ik toegezegd 
uw Kamer te informeren over de aanpak ten aanzien van de aanbevelingen die de 
Algemene Rekenkamer heeft gedaan in de verantwoordingsrapportage 2019 voor 
de begrotingshoofdstukken IIa, IIb, IV, VII, het Gemeente- en Provinciefonds en 
het BES-fonds die vallen onder mijn verantwoordelijkheid en die van de 
Staatssecretaris van Binnenlandse Zaken en Koninkrijksrelaties. In deze brief ga 
ik, mede namens de staatssecretaris van Binnenlandse Zaken en 
Koninkrijkrelaties, in op de hoofdthema’s van de aanbevelingen van de Algemene 
Rekenkamer. In de bijlage geef ik per aanbeveling aan welke acties ik onderneem 
en de verwachting van de termijn waarop de aanbevelingen kunnen worden 
opgelost. Ik constateer met de Algemene Rekenkamer dat een aantal 
aanbevelingen tijd zal vergen om adequaat aan te pakken. 
 
De Algemene Rekenkamer constateert in de verantwoordingsrapportage 2019 dat 
mijn verantwoordelijkheid op de verschillende begrotingshoofdstukken varieert. 
De Algemene Rekenkamer stelt en ik citeer: “We bevelen de minister dan ook aan 
de bedrijfsvoering en de aansturing van agentschappen met meer zorgvuldigheid 
in te richten en vervolgens rolvast te handelen. Voor de beleidsdomeinen waarin 
de minister verantwoordelijkheden deelt met andere overheden en/of 
maatschappelijke geledingen bevelen wij aan zelfbewust en rolvast te handelen, 
overeenkomstig de ordening die per domein weliswaar wisselt, maar tegelijk een 
gegeven is.” Deze aanbeveling onderschrijf ik en is daarmee ook in belangrijke 
mate bepalend voor mijn vervolgactiviteiten. 
 
Hoge colleges van staat 
De Hoge Colleges van Staat hebben vanuit hun onafhankelijke positie een eigen 
verantwoordelijkheid voor de opvolging van de aanbevelingen. Met betrekking tot 
de daar geconstateerde onvolkomenheden bied ik, waar gewenst, te allen tijde 
ondersteuning en advisering. Zo laat bijvoorbeeld het Kabinet van de Gouverneur 
van Curaçao haar nieuwe administratieve organisatie door mijn departement 
toetsen.  
 
 
 
1
 Kamerstukken II 2019/20, 35470 VII, nr. 6 
Pagina 1 van 4

Datum
Kenmerk
2020-0000459824
 
 
 
Beschouwd als opgelost 
Door inzet van interne controle maatregelen, zoals tegenlezen en correcte 
vastlegging van managementbesluiten en waivers, is het inkoopbeheer bij 
UBR|HIS en UBR|Inhuurdesk in control. Naar verwachting zal de werking van 
deze maatregelen dit jaar worden aangetoond in de onderzoeken van de 
Auditdienst Rijk en de Algemene Rekenkamer.  
 
Dit jaar oplosbaar 
Ten aanzien van de decentralisatie-uitkeringen is een definitieve oplossing 
afhankelijk van de wetswijziging, die ik voornemens ben in te dienen. Tot dat 
moment wordt sinds de september-circulaire 2019 aan de hand van het met de 
Tweede Kamer gecommuniceerde normenkader, een toets uitgevoerd op alle 
voorstellen om te komen tot een decentralisatie uitkering. De fondsbeheerders 
gaan hiermee onverminderd door. Ook bestaande Decentralisatie-uitkeringen die 
al afgestort waren in het gemeente– of provinciefonds zijn of worden (her-) 
beoordeeld, waarbij een afronding van de beoordeling van de laatstgenoemde 
categorie voor het einde van dit kalenderjaar is voorzien.  
  
Langere termijn 
Voor een aantal onvolkomenheden heb ik reeds in de bestuurlijke reacties op de 
rapporten van de Algemene Rekenkamer aangegeven dat een oplossing een 
meerjarig traject vergt. De aanpak van de onvolkomenheden bij SSC-ICT maakt 
2
onderdeel uit van het transitieplan dat ik eerder met uw Kamer heb gedeeld .  
 
Ook de onvolkomenheden bij de Rijksdienst Caribisch Nederland, het 
voorschottenbeheer agentschappen en bij het rijksbreed IT-beheer vragen meer 
tijd.  
 
Bij de Rijksdienst Caribisch Nederland is het ontbreken van beschikbare (kennis) 
capaciteit een belangrijke reden. Dit wordt thans nog sterker vanwege Covid-19 
en reisrestricties. Hierdoor kan het langer duren om alle onvolkomenheden op te 
lossen. 
 
De problematiek rondom het voorschottenbeheer die zich in belangrijke mate 
voordoet bij Logius heb ik middels een taskforce geanalyseerd. Dit heeft 
aanleiding gegeven tot een aanpassing van de systematiek van bevoorschotting 
en rapportages. Pas in 2021 zullen de opzet en de werking van de maatregelen 
zichtbaar worden.  
 
Rijksbrede verantwoordelijkheid 
De Staatssecretaris van Binnenlandse Zaken en Koninkrijkrelaties heeft de 
verantwoordelijkheid voor de rijksbrede informatiebeveiliging uitgewerkt in de 
strategische I-agenda. In de brief van 26 mei jl. bent u geïnformeerd over de 
 
2
 Kamerstuknummer 26643-661 
Pagina 2 van 4

