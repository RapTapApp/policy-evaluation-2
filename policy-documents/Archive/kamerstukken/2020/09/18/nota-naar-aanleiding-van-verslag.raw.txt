35 458 Wijziging van de Wet ter voorkoming van witwassen en financieren 
van terrorisme BES en de Wet financiële markten BES in verband met 
het aanpakken van geconstateerde risico’s op witwassen en 
financieren van terrorisme op de BES en het in overeenstemming 
brengen van deze wetgeving met de aanbevelingen van de Financial 
Action Task Force 
 
 
 
NOTA NAAR AANLEIDING VAN HET VERSLAG 
 
 
Inleiding     
Ik ben de vaste commissie voor Financiën erkentelijk voor de aandacht die zij 
aan het onderhavige wetsvoorstel heeft geschonken en voor de door haar 
daarover gestelde vragen. Deze vragen worden beantwoord in de volgorde van 
het door de commissie uitgebrachte verslag, met de nummering uit de 
memorie van toelichting van het voorstel. Voor zover vragen, vanwege 
overeenkomst in onderwerp, gezamenlijk beantwoord zijn, is dit vermeld.  
Deze nota naar aanleiding van het verslag wordt mede namens de Minister van 
Justitie en Veiligheid gegeven. 
 
Algemeen 
 
1. Inleiding  
De leden van de VVD-fractie vragen of de regering een accurate inschatting 
van de omvang van de witwasproblematiek in de Caribische delen van het 
Koninkrijk kan geven? Kan dit ook gegeven worden voor de BES-eilanden, als 
bijzondere delen van Nederland? Zo nee, waarom niet? De leden van de VVD-
fractie wijzen erop dat ook in de National Risk Assessment BES (NRA BES) het 
gebrek aan kwantitatieve data over de omvang van witwassen als verbeterpunt 
wordt beschreven. Welke stappen worden gezet om tot meer kwantitatieve 
data over de omvang van de witwasproblematiek te komen? Kan de regering 
aangeven welke stappen gezet zijn, gezet worden en men voornemens is te 
zetten, al dan niet in samenwerking met de andere landen in het Koninkrijk, 
om witwassen tegen te gaan? 
De exacte omvang van witwassen is ook op de BES-eilanden niet vast te 
stellen. Uit onderzoek, verricht in opdracht van het Wetenschappelijk 
1
Onderzoek- en Documentatiecentrum (WODC) door prof. dr. Unger in 2018 
 
blijkt dat in Nederland jaarlijks naar schatting circa 16 miljard euro wordt 
witgewassen. Hierbij merkt de onderzoeker op dat Aruba, Bonaire, Curaçao, 
Sint Maarten, Sint Eustatius en Saba niet in de dataset zijn opgenomen. Het 
Veiligheidsbeeld BES benoemt dat respondenten die zich bezighouden met de 
bestrijding van witwassen er niet aan twijfelen dat er wordt witgewassen op 
Bonaire. De onderzoeker geeft aan dat het niet de vraag is of er wordt 
2
witgewassen op Bonaire, maar hoeveel. Verder hebben de onderzoekers in de 
NRA BES een grotere rol voor kwantitatieve onderzoeksresultaten bepleit bij 
het vaststellen van de prevalentie en potentiële impact van risico’s op de BES-
3
eilanden bij de volgende NRA BES. Het WODC is al begonnen met de 
voorbereiding voor het opstellen van een geactualiseerde versie van de NRA 
BES. Daarbij wordt voorgaande meegenomen, onder meer door het aantal 
 
1
 Aard en omvang van criminele bestedingen. Eindrapportage, bijlage bij Handelingen II, 
2018/19, 31477, nr. 28. 
2
 Kamerstukken II, 2018/19, 35000 IV, nr. 42, p. 52 en 35. 
3
 Kamerstukken II, 2018/19, 31477, nr. 28, p. 66. 
1 

De leden van de VVD-fractie vragen hoe in dit wetsvoorstel recht gedaan wordt 
aan de breed in de Kamer gesteunde motie-Van der Linde (Kamerstuk 31477, 
nr. 45) die oproept om de straffen voor witwassen te verhogen.  
De Wwft BES is gericht op het versterken van de poortwachtersrol van 
financiële en andere dienstverleners met als doel het voorkomen dat het 
financiële stelsel wordt gebruikt door diegenen die zich schuldig maken aan 
witwassen en terrorismefinanciering. De normadressanten van deze wet zijn 
daarmee de dienstverleners zelf en het overtreden van de preventieve regels 
uit de Wwft BES betekent niet per definitie dat sprake is van witwassen. Is dat 
wel het geval dan kan daarvoor strafrechtelijk worden vervolgd. Dit 
wetsvoorstel voorziet overigens in een verruiming van de verplichtingen die 
gelden voor dienstverleners om witwassen te voorkomen, alsmede een 
uitbreiding van het instrumentarium voor de toezichtautoriteiten ten behoeve 
van de naleving van deze verplichtingen.    
 
De leden van de SP-fractie vragen de regering hoe de Wwft BES zich verhoudt 
tot soortgelijke wetgeving van de hen omringende landen. Welke negatieve 
effecten verwacht de regering als resultaat van de invoering van deze 
wetgeving, waarbij bijvoorbeeld valt te denken aan het waterbedeffect? Voorts 
vragen zij de regering te verduidelijken welke economische, culturele en 
geografische verschillen met Europees Nederland invloed hebben op de risico’s.  
De leden van de CDA-fractie lezen dat er wordt gesteld dat de risico’s op 
witwassen en financiering van terrorisme kleiner zijn in het Caribische gedeelte 
van Nederland dan in het Europese deel, onder meer omdat de eilanden kleiner 
zijn dan Nederland. De leden van de CDA-fractie vragen de regering om uiteen 
te zetten waarom het risico kleiner is vanwege de omvang van het eiland. Deze 
leden menen dat de hoogte van het risico vooral bepaald wordt door de mate 
van regelgeving en handhaving en minder het formaat van een gebied. Ook 
constateren de leden van de CDA-fractie dat de NRA BES juist grotere risico’s 
op witwassen in het Caribische gedeelte van Nederland constateert, waarbij de 
omvang van het witwassen in veel gevallen wel kleiner is. De leden van de 
CDA-fractie vragen hoe de regering dat ziet. 
De leden van de VVD-fractie vragen de regering nader in te gaan op de 
opmerking dat ‘vooral vanwege de verwevenheid van de financiële sector van 
de openbare lichamen met Curaçao en Sint-Maarten […] als uitgangspunt van 
de Wwft BES [geldt] dat zo veel mogelijk is aangesloten bij de (voorziene) 
wetgeving van die landen’. Hoe verhoudt zich dit tot de eerdere constatering 
van de FATF dat de wetgeving op bijvoorbeeld Sint-Maarten niet adequaat is? 
Hoe verhoudt zich dit tot de constatering van de FATF dat Sint-Maarten 
structureel verzuimd heeft om zijn wetgeving te updaten naar de eisen van de 
FATF?  
Het uitgangspunt van het onderhavig wetsvoorstel is het in overeenstemming 
brengen van de Wwft BES met de standaarden van de FATF en het adresseren 
van gesignaleerde witwasrisico’s. Een aandachtspunt daarbij is dat er een gelijk 
speelveld blijft voor dienstverleners binnen de voormalige Nederlandse Antillen, 
dat de regelgeving daar waar dat kan op elkaar blijft aansluiten en dat wordt 
voorkomen dat een waterbedeffect ontstaat in de regio. Het belang dat de 
regelgeving in Caribisch Nederland voldoet aan de internationale standaarden 
en gesignaleerde risico’s adresseert staat echter voorop en staat los van de 
regelgeving in de andere landen in het Koninkrijk. Curaçao, Aruba en Sint 
Maarten zijn zelf verantwoordelijk voor wetgeving op dit terrein. Sint Maarten 
voldeed op het moment van het wetsontwerp inderdaad niet aan de eisen van 
de FATF, maar dit betrof specifiek het herhaaldelijk niet tijdig invoeren van de 
herziening van Landsverordening Strafvordering en niet de lokale equivalent 
van de Wwft BES. Inmiddels is de publieke verklaring van CFATF over de 
1 

Kan de regering meer informatie geven over de ongebruikelijke transacties 
vanuit de BES-eilanden de laatste jaren, zo vragen de leden van de VVD-
fractie. Hoeveel ongebruikelijke transacties waren er? Bij hoeveel transacties 
leidde dit tot een daadwerkelijk opgespoord misdrijf of overtreding? Worden er 
relatief veel ongebruikelijke transacties gevonden, of juist relatief weinig? Hoe 
groot is het probleem van non-compliance of niet-melden, en hoe wordt dit 
tegengegaan? 
Het aantal meldingen van ongebruikelijke transacties door Caribisch 
Nederlandse dienstverleners wordt jaarlijks gepubliceerd in de openbare 
jaaroverzichten van de FIU-Nederland, die ook aan uw Kamer worden 
5
aangeboden. Daaruit blijkt dat dat aantal de laatste drie jaar schommelt zo 
rond de 1.000. Het aantal verdacht verklaarde transacties betrof verder in 
2019 267, in 2018 174 en in 2017 337. Gelet op het verschil in aard en 
omvang van de meldplichtige dienstverleners in Caribisch Nederland, is geen 
vergelijking te maken de situatie in Europees Nederland. De instanties 
betrokken bij de strafrechtelijke opsporing en vervolging van misdrijven maken 
op verschillende manieren gebruik van verdachte transacties, onder meer als 
sturingsinformatie, als (onderdeel van) startinformatie voor een strafzaak of als 
onderdeel van bewijs in een strafzaak. Bij hoeveel verdachte transacties dit tot 
een daadwerkelijk opgespoord misdrijf of overtreding heeft geleid, is niet 
bekend. De toezichthouders zien erop toe of dienstverleners voldoen aan de 
verplichtingen uit de Wwft BES, waaronder hun meldplicht, en kunnen 
bestuursrechtelijk optreden als verplichtingen niet worden nagekomen. Ook is 
het mogelijk strafrechtelijk op te treden indien de Wwft BES niet wordt 
nageleefd. In de NRA BES is een casus opgenomen waarvan een veroordeling 
bekend is. 
 
1.2. Achtergrond wetsvoorstel 
Knelpunten in de praktijk  
De leden van de VVD-fractie vragen welke bevoegdheden de Financial 
Intelligence Unit (FIU) heeft als het gaat om de BES-eilanden (en de andere 
landen van het Koninkrijk). Zijn die vergelijkbaar of identiek met de 
bevoegdheden in Nederland? Hoe komt het dat er weinig sprake was van 
uitwisseling van informatie? 
Meldingsplichtige dienstverleners in Caribisch Nederland zijn net als de 
meldingsplichtige instellingen in Europees Nederland verplicht ongebruikelijke 
transacties te melden bij de FIU-Nederland. In beide gevallen analyseert de 
FIU-Nederland deze meldingen en kan deze, na nadere analyse, verdacht 
verklaren. De verdacht verklaarde transacties worden eveneens in beide 
gevallen ter beschikking gesteld aan diverse (bijzondere) opsporingsdiensten 
en inlichtingen- en veiligheidsdiensten. 
De huidige wet biedt op dit moment beperkte mogelijkheden waardoor 
bepaalde informatie niet uitgewisseld kan worden. Met de wijziging van de 
Wwft BES wordt beoogd om de bevoegdheden van de FIU in Europees 
Nederland en Caribisch Nederland meer met elkaar in overeenstemming te 
brengen, zodat de FIU meer mogelijkheden heeft om informatie uit te wisselen 
met de toezichtautoriteiten en opsporingsinstanties. Daartoe zijn de 
bevoegdheden van de toezichthouders om informatie uit te wisselen uitgebreid, 
is de bevoegdheid van de FIU om naar aanleiding van een melding van een 
ongebruikelijke transacties meer informatie op te vragen bij dienstverleners in 
overeenstemming gebracht met Wwft, kan de FIU informatie over meldgedrag 
voortaan delen met het OM en kunnen opsporingsinstanties informatie 
 
5
 Zie voor de meest recente versie, bijlage bij Kamerstukken II, 2019/20, 29911, nr. 
283. 
1 

De leden van de CDA-fractie constateren dat uit de NRA BES blijkt dat de 
kansspelsector als grootste risico voor witwassen in de BES naar voren komt. 
Er zijn in de NRA BES geen concrete signalen gegeven dat er op dit moment 
ook daadwerkelijk gebruik wordt gemaakt van dit risico en dat daarom er geen 
aanleiding wordt gezien om wettelijke maatregelen te nemen, zo lezen de 
leden van de CDA-fractie. De leden van de CDA-fractie verbazen zich hierover, 
mede gelet op de ruim ontwikkelde kansspelindustrie op andere – nabijgelegen 
– eilanden in het Caribisch gebied. Deze leden vragen de regering of het niet 
verstandig is om een sector die als groot risico wordt aangewezen juist alvast 
te laten vallen onder de reikwijdte van de Wwft BES, juist vóórdat er sprake is 
van concrete signalen. De leden van de CDA-fractie wijzen daarbij op het 
bekende waterbedeffect waarbij criminelen altijd nieuwe gebieden of sectoren 
vinden waar zij hun criminele activiteiten kunnen ontplooien. In het licht van 
dit waterbedeffect vragen de leden van de CDA-fractie waarom er niet 
preventief gekozen wordt om een sector met een hoog risico te laten vallen 
onder de reikwijdte van de Wwft BES. Daarbij vragen deze leden wat de 
nadelen zouden kunnen zijn van het uitbreiden van de reikwijdte naar ook de 
kansspelsector. 
De leden van de GroenLinks-fractie vragen hoe is onderzocht of kansspelen op 
afstand wel of niet een risico vormen. De leden van de GroenLinks-fractie 
vragen de regering waarom zij er niet voor kiest kansspelen op afstand 
preventief onder de reikwijdte van de Wwft BES te laten vallen. Het potentiële 
risico van deze activiteit is immers hoog.  
Ook de leden van de SP-fractie vragen de regering waarom de kansspelsector 
niet opgenomen is als risicosector voor witwassen. Is in het verleden niet 
regelmatig voorgekomen dat de kansspelsector onderdeel was van criminele 
activiteiten? Zij vragen de regering waarom deze expliciet niet gereguleerd 
wordt daar er genoeg signalen zijn van verwevenheid met het criminele circuit 
en met de bredere financiële sector in Nederland. Voorts vragen zij de regering 
wat de effecten van dit ontbreken van regulering zijn op de online 
kansspelsector. Kan de regering met zekerheid zeggen dat deze zich niet in 
ongewenste mate op deze plekken zal gaan vestigen en dat hier controle en 
veiligheidsrisico’s optreden? 
Allereerst is van belang aan te geven dat het gelegenheid bieden mee te 
dingen naar prijzen en premies in het kader van de exploitatie van 
hazardspelen, waaronder speelcasino’s, reeds valt onder de reikwijdte van de 
Wwft BES en dat DNB, belast met dit toezicht, op dit moment toezicht houdt op 
casino’s in Caribisch Nederland. Het openbaar lichaam is voorts 
verantwoordelijk voor de vergunningen voor loterijen. Daarnaast blijkt uit de 
NRA BES dat het risico op witwassen door kansspelen door de meeste experts 
als aannemelijk wordt ingeschat, maar bleek eveneens dat slechts één expert 
bekend is met feiten/casussen van het geïdentificeerde witwasrisico 
kansspelen, waarbij niet duidelijk is of dit kansspelen op afstand betrof. Het 
kansspelbeleid van andere – nabijgelegen – eilanden in het Caribisch gebied en 
het aanpakken van misstanden hierin is verder in de eerste plaats een 
aangelegenheid van deze landen zelf. Met de andere landen van het Koninkrijk 
wordt dit onderwerp overigens regelmatig in formele en informele 
besprekingen besproken, waaronder het Justitieel Vierpartijen Overleg. 
Daarnaast wordt de nodige hulp geboden binnen het bredere verband van de 
veiligheids- en justitieketen, die toeziet op een betere aanpak van 
ondermijning en grensoverschrijdende criminaliteit. Gelet op voorgaande is er 
geen aanleiding om verdere maatregelen te nemen.  
 
De leden van de GroenLinks-fractie lezen dat handelaren in bouwmaterialen 
verplicht worden cliëntenonderzoek te verrichten. Zij vragen de regering of zij 
1 

kwalijk conflicterende belangen vanwege het parttime karakter van het 
raadslidmaatschap.  
Een van de uitgangspunten van de wet is het adresseren van de specifieke 
risico’s in Caribisch Nederland zoals gebleken uit de NRA BES en het 
Veiligheidsbeeld BES. Een van die specifiek geconstateerde risico’s is corruptie 
en belangenverstrengeling. Verscherpt onderzoek naar PEP’s is een van de 
maatregelen om dit risico te mitigeren. Daarnaast bleek uit de praktijk dat het 
hanteren van een voorgeschreven opsomming van functies voor de identificatie 
van PEP’s ertoe leidt dat dienstverleners onvoldoende een eigen risico-
inschatting maken. Een en ander heeft ertoe geleid dat ervoor is gekozen om 
(1) binnenlandse PEP’s onder de definitie te brengen en (2) aan te sluiten bij 
een ‘open’ PEP-begrip zoals dat ook in Curaçao en Sint Maarten gehanteerd 
wordt en waar goede ervaringen mee zijn opgedaan. Door middel van het 
geven van guidance kunnen de toezichthouders dit begrip bovendien nader 
invullen en toesnijden op de lokale omstandigheden. Daarnaast verplicht de 
wet dienstverleners voor elke cliënt een zelfstandige risicobeoordeling te 
maken en hier aantoonbaar rekening mee te houden. Factoren als een 
voormalige politieke carrière kunnen daarbij worden betrokken, zodat het niet 
nodig is een extra PEP-begrip te introduceren. De keuze om het UBO-begrip in 
lagere wetgeving uit te werken is omdat dit een meer gedetailleerde, 
technische uitwerking betreft. Voor Europees Nederland is dat ook op die wijze 
wettelijk ingericht. De mogelijkheden voor belangenconflicten bij politici 
vanwege het parttime karakter van hun functie is gesignaleerd in NRA BES 
door onafhankelijke experts en heeft specifiek betrekking op de lokale situatie. 
In de NRA voor Europees Nederland is niet eenzelfde risico geconstateerd. In 
2021 zullen de uitkomsten gedeeld worden van de evaluatie van de 
implementatiewet van de vierde anti-witwasrichtlijn met Eerste en Tweede 
Kamer. Aan de gevolgen en effectiviteit van de gewijzigde PEP-definitie wordt 
daarin bijzondere aandacht gegeven.  
 
2.6. Versterking handhavinginstrumentarium toezichthoudende autoriteiten  
De leden van de VVD-fractie lezen dat de verplichting om mee te werken aan 
een onderzoek op basis van de Wwft BES wordt aangevuld met de mogelijkheid 
van een dwangsom of het opleggen van een boete indien medewerking wordt 
geweigerd. Kan de regering aangeven hoe hoog deze boete is en binnen welke 
termijn actie wordt ondernomen op het moment dat er niet wordt betaald? 
De hoogte van de boete wordt vastgesteld in het Besluit ter voorkoming van 
witwassen en het financieren van terrorisme BES. In de voorgestelde wijziging 
zal deze overtreding worden ingedeeld in de tweede boetecategorie. Dit is de 
middelste van de drie categorieën. Hierbij is aangesloten bij de 
corresponderende categorie in de Wwft en de Wft, met dien verstande dat de 
boetebedragen per categorie uit de Wwft BES lager liggen dan in Europees 
Nederland. Dit vanwege de kleinere schaal van de dienstverlening in Caribisch 
Nederland. Het maximumbedrag voor deze boetecategorie is USD 20.000. Bij 
het vaststellen van de boete in een concreet geval houdt de toezichthouder 
rekening met de verwijtbaarheid van de overtreder en de ernst van de 
overtreding. Of de toezichthouder een boete oplegt en binnen welke termijn 
valt binnen de beleidsvrijheid van de toezichthouder en zal afhankelijk zijn van 
de individuele feiten en omstandigheden van het geval. Aangezien de 
bevoegdheid nieuw is, zullen de toezichthouders hiermee nog ervaring moeten 
opdoen.  
 
De leden van de VVD-fractie juichen toe dat toezichtautoriteiten gegevens of 
inlichtingen kunnen verstrekken aan de Belastingdienst, de Fiscale Inlichtingen 
en Opsporingsdienst (FIOD), de Koninklijke Marechaussee, de Nationale Politie, 
1 

informeren van het plaatselijke notariaat over deze wijziging tijdens de 
preconsultatie van dit wetsvoorstel.  
 
2.8 Grensoverschrijdende geldtransporten 
De leden van de GroenLinks-fractie vragen de regering nader toe te lichten 
waarom bij onbegeleid transport van liquide middelen gekozen wordt voor een 
kennisplicht in plaats van een vorm van verplichting voor de afzender van de 
goederen.  
In Europees Nederland zal op basis van de nieuwe EU-verordening transporten 
liquide middelen de verplichting tot kennisgeving voor onbegeleide transporten 
voor liquide middelen gaan gelden. Gelet op de uniformiteit is ervoor gekozen 
om met de herziening van het hoofdstuk geldtransporten aan te sluiten bij dit 
nieuwe kader.  
De leden van de GroenLinks-fractie vragen de regering nader in te gaan op de 
doeltreffendheid en doelmatigheid (inclusief gewenste en ongewenste 
neveneffecten) van een verlaging van het drempelbedrag voor vervoer 
contanten, in plaats van enkel een clausulering met betrekking tot 
kennisgeving bij geldtransporten onder het drempelbedrag.   
Bij het vaststellen van het drempelbedrag is rekening gehouden met de 
standaarden van de FATF die voorschrijven dat het drempelbedrag maximaal 
USD 15.000 mag zijn. Verder is meegewogen dat dit bedrag een juiste balans 
oplevert tussen administratieve lasten en noodzakelijk toezicht. Tot slot is het 
wenselijk om grote regionale verschillen te voorkomen, in verband met een 
eventueel ‘waterbedeffect’. In Aruba, Curaçao en Sint Maarten geldt op grond 
van de Landsverordeningen aanmeldplicht geldtransporten een drempelbedrag 
van respectievelijk AFl. 20.000 (ongeveer 11.000), NAF 20.000 (ongeveer USD 
11.000) en NAF 25.000 (ongeveer USD 14.000). Het drempelbedrag 
gehanteerd in de Wwft BES leidt daarom niet tot een waterbedeffect.  
 
2.9 Definitie uiteindelijk belanghebbende (UBO) 
De leden van de VVD-fractie vernemen graag in hoeverre het UBO-begrip 
overeen zal komen met het Nederlandse begrip, in het bijzonder waar het gaat 
om stichtingen, verenigingen en kerkgenootschappen. 
In de Europees-Nederlandse Wwft is de definitie inmiddels uitgebreid en nader 
uitgewerkt sinds de implementatie van de vierde anti-witwasrichtlijn. De 
Europees-Nederlandse invulling heeft daarom als blauwdruk gediend voor de 
uitwerking van het UBO-begrip in de Wwft BES en wordt zo veel mogelijk 
ongewijzigd overgenomen. De juridische entiteiten die op grond van het 
Burgerlijk Wetboek BES (BW BES) en het Wetboek van Koophandel BES 
gevormd kunnen worden komen overeen met de juridische entiteiten die op 
basis van de Europees-Nederlandse Burgerlijk Wetboek en Wetboek van 
Koophandel gevormd kunnen worden. Uitzondering zijn kerkgenootschappen, 
deze rechtspersoon bestaat niet in het BW BES en zal daarom niet opgenomen 
in de uitwerking van het UBO-begrip voor de BES.  
 
4. Financiële gevolgen en administratieve lasten 
De leden van de CDA-fractie signaleren dat FIU-Nederland volgens de Wwft 
BES-wetgeving aangewezen is als enige dienst in Caribisch Nederland waar de 
dienstverleners hun ongebruikelijke transacties dienen te melden. In hoeverre 
gaat dit wetsvoorstel leiden tot een taakverzwaring van de werkzaamheden 
van de FIU en is hier budgettair in voorzien, zo vragen de leden van de CDA-
fractie.  
Net als in Europees Nederland en de omliggende landen in het Koninkrijk is er 
één instantie aangewezen om meldingen van ongebruikelijke transacties te 
1 

dienstverleners in Caribisch Nederland. Er zijn echter geen signalen dat deze 
specifieke verplichtingen dienstverleners nopen tot het staken van hun 
activiteiten in Caribisch Nederland. Voorts hebben het ministerie van Financiën 
en DNB oog voor de verschillende toezichtkaders binnen de voormalige 
Nederlandse Antillen en wordt getracht in overleg met de centrale banken van 
Curaçao en Sint Maarten en van Aruba (CBCS en CBA) zo veel mogelijk een 
gelijk speelveld te behouden en wordt verkend hoe financiële instellingen actief 
in verschillende jurisdicties hun bedrijfsvoering zo efficiënt mogelijk kunnen 
inrichten. Op deze manier wordt getracht het vestigingsklimaat in Caribisch 
Nederland aantrekkelijk te houden. Daarnaast wijzen de leden van de CDA-
fractie op risico’s van corruptie en witwassen van een meer cash-based 
samenleving. Dit risico wordt onderkend. Met de door de minister van Justitie 
en Veiligheid extra beschikbaar gestelde middelen om ondermijning tegen te 
gaan is een extra officier van justitie aangetrokken die zich speciaal zal richten 
op financieel-economische criminaliteit. Met deze middelen wordt verder in het 
kader van de bewustwording van financieel-economische criminaliteit 
geïnvesteerd in opleidingen voor medewerkers van de politie en 
opsporing. Daarnaast wordt in Caribisch Nederland gewerkt aan de verbetering 
van de informatiepositie van de handhavings- en opsporingsdiensten.  
 
In dit verband vragen de leden van de CDA-fractie aan de regering in hoeverre 
er op de eilanden Bonaire, Sint-Eustatius en Saba sprake is van zelfstandige 
financiële instellingen, of dat banken, verzekeringsmaatschappijen en andere 
financiële instellingen feitelijk filialen zijn van bedrijven die opereren vanuit 
andere landen in het Koninkrijk, dan wel daarbuiten. Hoe verhouden 
bijvoorbeeld de bank(filial)en op Saba en Sint-Eustatius zich tot de banken op 
Sint-Maarten: zijn dit niet veelal filialen van banken op Sint-Maarten, zo vragen 
de leden van de CDA-fractie. Deze leden vragen ook wat dat betekent voor de 
wetgeving waaronder deze instellingen vallen: de anti-witwaswetgeving op 
Sint-Maarten of die van Nederland? 
De bankfilialen op Saba en Sint Eustatius zijn inderdaad bijkantoren van 
banken gevestigd op Sint Maarten. Dat betekent dat zij onder uiteindelijk 
prudentieel toezicht vallen van de toezichthouder op Sint Maarten, de Centrale 
Bank van Curaçao en Sint Maarten (CBCS). Voor wat betreft de verplichtingen 
om witwassen en terrorismefinanciering te voorkomen vallen deze bijkantoren 
onder de Wwft BES en onder toezicht van DNB.  
 
5.3 Reactie Commissie toezicht bescherming persoonsgegevens BES 
De leden van de CDA-fractie maken uit de reactie van de Commissie toezicht 
bescherming persoonsgegevens BES (Cbp BES) niet op dat de Commissie groot 
voorstander is van de voorgestelde wijzigingen. In hoeverre is de regering in 
gesprek geweest met de Commissie om bezwaren van de Commissie weg te 
nemen, al dan niet door wijzigingen aan te brengen in het wetsvoorstel, zo 
vragen de leden van de CDA-fractie. 
Op grond van de Wet bescherming persoonsgegevens BES kan de Cbp BES om 
formeel advies gevraagd worden over wetsvoorstellen die voor een belangrijk 
deel betrekking hebben op de verwerking van persoonsgegevens in de 
openbare lichamen. Van deze mogelijkheid is gebruik gemaakt. Naar aanleiding 
van het advies van de Cbp BES is het wetsvoorstel aangepast om tegemoet te 
komen aan de bezwaren van de Cbp BES, onder meer ten aanzien van de 
bepalingen omtrent gegevensuitwisseling tussen toezichtautoriteiten en 
opsporingsinstantie. In reactie op het advies is in de memorie van toelichting 
aangegeven dat de verplichtingen van toezichtautoriteiten en dienstverleners 
voortvloeien uit de FATF-standaarden. Voorts is aangegeven dat de 
toezichtautoriteiten allen gevestigd zijn in Europees Nederland of onderdeel 
1 

opsporingsinstanties inlichtingen te geven over het meldgedrag van de 
dienstverleners. Op de FIU is voorts, als een in Europees Nederland gevestigde 
verwerkende instantie, de Europees Nederlandse privacywetgeving (AVG en 
UAVG) van toepassing voor zijn activiteiten in Caribisch Nederland.  
 
Artikelsgewijze toelichting 
 
Artikel 1.14 sub Y en Z 
De leden van de VVD-fractie vragen waarom de boete bij besluit geregeld 
wordt en niet vastgelegd wordt in de wet. 
Net zoals de Wwft is de boetesystematiek voor de Wwft BES geregeld op het 
niveau van algemene maatregel van bestuur. Dit geeft de mogelijkheid, indien 
noodzakelijk, deze tijdig aan te passen aan veranderende omstandigheden. 
 
Overig 
 
De leden van de VVD-fractie lezen dat Nederland in 2021 door de FATF wordt 
geëvalueerd, waarbij ook Caribisch Nederland wordt meegenomen. Deze leden 
denken dat de evaluatie met de wijzigingen van de Wwft BES te vroeg zal 
worden uitgevoerd om iets over de effectiviteit van de wet te kunnen zeggen. 
In hoeverre is het mogelijk om de evaluatie van de Wwft BES in 2022 te laten 
plaatsvinden? Daarnaast zijn deze leden benieuwd hoe de regering deze wet 
gaat evalueren en welke criteria hierbij van toepassing zijn. Kan de regering 
een overzicht geven van de toetsingscriteria? 
Nederland wordt door de FATF periodiek geëvalueerd, waarin zowel de 
technical compliance (wet- en regelgeving) als de effectiveness van het beleid 
ter voorkoming van witwassen en terrorismefinanciering tegen het licht worden 
gehouden. In deze vierde evaluatie worden, gelet op de staatkundige 
hervormingen van 2010, voor het eerst ook de BES-eilanden meegenomen. 
Het is de FATF die beslist over het moment waarop die evaluatie plaatsvindt.  
De FATF-evaluatie is thans gepland voor medio 2021, waarbij het rapport begin 
2022 wordt vastgesteld. 
Voorts worden de risico’s op witwassen en het financieren van terrorisme op de 
BES periodiek op nationaal niveau geëvalueerd middels de NRA BES. Daarbij 
wordt ook de weerbaarheid van het beschikbare beleidsinstrumentarium 
meegenomen. Deze analyse levert zicht op de mate waarin het 
beleidsinstrumentarium, waaronder de Wwft BES, de risico’s op witwassen en 
terrorismefinanciering met de grootste potentiële impact effectief mitigeert. De 
voorbereidingen voor de actualisering van de NRA BES zijn al begonnen en de 
resultaten worden medio 2021 verwacht.  
 
De Minister van Financiën, 
 
 
 
 
W.B. Hoekstra 
 
 
1 

