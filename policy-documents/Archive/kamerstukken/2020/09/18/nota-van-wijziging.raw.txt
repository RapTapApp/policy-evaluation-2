35 458 Wijziging van de Wet ter voorkoming van witwassen en financieren 
van terrorisme BES en de Wet financiële markten BES in verband met 
het aanpakken van geconstateerde risico’s op witwassen en 
financieren van terrorisme op de BES en het in overeenstemming 
brengen van deze wetgeving met de aanbevelingen van de Financial 
Action Task Force   
 
 
NOTA VAN WIJZIGING 
 
 
Het voorstel van wet wordt als volgt gewijzigd: 
 
A 
 
In artikel I, onderdeel A, wordt onder vernummering van het derde tot en met 
vijfde subonderdeel tot het vierde tot en met zesde subonderdeel na het 
tweede subonderdeel een subonderdeel ingevoegd, luidende:  
 
3. Het eerste lid, onderdeel p, wordt als volgt gewijzigd: 
1°. Onder vernummering van onderdeel 2° tot onderdeel 3° wordt een 
onderdeel ingevoegd, luidende: 
 
2°. Een door de algemene raad van de Nederlandse orde van advocaten aan te 
wijzen deken als bedoeld in artikel 22, tweede lid, van de Advocatenwet, 
betreffende het toezicht op advocaten bij de uitvoering van diensten als 
bedoeld in Bijlage A, onderdeel i, subonderdelen n en o. 
 
2°. In onderdeel 3° (nieuw) wordt “voor zover de onder 1° bedoelde 
bestuursorganen” vervangen door “voor zover de onder 1° en 2° bedoelde 
bestuursorganen”.  
 
B 
 
In artikel I wordt na onderdeel N een onderdeel ingevoegd, luidende:  
 
Na 
 
Na artikel 3.9 wordt een artikel ingevoegd, luidende:  
 
Artikel 3.9a 
 
Ten behoeve van de naleving van de in de artikelen 3.5 en 3.6 opgenomen 
verplichtingen, zijn notarissen, kandidaat-notarissen en advocaten die diensten 
verlenen, bedoeld in bijlage A, onderdeel i, subonderdelen n en o, niet 
gehouden aan de geheimhoudingsplicht die geldt uit hoofde van hun beroep.  
 
C  
 
In artikel I, onderdeel R, wordt het voorgestelde artikel 4.2, eerste lid, als volgt 
gewijzigd:  
 
1. “10 000 USD’’ wordt vervangen door “USD 10.000”; 
1 

 
 
TOELICHTING 
 
Algemeen 
 
Deze nota van wijziging bevat wijzigingen in verband met het versterken van 
het toezicht op de naleving van de Wwft BES door de advocaten in Caribisch 
Nederland.  
 
In paragraaf 2.7 van de memorie van toelichting bij het wetsvoorstel staat 
beschreven dat een van de conclusies van de NRA BES is dat het toezicht op 
het notariaat en de advocatuur in Caribisch Nederland moet worden versterkt. 
Om die reden is de reikwijdte van de geheimhoudingsplicht voor het notariaat 
verduidelijkt. Daarbij is aangegeven dat de mogelijkheden nog werden 
onderzocht om ook het toezicht op de advocatuur te versterken, met 
inachtneming van de bijzondere positie die de advocaat binnen de rechtsorde 
1
inneemt. 
 
In tegenstelling tot het notariaat kan vanwege die positie, gelet op de 
werkzaamheden van advocaten, niet worden volstaan met het verduidelijken 
van de geheimhoudingsplicht, maar dient ook voor wat betreft het toezicht een 
aanvullende voorziening getroffen te worden. Het is immers, evenals in 
Europees Nederland, niet wenselijk dat toezichtautoriteit Bureau Toezicht Wwft 
(BTWwft) toezicht houdt op de advocatuur, nu het in voorkomende gevallen 
dossiers moeten worden ingezien waarvoor de geheimhouding van de advocaat 
kan gelden om antwoord te krijgen op de vraag of de Wwft-administratie op 
orde is.  
 
Inmiddels is hiervoor in overleg met de advocatuur in Caribisch Nederland en 
de Nederlandse orde van advocaten (de NOvA) een passende voorziening 
gevonden, die inhoudt dat een door de algemene raad van de NOvA aan te 
wijzen deken uit Europees Nederland toezicht houdt op de naleving van de 
Wwft BES door de advocatuur in Caribisch Nederland.  
 
In Europees Nederland houdt de deken, die tevens zelf advocaat is, toezicht op 
de advocatuur om de geheimhoudingsplicht te borgen. Mede gelet op de kleine 
schaal van de advocatuur in de openbare lichamen is het niet wenselijk het 
toezicht door de lokale deken uit te laten oefenen. Met de lokale advocatuur en 
de NOvA is daarom overeengekomen dat het toezicht uitgevoerd zal worden 
door een deken uit Europees Nederland die door de algemene raad van de 
NOvA zal worden aangewezen. Deze deken houdt in Europees Nederland onder 
meer toezicht op de advocatuur voor wat betreft de Wet ter voorkoming van 
witwassen en financieren van terrorisme (Wwft) en is derhalve inhoudelijk 
geschikt om deze vorm van toezicht te houden. Daarnaast is de aanwijzing van 
een deken uit Europees Nederland in lijn met aanwijzing van de andere 
toezichtautoriteiten die eveneens in Europees Nederland gevestigd zijn. Door 
een onafhankelijke derde partij als toezichtautoriteit aan te wijzen is de 
onafhankelijkheid van het toezicht op de lokale advocatuur verzekerd. Deze 
nieuwe toezichtautoriteit voor de Wwft BES wordt wettelijk verankerd om de 
onafhankelijkheid te waarborgen.  
 
 
1
 Kamerstukken II, 2019/20, 35458, nr. 3, p. 10-11.  
1 

niet in de weg staat aan deze meldplicht. Hiermee wordt geen wijziging in het 
wettelijk kader voor advocaten en notarissen beoogd, maar een verduidelijking 
van de reeds bestaande praktijk. Deze bepaling komt overeen met artikel 18a 
Wwft. 
 
C en D 
 
Betreffen een redactionele correctie. De aanduiding van de bedragen in 
Amerikaanse dollars is gecorrigeerd.  
 
E 
 
Het onderdeel Ua bevat de voorgestelde wijziging van artikel 5.4. In het eerste 
lid van artikel 5.4 wordt bepaald dat personen als zodanig aangewezen door de 
toezichtautoriteit belast zijn met het toezicht op de naleving van het bij of 
krachtens de hoofdstukken 1 tot en met 3. In het nieuwe voorgestelde derde 
lid wordt, in afwijking van het voorgaande, de deken belast met het toezicht op 
de naleving van de Wwft door advocaten voor zover zij een dienst als bedoeld 
in bijlage A, onderdelen n en o uitvoeren. Evenals in artikel 1d van de Wwft is 
in artikel 5.4, vijfde lid (nieuw), aangevuld dat de bevoegdheid van de 
ministers om regels te stellen over het toezicht zich niet uitstrekt tot het 
toezicht door de deken. Hiermee wordt de onafhankelijke positie van de 
advocatuur ten opzichte van de overheid gewaarborgd.  
 
Middels het onderdeel Ub wordt het nieuwe artikel 5.4a voorgesteld. In artikel 
5.4a is opgenomen dat voor de uitoefening van het toezicht de 
geheimhoudingsplicht van de advocaat in gelijke mate geldt voor de deken en 
de onder hem werkzame personen. Deze bepaling correspondeert met het 
bepaalde in artikel 26 Wwft.  
 
F 
 
Middels deze wijziging van de voorgestelde wijziging van artikel 5.7 wordt ook 
voor advocaten in Caribisch Nederland, evenals dat voor notarissen reeds is 
opgenomen in het wetsvoorstel, de verhouding tussen de 
geheimhoudingsplicht voor advocaten en het toezicht op grond van de Wwft 
BES verduidelijkt.  
 
 
Deze nota van wijziging wordt mede ondertekend namens de Minister van 
Justitie en Veiligheid. 
 
De Minister van Financiën, 
 
 
 
 
W.B. Hoekstra
1 

