 
 
 
 
> Retouradres Postbus 20401 2500 EK Den Haag 
 
Directoraat-generaal 
  
Bedrijfsleven & Innovatie 
De Voorzitter van de Tweede Kamer 
Directie Ondernemerschap 
der Staten-Generaal 
Bezoekadres 
Binnenhof 4 
Bezuidenhoutseweg 73 
2594 AC Den Haag 
2513 AA  DEN HAAG 
 Postadres 
Postbus 20401 
2500 EK Den Haag 
Overheidsidentificatienr 
00000001003214369000 
T 070 379 8911 (algemeen) 
F 070 378 6100 (algemeen) 
www.rijksoverheid.nl/ezk 
 
 
Datum 20 april 2020 
Ons kenmerk  
DGBI-O / 20098045 
Betreft Beantwoording van vragen uit het schriftelijk overleg over de 
oprichting van ROM’s in Utrecht en Flevoland   
Geachte Voorzitter, 
 
Hierbij stuur ik u de antwoorden op de vragen die de leden van de vaste 
commissie voor Economische Zaken en Klimaat hebben gesteld naar aanleiding 
van de brief over de oprichting van ROM’s in Utrecht en Flevoland (ingezonden op 
24 maart 2020, kenmerk 2020A01218). 
 
Hoogachtend, 
 
 
 
 
mr. drs. M.C.G Keijzer 
Staatssecretaris van Economische Zaken en Klimaat  
  
 Pagina 1 van 9 
 

 
 
 
Directoraat-generaal 
 
Bedrijfsleven & Innovatie 
 
Directie Ondernemerschap 
 
 
 
Ons kenmerk 
Antwoord  
DGBI-O / 20098045 
 
De ROM’s zijn opgericht om de regionale economie te versterken, onder andere 
door het nemen van participaties in innovatieve ondernemingen tot maximaal 5 
miljoen euro. De ROM’s beschikken daarbij over relevante kennis, ervaring en een 
uitgebreid regionaal netwerk. Een goede samenwerking tussen Invest-NL, die op 
nationale schaal actief is, en de ROM’s is van groot belang. Het Rijk vindt het 
belangrijk dat Invest-NL en de ROM’s gebruik maken van elkaars netwerk en 
expertise, en dat projecten waar nodig (bijvoorbeeld vanwege schaalgrootte) aan 
elkaar worden doorgeleid of gezamenlijk worden opgepakt. 
 
Vragen en opmerkingen van de leden van de CDA-fractie 
 
In haar brief schrijft de staatssecretaris onder meer dat zij ‘rekening houdt met de 
verschillende regionaal economische speerpunten en economische omvang van 
beide regio’s’. Wat kan de staatssecretaris over elke regio melden ten aanzien van 
de economische speerpunten en economische omvang? Waar kunnen de nieuwe 
ROM’s in haar ogen het verschil gaan maken? 
 
Antwoord 
De ROM Regio Utrecht en het Groeifonds Flevoland zullen de nationale 
speerpunten en regionale speerpunten, zoals verwoord in de Regionaal 
Economische Agenda van elke regio, verwerken in hun beleidsstrategieën. In deze 
agenda zijn regio-specifieke afspraken opgenomen, die rekening houden met 
verschillen in regionale prioriteiten en economische omvang. Door op deze 
thema’s de regionaal-economische structuur te verbinden met het 
topsectorenbeleid wordt het (innovatieve) mkb beter ondersteund en kunnen 
kansrijke bedrijven en innovaties beter doorgroeien naar een nationaal of 
internationaal niveau. 
 
Wat betreft de vraag waar de ROM’s in mijn ogen het verschil maken, 
ondersteunen de uitkomsten van het evaluatieonderzoek van Ecorys mijn 
opvatting dat de ROM’s een bewezen meerwaarde hebben als het gaat om het 
verkennen van kansrijke mogelijkheden voor innovatieve bedrijvigheid, het bij 
elkaar brengen van bedrijven en kennisinstellingen (cross-sectoraal) en het 
zoeken naar en verschaffen van kapitaal. Met de oprichting van beide ROM’s zal 
worden voorzien in de vraag naar kapitaal, inclusief innovatiekapitaal in de 
1
regio’s. Uit het kapitaalonderzoek onder het mkb in regio Utrecht van Panteia 
blijkt dat groeiers (ook wel scale-ups) en startups een tekort aan aanbod van 
kapitaal ervaren. De ROM Regio Utrecht zal bijdragen aan het verminderen van dit 
tekort. In de regio Flevoland biedt Horizon bv. een ondersteunings- en 
investeringsinfrastructuur waarin startende en innovatieve mkb-ondernemers 
kunnen groeien en innoveren. Het Groeifonds Flevoland zal bijdragen aan een 
schaalsprong in deze infrastructuur, zodat zij meer kan bijdragen aan de 
economische groei en werkgelegenheid in de regio. Dit beeld wordt onderbouwd 
2
door het kapitaalmarktonderzoek van KplusV . 
 
 
1
  Zie bijlage 1: kapitaalmarktonderzoek Panteia 
2
  Zie bijlage 2: kapitaalmarktonderzoek KplusV 
 
 Pagina 2 van 9 

 
 
 
Directoraat-generaal 
 
Bedrijfsleven & Innovatie 
 
Directie Ondernemerschap 
 
 
 
Ons kenmerk 
Het acquisitiebeleid van de ROM’s wordt door de regio’s in samenwerking met het 
DGBI-O / 20098045 
 
nationaal agentschap voor buitenlandse investeringen (NFIA) vormgegeven.  
 
Aangaande Invest-NL lezen de leden van de CDA-fractie dat “ (d)e 
participatieactiviteiten (…) met name gericht (zijn) op het verstrekken van 
risicodragend vermogen aan startende en innovatieve mkb’ers. Van belang hierbij 
is een goede samenwerking met Invest-NL” (pagina 2 ), en “ dat (v)oor een 
kapitaalbehoefte die de capaciteit van de ROM’s ontstijgt (…) de ROM’s (worden) 
gestimuleerd de samenwerking te zoeken met collega ROM’s en Invest-NL” 
(pagina 3 ). Deze leden zijn benieuwd of er afspraken zijn of zullen worden 
gemaakt tussen de ROM’s en Invest-NL over het ondersteunen van het brede mkb 
en zo ja, wat die afspraken inhouden. 
 
Antwoord 
Invest-NL en de ROM’s ondersteunen beide ondernemingen die moeilijk aan 
financiering komen. Zij ondersteunen naast mkb-ondernemingen, startups en 
scale-ups die kunnen doorgroeien ook innovatieve projecten met een 
maatschappelijke impact die aansluiten bij de thema’s van het missiegedreven 
innovatiebeleid. Om de regio’s goed te kunnen ondersteunen hebben partijen 
afspraken gemaakt over de manier van samenwerken. Hierbij kan worden gedacht 
aan afspraken over het doorverwijzen van partijen tussen de ROM’s en Invest-NL, 
specifiek om individuele proposities bij de juiste partij te krijgen met het oog op 
bijvoorbeeld omvang van de deal en/of expertise van de ROM’s en Invest-NL. Om 
volledig uitvoering te geven aan de afspraken voeren Invest-NL en de ROM’s 
regelmatig overleg over de (algemene) investeringskansen, individuele proposities 
en business development.  
 
Ten aanzien van het Groeifonds Flevoland B.V. merken de leden van de CDA-
fractie op dat, anders dan bij de meeste ROM’s, wordt gekozen voor het werken 
zonder Raad voor Commissarissen. Zij vragen wie of wat die rol dan op zich 
neemt. 
 
Antwoord 
De oprichting van de ROM in Flevoland wijkt af van de oprichting van de ROM 
Utrecht, omdat in Flevoland al een bestaande ondersteunings- en 
investeringsinfrastructuur bestaat onder de naam Horizon bv. Horizon bv. is 
aangewezen als fondsmanager van het Groeifonds Flevoland, waardoor Horizon 
bv. (met een Raad van Commissarissen) het beheer van het fonds zal uitvoeren. 
Om deze reden is er gekozen om zonder Raad van Commissarissen te werken in 
het Groeifonds. De taken binnen het Groeifonds die normaliter bij de Raad van 
Commissarissen zijn belegt, zullen op grond van de statuten door de 
aandeelhouders worden uitgevoerd.  
 
De leden van de CDA-fractie hebben kennisgenomen van de brief van de ARK, 
waarin vijf aandachtspunten worden genoemd: 
a. de onverenigbaarheid van functies; 
b. het scherper benoemen dat de leden van de investeringscommissies 
en directieleden niet mee vergaderen en beslissen bij zaken waarbij zij 
een persoonlijk belang hebben; 
 
 Pagina 2 van 9 

 
 
 
Directoraat-generaal 
 
Bedrijfsleven & Innovatie 
 
Directie Ondernemerschap 
 
 
 
Ons kenmerk 
de grenzen van dit amendement te prioriteren. Deze leden vragen in hoeverre de 
DGBI-O / 20098045 
 
nieuwe ROM’s ook voor deze extra middelen in aanmerking zullen komen. 
Dezelfde vraag hebben de zij ook ten aanzien van het amendement 
Amhaouch/Weverling over extra middelen voor Trade & Innovate NL (Kamerstuk 
35300-XVII, nr. 19): waar landt deze extra 2.000.000 euro? 
 
Antwoord 
Op dit moment ben ik met de ROM’s in gesprek over het opzetten van een pilot 
om de ontwikkeling van digitale mkb-werkplaatsen te ondersteunen. De keuze 
voor de invulling en de uitvoering van deze pilot ligt bij de ROM’s. Er is gekozen 
om de pilot met Oost NL op te starten. Het uitgangspunt van deze pilot is de 
bijdrage aan de digitalisering van het innovatievolgende kleinbedrijf. Indien de 
pilot succesvol is, heb ik de intentie om de pilot in samenwerking met de andere 
ROM’s uit te breiden naar andere regio’s. De opschaling van de pilot is afhankelijk 
van voldoende (financieel) draagvlak bij de ROM’s. 
 
Wat betreft het amendement Amhaouch/Weverling heeft de minister voor 
Buitenlandse Handel en Ontwikkelingssamenwerking conform het amendement 
Amhaouch en Weverling 2 miljoen euro vrijgemaakt voor de internationalisering 
van het mkb in de regio’s. Per 1 maart is er in lijn met de wens van de Trade and 
Innovate NL (TINL)-partners – voornamelijk bestaande uit de ROM’s - de opdracht 
verstrekt om in samenwerking met RVO en TINL het Trade Relations Programma 
uit te voeren. Alle TINL-partners komen in aanmerking voor het geld dat 
beschikbaar gesteld is vanuit het amendement. De middelen worden verspreid 
over twee jaar aan de partners beschikbaar gesteld. Voor de ROM Utrecht en 
Flevoland betekent dit het volgende: 
  de voorloper van de ROM Regio Utrecht is aangesloten bij TINL en er is 
afgesproken dat ROM Regio Utrecht deze opdracht officieel na oprichting 
overneemt en invult; 
  voor Horizon bv. geldt dat er nog gesprekken lopen over aansluiting bij 
het TINL-netwerk. Mocht Horizon bv. aansluiten in de komende periode, 
dan zal gekeken worden of zij in 2021 ook mee kunnen draaien met de 
middelen uit het amendement; 
  van belang om partner te kunnen worden is dat de ROM strategie, mensen 
en middelen beschikbaar kan stellen voor internationalisering en zich 
mede in wil zetten voor de samenwerking. 
Vragen en opmerkingen van de leden van de D66-fractie 
 
De leden van de D66-fractie vragen de staatssecretaris welke gevolgen de 
afgekondigde maatregelen naar aanleiding van het coronavirus hebben voor 
voortgang van het oprichten van de ROM’s en de beschikbare financiering van de 
ROM’s in Utrecht en Flevoland. 
 
Antwoord 
De aangekondigde maatregelen naar aanleiding van het coronavirus hebben geen 
effect op de voortgang van het oprichten van de ROM’s en de beschikbare 
financiering van de ROM’s in Utrecht en Flevoland. 
 
 
 Pagina 2 van 9 

 
 
 
Directoraat-generaal 
 
Bedrijfsleven & Innovatie 
 
Directie Ondernemerschap 
 
 
 
Ons kenmerk 
staatssecretaris ook onderzocht heeft wat de kansen van een ROM voor Caribisch 
DGBI-O / 20098045 
 
Nederland zou kunnen zijn. 
 
Antwoord 
Nederland kent op dit moment zes regionale ontwikkelingsmaatschappijen 
(ROM’s) waarin EZK participeert. EZK en de betreffende provincies zijn 
aandeelhouder van en onderhouden een subsidierelatie met de Noordelijke 
Ontwikkelingsmaatschappij NOM (werkgebied Friesland, Groningen en Drenthe), 
Oost NL (Overijssel en Gelderland), de Brabantse Ontwikkelingsmaatschappij BOM 
(Noord-Brabant), LIOF (Limburg), Innovation Quarter (Zuid-Holland) en 
Investeringsfonds Zeeland (Zeeland). 
 
Indien een initiatief voor een ROM voor Caribisch Nederland aan de orde is, ben ik 
bereid daarnaar te kijken. Ik stel daaraan de voorwaarden (net zoals bij 
Innovation Quarter) dat het initiatief vanuit de landsdelen moet komen, er sprake 
moet zijn van voldoende schaalgrootte en de drie hoofdtaken van de ROM’s 
(business development, acquisitie, participatie) moet bevatten. Er moet dus 
sprake zijn van robuuste, levensvatbare voorstellen waaruit blijkt dat de regio 
haar financiële verantwoordelijkheid neemt. 
 
 
 
 Pagina 2 van 9 

