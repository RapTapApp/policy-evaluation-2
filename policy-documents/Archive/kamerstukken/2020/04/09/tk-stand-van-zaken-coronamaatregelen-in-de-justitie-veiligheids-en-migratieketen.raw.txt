 
 
 
 
> Retouradres Postbus 16950 2500 BZ  Den Haag 
 
 
Aan de Voorzitter van de Tweede Kamer  Turfmarkt 147 
2511 DP  Den Haag 
der Staten-Generaal 
Postbus 16950 
Postbus 20018 
2500 BZ  Den Haag 
2500 EA  DEN HAAG www.nctv.nl 
  
 
  
 
Ons kenmerk 
2883471 
  
Bij beantwoording de datum 
en ons kenmerk vermelden. 
Wilt u slechts één zaak in uw 
 
brief behandelen. 
 
 
Datum 9 april 2020 
 
Onderwerp Stand van zaken coronamaatregelen in de justitie-, veiligheids- en 
migratieketen 
 
 
De maatregelen die door het kabinet zijn getroffen om de verspreiding van het 
coronavirus tegen te gaan zijn ingrijpend, ook voor de diverse organisaties in de 
justitie- en veiligheidsketen. In verschillende brieven hebben wij uw Kamer de 
afgelopen weken geïnformeerd over de maatregelen die binnen de keten worden 
getroffen om er voor te zorgen dat de werkzaamheden – met inachtneming van 
de afgekondigde adviezen en maatregelen – zo goed mogelijk doorgang kunnen 
vinden. Zo heeft u recent brieven ontvangen over maatregelen in de asielketen, 
bij de politie, het Openbaar Ministerie (OM) en de rechtspraak en in het 
1
gevangeniswezen. Vanaf heden streven wij er naar uw Kamer periodiek zoveel 
als mogelijk met een verzamelbrief te informeren over de voortgang van de JenV-
maatregelen en eventuele nieuwe gevolgen voor de JenV-domeinen die aan het 
licht komen. 
 
Spoedwet COVID-19 
Als gevolg van de uitbraak van het coronavirus is het wenselijk gebleken om met 
spoed enkele (tijdelijke) wettelijke maatregelen te treffen om de continuïteit van 
het rechtsverkeer te waarborgen. Daartoe hebben wij een voorstel voor een 
Spoedwet COVID-19 Justitie en Veiligheid in voorbereiding genomen. Dit 
wetsvoorstel is op vrijdag 3 april jl. door de ministerraad aanvaard en is diezelfde 
dag met een verzoek om spoedadvies aangeboden aan de Afdeling advisering van 
de Raad van State. Het wetsvoorstel is op 8 april jl. aan uw Kamer aangeboden. 
 
Bestaande wetgeving biedt al veel ruimte om, ook binnen de rechtspleging, 
praktische problemen op te lossen die het gevolg zijn van de uitbraak van COVID-
19 en de beperkende maatregelen die naar aanleiding van deze uitbraak zijn 
getroffen. Waar bestaande wetgeving die ruimte niet laat, en de continuïteit van 
het rechtsverkeer in gevaar dreigt te komen, wordt met de spoedwet beoogd te 
voorzien in nieuwe (tijdelijke) wettelijke maatregelen. Met de spoedwet wordt het 
onder andere mogelijk om tijdelijk vaker elektronische communicatiemiddelen in 
te zetten bij zittingen in rechtszaken in zowel het strafrecht, het burgerlijk recht 
als het bestuursrecht. Ook wordt het tijdelijk mogelijk om via audiovisuele 
communicatiemiddelen bepaalde notariële akten, zoals testamenten, tot stand te 
                                                
1
 Kamerstukken II, 2019-2020, 19.637 nr. 2592, 29.628 nr. 943, 29.279 nr. 581, 24.587 
nr. 763, 33.628 nr. 74, 24.587 nr. 765. 
  
 Pagina 1 van 6 
  
 

Hoewel er weinig uitstroom bij het COA is, vindt die nog wel plaats. Bezien wordt 
dus ook of op verantwoorde wijze mensen uit het noodonderdak door kunnen 
stromen naar het COA. 
 
Opvang COA 
Tot dinsdag 7 april waren in totaal vijf bewoners op COA-locaties positief getest 
op het coronavirus. Indien bij een bewoner een vermoeden van besmetting is of 
een besmetting wordt vastgesteld, dan wordt gewerkt volgens het protocol dat 
het COA met GZA, GGD en RIVM heeft opgesteld. De betreffende persoon wordt 
in dat geval in quarantaine geplaatst. Elke COA-locatie heeft een lokaal draaiboek 
gemaakt met daarin aandacht voor het inrichten van een quarantaineplek op de 
locatie. Op de meeste locaties is het mogelijk om (een beperkt aantal) 
quarantaineplekken in te richten. Er zijn echter ook locaties waar geen, of slechts 
één quarantaineplek beschikbaar kan worden gemaakt. De verschillen tussen 
locaties worden bepaald door lokale omstandigheden, waaronder de bebouwing, 
de bezetting op de locatie en in mindere mate de samenstelling van de 
bewonerspopulatie. Als vanwege besmetting met corona verblijf op de huidige 
locatie niet mogelijk is, wordt in overleg met de GGD en de Veiligheidsregio 
gezocht naar een alternatief. Indien de medische toestand dit vereist, wordt de 
bewoner opgenomen in het ziekenhuis. 
 
Asielprocedure 
De Immigratie – en Naturalisatiedienst (IND) heeft in eerste instantie de gehoren 
in het asielproces moeten stilleggen (behoudens de gehoren in de 
grensprocedure). Dit heeft als gevolg dat in een aanzienlijk deel van de 
asielprocedures na 15 maart geen voortgang kon worden gemaakt. In zaken waar 
dat mogelijk is vindt besluitvorming plaats. De IND heeft ten aanzien van asiel 
vooral ingezet op het beslissen op aanvragen waarin al een gehoor 
had plaatsgevonden.  
 
Daarnaast heeft de IND de afgelopen periode onderzocht wat de mogelijkheden 
zijn ten aanzien van telehoren. Dit heeft erin geresulteerd dat vanaf deze week 
gestart is met de implementatie van telehoren in lopende asielzaken. Dit begint 
op relatief kleine schaal, waardoor eventuele technische en logistieke uitdagingen 
ondervangen kunnen worden voordat het telehoren breder wordt uitgerold. Het 
doel is om de komende weken het telehoren in lopende asielzaken steeds verder 
op te schalen. De ambitie is om over een aantal weken, in ieder geval zolang de 
coronamaatregelen van kracht zijn, het aantal gehoren dat op deze wijze 
plaatsvindt, op hetzelfde niveau te brengen als het aantal gehoren dat plaatsvond 
voor de coronacrisis. 
 
Voor wat betreft de asielaanvragen die aan de buitengrenzen worden gedaan, in 
het bijzonder de luchthaven Schiphol, is in de brief van 20 maart aan uw Kamer 
bericht dat deze aanvragen nog steeds, met uitzondering van gezinnen en 
minderjarigen, in de grensprocedure worden afgedaan. Hierbij hanteert de IND 
een langere rust- en voorbereidingstijd. Bij de fysieke gehoren worden de 
richtlijnen van het RIVM in acht genomen.  
 
Overdracht Dublin 
In de brief van 20 maart jl. is aangegeven dat tijdelijk alle in- en uitgaande 
Dublinoverdrachten opgeschort worden, deze maatregel is verlengd tot en met 28 
april. Dat houdt in dat in ieder geval tot en met 28 april geen asielzoekers vanuit 
  
 Pagina 3 van 6 
  
 

ingediend. Alle andere zaken kunnen via e-mail of telefonisch worden 
afgehandeld. 
 
Via de website van het Hof is nader uitgelegd wat wordt verstaan onder urgente 
zaken en is ook nadere informatie gegeven over het indienen van processtukken 
in de verschillende rechtsgebieden. De maatregelen die tot nu toe zijn genomen 
gelden tot nader order. 
 
Jeugdbescherming 
De jeugdbescherming staat voor de uitdaging om de veiligheid van kinderen te 
waarborgen onder de huidige omstandigheden. Door de crisis kunnen spanningen 
binnen gezinnen oplopen. Om continuïteit in de jeugdbescherming te borgen 
lopen de werkzaamheden vanuit de Raad voor de Kinderbescherming (RvdK) en 
Gecertificeerde Instellingen (GI’s) zo veel mogelijk door. De RvdK en 
gecertificeerde instellingen houden zo goed en zo vaak mogelijk contact met de 
kinderen en gezinnen, via bijvoorbeeld skype of (video-)bellen. Alleen bij 
spoedzaken- en procedures vinden fysieke contacten plaats. Bij de GI’s gebeurt 
dat bijvoorbeeld bij spoedmeldingen bij lopende OTS (Onder Toezichtstellingen), 
maar ook als het niet lukt om via videobellen contact te krijgen met het gezin. Bij 
de RvdK betreft het vooral de VOTS (voorlopige ondertoezichtstelling) met 
uithuisplaatsing en IVS (In Verzekering Stelling ofwel vroeghulp).  
 
Spoedprocedures vinden onverminderd doorgang en worden uitgevoerd. De RvdK 
zorgt voor voldoende capaciteit binnen de spoedteams. Ondanks geluiden van 
toenemende druk op gezinnen signaleren zowel de GI’s als de RvdK vooralsnog 
geen toename van spoedzaken. Aandachtspunt voor de GI’s en RvdK is de 
beschikbaarheid van testen en beschermingsmaterialen, die noodzakelijk kunnen 
zijn bij spoedsituaties waar 1,5 meter afstand houden vaak niet mogelijk is. De 
sector is betrokken bij de gesprekken die hierover gevoerd worden onder 
coördinatie van het ministerie van Volksgezondheid, Welzijn en Sport. 
 
Overig  
Erediensten 
In de debatten over de ontwikkelingen rondom het coronavirus van 12 maart en 1 
april jl. is met uw Kamer gesproken over het naleven van de coronamaatregelen, 
in het bijzonder het verbod op samenkomsten, door geloofsgemeenschappen. 
Daarin is aangegeven dat de geloofsgemeenschappen zelf reeds 
verantwoordelijkheid nemen om de maatregelen na te leven, zoals het zo veel 
mogelijk online samenkomen. Op verzoek van uw Kamer is toegezegd dat de 
minister van Justitie en Veiligheid in contact treedt met de 
geloofsgemeenschappen om toelichting te geven waarom de ingrijpende 
maatregel van het verbieden van samenkomsten genomen moet worden en te 
benadrukken dat het niet de bedoeling is om de bovengrens van 30 personen op 
te zoeken.    
 
De minister van Justitie en Veiligheid houdt nauw contact met de 
koepelorganisaties van verschillende kerkgenootschappen (Interkerkelijk Contact 
in Overheidszaken, Contactorgaan Moslims en Overheid, Hindoeraad, 
Boeddhistische Unie). Kort nadat de maatregel verbod op samenkomsten was 
afgekondigd hebben de koepelorganisaties na overleg met de minister van Justitie 
en Veiligheid in een verklaring aangegeven dat zij de komende tijd zo veel 
mogelijk online en in een zo klein mogelijke setting bij elkaar zullen komen. 
Afgelopen week is bekend geworden dat een enkele kerk nog wel de grenzen van 
  
 Pagina 5 van 6 
  
 

