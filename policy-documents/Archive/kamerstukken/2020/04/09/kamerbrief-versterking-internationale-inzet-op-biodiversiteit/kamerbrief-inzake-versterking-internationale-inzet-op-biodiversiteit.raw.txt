 
 
 
Aa n de Voorzitter van de 
Rijnstraat 8
Tw eede Kamer der Staten-Generaal
2515 XP Den Haag 
Binne nhof 4
Postbus 20061
De n Haag
Nederland
 
www.rijksoverheid.nl
 
 
 
Onze Referentie
 
BZDOC-854028809-59
 
 
 Bijlage(n)
 
Datum 9 april 2020
 
Betreft Versterking internationale inzet op biodiversiteit
 
 
 
 
Geachte voorzitter, 
  
Het leven is kwetsbaar. Een besef dat zich juist nu extra opdringt. De komende 
maanden en jaren zullen van wezenlijk belang zijn in de strijd voor de diversiteit 
van het leven op onze planeet. Het belangrijkste evenement in dat verband wordt 
e
de 15 Conference of the Parties (COP15) onder het Verdrag inzake Biologische 
Diversiteit (Biodiversiteitsverdrag, CBD). Deze bijeenkomst zou in oktober 
aanstaande in Kunming, China, plaatsvinden. Op dit moment wordt naar een 
nieuwe datum gezocht. Hier dient een ambitieus nieuw raamwerk 
overeengekomen te worden voor de periode tot 2030. De COP wordt 
voorafgegaan door een internationale top over biodiversiteit en marge van de 
Algemene Vergadering van de Verenigde Naties. Met verder de aanvang van de 
uitwerking van de Green Deal van de Europese Commissie, onder andere in een 
e
nieuwe Europese biodiversiteitsstrategie, en de 26 COP onder het Klimaatverdrag 
in Glasgow, maakt biodiversiteit terecht een belangrijk deel uit van de 
internationale en Europese agenda.  
  
Op 7 oktober jl. werd uw Kamer reeds geïnformeerd over het besluit van het 
kabinet om de inzet op biodiversiteit te versterken (Kamerstuk 26 407, nr. 130). 
Met deze brief informeren wij u, mede namens de minister van Infrastructuur en 
Waterstaat en de minister voor Milieu en Wonen, specifiek over de internationale 
aspecten daarvan, alsook over de nadere inzet van het kabinet ter uitvoering van 
de motie Jetten-De Groot (Kamerstuk 21501-20, nr. 1440) die de regering 
verzoekt zich in te zetten voor de aanname van ambitieuze en bindende 
doelstellingen tijdens COP15. Daarnaast informeren wij u met deze brief, mede in 
reactie op het verzoek van uw Vaste Commissie voor Landbouw, Natuur en 
Voedselkwaliteit van 19 februari jl. (uw kenmerk 2020Z03248/2020D07071), over 
de positie die Nederland zal innemen bij het bepalen van de inzet de Europese 
Unie voor COP15.  
  
Context 
Biodiversiteit is essentieel voor het menselijk voortbestaan en een vereiste voor 
het bereiken van de Sustainable Development Goals (SDG’s), de doelen van het 
Parijsakkoord en van het Verwoestijningsverdrag. Vooruitgang op veel SDG’s 
wordt echter belemmerd door de ongekende achteruitgang van soorten en de 

  
Private partijen zullen naar verwachting via innovatieve financiering een 
Onze Referentie
toenemende bijdrage leveren, ook dankzij instrumenten die met Nederlandse 
BZDOC-854028809-59
publieke investeringen zijn opgezet. Het kabinet zal vanaf dit jaar ook de private 
geldstromen voor biodiversiteit in kaart brengen die met publieke middelen 
worden gemobiliseerd. Daarbij valt onder andere te denken aan mobilisatie door 
het Dutch Fund for Climate and Development (DFCD) en het Mobilising More for 
Climate (MoMo4C)-programma, maar ook aan multilaterale fondsen waar 
Nederland aan bijdraagt, zoals de Global Environment Facility (GEF), het Green 
Climate Fund (GCF), en de multilaterale ontwikkelingsbanken (MDB’s). Tevens zal 
het kabinet een inschatting maken van de totale bijdrage van de private sector 
aan behoud en herstel van biodiversiteit. 
 
Multilaterale fondsen en Multilaterale Ontwikkelingsbanken (MDB’s) 
De Global Environment Facility (GEF) is het financieringskanaal voor de drie Rio-
verdragen, waaronder de CBD. De GEF kanaliseert financiële middelen voor 
ontwikkelingslanden en landen in transitie om de CBD-afspraken te 
implementeren. Doel van de GEF is in dit verband het behoud van mondiale 
landschappen en zeeën met een hoge biodiversiteitswaarde. Nederland draagt 
sinds de oprichting financieel bij aan het fonds en besloot bij de 
middelenaanvulling in 2018 tot een nieuwe bijdrage van 83,6 miljoen euro voor 
vier jaar. Binnen het totale budget is ruim een derde van de middelen bestemd 
voor behoud van biodiversiteit.  
 
Nederland draagt voorts bij aan het Green Climate Fund (GCF). Dit fonds is 
opgericht onder het Klimaatverdrag en is daarmee primair gericht op het 
tegengaan van en het aanpassen aan klimaatverandering. Desalniettemin dragen 
enkele projecten van het GCF ook bij aan het behoud van biodiversiteit. Zowel het 
GCF als de GEF werken voor hun gefinancierde projecten met zogenaamde 
safeguards die hoge normen zetten voor de bescherming van het milieu, inclusief 
biodiversiteit. 
 
Ook de MDB’s waarbij Nederland is aangesloten hanteren deze safeguards in het 
goedkeuringsproces van hun projecten. Naast o.a. klimaat en arbeidsrechten, 
vormt het behoud van biodiversiteit hier een vast onderdeel van. Binnen de 
bestuursraden van de MDB’s is Nederland samen met gelijkgezinde landen zeer 
scherp op de naleving van deze safeguards en pleit het bij gelegenheid voor nog 
hogere ambities op dit onderwerp. Ook binnen de onderhandelingen over de 
middelenaanvullingen van de zachte middelen-loketten van de MDB’s (zoals IDA 
bij de Wereldbank en ADF bij de Afrikaanse Ontwikkelingsbank) is mede door 
Nederland met succes gepleit voor sterke en proactieve commiteringen op het 
gebied van biodiversiteit.  
 
Dwarsdoorsnijdend thema in beleid: diplomatie, ontwikkelings-
samenwerking, handelsbeleid en kennisontwikkeling 
Versterkte inzet voor biodiversiteit raakt aan een aanzienlijk deel van het 
Nederlandse ontwikkelingssamenwerkings- en handelsbeleid: van klimaat, bossen, 
voedsel en water tot internationaal maatschappelijk verantwoord ondernemen en 
handelspolitiek. 
 
Klimaatdiplomatie 
Klimaatverandering is een belangrijke, directe oorzaak van biodiversiteitsverlies. 
Tegelijkertijd leidt degradatie en verlies van ecosystemen mondiaal tot 
aanzienlijke uitstoot van broeikasgassen. De impact van klimaatverandering wordt 

  
Oceanen en zeeën en het mariene milieu  
Onze Referentie
Meer dan drie miljard mensen zijn voor hun levensonderhoud afhankelijk van 
2
BZDOC-854028809-59
biodiversiteit in oceanen en zeeën . Zij herbergen een grote biodiversiteit: van 
koraalriffen tot eencellige organismen tot het grootste dier op aarde – de blauwe 
vinvis. De biodiversiteit in oceanen staat ernstig onder druk als gevolg van 
klimaatverandering, terwijl oceanen daartegen tegelijkertijd een belangrijke buffer 
vormen. Momenteel wordt in de VN onderhandeld over de bescherming van het 
mariene milieu en de biodiversiteit in gebieden buiten de nationale rechtsmacht 
van kuststaten (het ‘BBNJ’-proces), met het oog op versterking van het kader 
voor SDG14 (Leven onder Water). Nederland hecht grote waarde aan dit proces, 
is vanaf het begin zeer actief betrokken bij de onderhandelingen en zet in op een 
ambitieus juridisch kader, zodat ook biodiversiteit op de open zee in de nabije 
toekomst beschermd kan worden. Nederland is een van de ondervoorzitters en 
tevens woordvoerder namens de EU op het thema Milieueffectrapportages.  
 
Daarnaast implementeert Nederland de Kaderrichtlijn Mariene Strategie, en zoekt 
het mede om die reden binnen de regionale zeeconventie OSPAR proactief de 
internationale samenwerking op om het mariene milieu in de noordoostelijke 
Atlantische Oceaan (waar de Noordzee deel van uitmaakt) te beschermen. 
Immers, een gezamenlijk begrip over de staat van de gedeelde zee draagt bij aan 
goed ontwikkelde monitoring, doelen en maatregelen. Zo heeft Nederland de 
voorzitters geleverd voor het Biodiversity Committee alsook het Environmental 
Impact of Human Activities Committee. Samen met andere verdragspartijen stelt 
Nederland de nieuwe OSPAR-strategie voor 2020-2030 op, waar strategische en 
operationele doelen worden vastgesteld op onder andere het terrein van 
biodiversiteit, klimaatverandering, oceaanverzuring en marien zwerfvuil (aan te 
nemen op de OSPAR Ministeriële Top, die vooralsnog op 2-3 juli te Lissabon zal 
plaatsvinden). Nederland vraagt in internationaal verband voorts meer aandacht 
voor de gevolgen voor de mariene biodiversiteit en ecosystemen van 
broeikasgasemissies en trad met het oog daarop in 2018 toe tot de Alliance 
Against Ocean Acidification.  
 
Handelspolitiek 
EU-handelsakkoorden bevatten doorgaans een hoofdstuk over handel en 
duurzame ontwikkeling. Het kabinet zet binnen de EU en in EU-verband in op 
ambitieuze afspraken over handel en duurzame ontwikkeling en effectieve 
implementatie daarvan. De te maken nieuwe afspraken onder de CBD behoren 
hiertoe. Nederland zal de Europese Commissie daarom aanmoedigen samen te 
werken met het secretariaat van de CBD, zodat handelsakkoorden daadwerkelijk 
bijdragen aan het behoud van natuurlijk kapitaal. In het kader van de Green Deal 
zal de Europese Commissie voorstellen om de Overeenkomst van Parijs als 
essentieel element op te nemen in alle brede handelsakkoorden van de EU. Het 
kabinet steunt dit streven en ziet voorstellen met de nadere uitwerking graag 
tegemoet. 
  
Internationaal Maatschappelijk Verantwoord Ondernemen (IMVO) 
Het IMVO-beleid draagt eveneens bij aan de kracht en de samenhang van de 
Nederlandse inzet op biodiversiteit. Het kabinet verwacht van Nederlandse 
bedrijven dat zij ondernemen in lijn met de OESO-richtlijnen voor multinationale 
ondernemingen. De richtlijnen vragen bedrijven gepaste zorgvuldigheid toe te 
passen en mogelijke risico’s in hun waardeketens – zoals het schaden van 
 
2
 Bron: Verenigde Naties SDG14 

  
dergelijk mondiaal meetsysteem technologisch niet mogelijk. Door de combinatie 
Onze Referentie
van drie ontwikkelingen, te weten frequentere en betere aardobservatiedata uit 
BZDOC-854028809-59
onder meer het Copernicusprogramma, verbeterde beeldinterpretatie met 
machine learning en verbeterde modellen van het PBL komt een dergelijk systeem 
nu echter in zicht. Wij zullen het PBL daarom verzoeken de mogelijkheden te 
verkennen voor het ontwikkelen van een dergelijk -in principe geautomatiseerd- 
informatiesysteem, dat het verlies en herstel van de mondiale biodiversiteit met 
een hoge resolutie en frequentie inzichtelijk maakt.  
 
Inspanningen in EU-verband  
De Europese Commissie publiceerde op 11 december jl. haar mededeling over de 
European Green Deal. Gezien het belang van biodiversiteit – naast klimaat – in de 
Green Deal zijn wij ervan overtuigd dat de Commissie de komende jaren 
belangrijke stappen zal zetten naar het hoger op de agenda plaatsen van 
biodiversiteit, in Europa en in de wereld. De Green Deal kan zorgen voor een 
sterkere integratie van biodiversiteit in veel andere Europese beleidsterreinen.  
Voor het behouden en herstellen van ecosystemen en biodiversiteit op land en 
zee, zet de Commissie in op een biodiversiteitsstrategie in 2020 met daarin de 
Europese inzet voor COP15. Het kabinet benadrukt, in navolging van de motie 
Jetten/de Groot, dat grote ambitie nodig is voor het nieuwe strategisch plan van 
de CBD. Over de kabinetsappreciatie van de aanstaande Europese 
Biodiversiteitsstrategie zal uw Kamer, nadat deze is verschenen, separaat worden 
geïnformeerd middels een BNC-fiche. 
 
e
Nederlandse inzet in de 15 Conference of the Parties (COP15) onder het 
Verdrag inzake Biologische Diversiteit 
Nederland treedt in de CBD in EU-verband op. Het kabinet zal zich inzetten voor 
een ambitieus nieuw strategisch raamwerk voor het Biodiversiteitsverdrag met 
bindende doelen. Na voorbereidende onderhandelingen is onlangs de zogenaamde 
zero draft van het nieuwe akkoord verschenen. Dit concept is geschreven door de 
twee gekozen voorzitters van de voorbereidende onderhandelingen en is 
gebaseerd op consultatieronden. Het concept toont ambitie op doelstellingen, 
maar schiet nog tekort op verbetering van het implementatiemechanisme van het 
verdrag en van de afspraken over verantwoording door de verdragspartijen. 
Bindende en verplichtende doelstellingen lijken gezien het internationale 
krachtenveld op dit moment buiten bereik. Wel is het haalbaar om het 
verantwoordingsmechanisme van het verdrag te verbeteren, waardoor de druk om 
afspraken uit te voeren sterker wordt. 
  
Proces 
De ambtelijke onderhandelingen voor het nieuwe strategisch raamwerk  
lopen al enige tijd. Door COVID-19 hebben de voorbereidende bijeenkomsten 
vertraging opgelopen, met als gevolg dat ook de voor oktober voorziene COP in 
Kunming wordt uitgesteld naar een nog nader te bepalen datum. De COP duurt 
normaliter twee weken en wordt afgesloten door een high-level gedeelte dat naar 
verwachting drie dagen zal duren. Er moeten afspraken worden gemaakt over 
mondiale biodiversiteitsdoelen voor de komende tien jaar, over de wijze van 
implementatie, rapportage en verantwoording, en over de financiering. Een 
tussenstap wordt gemaakt tijdens de Algemene Vergadering van de VN waar een 
Biodiversity Summit zal worden georganiseerd op het niveau van staatshoofden 
en regeringsleiders. 
 
 

  
waarschuwingen kunnen worden afgegeven en gedetailleerde implementatie 
Onze Referentie
actieplannen kunnen worden gevraagd. 
BZDOC-854028809-59
 
Access & benefit sharing 
Het Nagoya Protocol onder het Biodiversiteitsverdrag regelt de toegang tot een 
eerlijke en billijke verdeling van de voordelen van het gebruik van genetische 
bronnen. Tijdens COP14 in Egypte is de efficiëntie van het Protocol geëvalueerd, 
waarbij is geconcludeerd dat de resultaten nog achterblijven. Er heerst 
ontevredenheid over de beschikbaarstelling van financiële middelen, maar ook 
over de toegang tot genetisch materiaal. Er zijn op dit moment grote 
belangenverschillen in de lopende onderhandelingen over zogenaamde ‘digitale 
genetische informatie’. De EU en andere OESO-landen (waaronder Zwitserland, 
Japan, Nieuw-Zeeland en Zuid-Korea) hechten belang aan open beschikbaarheid 
van data, om ontwikkelingen en innovaties op het gebied van voedselzekerheid, 
volksgezondheid en klimaatadaptatie, zoals droogteresistentie van gewassen, te 
stimuleren. Ontwikkelingslanden met een rijke biodiversiteit zien de eerder in het 
Nagoya Protocol vastgelegde afspraken in gevaar komen, nu genetische 
informatie van soorten op grote schaal in digitale vorm openbaar wordt. Als deze 
digitale genetische informatie niet onder de werking van het Protocol of het 
verdrag komt te vallen, komen de financiële middelen waarop men rekende niet 
beschikbaar. Om de verschillende posities dichter bij elkaar te brengen zijn een 
wetenschappelijk en een beleidsproces overeengekomen, bestaande uit 
aanvullende studies, alsmede de oprichting van een ad-hoc expertgroep voor 
digitale genetische informatie, waarvoor Nederland expertise levert van het WUR 
Centre for Genetic Resources the Netherlands. De uitkomst van dit proces zal 
cruciaal zijn voor het tijdens de COP te sluiten akkoord.  
 
Betrokkenheid samenleving en decentrale overheden 
De Nederlandse positie voor de CBD COP wordt nadrukkelijk bepaald in overleg 
met de diverse belanghebbenden, waaronder ook de provincies. Het kabinet vindt 
het belangrijk partijen uit de samenleving in staat te stellen hun stem te laten 
horen. Wereldwijd werken natuurorganisaties samen in de koepelorganisatie 
IUCN. In 2019 hield IUCN in Rotterdam haar regionale consultatiebijeenkomst 
voor de regio West-Europa en Centraal-Azië, ter voorbereiding op het nieuwe 
CBD-raamwerk. Deze bijeenkomst werd gefinancierd door de rijksoverheid en de 
provincie Zuid-Holland. IUCN Nederland is voornemens ook voorafgaande aan de 
COP een bijeenkomst te organiseren waar partijen uit de samenleving hun inbreng 
kunnen leveren en committeringen op het gebied van natuur kenbaar kunnen 
maken. Zo kan Nederland op de COP een maatschappelijk gedragen boodschap 
brengen.  
 
Niet alleen overheden hebben een rol in het bereiken van de doelen van de CBD. 
Het is belangrijk dat zoveel mogelijk partijen hun bijdrage leveren en daartoe 
worden aangemoedigd. Momenteel bestaat onder de CBD al de mogelijkheid 
vrijwillige bijdragen op te nemen in de zogenaamde Sharm El-Sheikh to Kunming 
Action Agenda for Nature and People. Daarbij zijn transparantie en 
afrekenbaarheid belangrijke aandachtspunten, waarin nog niet is voorzien. 
Nederland werkt daarom samen met het World Conservation Monitoring Centre 
(WCMC) van het UN Environment Programme aan een set aanbevelingen ter 
verbetering en concretisering van de Action Agenda voor gebiedsgerichte 
bijdragen. Nederland wil zo de betrokkenheid van niet-statelijke actoren ook na de 
COP verder ondersteunen. Binnenkort zal de Nationale Jeugdraad (NJR) tot slot 

