> Retouradres Postbus 90801 2509 LV  Den Haag
De voorzitter van de Eerste Kamer 
Postbus 90801
der Staten-Generaal
2509 LV  Den Haag
Parnassusplein 5
Binnenhof 22
T   070 333 44 44
2513 AA  Den Haag
www.rijksoverheid.nl
2513AA22
Onze referentie
2020-0000049129
Datum 9 april 2020
Betreft Nadere uitwerking ambities kinderarmoede
Aanleiding 
Op 21 januari jl. heeft in uw Kamer een mondeling overleg plaatsgevonden over 
de uitvoering van de motie Kox (Kamerstukken I 2017-2018, 34775, D) over het 
komen tot een reductiedoelstelling op het terrein van kinderarmoede. De aanpak 
van armoede onder kinderen staat hoog op de agenda van het kabinet en ik stel 
het zeer op prijs dat dit ook in uw Kamer het geval is. 
 
Tijdens het overleg is geconstateerd dat de aanpak van het kabinet, die onder 
meer beschreven is in de brief ambities kinderarmoede (EK 35000-XV/3500-IV, D) 
van 1 april 2019, om kinderarmoede tegen te gaan op veel punten de brede 
instemming van uw Kamer heeft. Er is steun voor de vier ambities: 
 
Ambities kinderarmoede 
1. Ieder kind dat in een gezin met een laag inkomen opgroeit kan meedoen. In 
2021 wordt 100 procent van de kinderen met ouders in de bijstand bereikt 
en 70 procent van de kinderen van de werkende gezinnen met een laag 
inkomen. 
2. Het aantal huishoudens met kinderen dat te maken heeft met een laag 
inkomen laat de komende jaren een dalende trend zien. 
3. Er komt periodiek kwalitatief inzicht in de brede kansarmoede onder 
kinderen. 
4. Er komt periodiek een kwalitatief overzicht van goede voorbeelden en 
initiatieven van gemeenten en andere lokale en landelijke organisaties 
gericht op het voorkomen van armoede onder kinderen en de negatieve 
gevolgen daarvan voor kinderen. 
 
In het overleg is specifiek stilgestaan bij de nadrukkelijke wens in uw Kamer om 
te komen tot een kwantitatief streefcijfer bij ambitie 2, die betrekking heeft op het 
aantal huishoudens met kinderen dat te maken heeft met een laag inkomen. In dit 
overleg is besproken dat een dergelijke streefwaarde vooral kan helpen om alle 
betrokken partijen te stimuleren zich voor dit doel in te spannen en nadrukkelijk 
niet bedoeld is als een juridisch afdwingbare doelstelling. Gelet op de brede 
aanpak in het kader van armoedebestrijding bij kinderen en alle aspecten 
Pagina 1 van 6

de pols te houden of de ontwikkeling van kinderarmoede de gewenste richting 
ingaat en of er eventuele bijstelling van het (lineaire) streefcijfer en/of de horizon 
Datum
waarbinnen dit cijfer moet zijn bereikt nodig is.  
9 april 2020
 
Hierbij zal het kabinet aansluiten op de definitie van het CBS, omdat deze ook 
Onze referentie
benut wordt bij de monitor van de Duurzame Ontwikkelingsdoelen en omdat deze 
2020-0000049129
bij uitstek geschikt is voor vergelijkingen over de tijd. Het CBS rapporteert 
jaarlijks in december over de armoedecijfers van het voorgaande jaar. Zo 
verschenen in december 2019 de armoedecijfers van 2018.  
 
Voor Caribisch Nederland geldt dat we op dit moment over onvoldoende harde 
data over het aantal kinderen dat opgroeit in armoede beschikken. Ik ben 
voornemens om met het CBS in gesprek te gaan over de wijze waarop hier het 
beste inzicht in kan worden verkregen. Vervolgens zal ik met de openbare 
lichamen in gesprek gaan over een indicatieve streefwaarde. Het terugbrengen 
van het aantal gezinnen met kinderen dat te maken heeft met een laag inkomen is 
onderdeel van de brede inzet van het kabinet om bestaanszekerheid van inwoners 
van Caribisch Nederland te verbeteren. Het kabinet ambieert op verschillende 
manieren armoede binnen gezinnen terug te dringen in Caribisch Nederland. Zo 
zijn het wettelijk minimumloon, de uitkeringen en de kinderbijslag per 1 januari 
2019 en 1 januari 2020 verhoogd. Dat betekent dat het besteedbaar inkomen van 
de ouders met een laag inkomen omhoog is gegaan. Er is ook speciale aandacht 
voor de arbeidsparticipatie van vrouwen. Dit uit zich onder andere in de 
investering in het verbeteren van de kwaliteit en financiële toegankelijkheid van 
de kinderopvang en naschoolse opvang. Dit acht het kabinet van belang omdat 
werk de beste weg uit de armoede is. Daarnaast zet het kabinet in op het 
begeleiden van mensen uit de onderstand naar werk door het ondersteunen van 
de openbare lichamen bij het versterken van de arbeidsbemiddeling.  
 
Streefwaarde vooral realiseren door stimuleren van (meer uren) werk 
Het kabinet ondersteunt gezinnen met een laag inkomen (in Europees Nederland) 
door het verlagen van lasten en door intensivering van de kinderbijslag, de 
kinderopvangtoeslag en het kindgebonden budget (zie hiervoor ook eerdere 
brieven aan uw Kamer). Maar armoede is een complex probleem. Meer 
inkomensondersteuning voor gezinnen kan er op korte termijn toe leiden dat het 
aantal gezinnen onder de lage-inkomensgrens afneemt. Op lange termijn is het 
risico dat armoede juist toeneemt, door meer uitkeringsafhankelijkheid en een 
toenemende marginale druk. In het voorjaar verschijnt de publicatie Kansrijk 
Armoedebeleid van het CPB en het SCP, waarin de effectiviteit van verschillende 
maatregelen om de armoede terug te dringen wordt onderzocht. 
 
Het kabinet zet daarom primair in op het bevorderen van werk en op meer uren 
werk voor de ouder(s) met een inkomen uit werk (loondienst of als zelfstandige). 
Werk is immers de beste en meest duurzame manier om uit de armoede te komen 
en levert een belangrijke bijdrage aan het bereiken van de streefwaarde.  
 
Om meer mensen vanuit de bijstand aan het werk te helpen (onder wie mensen 
met kinderen), neemt het kabinet diverse maatregelen. Een belangrijk voorbeeld 
hiervan is het Breed Offensief, een brede agenda om de arbeidsmarktkansen voor 
mensen met een afstand tot de arbeidsmarkt te vergroten (Kamerstukken II, 
2019-2020, 34352, nr. 192).  
 
Pagina 6 van 6

gebied van opleiding, gezondheid, veiligheid, werkloosheid, schulden, psychische 
problemen, maatschappelijk isolement ouders en laaggeletterdheid.  
Datum
 
9 april 2020
De laatste ambitie is het in beeld brengen van goede voorbeelden in de aanpak 
van kinderarmoede.  
Onze referentie
 
2020-0000049129
Het kabinet zal elke twee jaar rapporteren over alle vier de ambities die samen 
met de VNG zijn geformuleerd. Het doel van de tweejaarlijkse rapportage over de 
ambities is om inzicht te verkrijgen in de manier waarop het armoedebeleid waar 
nodig verbeterd kan worden. Over de uitkomsten voer ik overleg met de 
betrokken bewindspersonen, met de VNG en andere relevante partijen en 
uiteraard ook met kinderen zelf. Dit periodieke inzicht is aanleiding voor alle 
partijen om hier vanuit hun verantwoordelijkheden mee aan de slag te gaan 
binnen de bestaande financiële kaders. Over de voortgang zal het kabinet 
rapporteren aan de Tweede en Eerste Kamer, voor de eerste keer in 2021.  
 
Om te stimuleren dat partijen actief aan de slag gaan met de ambities 
kinderarmoede, zijn in de afgelopen periode al concrete stappen gezet. Zo helpt 
Divosa - in afstemming met VNG en andere partijen - gemeenten bij de 
vormgeving van de integrale ondersteuning aan gezinnen met kinderen in 
armoede. Daarbij is ook aandacht voor werkenden. En vier landelijke partijen 
(Stichting Leergeld, het Jeugdfonds Sport & Cultuur, Stichting Jarige Job en 
Nationaal Fonds Kinderhulp) zijn, verenigd onder de naam SAM&, recent een 
campagne kinderarmoede gestart om het bereik van kinderen in armoede te 
verbeteren. Het ministerie van SZW ondersteunt zowel de activiteiten van Divosa 
als SAM& met een financiële bijdrage. Bovendien is in opdracht van het ministerie 
van OCW en SZW recent een handreiking ‘Omgaan met armoede op scholen’ 
2
uitgebracht . Deze is bedoeld als praktische ondersteuning van scholen bij het 
signaleren van armoede en doorverwijzen van ouders. Het Jeugdeducatiefonds zal 
de handreiking implementeren op scholen. 
 
Tot slot 
Het kabinet is van meet af aan voortvarend aan de slag gegaan met de aanpak 
van armoede onder kinderen. Het kabinet constateert met genoegen dat er breed 
draagvlak is in zowel uw Kamer als de Tweede Kamer en in de samenleving om 
met dit belangrijke thema aan de slag te gaan. Dit blijkt uit de betrokkenheid van 
vele partijen: gemeenten en landelijke armoedepartijen, maar ook de alliantie 
kinderarmoede van het Nederlands Centrum Jeugdgezondheid, de Missing Chapter 
Foundation en Alles is gezondheid. Met deze alliantie hebben vele partijen (privaat 
en publiek) zich aan het onderwerp verbonden en geven zij aan welke bijdrage zij 
kunnen leveren om armoede onder kinderen tegen te gaan. De energie van alle 
partijen gezamenlijk kan helpen om deze kabinetsperiode substantiële stappen te 
zetten om de ambities kinderarmoede te realiseren.  
 
De Staatssecretaris van Sociale Zaken 
en Werkgelegenheid, 
 
 
 
 
 
2
 https://www.rijksoverheid.nl/documenten/publicaties/2020/02/12/handreiking-omgaan-
met-armoede-op-scholen 
Pagina 6 van 6

