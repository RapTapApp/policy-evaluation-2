 
Besluit van … 
tot wijziging van het Besluit register onderwijsdeelnemers en tot intrekking 
van het Besluit experimenten doorlopende leerlijnen vmbo-mbo 2014-2022 in 
verband met de invoering van doorlopende leerroutes vmbo-mbo 
 
 
 
Op de voordracht van Onze Minister van Onderwijs, Cultuur en Wetenschap, gedaan 
mede namens Onze Minister voor Basis- en Voortgezet Onderwijs en Media, van xxx, nr. 
WJZ/xxx (10693), directie Wetgeving en Juridische Zaken; 
 
Gelet op artikel 118t, eerste, tweede, zesde en zevende lid, van de Wet op het 
voortgezet onderwijs, artikel 11a.1, eerste, tweede, zesde en zevende lid, van de Wet 
educatie en beroepsonderwijs en de artikelen 8, vierde lid, 12, zesde lid, 15, zesde lid, 
19, derde lid, 20, zevende lid en 22, derde lid, van de Wet register 
onderwijsdeelnemers; 
 
De Afdeling advisering van de Raad van State gehoord (advies van xxx, nr. xxx); 
 
Gezien het nader rapport van Onze Minister van Onderwijs, Cultuur en Wetenschap, 
uitgebracht mede namens Onze Minister voor Basis- en Voortgezet Onderwijs en Media 
van xxx, nr. WJZ/xxx (10693), directie Wetgeving en Juridische Zaken;  
 
Hebben goedgevonden en verstaan: 
 
 
Artikel I. Wijziging Besluit register onderwijsdeelnemers 
 
Het Besluit register onderwijsdeelnemers wordt als volgt gewijzigd: 
 
A 
 
Artikel 6 wordt als volgt gewijzigd: 
1. Aan het tweede lid wordt, onder vervanging van de punt aan het slot van 
onderdeel g door een puntkomma, een onderdeel toegevoegd, luidende: 
h. de aanduiding dat de onderwijsdeelnemer aan een doorlopende leerroute vmbo-
mbo als bedoeld in artikel 10b10 WVO, of de geïntegreerde route vmbo-
basisberoepsopleiding, bedoeld in artikel 10b21 WVO deelneemt. 
2. Aan het derde lid wordt, onder vervanging van de punt aan het slot van onderdeel 
d door een puntkomma, een onderdeel toegevoegd, luidende: 
e. de aanduiding dat de onderwijsdeelnemer aan een doorlopende leerroute vmbo-
mbo als bedoeld in artikel 10b10 WVO of artikel 27a WVO BES, of de geïntegreerde 
B10693.K-1 (13591885) 

 
 
Nota van toelichting  
 
Deze nota van toelichting wordt gegeven mede namens de Minister voor Basis- en 
Voortgezet Onderwijs en Media. 
 
I. Algemeen 
 
1. Inleiding 
1
De Wet sterk beroepsonderwijs biedt scholen en instellingen de mogelijkheid om het 
vmbo en mbo als één programmatisch geheel vorm te geven in een doorlopende 
leerroute vmbo-mbo. Een doorlopende leerroute is een gezamenlijk 
onderwijsprogramma vanaf de bovenbouw van het vmbo tot en met een mbo-
startkwalificatie (op niveau 2, 3 of 4), waarbij het onderwijs verdiept, verrijkt of soms 
versneld kan worden. De wet voorziet ook in een geïntegreerde route vmbo-
basisberoepsopleiding, waarin een mbo-2 diploma kan worden behaald zonder dat een 
vmbo-examen behaald wordt.  
 
Naar aanleiding van de Wet sterk beroepsonderwijs worden twee onderwerpen in 
onderhavig besluit geregeld. Het betreft de gegevenslevering van vo-scholen en mbo-
instellingen die een doorlopende leerroute aanbieden aan DUO, en de intrekking van het 
Besluit experimenten doorlopende leerlijnen vmbo-mbo 2014–2022 dat te zijner tijd is 
uitgewerkt. Hieronder wordt nader ingegaan op deze twee onderwerpen.  
 
2. Gegevenslevering van vo-scholen en mbo-instellingen aan DUO 
Na inwerkingtreding van de Wet sterk beroepsonderwijs moeten vo-scholen en mbo-
instellingen aan DUO doorgeven welke jongeren staan ingeschreven in een doorlopende 
leerroute vmbo-mbo of een geïntegreerde route vmbo-basisberoepsopleiding. 
Onderhavig besluit voorziet hierin door een aanpassing van het Besluit register 
onderwijsdeelnemers. Voor betrouwbare uitwisseling van gegevens gebeurt deze 
gegevenslevering, net zoals bij alle overige gegevensuitwisselingen tussen DUO en 
scholen en instellingen, met gebruik van het persoonsgebonden nummer. 
 
Het gegeven of een jongere staat ingeschreven in een doorlopende leerroute mag 
worden gebruikt door de minister, de Inspectie van het onderwijs (inspectie), het 
bevoegd gezag van de school of instelling waar de jongere staat ingeschreven en het 
2
CBS. De minister ontvangt de informatie voor beleidsvoorbereiding. De inspectie 
ontvangt de gegevens ten behoeve van het toezicht. Aan de hand van deze gegevens 
stelt de inspectie vast of het wettelijk kader van de doorlopende leerroute op het 
onderzoek naar een opleiding van toepassing is. Het bevoegd gezag van de school of 
instelling levert de gegevens voor zover deze zien op de periode dat de jongere aan die 
school of instelling was ingeschreven. Het CBS ontvangt tot slot de gegevens voor 
onderzoek. 
 
3. Intrekken Besluit experimenten doorlopende leerlijnen vmbo-mbo 2014–
2022 
Met de Wet sterk beroepsonderwijs wordt de doorlopende leerroute vmbo-mbo in 
wetgeving verankerd. Doorlopende leerroutes die na de inwerkingtreding van de Wet 
sterk beroepsonderwijs door vo-scholen en mbo-instellingen worden aangeboden 
moeten voldoen aan hetgeen in die wet is bepaald. Uitzondering daarop zijn, zoals reeds 
vermeld in de memorie van toelichting bij het wetsvoorstel sterk beroepsonderwijs 
                                                 
1
 Wet van … tot wijziging van onder andere de Wet op het voortgezet onderwijs, de Wet educatie en 
beroepsonderwijs en de Leerplichtwet 1969 in verband met de versterking van het 
beroepsonderwijs, door het wettelijk mogelijk maken van doorlopende leerroutes vmbo-mbo (sterk 
beroepsonderwijs) (Stb. …) [Kamerstukken 35336]. 
2
 Aan welke partijen de nieuwe gegevens verstrekt worden, volgt uit de wijziging van (de bijlage 
bij) het Besluit register onderwijsdeelnemers, zoals die wordt gedaan met dit wijzigingsbesluit. Voor 
welke wettelijke taak of doelen deze partijen gebruik mogen maken van deze gegevens is bepaald 
in de Wet register onderwijsdeelnemers. 
B10693.K-1 3 

 
 
verhouding met de verwerkingsdoeleinden. De verwerkingsdoeleinden kunnen niet op 
een andere, voor de betrokkene minder nadelige wijze worden verwezenlijkt. 
 
De intrekking van het Besluit experimenten doorlopende leerlijnen vmbo-mbo 2014-
2022 heeft geen gevolgen voor de verwerking van persoonsgegevens. 
 
Een concept van dit besluit is voorgelegd aan de Autoriteit Persoonsgegevens (AP). 
De AP heeft aangegeven geen opmerkingen te hebben daarbij. 
 
9. Advies en consultatie 
Een concept van dit besluit is van 2 tot en met 30 oktober 2019 opengesteld voor 
3
internetconsultatie. Er zijn vijf reacties ontvangen (waarvan er 4 openbaar zijn). 
Jongeren Organisatie Beroepsonderwijs (JOB MBO), het Landelijk Aktie Komitee 
Scholieren (LAKS) en Ouders & Onderwijs, hebben elk afzonderlijk een gezamenlijke 
reactie ingediend. De andere twee reacties komen van personen die verbonden zijn aan 
mbo-instellingen. 
 
JOB MBO, LAKS en Ouders & Onderwijs delen de wens van het kabinet om de 
overgang van het vmbo naar het mbo te verbeteren. Het voorliggend besluit maakt het 
mogelijk om jongeren daadwerkelijk in de doorlopende leerroute in te schrijven en zorgt 
ervoor dat het Besluit experimenten doorlopende leerlijnen vmbo-mbo 2014-2022 te 
zijner tijd kan worden ingetrokken.  
 
JOB MBO, LAKS en Ouders & Onderwijs vinden het logisch dat deze twee 
onderwerpen, die voortvloeien uit het wetsvoorstel ‘Sterk beroepsonderwijs’, in 
onderhavig besluit geregeld worden en hebben ten aanzien van dit besluit dan ook geen 
opmerkingen. Ook de andere twee reacties hebben geen opmerkingen ten aanzien van 
het besluit. De opmerkingen die zijn gemaakt zien op het wetsvoorstel sterk 
beroepsonderwijs en de ruimte die daarin aan scholen en instellingen wordt geboden om 
een doorlopende leerroute aan te bieden. Dit wetsvoorstel heeft begin 2019 opgestaan 
voor internetconsultatie en is op 13 november 2019 ingediend bij de Tweede Kamer. 
 
10. Inwerkingtreding 
Intentie is om artikel I van dit besluit gelijktijdig met de Wet van … tot wijziging van 
onder andere de Wet op het voortgezet onderwijs, de Wet educatie en beroepsonderwijs 
en de Leerplichtwet 1969 in verband met de versterking van het beroepsonderwijs, door 
het wettelijk mogelijk maken van doorlopende leerroutes vmbo-mbo (sterk 
beroepsonderwijs) (Kamerstukken 35336) in werking te laten treden. 
 
De inwerkingtreding van artikel II zal plaatsvinden als het Besluit experiment 
doorlopende leerlijnen vmbo-mbo 2014-2022 materieel volledig is uitgewerkt. Dat is het 
geval als de experimenten zijn beëindigd (uiterlijk 1 augustus 2022).  
 
II. Artikelsgewijs 
 
Artikel I, onderdeel A 
Met de wijziging van artikel 6 van het Besluit register onderwijsdeelnemers wordt een 
nieuw gegeven opgenomen in het register onderwijsdeelnemers. Het betreft het 
gegeven of een jongere deelneemt aan een doorlopende leerroutes vmbo-mbo of aan de 
geïntegreerde route vmbo-basisberoepsopleiding. Zowel de school voor voortgezet 
onderwijs als de instelling voor beroepsonderwijs die samenwerken in een doorlopende 
leerroute, moeten dit gegeven kunnen doorgeven, daarom wordt het zowel aan het 
derde lid als aan het zesde lid van artikel 6 toegevoegd. Die leden zien op respectievelijk 
het voortgezet onderwijs (WVO) en het beroepsonderwijs (WEB). Tot slot wordt ook voor 
het voortgezet speciaal onderwijs mogelijk gemaakt om dit gegeven te gaan leveren 
                                                 
3
 https://www.internetconsultatie.nl/besluitsterkberoepsonderwijs  
B10693.K-1 5 

