 
 
 
> Retouradres Postbus 20901 2500 EX Den Haag 
De voorzitter van de Tweede Kamer Ministerie van 
Infrastructuur en 
der Staten-Generaal 
Waterstaat 
 
Binnenhof 4 
Rijnstraat 8 
2513 AA  DEN HAAG 
2515 XP Den Haag 
 
Postbus 20901 
2500 EX Den Haag 
 
T  070-456 0000 
F  070-456 1111  
   
Ons kenmerk 
Datum 15 april 2020 
IENW/BSK-2020/51147 
Betreft Evaluatie Beleidsnota Drinkwater 2014 en Hoofdlijnen  
 
Beleidsnota Drinkwater 2020 
Bijlage 
  
Evaluatie Beleidsnota 
 Drinkwater 2014 
Geachte voorzitter,  
In deze brief zet ik de hoofdlijnen van het drinkwaterbeleid voor de komende 6 
jaar uiteen, vooruitlopend op de Beleidsnota Drinkwater 2020, die ik eind dit jaar 
aan uw Kamer zal aanbieden. Hiermee geef ik invulling aan mijn toezegging in het 
AO Water van 20 juni 2019. Als voorbereiding op de nieuwe nota is een evaluatie 
uitgevoerd van de Beleidsnota Drinkwater 2014. In de bijlage treft u het 
evaluatierapport aan.  
 
De drinkwatervoorziening in Nederland staat op een hoog niveau. We beschikken 
over voldoende drinkwater van uitstekende kwaliteit tegen een relatief lage prijs. 
e
In Nederland wordt voldaan aan het 6 Sustainable Development Goal dat stelt dat 
eenieder in 2030 toegang moet hebben tot schoon drinkwater. Het drinkwater is 
goed beschermd. Ook tegen micro-organismen, zoals het coronavirus. Levering en 
kwaliteit zijn geborgd. 
 
De uitstekende drinkwatervoorziening is voor de langere termijn echter niet 
vanzelfsprekend. De kwaliteit van grond- en oppervlaktewater waaruit drinkwater 
geproduceerd wordt staat onder druk. Er is in Nederland niet altijd en overal 
voldoende water beschikbaar voor alle functies. Dit heeft ook consequenties voor 
drinkwater. Ook de kwaliteit van het drinkwater zelf vraagt aandacht, door 
opkomende stoffen, loden leidingen en risico op micro-organismen, zoals 
Legionella. Ook klimaatverandering met hogere temperaturen en langere perioden 
van droogte vergroot deze risico’s voor de drinkwatervoorziening. 
 
Schoon, gezond en genoeg drinkwater voor iedereen 
Mijn ambitie is voldoende goed drinkwater voor iedereen in Nederland, nu en in de 
toekomst. Daarvoor is nodig dat er voldoende bronnen zijn voor het bereiden van 
drinkwater met een geschikte kwaliteit, dat de bereiding van drinkwater en het 
tapwater voldoen aan alle wettelijke eisen, dat drinkwater als eerste 
levensbehoefte tegen lage kosten beschikbaar is en dat de leveringszekerheid, ook 
tijdens crisissituaties, geborgd is.  
Voor de komende periode verstevig ik mijn beleid dat er op gericht is dat de 
kwaliteit van het oppervlaktewater en grondwater goed is, dat de huidige en 
toekomstige drinkwaterbronnen ruimtelijk beschermd zijn, dat de 
Pagina 1 van 4 
 

 
 
Drinkwaterbereiding en levering op orde Ministerie van 
Infrastructuur en 
In Nederland zijn de bereiding van drinkwater en de kwaliteitseisen van het 
Waterstaat 
tapwater geregeld via de Drinkwaterwet. Hierbinnen moet worden voldaan aan de 
 
vereisten van de Europese Drinkwaterrichtlijn. Dit borgt de drinkwaterkwaliteit, de 
Ons kenmerk 
kwaliteit van materialen, de monitoring en rapportage, het toezicht en de IENW/BSK-2020/51147 
 
handhaving.  
 
In mei 2020 wordt de publicatie verwacht van een aantal wijzigingen in de 
Europese Drinkwaterrichtlijn. Er komen voorschriften ten aanzien van toegang tot 
drinkwater, lekkageverliezen, informatievoorziening aan het publiek, 
risicoanalyse/risicomanagement van de drinkwatervoorziening, voorschriften ten 
aanzien van lood en legionella in binnenhuisinstallaties, vereisten voor materialen 
(zoals kranen en leidingen) en chemicaliën in contact met drinkwater. Ook komt er 
een lijst met mogelijk schadelijke stoffen (watchlist) waar, onder andere, 
hormoonverstorende stoffen en microplastics onderdeel van gaan uitmaken en 
worden er normen gesteld voor nieuwe stoffen, waaronder PFAS. Binnen twee 
maanden na de publicatie zal ik in een implementatieplan aangeven hoe ik deze 
wijzigingen ga inpassen in mijn beleid. Voor de implementatie staan in Nederland 
verschillende ministeries, decentrale overheden, instanties en partijen, zoals de 
drinkwaterbedrijven, aan de lat. Ik zal deze partijen uiteraard bij het opstellen van 
het implementatieplan betrekken. De beleidsmatige doorvertaling krijgt in de 
Beleidsnota Drinkwater een plek.  
 
Ik vind een betaalbare en toegankelijke drinkwatervoorziening een belangrijk 
uitgangspunt. Dit streven geldt ook voor Caribisch Nederland, waar een 
kostendekkende drinkwatervoorziening vanwege de geringe grootte van de 
eilanden niet mogelijk is.  
 
Onder deze hoofdlijn van het drinkwaterbeleid valt ook de leveringszekerheid van 
drinkwater. De drinkwatervoorziening behoort tot de vitale infrastructuur. De 
leveringszekerheid kan negatief beïnvloed worden door cyber crime, crises of 
rampen. Mijn doel is een adequaat beveiligde en weerbare drinkwatersector. Om 
dit te realiseren werken de drinkwatersector en de overheid samen aan het 
identificeren van dreigingen, het beheren van risico's en het aanpakken van 
kwetsbaarheden. Om ernstige cyberincidenten zoveel als mogelijk te voorkomen 
en de gevolgen ervan te beperken zal de kennis worden vergroot en de 
samenwerking met partners worden versterkt. Dit wordt gerealiseerd door 
implementatie van de beveiligingseisen en beheersmaatregelen in het kader van 
de Drinkwaterwet en Wet beveiliging netwerk en informatiesystemen, alsmede 
door participatie in een programma dat ik samen met waterpartners ben gestart 
gericht op het versterken van cyber security in de watersector.  
 
Goede samenwerking tussen betrokken partijen 
Conform de Drinkwaterwet ligt de verantwoordelijkheid voor het gehele systeem 
van een goede drinkwatervoorziening bij de minister van Infrastructuur en 
Waterstaat. In de uitvoering zijn de verantwoordelijkheden over verschillende 
overheden verdeeld en is afstemming en samenwerking met betrokken partijen 
essentieel om de doelen te realiseren. Een goede drinkwatervoorziening vereist 
daarom een samenspel van rijk, provincies, gemeenten, de drinkwaterbedrijven 
en betrokken partijen vanuit andere dossiers zoals energie, klimaat, landbouw, 
industrie en natuur. 
 
Pagina 3 van 4 
 

