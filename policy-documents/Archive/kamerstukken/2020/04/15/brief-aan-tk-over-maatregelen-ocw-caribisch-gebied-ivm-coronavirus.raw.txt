 
 
 
>Retouradres Postbus 16375 2500 BJ Den Haag  
 
 
Internationaal Beleid 
De voorzitter van de Tweede Kamer der Staten-Generaal 
 
Rijnstraat 50  
 
Postbus 20018  
Den Haag 
 
2500 EA  DEN HAAG 
Postbus 16375 
2500 BJ Den Haag 
www.rijksoverheid.nl 
 
 
Onze referentie 
23977931 
 
 
  
Datum       15 april 2020 
Betreft Maatregelen OCW in Caribisch deel van het Koninkrijk i.v.m. het 
 
  coronavirus 
 
 
 
 
 
Het coronavirus heeft ook het Caribische deel van het Koninkrijk getroffen en dit 
heeft effecten op de eilanden. Er zijn stevige maatregelen van kracht. We 
beseffen dat de crisis ook op de eilanden op de kinderen, de docenten en alle 
betrokkenen bij de scholen en andere instellingen veel impact heeft. We volgen 
de situatie daar goed en zijn in overleg met de betrokken partijen om zo nodig 
aanvullende maatregelen te nemen en hen waar mogelijk te ondersteunen. In 
deze brief willen wij u informeren over de gevolgen van het coronavirus op de 
eilanden op de terreinen onderwijs, cultuur, media en wetenschap. Ook wordt 
kort ingegaan op een aantal sectoren die aan het onderwijs raken, zoals de 
kinderopvang en de jeugdzorg.    
 
Wij zijn (stelsel-)verantwoordelijk voor het OCW-beleid in Bonaire, Saba en Sint 
Eustatius. In deze brief gaat het in de eerste plaats daarover. Curaçao, Aruba en 
Sint Maarten zijn verantwoordelijk voor hun eigen onderwijs, cultuur en 
wetenschap. In het kader van het Vierlandenoverleg Onderwijs en Cultuur houden 
wij ook over de actuele situatie met onze collega’s contact. Over en weer wordt 
informatie gedeeld over te nemen maatregelen binnen de eigen bevoegdheden. 
Waar nodig, worden de belangen van Curaçao, Aruba en Sint Maarten door ons 
meegenomen. Hierna wordt steeds uitdrukkelijk aangegeven als het gestelde 
(ook) betrekking heeft op Curaçao, Aruba of Sint Maarten. 
 
 
Onderwijs 
 
Ook de scholen in de Caribische delen van het Koninkrijk ervaren de gevolgen van 
de maatregelen die moeten worden getroffen om het coronavirus het hoofd te 
bieden. Op alle zes de eilanden zijn de scholen gesloten door de lokale 
autoriteiten. De scholen proberen zo goed als mogelijk om toch door te gaan met 
het onderwijs.  
 
Op Bonaire is gestart met noodopvang voor de kinderen van ouders in cruciale 
beroepen of vitale processen. Op Sint Eustatius en Saba wordt geïnventariseerd 
welke kinderen opgevangen moeten worden.  
 
Voor het onderwijs in Caribisch Nederland wordt zoveel mogelijk de lijn gevolgd 
die wij in eerdere brieven uiteen hebben gezet voor Europees Nederland. Waar 
nodig en mogelijk worden oplossingen gezocht die beter passen bij de Caribische 
 Pagina 1 van 7 
 

 
 
Onze referentie 
tweede plaats dient daarna een beroep gedaan te worden op de Openbare 
23977931  
lichamen voor verdere ondersteuning van alle betrokkenen. Indien ook dat 
onvoldoende soelaas biedt om de noodzakelijke maatregelen te treffen, zullen wij  
bezien op welke wijze wij in aanvulling daarop ondersteuning kunnen bieden.    
 
Eindtoets Bonaire 
Ook op Bonaire zal de eindtoets aan het einde van het primair onderwijs dit jaar 
geen doorgang vinden, aangezien dit dezelfde toets betreft als die in het Europees 
deel van Nederland zou worden afgenomen en de omstandigheden op Bonaire 
door de sluiting van de scholen inmiddels vergelijkbaar zijn. Voor meer informatie 
1
verwijzen wij naar de brief van 18 maart 2020 . 
 
Voortgezet onderwijs en middelbaar beroepsonderwijs 
Voor de scholen voor voortgezet onderwijs in Caribisch Nederland die onderwijs 
verzorgen op grond van de WVO BES geldt dat er dit jaar geen centrale examens 
zullen worden afgenomen. In beginsel geldt hier hetzelfde beleid als in Europees 
Nederland waarbij diplomering op basis van de schoolexamens plaats zal hebben.  
 
Ook voor de scholen voor voorgezet onderwijs in Curaçao, Aruba en Sint Maarten 
die met het Nederlandse voortgezet onderwijs vergelijkbaar onderwijs verzorgen, 
geldt dat zij geen gebruik kunnen maken van de Nederlandse centrale examens 
die zij regulier inzetten voor een deel van hun examinering. Met de overheden 
van Curaçao, Aruba en Sint Maarten wordt dan ook afgestemd hoe ook in het 
Caribisch deel van het Koninkrijk er voor gezorgd kan worden dat leerlingen hun 
diploma kunnen halen en kunnen instromen in het vervolgonderwijs van hun 
keuze. Met het oog op de gelijkstelling van de diploma’s van Curaçao, Aruba en 
Sint Maarten aan de Nederlandse equivalenten voor de instroom in het 
Nederlandse vervolgonderwijs wordt bezien hoe diplomering ook daar op basis 
van de schoolexamens plaats kan hebben. Voor meer informatie verwijzen wij 
2
naar de brief van 17 maart 2020 . 
 
Ook de Caribbean Examinations Council, een regionaal 
onderwijssamenwerkingsverband van de 20 Caricomlanden dat op Saba en Sint 
Eustatius en voor de meeste leerlingen op Sint Maarten de eindexamens levert, 
heeft een aangepast examineringproces aangekondigd en beziet de mogelijkheid 
van digitale afname van de examens. Met de Caribbean Examinations Council 
wordt nauw contact gehouden opdat ook deze leerlingen dit jaar examen kunnen 
doen en scholen de leerlingen goed kunnen voorbereiden.   
 
Voor het middelbaar beroepsonderwijs geldt dat de examens zoveel mogelijk 
doorgang zullen vinden, waarbij de prioriteit ligt bij studenten die dit studiejaar 
hun diploma kunnen behalen. Er wordt op dit moment voor de gevallen waar dat 
nodig is gekeken naar alternatieven voor de examinering, bijvoorbeeld omdat de 
examinering op de leerwerkplek van de student niet door kan gaan. 
 
Kwetsbare kinderen en jongeren 
De zorg ligt niet uitsluitend bij de continuïteit van het leerproces, maar ook bij het 
monitoren van het welbevinden van de leerlingen, zeker in voor velen zware 
economische en wellicht moeilijke sociale omstandigheden van dit moment. Juist 
voor dat laatste probleem is het zaak dat de scholen contact houden met hun 
leerlingen. De scholen proberen dit zo goed mogelijk te doen, maar dat lost het 
gebrek aan structuur en begeleiding niet altijd op, zeker niet bij (kwetsbare) 
leerlingen die meer hulp nodig hebben.  
 
                                                 
1
 2020D10911 
2
 Kamerstukken 31 289 en 25 295, nr. 415 
 
 Pagina 3 van 7 
 

 
 
Onze referentie 
 
23977931  
Terugkeer studenten / stagiairs / staf naar Europees Nederland  
In het Caribisch deel van het Koninkrijk verblijven permanent enkele honderden  
studenten, stagiairs en stafleden van Nederlandse instellingen voor beroeps- en 
hoger onderwijs. OCW heeft samen met de Vertegenwoordiging van Nederland in 
Aruba, Curaçao en Sint Maarten, de Rijksdienst Caribisch Nederland, de 
overheden van de zes eilanden en Nederlandse onderwijsinstellingen en hun 
koepels bevorderd dat allen die dat wilden in de afgelopen weken naar Europees 
Nederland hebben kunnen terugkeren. De inzet van bureau Wereldstage op 
Curaçao was voor de logistieke afhandeling hiervan onmisbaar.  
 
Voorzorgsmaatregelen hoger onderwijs 
In lijn met het beleid van de overheden op Curaçao en Bonaire heeft de University 
of Curaçao (UoC) voorzorgsmaatregelen getroffen in verband met het 
coronavirus. De vestigingen van de UoC op Curaçao en Bonaire (‘Lerarenopleiding 
Funderend Onderwijs Bonaire’) zijn gesloten voor haar studenten en derden. Het 
personeel van de UoC werkt op afstand. De continuïteit van het 
onderwijsleerproces wordt zo veel als mogelijk geborgd. De UoC gaat na hoe de 
examens en practica die normaal niet online worden afgenomen, toch op afstand 
afgenomen kunnen worden, mocht deze bijzondere situatie zich in de komende 
maanden voortzetten. Samenwerking met en hulp van partners in het Koninkrijk 
is hierbij gewenst. De samenwerking in het Vierlandenoverleg Onderwijs en 
Cultuur, met name die rond de afspraken over Opleiden in de school, wordt 
hiervoor benut.   
 
Ook de hoger onderwijsinstellingen op Aruba en Sint Maarten, zoals het Instituto 
Pedagogico Arubano (IPA), University of Aruba (UA), University of St. Martin 
(USM), hebben voorzorgsmaatregelen (zoals onder andere afstandsonderwijs) 
getroffen en zijn gesloten. 
 
Studiefinanciering 
DUO helpt debiteuren met een studieschuld op grond van de Wet 
studiefinanciering 2000 in het Caribisch deel van het Koninkrijk om te voorkomen 
dat ze in financiële problemen komen door de coronamaatregelen. Debiteuren op 
alle zes de eilanden die hun studieschuld niet kunnen afbetalen kunnen 
draagkrachtmeting aanvragen. De draagkrachtmeting is gebaseerd op het 
inkomensjaar 2018, maar als het jaarinkomen van de debiteur en zijn of haar 
eventuele partner in 2020 sterk daalt (meer dan 15% ten opzichte van het 
inkomensjaar 2018), kan hij of zij DUO vragen om uit te gaan van het verwachte 
geschatte inkomen in 2020. Ook kan gebruik worden gemaakt van de 
aflossingsvrije periode, die maximaal vijf jaar duurt. Tijdens de aflosvrije periode 
hoeven ze hun studieschuld niet af te lossen.  
Debiteuren die al gebruik maken van deze mogelijkheden en alsnog in de 
problemen dreigen te komen, kunnen contact opnemen met DUO. DUO zoekt dan 
samen met hen naar een oplossing.  
 
DUO zou dit voorjaar weer aanwezig zijn op Curaçao, Aruba en Bonaire om in 
gesprekken met debiteuren met betalingsproblemen een oplossing voor de 
problemen te vinden. Deze gesprekken worden verschoven naar later dit jaar. 
 
Voor studenten uit Caribisch Nederland die in de eigen regio studeren bestaat een 
ander studiefinancieringsstelsel op grond van de Wet studiefinanciering BES. Ze 
kunnen de maximale lening aanvragen. Ook onder dit stelsel kunnen debiteuren 
gebruik maken van de mogelijkheid om de aflossingsvrije periode, die maximaal 
vijf jaar duurt, in te zetten.  Debiteuren die hun aflosvrije periodes reeds 
verbruikt hebben en in de problemen dreigen te komen met de aflossing van hun 
studieschuld, kunnen contact opnemen met RCN-Studiefinanciering. RCN-
 
 Pagina 5 van 7 
 

 
 
Onze referentie 
essentieel belang. Door de huidige situatie is dit proces verstoord geraakt en kan 
23977931  
de genoemde deadline niet gehaald worden. NWO is op dit moment bezig om voor 
deze call – net als voor veel andere subsidieprogramma’s- nader te bepalen hoe  
het aanvraagproces tijdens de Corona-crisis het beste kan worden afgerond.  
 
Ook het lopend onderzoek op de Caribische Eilanden ondervindt veel hinder van 
de Corona-crisis en zal later dan in eerste instantie verwacht klaar zijn. Andere 
aspecten van het NWO programma Caribisch Onderzoek zoals de ontwikkeling van 
een kennisagenda op basis van de online enquête die vorige zomer op de zes 
eilanden gehouden werd, kan redelijk ongehinderd doorgaan. 
  
Het Caribbean Netherlands Science Institute (CNSI) op Sint Eustatius is 
vooralsnog open. Er verblijven nog vier studenten die hun stage doen op het 
CNSI. Zij die naar huis moesten of wilden, zijn naar het Europees deel van 
Nederland teruggekeerd. 
 
 
Tot slot 
 
We beseffen dat de crisis ook op de eilanden op de kinderen, de scholen en 
andere instellingen veel impact heeft. We blijven de situatie daar goed volgen en 
zullen in overleg blijven met de betrokken partijen om zo nodig aanvullende 
maatregelen te nemen en hen waar mogelijk te ondersteunen. Wij vertrouwen op 
de medewerking van alle betrokkenen om samen tot passende oplossingen te 
kunnen komen en hebben grote waardering voor de extra inzet die velen in deze 
moeilijke tijden leveren. 
 
 
de minister van Onderwijs, Cultuur en Wetenschap, 
 
 
 
Ingrid van Engelshoven 
 
 
de Minister voor Basis- en Voortgezet Onderwijs en Media, 
 
 
 
Arie Slob 
 
 
 
 Pagina 7 van 7 
 

