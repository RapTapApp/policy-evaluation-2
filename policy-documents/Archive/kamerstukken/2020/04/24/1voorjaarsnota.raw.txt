 
Tweede Kamer der Staten-Generaal 
2 
Vergaderjaar 2019–2020 
 
 
35 450 
Voorjaarsnota 2020 
 
 
 
Nr. 1 BRIEF VAN DE MINISTER VAN FINANCIËN 
 
Inhoudsopgave 
 
1 Inleiding 2 
2 Kabinetsbeleid ten tijde van de corona-uitbraak 2 
3 Beeld van de economie en overheidsfinanciën 4 
4 Inschatting EMU-saldo en EMU-schuld 6 
5 Uitgaven noodmaatregelen corona-uitbraak 8 
6 Uitgaven lopend kabinetsbeleid 11 
 
Bijlagen 1 
 Bijlage 1: Regeerakkoordmiddelen op de aanvullende 2 
post  
 Bijlage 2: Overzicht van de uitgekeerde eindejaarsmarges 4 
 Bijlage 3: Verticale toelichting  5 
 
Tweede Kamer, vergaderjaar 2019–2020, 35 450, nr. 1 1

voorgedaan sinds de Miljoenennota 2020 (verticale toelichting).  
2 Kabinetsbeleid ten tijde van de corona-uitbraak 
Bestrijding van de gevolgen van de corona-uitbraak vergt een maximale 
inspanning. Dit jaar vindt de budgettaire besluitvorming plaats onder 
uitzonderlijke omstandigheden. De uitbraak van het corona-virus heeft 
verstrekkende gevolgen, in de eerste plaats voor de mensen die ziek 
worden of zelfs overlijden, en hun naasten. De essentie van de bestrijding 
van de corona-uitbraak is om het virus maximaal te controleren, waarbij 
we vooral kwetsbare groepen willen beschermen. Als mensen geen 
contact hebben, dan kunnen ze anderen niet besmetten en verspreidt het 
coronavirus zich niet. Het doel is om te zorgen dat patiënten de zorg 
kunnen krijgen die ze nodig hebben. Daarom is het belangrijk dat 
zorgaanbieders en zorgprofessionals zo goed mogelijk hun werk kunnen 
blijven doen in deze zware omstandigheden.  
De uitbraak van het coronavirus en de maatregelen die het kabinet heeft 
moeten nemen ter bestrijding van het virus hebben grote economische en 
maatschappelijke gevolgen. Om contacten tussen mensen te beperken 
zijn activiteiten in diverse sectoren deels of helemaal tot stilstand 
gekomen. Door de afnemende economische activiteit (wereldwijd) en de 
onzekerheid worden ook andere sectoren geraakt. Veel Nederlanders 
dreigen hierdoor hun werk of opdrachten te verliezen. Dit heeft 
ingrijpende effecten voor de mensen die hiermee te maken krijgen, maar 
ook voor de economie als geheel. Nederland komt onafwendbaar in een 
recessie terecht. 
Het kabinet doet wat nodig is. Het doet wat nodig is om in de eerste 
plaats het virus te bestrijden, maar ook om de gevolgen van de recessie 
voor burgers en bedrijven zoveel mogelijk te beperken. In de Kamerbrief 
van 17 maart jl. heeft het kabinet daarom een uitgebreid noodpakket 
aangekondigd, dat qua omvang uniek is in de geschiedenis. Daarna heeft 
het kabinet nog een aantal aanvullende maatregelen aangekondigd. De 
maatregelen hebben als doel dat zo veel mogelijk mensen hun baan 
behouden en zo veel mogelijk ondernemingen overeind blijven. Hiermee 
zet het kabinet alles op alles om deze moeilijke fase te overbruggen en de 
economische gevolgen te beperken. Zodat gezonde bedrijven na deze 
crisis zo veel mogelijk kans hebben om verder te kunnen, ZZP’ers hun 
zaken weer op kunnen pakken en zoveel mogelijk mensen in dienst 
blijven. Om de economische effecten te beperken is het daarbij belangrijk 
dat de contactbeperkende maatregelen – daar waar dit verantwoord is – 
gefaseerd versoepeld kunnen worden. Omdat ontwikkelingen elkaar snel 
opvolgen, blijft het kabinet de situatie nauwlettend monitoren. 
Vanzelfsprekend heeft het kabinet daarbij ook oog voor de wijze waarop 
de maatregelen uitpakken, en hoe het kan bijsturen op het moment dat 
de situatie daarom vraagt. Als het nodig is, zal het kabinet het pakket 
verlengen, aanpassen of aanvullende maatregelen nemen. Dit laat 
onverlet dat dit economisch een moeilijke tijd is voor veel mensen en dat 
de overheid niet kan voorkomen dat er toch bedrijven failliet gaan en 
mensen hun werk kwijtraken. 
De buffers die zijn opgebouwd worden hiervoor ingezet. Voor de 
bestrijding van het virus en het beperken van de economische en 
maatschappelijke gevolgen moeten er veel kosten gemaakt worden. Het 
kabinet vindt het belangrijk dat zorgaanbieders en zorgprofessionals hun 
werk kunnen doen en zich in deze tijd geen zorgen hoeven te maken over 
hun financiële positie. Daarom worden zorgaanbieders onder andere 
gecompenseerd voor gederfde omzet en worden de extra kosten als 
gevolg van de crisis vergoed. De precieze budgettaire consequenties zijn 
daarbij zeer moeilijk te voorspellen. Ook het pakket met noodmaatregelen 
heeft hoge kosten. Daarnaast loopt het kabinet op korte termijn veel 
inkomsten mis als gevolg van de afnemende economische activiteit en de 
Tweede Kamer, vergaderjaar 2019–2020, 35 450, nr. 1 1

de crisis kan bevorderen en over beleid dat Nederland weerbaarder kan 
maken mocht een volgende crisis zich voordoen. 
3 Beeld van de economie en overheidsfinanciën  
De impact van het coronavirus op de economie en de overheidsfinanciën 
is nog zeer moeilijk te voorspellen. De economische situatie is op zeer 
korte termijn enorm veranderd. De cijfers voor de uitgaven in deze 
Voorjaarsnota zijn dan ook nog gebaseerd op de raming uit het Centraal 
Economisch Plan (CEP) van 17 maart. In deze raming werd nog 
aangenomen dat het virus snel onder controle zou komen en de gevolgen 
beperkt zouden blijven tot China. Om een beeld te geven van de impact 
op de economie worden de scenario’s die het CPB op 26 maart heeft 
gepubliceerd hier kort besproken. Deze scenario’s zijn niet bedoeld en 
ook niet specifiek genoeg voor gebruik in de begroting. Daarom zijn ze 
niet gebruikt bij het opstellen van de begrotingscijfers. Voor een volledige 
doorrekening van de effecten op de economie en overheidsfinanciën moet 
eerst duidelijker zijn hoe de crisis zich verder zal ontwikkelen. Hiervoor 
wordt de volgende reguliere CPB-raming in juni afgewacht. In paragraaf 4 
wordt daarom slechts een eerste grove inschatting gegeven van het EMU-
saldo.  
Bij grote onzekerheden kunnen scenario’s helpen om inzicht te krijgen in 
de orde van grootte van de economische effecten. De scenario’s van het 
CPB zijn zo gekozen om enkele van de voornaamste onzekerheden te 
illustreren, en zo een indruk te geven van wat mogelijke economische 
consequenties zijn. De grote onzekerheden zijn met name de duur en 
economische doorwerking van de contactbeperkende maatregelen en de 
impact op de financiële stabiliteit en wereldhandel. Andere scenario’s zijn 
denkbaar en de scenario’s dienen dan ook niet te worden opgevat als een 
onder- of bovengrens van mogelijke uitkomsten. 
Tabel 3.1 Uitkomsten scenario’s CPB 
Bbp-groei Werkloosheid EMU-saldo (% EMU-schuld (% 
 (%) (%) bbp) bbp) 
 2020 2021 2020 2021 2020 2021 2020 2021 
CEP 2020: 1,4 1,6 3,2 3,4 1,1 0,1 46,3 45,2 
Scenario's:         
1: 3 mnd. beperkingen ‒ 1,2 3,5 4 4,5 ‒ 1,3 ‒ 0,5 49,9 48,4 
2: 6 mnd. beperkingen ‒ 5 3,8 4,2 5,3 ‒ 4,6 ‒ 2,9 55,4 56,1 
3: 6 mnd. beperkingen, doorwerking ‒ 7,7 2 6,3 8,4 ‒ 6,8 ‒ 5,7 60,4 65,5 
negatiever 
4: 12 mnd. Beperkingen ‒ 7,3 ‒ 2,7 6,1 9,4 ‒ 7,3 ‒ 9,9 61,7 73,6 
 
De analyse van het CPB maakt duidelijk dat de economische impact zeer 
groot is, ongeacht welk scenario realiteit wordt. In elk scenario treedt in 
2020 een recessie op, al verschilt de omvang van de economische krimp. 
Grote delen van de economie liggen stil, ook in het buitenland. De 
terugval in economische activiteit en in de wereldhandel zijn op de korte 
termijn dan ook zo groot dat een recessie in 2020 niet te voorkomen is. In 
het tweede kwartaal van 2020 zal de economie hard getroffen worden 
door de contactbeperkende maatregelen. Hoewel moeilijk in te schatten 
door het gebrek aan concrete cijfers lijkt een terugval met 10-20 procent 
in het tweede kwartaal waarschijnlijk. De ramingen van andere 
instellingen zoals Nederlandse banken en het IMF wijzen erop dat het 
denkbaar is dat we in een van de meer ingrijpende scenario’s terecht 
komen. 
De werkloosheid loopt in alle scenario’s op, maar de noodmaatregelen 
helpen om de klap te verzachten. Door de zeer krappe arbeidsmarkt voor 
de uitbraak van het coronavirus zullen veel bedrijven mogelijk hun 
personeel in dienst houden in afwachting van betere tijden. Dit deed zich 
Tweede Kamer, vergaderjaar 2019–2020, 35 450, nr. 1 1

verschillende standaard macro-economische verbanden voor de 
Nederlandse economie doorwerken in het EMU-saldo van Nederland. 
Vanwege deze grove benadering is deze schatting met beduidend meer 
onzekerheid omgeven dan voorgaande kabinetsramingen van het EMU-
saldo.  
De grove inschatting van het EMU-saldo bestaat uit de volgende 
elementen. Bij de meeste recente CEP-raming (maart jl.) ging het CPB 
voor 2020 uit van een overschot van 9,1 miljard euro ofwel 1,1 procent 
bbp. Uitgaande van een economische krimp in 2020 van 7,5 procent 
(raming IMF) en een door de Europese Commissie geschatte 
begrotingselasticiteit van 0,6 verslechtert het EMU-saldo met 5,4 
procentpunt bbp. Dit effect betreft enkel de autonome doorwerking van 
de economie op het EMU-saldo (automatische stabilisatoren). Daarnaast 
heeft het kabinet noodmaatregelen genomen die leiden tot hogere 
uitgaven en lagere inkomsten en zo zorgen voor een aanvullende 
verslechtering van het EMU-saldo in 2020. De ramingen van hogere 
uitgaven en lagere inkomsten zijn met grote onzekerheid omgeven. Er is 
voor gekozen om voor de uitgaven aan te sluiten bij de uitgaven die 
gemeld zijn aan het parlement. Dit is de beste inschatting van het 
moment. Dat betekent dat ervan uit gegaan wordt dat toegenomen 
risico’s op bijvoorbeeld garanties zich niet materialiseren in grotere mate 
dan begroot. Tabel 5.1 in deze Voorjaarsnota presenteert een uitsplitsing 
van alle uitgavenmaatregelen die aan uw Kamer zijn gemeld. De extra 
gederfde inkomsten hebben vooral betrekking op uitstel van 
belastingbetaling, die in latere jaren in beginsel alsnog gerealiseerd 
 3
worden maar in 2020 tot een hoger tekort leiden.  Bij de budgettaire 
grootte van dit uitstel is aangenomen dat ondernemers deze 
uitstelmogelijkheid makkelijk weten te vinden en dat terugbetaling van de 
uitgestelde belasting voor het overgrote deel niet meer in 2020 gebeurt. 
Ook het tweede fiscale pakket van 4 miljard euro maakt hier onderdeel 
van uit. Deze uitgaven- en inkomstenmaatregelen verslechteren het EMU-
saldo in 2020 potentieel naar -11,8 procent bbp. Het IMF heeft vanwege 
de eerdere publicatiedatum niet alle noodmaatregelen meegenomen in 
hun raming. De EMU-schuld neemt op basis van deze grove schatting per 
eind 2020 toe tot 65,2 procent bbp. Dit komt enerzijds door de 
doorwerking van het EMU-saldo, maar ook door de krimp van het bbp 
(noemereffect).  
    
Tabel 4.1: Grove schatting EMU-saldo en EMU-schuld 
(- = saldoverslechterend en schuldverbeterend) Miljarden euro’s Procenten bbp 
EMU-saldo CPB bij CEP 2020 9 1,1 
Autonome doorwerking 7,5 procent economische krimp  -45 -5,4 
  
Uitgaven beleidsmatig 
Uitgaven noodmaatregelen   -20 -2,7 
  
Inkomsten beleidsmatig 
Uitstel betaling belasting (incl. tweede fiscale pakket)  -36* -4,8* 
Grove inschatting EMU-saldo -92* -11,8* 
   
 
3
 Naast het belastinguitstel is een aan het noodpakket gerelateerde maatregel aan de 
inkomstenkant in 2020 de tijdelijke aanpassing van de wet arbeidsmarkt in balans (wab), 
waarbij is besloten tot een generieke uitzondering voor de 30% herzieningssituaties. Deze 
generieke uitzondering zorgt ervoor dat er in een beperkt aantal situaties minder WW-
premies worden afgedragen. 
Tweede Kamer, vergaderjaar 2019–2020, 35 450, nr. 1 1

Dit betekent dat de extra uitgaven niet ten koste gaan van andere 
uitgaven, maar dat ze zorgen voor een verslechtering van het EMU-saldo 
en een verhoging van de EMU-schuld. Het kabinet heeft daarnaast ook 
maatregelen genomen die gevolgen hebben voor de inkomsten van 
belastingen en premies. Het reguliere uitgavenplafond geldt dus niet voor 
de uitgaven uit het noodpakket en de uitgaven leiden daarom niet tot een 
effect op het accres (indexatie van Gemeente- en Provinciefonds). 
Gemeenten ontvangen via het noodpakket middelen om toename in 
4
uitvoeringskosten te dekken . Daarnaast blijft het Rijk de financiële 
situatie van gemeenten en effecten als gevolg van de coronacrisis 
monitoren. 
De budgettaire gevolgen van de verschillende noodmaatregelen zijn aan 
de Kamer voorgelegd in incidentele suppletoire begrotingen of ze worden 
voorgelegd als onderdeel van de eerste suppletoire begrotingen. Tabel 
5.1 presenteert een overzicht van alle noodmaatregelen aan de 
uitgavenkant die aan het parlement zijn gemeld en waarvoor het 
uitgavenplafond is aangepast.  
Het kabinet blijft monitoren in hoeverre de genomen noodmaatregelen 
voldoende zijn om burgers en bedrijven tijdens de coronacrisis te 
ondersteunen. Mocht besloten worden tot een uitbreiding van de 
maatregelen, dan zullen deze eveneens leiden tot incidentele suppletoire 
begrotingen. 
 
4
 Kamerstukken II, vergaderjaar 2019/2020, 35 420 nr. 11 
Tweede Kamer, vergaderjaar 2019–2020, 35 450, nr. 1 1

Verzuimboetes en kostenvervolging 
De Belastingdienst zal voor drie maanden boetes voor het niet (tijdig) 
betalen achterwege laten of terugdraaien. 
Belasting- en Invorderingsrente 
Om ondernemers tegemoet te komen zal de Belastingdienst het tarief van 
de belasting- en invorderingsrente voor alle belastingen voor drie 
maanden verlagen naar 0,01 procent. 
Herverzekering leverancierskredieten 
De nieuwe garantie Herverzekering leverancierskredieten heeft een 
garantieplafond van 12 miljard euro en heeft tot doel om te voorkomen 
dat de kortlopende omzetmarkt stilvalt doordat limieten op 
leverancierskredieten beëindigd worden. Deze garantie leidt naar huidig 
inzicht tot 970 miljoen euro hogere netto-uitgaven op de begroting van 
Financiën. Dit bedrag valt uiteen in 1.470 miljoen euro voor geraamde 
schade-uitkering en uitvoeringskosten en 500 miljoen euro aan niet-
belastingontvangsten voor premies en schaderestituties. 
Garantie Ondernemingsfinanciering (GO) 
Het garantieplafond van de Garantie Ondernemingsfinanciering (GO) 
wordt verhoogd van 400 miljoen tot 1,5 miljard euro. Hierdoor kunnen 
meer bedrijven aanspraak maken op deze regeling. Dit leidt naar 
verwachting tot hogere kosten voor de overheid om toekomstige 
verliesdeclaraties op te vangen. 
Borgstelling MKB 
Het borgstellingskrediet van de Borgstelling MKB-kredieten (BMKB) wordt 
met 200 miljoen euro verhoogd en verruimd. Financiers kunnen daardoor 
gemakkelijker en sneller krediet verruimen waardoor meer MKB-bedrijven 
eerder meer geld kunnen lenen. Dit leidt naar verwachting tot hogere 
kosten voor de overheid om toekomstige verliesdeclaraties op te vangen. 
Qredits 
Qredits, verstrekker van microkredieten, wordt gecompenseerd voor 
minder opbrengsten door het uitstel van de aflossingsverplichting en een 
rentekorting op leningen voor geraakte ondernemingen in de 
kredietportefeuille. 
Tegemoetkoming Ondernemers Getroffen Sectoren COVID-19 
Er is een noodloket ingericht voor een tegemoetkoming van eenmalig 
4.000 euro als noodvoorziening naast de overige regelingen, voor 
ondernemers die direct zijn getroffen door overheidsmaatregelen ter 
bestrijding van de coronacrisis en die hun omzet daardoor geheel of 
grotendeels zien verdwijnen. 
Regionale ontwikkelingsmaatschappijen 
Het kabinet maakt overbruggingskredieten toegankelijk voor een brede 
groep bedrijven die met eigen vermogen of risicodragend vermogen 
gefinancierd zijn en geen bankrelatie hebben (met name start-ups en 
scale-ups). Deze bedrijven kunnen als gevolg van de coronacrisis moeilijk 
bij een bank terecht voor een overbruggingskrediet. De Regionale 
ontwikkelingsmaatschappijen (ROM’s) zullen op verzoek van het kabinet 
deze kredieten verstrekken. Hiervoor wordt als eerste tranche 100 miljoen 
euro beschikbaar gesteld. 
Borgstelling MKB - Landbouw 
Door een tijdelijke gunstigere borgstelling voor werkkapitaal onder de 
regeling Borgstelling MKB-Landbouwkredieten (BL) kunnen de 
liquiditeitsproblemen van land- en tuinbouwbedrijven verlicht worden 
zodat bedrijven met een gezond toekomstperspectief gefinancierd kunnen 
blijven. Er is hiervoor geen verhoging nodig van het garantieplafond. Voor 
uitvoeringskosten en verwachte verliesdeclaraties is 10 miljoen euro 
Tweede Kamer, vergaderjaar 2019–2020, 35 450, nr. 1 1

Aanschaf, distributie en verkoop medische hulpmiddelen 
Voor de aanschaf van medische hulpmiddelen zoals mondkapjes en 
beschermingsbrillen (700 miljoen euro) en beademingsapparatuur (250 
miljoen euro) worden middelen beschikbaar gesteld. Daarnaast worden 
middelen beschikbaar gesteld voor de opslag en distributie van de 
hulpmiddelen en het opstarten van testcapaciteit in Nederland (20 
miljoen euro). Het betreft hier zowel de reeds gedane uitgaven als de 
uitgaven die tot circa 1 juni naar verwachting zullen plaatsvinden 
gegeven de huidige ontwikkelingen. Tegenover de uitgaven aan medische 
hulpmiddelen staan ontvangsten (290 miljoen euro) voor deze 
beschermingsmiddelen die aan zorgaanbieders geleverd worden. 
Bijdrage vaccinonderzoek (CEPI) 
Voor een bijdrage aan internationaal onderzoek naar een vaccin voor 
COVID-19 wordt 50 miljoen euro beschikbaar gesteld aan de Coalition for 
Epidemic Preparedness Innovations (CEPI).  
Zorgkosten Caribisch Nederland 
Om de zorgcapaciteit vanwege corona op Aruba, Sint-Maarten en Curaçao 
te versterken wordt 32 miljoen euro beschikbaar gesteld. Het betreft 
onder meer tijdelijke uitbreiding van de ic-capaciteit en bemensing van ic-
units. 
Opleiden extra zorgpersoneel 
Er is een extra categorie aan het Sectorplan Plus toegevoegd (23 miljoen 
euro). Deze middelen worden ingezet om extra personeel op te kunnen 
leiden om zorg te verlenen aan corona-patiënten. 
Onderzoek ZonMw 
ZonMw heeft een expertgroep gevraagd om onderzoeksvoorstellen te 
prioriteren, die op korte termijn mogelijkheden bieden om verdere 
verspreiding van het coronavirus te voorkomen en het herstel van de 
Nederlandse bevolking te bespoedigen. De projecten zijn al gestart of 
starten op zeer korte termijn. 
Diverse corona-gerelateerde maatregelen (w.o. RIVM en GGD) 
Ook worden middelen beschikbaar gesteld voor diverse corona-
gerelateerde maatregelen, zoals een elektronisch platform voor 
huisartsen (5,7 miljoen euro), het Landelijk Coördinatiecentrum 
Patiëntenspreiding en mobiel medisch vervoer (5,5 miljoen euro), het 
uitvoeren van tests en (contact)onderzoek door het RIVM (6,8 miljoen 
euro) en de GGD (5,9 miljoen euro), en de herregistratie van 
zorgpersoneel (1,7 miljoen euro). Naast bovenstaande maatregelen die in 
tabel 5.1 zijn benoemd, worden enkele maatregelen genomen op de VWS-
begroting die van specifieke dekking zijn voorzien. Waaronder een 
bijdrage aan de stichting Waarborgfonds Sport (10 miljoen euro), een 
bijdrage aan de stichting ZWiC (Zorg na Werk in Coronazorg) (10 miljoen 
euro) en een tijdelijke vrijstelling voor het abonnementstarief Wmo (18 
miljoen euro). 
6 Uitgaven lopend kabinetsbeleid 
5
In het Regeerakkoord is vastgelegd wat voor de kabinetsperiode het 
maximale uitgavenniveau per jaar is. Dat heet het uitgavenplafond. 
Hiervoor is een verdeling gemaakt in drie deelplafonds. Deze paragraaf 
toetst de uitgaven aan het totaalplafond en de verschillende deelplafonds. 
Zoals eerder beschreven is het uitgavenplafond aangepast om ruimte te 
maken voor noodmaatregelen die het gevolg zijn van de corona-uitbraak.   
 
5
_Bijlage bij Kamerstukken II Vergaderjaar 2017/2018, 34 700, nr. 34 
Tweede Kamer, vergaderjaar 2019–2020, 35 450, nr. 1 1

Deelplafond Rijksbegroting 
Tabel 6.2 Ontwikkeling uitgaven Rijksbegroting 
(in miljoenen euro’s; - is onderschrijding) 2020 
1 Uitgavenplafond bij Miljoenennota 2020 142.562 
2 Overboekingen met Sociale zekerheid en Zorg 179 
3 Aanpassingen uitgavenplafond vanwege loon- en prijsontwikkeling 412 
4 Plafondcorrectie volumebesluit gaswinning ‒ 20 
5 Plafondcorrecties noodmaatregelen corona 5.321 
6 Overige plafondcorrecties 56 
7 Uitgavenplafond bij Voorjaarsnota 2020 (= 1 t/m 6) 148.509 
   
8 Uitgaven bij Miljoenennota 2020 143.546 
9 Overboekingen met Sociale zekerheid en Zorg 179 
10 Loon- en prijsontwikkeling 318 
11 Uitgaven noodmaatregelen corona 5.321 
12 Overige uitgavenmutaties zonder beslag budgettaire ruimte 56 
   
13 HGIS  30 
14 Accres Gemeente-, Provincie- en BTW-compensatiefonds (GF, PF en BCF) 72 
15 Overboekingen naar GF, PF en BCF 237 
16 EU-afdrachten 88 
17 Rente 46 
18 Winstafdracht DNB  -308 
19 Prognosemodel justitiële keten (PMJ) 113 
20 Asiel 143 
21 Dwangsommen IND 65 
22 Dekking hogere uitgaven JenV -142 
23 Extra middelen aanpak ondermijning 29 
24 Tegenvaller referentieraming en studiefinancieringsraming 42 
25 Reservering aanpak lerarentekort 29 
26 Belasting- en invorderingsrente (BIR) -100 
27 Toeslagen (compensatie ouders en herstelacties) 235 
28 Herstellen toeslagen 80 
29 Verbeteren dienstverlening Belastingdienst 61 
30 Borgen stabiliteit Belastingdienst 111 
31 Korting beleidsartikelen VWS-begroting -133 
32 Maatregelenpakket stikstof 125 
33 Onttrekking begrotingsreserve duurzame energie ‒ 63 
34 Maatregelen Urgenda Voorjaarsnota 63 
   
35 Eindejaarsmarge Rijksbegroting (incl. GF/PF en HGIS) 1.336 
36 In=uittaakstelling ‒ 1.336 
37 Taakstellende onderuitputting ‒ 500 
38 Kasschuiven bij Najaarsnota 2019 60 
39 Kasschuiven Voorjaarsnota 2020 ‒ 391 
40 Diversen -150 
41 Uitgaven bij Voorjaarsnota 2020 (= 8 t/m 40) 149.261 
42 Over-/onderschrijding uitgavenplafond bij Miljoenennota 2020 (= 8 - 1) 985 
43 Over-/onderschrijding uitgavenplafond bij Voorjaarsnota 2020 (= 41 - 7) 752 
 
Bij Voorjaarsnota is er in 2020 een overschrijding van het uitgavenplafond 
Rijksbegroting van 752 miljoen euro (regel 43 in tabel 6.2). In 
Miljoenennota 2020 werd de overschrijding voor dat jaar ingeschat op 985 
miljoen euro (regel 42). Ten opzichte van Miljoenennota 2020 wordt er 
5.715 miljoen euro meer dan verwacht uitgegeven op Rijksbegroting (som 
van regels 9 t/m 40). Wanneer de uitgaven voor de noodmaatregelen 
corona hiervan worden uitgezonderd zijn de verwachte uitgaven 394 
miljoen euro hoger. Tegelijkertijd is het uitgavenplafond Rijksbegroting 
Tweede Kamer, vergaderjaar 2019–2020, 35 450, nr. 1 1

naar verwachting in 2020 een substantieel opwaarts effect hebben op de 
Nederlandse EU-afdrachten. Op dit moment is er nog onvoldoende 
informatie om de ramingen in de begroting van Buitenlandse Zaken 
hiervoor aan te passen. Daarentegen is de Nederlandse 
afdrachtenraming, normaliter gebaseerd op het betalingenplafond, voor 
2020 bij Ontwerpbegroting 2020 incidenteel met 810 miljoen euro naar 
beneden bijgesteld, omdat toentertijd de verwachting was dat het 
onderliggende beleid en de daar uit volgende betalingen pas op een later 
moment zouden worden uitgevoerd. Door de crisismaatregelingen die de 
Europese Commissie naar verwachting zal gaan nemen, zal de ruimte 
tussen de Nederlandse raming en het betalingsplafond in 2020 alsnog 
(grotendeels) benut gaan worden. Het surplus over het voorgaande jaar 
dat de Europese Unie normaliter in juni 2020 teruggeeft aan de lidstaten 
(meevaller), zal naar alle verwachting in elk geval nodig zijn om de 
hogere uitgaven vanwege Covid-19 te financieren. Daarom wordt deze nu 
niet in de Nederlandse afdrachtenraming verwerkt, zodat er alvast een 
(kleine) buffer is voor te verwachten tegenvallers later dit jaar. Op het 
moment dat er meer concrete informatie beschikbaar komt over de te 
verwachten toename van de afdrachten zal deze in de raming worden 
verwerkt. 
Rente  
De rentelasten stijgen in 2020 als gevolg van geactualiseerde 
rentestanden in het CEP 2020 van het CPB en doordat de verwachte 
financieringsbehoefte op basis van het CEP is geactualiseerd. 
Winstafdracht DNB 
De winstafdracht DNB in 2020 wordt opwaarts bijgesteld als gevolg van 
de gerealiseerde winst in 2019. De gevolgen van Covid-19 voor de 
winstafdracht 2021 en verder worden verwerkt in de Ontwerpbegroting 
2021.  
Prognosemodel justitiële keten (PMJ) 
Het Prognosemodel Justitiële Keten (PMJ) van het WODC geeft de 
capaciteitsbehoefte aan van de justitiële keten. Binnen de justitiële keten 
worden de komende jaren fors oplopende uitgaven geraamd, vooral voor 
het gevangeniswezen, de forensische zorg, TBS en de justitiële 
jeugdinrichtingen. Hiervoor worden middelen beschikbaar gesteld. 
Asiel 
Als gevolg van de hoger dan verwachte asielinstroom en een langere 
verblijfsduur in de asielopvang loopt de bezetting in het Centraal Orgaan 
opvang asielzoekers (COA) op. De kosten van de eerstejaars opvang van 
asielzoekers uit DAC-landen (Development Assistance Committee) worden 
toegerekend aan official development assistance (ODA). Het overige deel 
van de opvangkosten wordt generaal ingepast. Dit geldt ook voor de 
tegenvallers bij de Immigratie en Naturalisatie Dienst (IND), de Dienst 
Terugkeer en Vertrek (DT&V) en de Raad voor de Rechtspraak (RvdR). 
Dwangsommen IND 
Op basis van de laatste stand van zaken is de verwachting dat de 
uitgaven aan dwangsommen bij de IND 65,4 miljoen euro zullen zijn. JenV 
dekt deze onder andere uit meevallers in de afrekeningen over 2019 en 
uit een voorziening van de IND.  
Dekking hogere uitgaven JenV 
Dit betreft meerdere maatregelen, waaronder diverse specifieke sleutels 
ter dekking van interne problematiek, ramingsbijstellingen, gedeeltelijke 
inzet van de prijsbijstelling, het afromen van exploitatieoverschotten bij 
uitvoeringsorganisaties, inzet van het surplus aan eigen vermogen van 
het COA, inzet van de asielreserve, inzet van een voorziening van de IND 
en meevallers uit de afrekeningen over 2019 bij COA en Nidos. 
Tweede Kamer, vergaderjaar 2019–2020, 35 450, nr. 1 1

onderuitputting op te laten treden.  
Maatregelenpakket aanpak stikstofproblematiek 
Het kabinet komt met een aanvullend maatregelenpakket dat de 
stikstofneerslag verder beperkt en de natuur herstelt. Hiervoor worden 
middelen gereserveerd op de aanvullende post. 
Onttrekking begrotingsreserve duurzame energie bij Voorjaarsnota 
Met deze onttrekking komen de middelen beschikbaar voor de Urgenda-
maatregelen waarvan financiering in de Voorjaarsnota wordt verwerkt. 
  
Tweede Kamer, vergaderjaar 2019–2020, 35 450, nr. 1 1

Deelplafond Sociale Zekerheid 
Tabel 6.3 Ontwikkeling uitgaven Sociale Zekerheid 
(in miljoenen euro’s; - is onderschrijding) 2020 
1 Uitgavenplafond bij Miljoenennota 2020 84.916 
2 Overboekingen met Rijksbegroting en Zorg ‒ 85 
3 Aanpassingen uitgavenplafond vanwege loon- en prijsontwikkeling 178 
4 Aanpassingen uitgavenplafond vanwege conjuncturele effect WW en Bijstand ‒ 386 
5 Plafondcorrecties noodmaatregelen corona 13.975 
6 Overige plafondcorrecties 1 
7 Uitgavenplafond bij Voorjaarsnota 2020 (= 1 t/m 6) 98.598 
   
8 Uitgaven bij Miljoenennota 2020 85.204 
9 Overboekingen met Rijksbegroting en Zorg ‒ 85 
10 Loon- en prijsontwikkeling 178 
11 WW en Bijstand ‒ 386 
12 Uitgaven noodmaatregelen corona 13.975 
13 Overige mutaties waarvoor plafond is aangepast 1 
   
14 Wet tegemoetkomingen loondomein ‒ 80 
15 Transitievergoeding ‒ 64 
16 Ziektewet 95 
17 Kinderopvangtoeslag 125 
18 Veranderopgave Inburgering ‒ 43 
19 Kasschuiven plafond Sociale zekerheid 72 
20 Diversen ‒ 111 
21 Uitgaven bij Voorjaarsnota 2020 (= 8 t/m 20) 98.881 
22 Over-/onderschrijding uitgavenplafond bij Miljoenennota 2020 (= 8-1) 288 
23 Over-/onderschrijding uitgavenplafond bij Voorjaarsnota 2020 (= 21 ‒ 7) 282 
 
In de plafondtoets Sociale Zekerheid Voorjaarsnota worden de meest 
recente ramingen vergeleken met de stand Miljoenennota 2020. De cijfers 
betreffen verwachte uitgaven en geen realisaties. 
Bij de Voorjaarsnota is er in 2020 voor het uitgavenplafond Sociale 
Zekerheid sprake van een verwachte overschrijding van 282 miljoen euro 
(regel 23 in tabel 6.3). Bij Miljoenennota 2020 was er sprake van een 
verwachte overschrijding van het uitgavenplafond Sociale Zekerheid van 
288 miljoen euro in 2020 (regel 22). Ten opzichte van de Miljoenennota 
wordt naar verwachting 13.677 miljoen euro meer uitgegeven aan sociale 
zekerheid (som van regels 9 t/m 20). Wanneer de uitgaven voor de 
noodmaatregelen corona hiervan worden uitgezonderd zijn de verwachte 
uitgaven 298 miljoen euro lager. Voor het uitgavenplafond Sociale 
Zekerheid geldt dat deze met de nieuwe plafondaanpassingen naar boven 
wordt bijgesteld met 13.683 miljoen euro (som van regels 2 t/m 6). 
Gecorrigeerd voor de noodmaatregelen corona wordt het uitgavenplafond 
neerwaarts bijgesteld met 292 miljoen euro ten opzichte van de stand bij 
Miljoenennota. 
Aanpassingen uitgavenplafond (2 t/m 6) 
In de begrotingsregels van dit kabinet is afgesproken het uitgavenplafond 
aan te passen voor de loon- en prijsontwikkeling en voor niet-
beleidsmatige mutaties in de WW en bijstand. Dit betekent dat als de 
kosten voor de WW en de bijstand oplopen, er niet op andere zaken hoeft 
te worden bezuinigd. Ook wordt het uitgavenplafond aangepast voor 
statistische correcties en overboekingen met uitgavenplafonds 
Rijksbegroting en Zorg. Daarnaast zijn er in verband met de gevolgen van 
het coronavirus meerdere maatregelen genomen met financiële gevolgen. 
Ook voor deze uitgaven is het uitgavenplafond aangepast. 
Wet tegemoetkomingen loondomein 
Tweede Kamer, vergaderjaar 2019–2020, 35 450, nr. 1 1

Deelplafond Zorg 
Tabel 6.4 Ontwikkeling uitgaven Zorg 
(in miljoenen euro’s; - is onderschrijding) 2020 
1 Uitgavenplafond bij Miljoenennota 2020 74.713 
2 Overboekingen met Rijksbegroting ‒ 94 
3 Aanpassingen uitgavenplafond vanwege loon- en prijsontwikkeling ‒ 17 
4 Plafondcorrecties noodmaatregelen corona 32 
5 Uitgavenplafond bij Voorjaarsnota 2020 (= 1 t/m 4) 74.634 
   
6 Uitgaven bij Miljoenennota 2020 73.443 
7 Overboekingen met Rijksbegroting ‒ 94 
8 Loon- en prijsontwikkeling ‒ 17 
9 Uitgaven noodmaatregelen corona 32 
   
10 Actualisatie Wijkverpleging (Zvw) ‒ 341 
11 Actualisatie overige Zvw-uitgaven (niet HLA-sectoren) 56 
12 Ramingsbijstelling genees- en hulpmiddelen ‒ 168 
13 Besparingsverlies vertraging WGP 88 
14 Tegenvaller Wlz-kader 480 
15 Sociaal domein 134 
16 Diversen ‒ 4 
17 Uitgaven bij Voorjaarsnota 2020 (= 6 t/m 16) 73.610 
18 Over-/onderschrijding uitgavenplafond bij Miljoenennota 2020 (= 6 - 1) ‒ 1.270 
19 Over-/onderschrijding uitgavenplafond bij Voorjaarsnota 2020 (= 17 - 5) ‒ 1.025 
 
Bij de Voorjaarsnota 2020 is er sprake van een onderschrijding van het 
uitgavenplafond Zorg van 1.025 miljoen euro (regel 19 in tabel 6.4). Bij 
Miljoenennota 2020 was er sprake van een onderschrijding van 
uitgavenplafond Zorg van 1.270 miljoen euro (regel 18). Ten opzichte van 
Miljoenennota 2020 wordt er 166 miljoen euro meer dan verwacht 
uitgegeven aan Zorg (som van regels 7 t/m 16). Tegelijkertijd is het 
uitgavenplafond Zorg neerwaarts bijgesteld met 79 miljoen euro (som van 
regels 2 t/m 4). 
Aanpassingen uitgavenplafond (2 t/m 4) 
Het uitgavenplafond Zorg wordt verlaagd als gevolg van overboekingen 
naar het uitgavenplafond Rijksbegroting, voornamelijk middelen voor dak- 
en thuislozen (75 miljoen euro). Daarnaast is, ten opzichte van de CPB-
raming bij Miljoenennota, de raming van loon- en prijsontwikkeling in de 
zorg op basis van het CEP 2020 naar beneden bijgesteld. Als laatste zijn 
er middelen toegevoegd om de zorgcapaciteit vanwege Covid-19 op 
Aruba, Sint-Maarten en Curaçao te versterken. Het uitgavenplafond Zorg 
is hiervoor gecorrigeerd. 
Bijstellingen uitgaven (7 t/m 16) 
Op basis van de voorlopige realisatiecijfers over 2019 van het 
Zorginstituut Nederland zijn de uitgaven van de wijkverpleging 
geactualiseerd. De uitgaven aan de wijkverpleging zijn in 2019 441 
miljoen euro lager uitgevallen dan geraamd. Vanaf 2020 wordt 341 
miljoen euro structureel verwerkt in de begroting. Deze onderschrijding 
wordt ingezet om de structurele tegenvaller van de Wet langdurige zorg 
(Wlz) te dekken. 
Op basis van de voorlopige realisatiecijfers over 2019 van het 
Zorginstituut Nederland zijn de uitgaven van niet HLA-sectoren 
geactualiseerd. De uitgaven aan diverse sectoren zijn in 2019 lager 
uitgevallen dan geraamd. Vanaf 2020 wordt een deel van deze lagere 
uitgaven structureel verwerkt in de begroting. Het gaat onder meer om 
aanpassingen van 58 miljoen euro bij genees- en hulpmiddelen, 53 
miljoen euro bij tweedelijnszorg en 30 miljoen euro bij ziekenvervoer. Bij 
Tweede Kamer, vergaderjaar 2019–2020, 35 450, nr. 1 1

