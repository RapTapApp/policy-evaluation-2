www.rijksoverheid.nl
De voorzitter van de Tweede Kamer der Staten-Generaal
www.facebook.com/minbzk
Postbus 20018
www.twitter.com/minbzk
www.linkedin.com/company/
2500 EA  Den Haag
ministerie-van-bzk
Kenmerk
2020-0000185236
Uw kenmerk
Datum 7 april 2020
Betreft Maatregelen Caribische delen van het Koninkrijk i.v.m. Covid-
19
In deze brief informeer ik u, mede namens mijn collega’s de staatssecretaris van 
Volksgezondheid Welzijn en Sport, de minister van Justitie en Veiligheid, de 
minister voor Rechtsbescherming, de minister van Defensie, en de 
staatssecretaris van Sociale Zaken en Werkgelegenheid over de gevolgen van de 
Coronacrisis voor het Caribisch deel van het Koninkrijk en de maatregelen die 
samen met Caribisch Nederland, Aruba, Curaçao en Sint Maarten (hierna Landen) 
worden getroffen om deze crisis en de gevolgen daarvan het hoofd te bieden.  
Tevens maak ik van de gelegenheid gebruik om middels deze brief Kamervragen 
van de vaste commissie voor Koninkrijksrelaties (2020Z05597) te beantwoorden. 
Een aantal vragen kan op dit moment niet goed worden beantwoord, onder 
andere omdat dit afstemming met de landen vergt. De beperkte capaciteit daar 
richt zich nu op de urgente crisisaanpak. Ons contact en de samenwerking ziet 
momenteel vooral op het zorgen voor voldoende medische capaciteit in de 
Caribische delen van het Koninkrijk en het leveren van de gevraagde hulp en 
bijstand.  
 
Vanwege de snelheid van de ontwikkelingen omtrent deze crisis is er voor 
gekozen de Kamer alvast middels deze brief van antwoorden te voorzien. Ten 
behoeve van de leesbaarheid is gekozen voor het clusteren per onderwerp. De 
vragen die betrekking hebben op het “Noodpakket banen en economie Caribisch 
Nederland” zoals benoemd in de brief van het kabinet van 25 maart jl. worden op 
een later moment beantwoord. Op dit moment wordt in nauwe samenwerking met 
de Openbare Lichamen van Bonaire, Saba en St. Eustatius en werkgevers van de 
eilanden gewerkt aan de uitwerking van de ondernemersregelingen. De Kamer zal 
een afschrift ontvangen van de concrete invulling van de maatregelen. 
 
De diensten voor publieke gezondheid op alle eilanden staan onder enorme druk en 
het stilvallen van de economie raakt de eilanden fors. Om deze crisis gezamenlijk 
het hoofd te bieden is intensieve samenwerking over grenzen van Landen en 
Caribisch Nederland heen noodzakelijk.  
 
Bij het bepalen van de Nederlandse inzet is een aantal uitgangspunten gehanteerd: 
de maatregelen moeten proportioneel zijn, er moet zo efficiënt mogelijk worden 
omgegaan met aanwezige middelen en de maatregelen gelden zo lang als nodig, 
maar zo kort als mogelijk.  
Pagina 1 van 13

Datum
Kenmerk
2020-0000185236
het ministerie van VWS samen met de ziekenhuizen nu toe naar het vergroten van 
de IC-capaciteit met 42 extra IC-beademingsplekken. Deze 42 extra plekken zijn 
bedoeld voor patiënten van alle eilanden van het Caribische deel van het Koninkrijk. 
De eerste stap om dit te realiseren is afgelopen weekend gezet: met behulp van het 
ministerie van Defensie zijn er medische apparatuur, persoonlijke 
beschermingsmiddelen en medicatie naar St. Maarten gevlogen waarmee deze 
week 12 extra IC-beademingsplekken kunnen worden geoperationaliseerd. Deze 
plekken zijn dus ook beschikbaar voor eventuele COVID-19-patienten van Saba en 
St. Eustatius.  De epidemiologische situatie op St. Maarten geeft aanleiding om hier 
de capaciteit in de eerste plaats uit te breiden.   
De overige 30 IC-beademingsplekken worden verdeeld over Aruba, Curaçao en 
Bonaire. Daarbij gaat het niet alleen om het sturen van beademingsapparaten, 
maar moet ook worden voorzien in personeel, medicatie en persoonlijke 
beschermingsmiddelen. Dat maakt deze opgave complex, omdat hier ook in 
Europees Nederland schaarste aan is.  
  
Voor het uitbreiden van de medische personele capaciteit, zetten de ziekenhuizen 
zelf in op onder andere het bijscholen van personeel. Voor de extra IC-capaciteit op 
St. Maarten is er door het ministerie van VWS via een internationaal medisch 
1
uitzendbureau een team ingehuurd.  
Wat betreft de persoonlijke beschermingsmiddelen delen de 6 eilanden van het 
Caribisch deel van het Koninkrijk mee in de beschikbare hulp- en 
beschermingsmiddelen vanuit Europees Nederland. Er wordt nu bekeken hoe dit 
ook ten aanzien van de medicatie kan worden gerealiseerd. Extra uitdaging in dit 
geheel zijn de beperkte transportmogelijkheden richting de eilanden en tussen de 
eilanden onderling.  
De Staatssecretaris van VWS heeft intensief contact met de betrokken bestuurders 
in het Caribisch gebied van het Koninkrijk over de vergaande samenwerking. 
 
Waarborgen non-COVID-19- zorg 
De ziekenhuizen in Caribisch Nederland en de ziekenhuizen in de drie landen zetten 
zich in om onderling de acute en essentiële zorg te waarborgen. Daartoe is er een 
extra air ambulance op Bonaire gestationeerd om patiënten tussen de eilanden te 
kunnen vervoeren.  
Verder wordt op diplomatiek niveau getracht om de zeer specialistische acute zorg 
in Colombia mogelijk te maken. De coördinatie van de administratieve en logistieke 
kanten hiervan worden centraal belegd. Hierover worden tussen de ziekenhuizen en 
de zorgverzekeraars op de eilanden afspraken gemaakt. 
 
De inperkende maatregelen in Caribisch Nederland treffen ook ouderen, kinderen 
en chronisch zieken. Hun situatie kan als gevolg hiervan nijpend worden. Daar 
hebben het ministerie van VWS en de openbare lichamen oog voor. Er wordt van 
geval tot geval gekeken wat er mogelijk is. Zo worden de maaltijden voor een deel 
van de groep ouderen thuisbezorgd. 
 
1
 De elf medisch specialisten die recent naar Bonaire vertrokken zijn, zijn onderdeel van de 
reguliere wisseling van de bezetting in het kader van de Jumelage van het ziekenhuis 
Fundashon Mariadal met het AmsterdamUMC. Dit is geen onderdeel van opschaling van 
zorg.  
Pagina 13 van 13

Datum
Kenmerk
2020-0000185236
 
Een verzoek tot militaire bijstand voor Caribisch Nederland is mogelijk conform de 
Veiligheidswet BES. Het type steun en het moment waarop steun verleend wordt is 
echter afhankelijk van de situatie en de beschikbaarheid van personeel en materieel 
op dat moment. Het kabinet weegt verzoeken tot militaire bijstand daarom 
zorgvuldig en beantwoordt deze zo spoedig mogelijk. 
 
Uitgezonden personeel 
Uitzendingen van Nederlandse ambtenaren naar het Caribisch deel van het 
Koninkrijk hebben als doel de eilanden te ondersteunen. Het uitgezonden personeel 
levert in brede zin een bijdrage aan het functioneren van het openbaar bestuur, de 
rechtshandhaving en de samenleving als geheel. Onder de huidige omstandigheden 
acht het kabinet het van groot belang dat deze bijdrage gewaarborgd blijft en de 
capaciteit derhalve op orde blijft. Daarom doet het kabinet een beroep op de 
(lokale) werkgevers van het uitgezonden personeel om de Caribische delen van het 
Koninkrijk op alle fronten te blijven ondersteunen. Indien nodig vragen zij het 
uitgezonden personeel om langer te blijven. De (lokale) werkgevers in het Caribisch 
gebied zijn hierover geïnformeerd. 
 
Maatregelen detentie inrichtingen  
De Justitiële Inrichting Caribisch Nederland (JICN) op Bonaire past de Europees 
Nederlandse maatregelen van DJI waar mogelijk toe om een eventuele uitbraak van 
COVID-19 in de detentiefaciliteit te beteugelen. Hierbij wordt rekening gehouden 
met de lokale situatie en worden de maatregelen in afstemming met alle betrokken 
partners op het eiland toegepast, waaronder het Eilandelijk Beleidsteam (EBT) en 
de gezaghebber. Tevens sluit de directeur van de JICN aan bij het 
Operationeel Noodverordening Overleg (ONO). De JICN volgt vanzelfsprekend de 
richtlijnen van het RIVM, in samenspraak met de voornoemde betrokken partijen 
en de gezondheidszorg aldaar. De maatregelen houden op dit moment bijvoorbeeld 
in dat bewegingen van gedetineerden van binnen naar buiten beperkt zijn en dat 
het bezoek aan gedetineerden is vervangen door telefonisch contact, of via andere 
op het eiland toepasbare communicatiemiddelen. Uitgangspunt daarbij is dat de 
directeur lokaal de belangen afweegt van het voorzien in digitale 
bezoekmogelijkheid en de veiligheidsrisico’s. 
 
Voor de detentiecentra van de landen geldt dat dit landsaangelegenheden 
betreffen. U zult begrijpen dat de landen zich voor een groot aantal uitdagingen 
gesteld zien. Om die reden heb ik geen informatie bij hen opgevraagd over welke 
specifieke voorzieningen zij getroffen hebben in en voor hun detentiecentra. 
 
Samenwerking Frankrijk op Sint Maarten 
Er is op lokaal niveau veel overleg en samenwerking tussen de Nederlandse en 
Franse kant van het eiland. De gezondheidsdiensten staan dagelijks in contact met 
elkaar. Dit geldt ook voor de politiecorpsen. Het betreft onder andere informatie-
uitwisseling over besmettingen en contactonderzoek, alsmede over te nemen 
maatregelen en medische evacuaties.  De politiecorpsen werken samen ten behoeve 
van grenscontroles en openbare ordebewaking. De minister president van Sint 
Maarten en de Préfete van Saint Martin hebben veelvuldig telefonisch contact en 
Pagina 13 van 13

Datum
Kenmerk
2020-0000185236
 
Financiële situatie landen 
De landen in het Koninkrijk zijn verantwoordelijk voor het te voeren (financieel-
economische) beleid. Vanwege de huidige bijzondere maatschappelijke en 
economische omstandigheden hebben de Caribische landen in het Koninklijk 
evenwel in het kader van artikel 36 Statuut een aantal hulpverzoeken ingediend. 
De financiële hulpverzoeken worden op het moment van beantwoording van uw 
vragen middels deze brief door het College financieel toezicht voor Curaçao en Sint 
Maarten (Cft) en het College Aruba financieel toezicht (CAft) geanalyseerd en van 
advies aan de Rijksminsterraad voorzien. Dit alles in het kader van een zorgvuldig 
besluitvormingsproces waarbij de maatschappelijke en financieel- economische 
situatie van elk van de vier landen uit het Koninkrijk (inclusief Nederland) wordt 
meegewogen. U zult hierover op de gebruikelijke wijze worden geïnformeerd. 
Verder heb ik in ieder geval wekelijks contact met de minister-presidenten van 
Aruba, Curaçao en Sint Maarten.  
 
De Rijksministerraad heeft Aruba toestemming gegeven om een lening buiten het 
Koninkrijk van maximaal Afl. 582,9 miljoen (zonder garantstelling door 
Nederland) aan te gaan, als bedoeld in artikel 29 van het Statuut. Aruba had 
hiertoe een verzoek gedaan om haar aflossings- en renteverplichtingen voor het 
jaar 2020 na te kunnen komen.  
 
Aruba lijkt een concept-overeenkomst met CITGO Petroleum Corporation te hebben 
over de definitieve overdracht van de raffinaderij van CITGO op Aruba aan de 
Arubaanse overheid. De Nederlandse regering ziet hier geen rol voor zichzelf. Het 
beleid ten aanzien van CITGO Petroleum Corporation is een landsaangelegenheid. 
Het is derhalve aan de Arubaanse regering een passende overeenkomst met CITGO 
af te sluiten. 
 
Groeiakkoord Curaçao 
De veranderende omstandigheden hebben ook effect op de uitvoering en de 
voortgang van het Groeiakkoord Curaçao. De technische ondersteuning die in het 
kader van het Groeiakkoord geleverd is en wordt, zal zo veel als mogelijk worden 
voortgezet. Aanvragen voor financiële ondersteuning in het kader van het 
Groeiakkoord zullen worden bezien in het licht van de nieuwe financiële 
ondersteuningsaanvragen van Curaçao. Ook de inhoudelijke afspraken uit het 
Groeiakkoord dienen te worden herijkt op de nieuwe situatie.   
 
Gevolgen wederopbouw Sint Maarten 
De wederopbouwopgave blijft bestaan en zal na deze crisis onverminderd groot 
zijn. De middelen in het trustfonds zullen dus hiervoor gereserveerd blijven en niet 
ingezet worden voor de bestrijding van de coronacrisis. Hierop is een uitzondering 
gemaakt voor de eerste urgente levering van medische apparatuur ten behoeve 
van de behandeling van COVID-19 patiënten, waaraan een bedrag van 3,6 miljoen 
dollar is besteed.  
 
De inzet voor het trustfonds is om de lopende projecten zoveel mogelijk doorgang 
te laten vinden, om op die manier de economische krimp niet verder te verergeren. 
De Centrale Bank van Curaçao en Sint Maarten (CBCS) wees al op het belang van 
Pagina 13 van 13

Datum
Kenmerk
2020-0000185236
BIJLAGE 1  
 
De vaste commissie voor Koninkrijksrelaties heeft verschillende vragen gesteld 
over de tijdelijke subsidieregeling loonkosten en inkomensverlies CN, die op 31 
maart in de Staatscourant is gepubliceerd. Daarnaast heeft de commissie vragen 
gesteld over de kinderopvang, de extra middelen voor eilandelijk beleid in het 
kader van het noodpakket en overige onderwerpen binnen het domein van het 
ministerie van Sociale Zaken en Werkgelegenheid. Deze thema’s komen hierna 
achtereenvolgens terug.  
 
1. Tijdelijke subsidieregeling loonkosten en inkomensverlies CN 
Net als voor Europees Nederland acht het kabinet het van groot belang om in 
deze situatie in Caribisch Nederland banen te behouden en ondersteuning te 
bieden bij acute problemen die werknemers, zelfstandig ondernemers en 
bedrijven (gaan) ondervinden. Het kabinet kiest voor een vergelijkbaar massief 
en breed pakket met als doel banen te behouden en de economische gevolgen te 
beperken. Zodat mensen hun inkomen behouden en in deze moeilijke periode 
worden ondersteund.  
 
In de uitwerking van de Tijdelijke subsidieregeling loonkosten en inkomensverlies 
CN is aangesloten bij de lokale context van Caribisch Nederland en 
uitvoerbaarheid binnen een uiterst korte termijn. Zo is bij de vormgeving van de 
regeling voor Caribisch Nederland rekening gehouden met het andere stelsel van 
sociale zekerheid in Caribisch Nederland, de beperkte schaalgrootte en de 
onmogelijkheid om op zeer korte termijn een nieuw ICT-toepassing te realiseren. 
Hierdoor is sprake van verschillen met de regeling in Europees Nederland. Voor de 
vormgeving van de Tijdelijke subsidieregeling loonkosten en inkomensverlies CN 
is aangesloten op de systematiek van de Wet ziekteverzekering (ZV) BES, die in 
de kern een loondervingsregeling is. Het uitvoeringsproces is daarom zoveel als 
mogelijk parallel aan dat van de ZV ingericht. Ook wordt voor de ICT-
ondersteuning gebruik gemaakt van dezelfde applicatie. Door aan te sluiten bij 
een bestaand werkproces en ICT-applicatie, is het mogelijk gebleken om de 
regeling op zeer korte termijn in te voeren. In de ICT-applicatie zijn enkele 
aanpassingen aangebracht om zaken die onder de regeling zijn gebracht op een 
later moment te kunnen herkennen. Deze aanpassingen zijn getest voordat de 
regeling is gestart en functioneren. Als uitgangspunt is gehanteerd om de 
regelingen zo eenvoudig mogelijk te houden en geen onnodig belastende 
voorwaarden te hanteren. 
 
De Tijdelijke subsidieregeling loonkosten en inkomensverlies CN wordt uitgevoerd 
door de RCN-unit SZW. De Tijdelijke subsidieregeling loonkosten en 
2
inkomensverlies CN is op woensdag 1 april gepubliceerd in de Staatscourant . 
Vanaf die datum kunnen bedrijven, (gewezen) werknemers en zelfstandig 
ondernemers terecht voor ondersteuning bij de RCN-unit SZW. De ingangsdatum 
van de regeling is afgestemd op het tijdstip waarop de gevolgen van de 
maatregelen in verband met het coronavirus aanmerkelijk voelbaar zijn geworden 
in Caribisch Nederland. Hiervoor wordt de datum van sluiting van het luchtruim 
 
2
 Staatscourant 1 april 2020, nr. 19876 
Pagina 13 van 13

Datum
Kenmerk
2020-0000185236
De urgentie van de maatregel dwingt de RCN-unit SZW bij de uitvoering van de 
Tijdelijke subsidieregeling loonkosten en inkomensverlies CN tot een marginale 
toetsing van de aanvragen. Een sluitende controle van alle relevante gegevens 
vooraf is niet haalbaar. Er wordt gekozen voor steekproefsgewijze controle 
achteraf.  
 
Indien tijdens of bij het vaststellen van de subsidie sprake is van een redelijk 
vermoeden van een strafbaar feit, dan heeft de RCN-unit SZW de mogelijkheid 
om aangifte te doen bij het Openbaar Ministerie (OM). Het OM kan vervolgens een 
strafrechtelijk onderzoek instellen en overgaan tot strafrechtelijke vervolging.  
 
Communicatie 
De RCN en de openbare lichamen spannen zich gezamenlijk in om inwoners van 
Caribisch Nederland te informeren over de maatregelen die zijn getroffen. Zo 
heeft de RCN samen met het openbaar lichaam Bonaire een persconferentie 
gegeven over de maatregelen. Daarnaast wordt de informatie over de regelingen 
via verschillende kanalen beschikbaar gesteld om zo veel mogelijk mensen te 
bereiken.  
 
Uitgaven 
Naar grove schatting bedragen de uitgaven in het kader van de Tijdelijke 
subsidieregeling loonkosten en inkomensverlies CN 13 miljoen euro voor de 
eerste drie maanden. Dit is gebaseerd op de inschatting dat werkgevers 
gemiddeld voor ruim 35 procent van de werknemers gebruik maken van de 
regeling. Dit percentage is een gemiddelde, uiteraard zal naar verwachting het 
gebruik is sectoren gericht op toerisme het gebruik hoger liggen. Indien het 
aantal aanvragen hoger is en/of de omvang van de aanvragen groter, dan nemen 
de kosten toe.  
 
2. Kinderopvang 
De vaste commissie heeft een aantal vragen gesteld over het compenseren van 
de kosten van de eigenbijdrage van ouders zolang de kinderopvang gesloten is. In 
Europees Nederland ontvangt de ouder via de kinderopvangtoeslag een 
rijksbijdrage voor de kinderopvang. Tegen die achtergrond is ervoor gekozen om 
de eigen bijdrage van de ouder te compenseren in plaats van de organisatie 
gebruik te laten maken van de generieke maatregelen uit het noodpakket banen 
en economie dat op 17 maart 2020 is aangekondigd. 
 
Het systeem in Europees Nederland is niet te vergelijken met het systeem in 
Caribisch Nederland. In de huidige situatie subsidieert het Rijk op een enkele 
uitzondering na geen kinderopvangorganisaties in Caribisch Nederland. De 
openbare lichamen subsidiëren de kinderopvang (rechtstreeks aan de organisatie) 
en de ouders betalen de rest. Hierbij is geen directe financieringsrelatie met de 
ouders. Voor de kinderopvang in Caribisch Nederland is er daarom niet voor 
gekozen om de ouderbijdrage te compenseren. 
 
Kinderopvangorganisaties in Caribisch Nederland kunnen net als andere 
organisaties gebruik maken van de maatregelen uit het noodpakket voor 
Caribisch Nederland zoals op 25 maart 2020 door het kabinet is aangekondigd. 
Pagina 13 van 13

Datum
Kenmerk
2020-0000185236
verhogingen van het wettelijk minimumloon wordt ook onderschreven door de 
partijen in de Centraal Dialoog Bonaire. Daar komt bij dat naar aanleiding van de 
3
voortgangsrapportage ijkpunt bestaanszekerheid Caribisch Nederland een 
onafhankelijk onderzoek is gestart naar de ruimte om het wettelijk minimumloon 
in de toekomst verder te verhogen, waarna hierover met de belanghebbende 
partijen in gesprek zal worden gegaan. Vooruitlopend daarop het wettelijk 
minimumloon tijdelijk verhogen is niet aan de orde, ook omdat de Wet 
minimumlonen BES enkel voorziet in aanpassing van de bedragen per 1 januari 
van enig jaar. 
 
 
3
 Kamerstukken II, 2018/2019, 35000-IV, nr. 61   
Pagina 13 van 13

