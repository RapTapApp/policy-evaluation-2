 
 
 
 
> Retouradres Postbus 20401 2500 EK Den Haag 
 
Directie Financieel 
  
Economische Zaken 
De Voorzitter van de Tweede Kamer 
 
der Staten-Generaal 
Bezoekadres 
Binnenhof 4 
Bezuidenhoutseweg 73 
2594 AC Den Haag 
2513 AA  DEN HAAG 
 Postadres 
Postbus 20401 
2500 EK Den Haag 
Overheidsidentificatienr 
00000001003214369000 
T 070 379 8911 (algemeen) 
F 070 378 6100 (algemeen) 
www.rijksoverheid.nl/ezk 
 
 
Datum 15 mei 2020 
Ons kenmerk  
FEZ / 20143999 
Betreft Beantwoording vragen over de 3e incidentele suppletoire EZK-
begroting inzake Noodpakket banen en economie en  
overbruggingsfaciliteit IHC 
Geachte Voorzitter,  
 
Bijgaand ontvangt u, mede namens de staatssecretaris van Economische Zaken 
en Klimaat en de staatssecretaris van Financiën, de antwoorden op de vragen 
over de derde incidentele suppletoire EZK-begroting inzake Noodpakket banen en 
economie en overbruggingsfaciliteit IHC (Kamerstuk 35 451). 
 
 
 
 
Eric Wiebes 
Minister van Economische Zaken en Klimaat 
 
 
  
 Pagina 1 van 1 
 

 
 
 
Directie Financieel 
 
Economische Zaken 
 
 
 
 
 
Ons kenmerk 
abonnement van 50 Mbit voor 69 USD en een abonnement van 100 Mbit 89 USD 
FEZ / 20143999 
 
beschikbaar. Op de bovenwindse eilanden zijn de tarieven hoger. Op Sint 
Eustatius betaal je voor het goedkoopste abonnement van 5 Mbit 75,42 USD en 
voor het duurste abonnement van 40 Mbit 285 USD. Op Saba is het goedkoopste 
abonnement 49 USD voor 1,5 Mbit en 179 USD voor het duurste abonnement van 
12 Mbit. Al deze bedragen zijn exclusief belasting (ABB). 
 
5 
Op welke wijze wordt geborgd dat de subsidiebijdrage ten behoeve van 
internetaansluitingen ook daadwerkelijk aan dat doel wordt besteed?  
 
Antwoord 
Het totaalbedrag van de subsidie wordt bepaald op basis van de door de 
aanbieder opgegeven actieve vaste internetaansluitingen per maand. De subsidie 
wordt uitsluitend verstrekt voor zover de subsidie volledig en direct ten goede 
komt van de eindgebruiker van vaste internetaansluitingen. Op de gespecificeerde 
rekening van een eindgebruiker moet dan komen te staan dat het om een 
coronatoeslag vanuit het ministerie van Economische Zaken en Klimaat gaat. De 
subsidieaanvrager zal een voorschot op het subsidiabele bedrag krijgen. Na afloop 
van de subsidieperiode wordt op basis van de verantwoording over de inzet van 
de middelen het resterende bedrag verrekend. 
 
6 
Wordt de regeling eerder stopgezet in het geval de situatie rondom Corona eerder 
verbetert dan 31 december, en wat betekent dit voor de beschikbaar gestelde 
middelen?  
 
Antwoord 
Nee, de regeling zal niet eerder worden stopgezet en loopt tot 31 december 2020. 
De regeling is een tegemoetkoming aan de economische verliezen en financiële 
problemen door het coronavirus. Deze zijn hoofdzakelijk het gevolg van een 
verlies aan inkomen door vermindering van economische activiteit op de eilanden. 
De financiële problemen zullen niet direct opgelost zijn nadat de situatie rondom 
het coronavirus is verbeterd, omdat de verwachting is dat het herstel van 
economische activiteit tijd in beslag zal nemen. 
 
7  
Hoe monitort het kabinet of aan de randvoorwaarden voor de steun aan IHC 
(zoals dat het bedrijf na herstructurering van de schuld levensvatbaar moet zijn, 
bevestigd door externe deskundigen) is voldaan (brief van de minister van 
Economische Zaken en Klimaat d.d. 30 april 2020?  
 
Antwoord 
Aan de voorwaarden zoals gesteld in de brief over de continuïteit van het bedrijf 
1
IHC is reeds voldaan. 
 
 
 
1
 De brief heeft nog geen kamerstuknummer. Het kenmerk van de Kamer is 2020Z07703. 
 
 Pagina 2 van 24 

 
 
 
Directie Financieel 
 
Economische Zaken 
 
 
 
 
 
Ons kenmerk 
 
FEZ / 20143999 
 
Antwoord 
De inschatting is dat met de Klein Krediet Corona-garantieregeling € 750 miljoen 
aan krediet wordt verstrekt waarvoor de overheid 95% garant staat 
(€ 713 miljoen). Er wordt rekening gehouden met een schadepercentage van 
maximaal 25%. Na aftrek van een eenmalige premieopbrengst van 2% is derhalve 
een kasbuffer van € 164 miljoen benodigd. 
 
13 
Wat wordt precies verstaan onder een 'gezond' bedrijf als voorwaarde voor KKC 
(zie brief van de minister van Economische Zaken en Klimaat d.d. 7 mei 2020)?  
 
Antwoord 
In de regeling wordt onder een gezond bedrijf verstaan dat een bedrijf in 2019 
winst heeft gemaakt. Als alternatief kan een financier ook kiezen om te kijken of 
een bedrijf gemiddeld genomen over de afgelopen drie jaar winst heeft gemaakt. 
 
14 
Waarom is gekozen om het plafond van de KKC op €50.000 te stellen en niet 
hoger?  
 
Antwoord 
Er is voor gekozen om het plafond van de KKC op € 50.000 te stellen omdat 
daarboven er reeds andere regelingen beschikbaar zijn. Hierbij valt bijvoorbeeld 
te denken aan het recent opgestarte Programma Corona-overbruggingslening 
(COL), primair gericht op de verschaffing van overbruggingskrediet vanaf 
€ 50.000 aan bedrijven zonder een bancaire kredietrelatie, waaronder start- en 
scale-ups. De KKC-garantieregeling is in het leven geroepen om aanvullend op de 
bestaande regelingen liquiditeit beschikbaar te stellen voor kleinere 
ondernemingen die een financieringsbehoefte hebben tussen € 10.000 en 
€ 50.000. 
 
15 
Waar kunnen kleine mkb’ers terecht voor leningen boven de €50.000?  
 
Antwoord 
Hiervoor zijn verschillende regelingen beschikbaar.  
Zo zijn er de borgstelling midden- en kleinbedrijf (BMKB) en de Garantie 
Ondernemingsfinanciering regeling (GO). Naast deze regelingen verschaft het 
kabinet financiële ondersteuning aan andere initiatieven; te denken valt aan de 
tijdelijke crisismaatregel van Qredits dat bedoeld is voor uitstel tot aflossing met 
rentekorting en overbruggingskredieten met rentekorting gedurende zes maanden 
en het recent opgestarte Programma Corona-overbruggingslening (COL) voor 
financiering vanaf € 50.000. Daarnaast biedt Qredits niet corona-gerelateerde 
financiering aan tot € 250.000. 
 
16 
Waar kunnen kleine mkb’ers terecht voor leningen onder de €10.000?  
 
 
 Pagina 2 van 24 

 
 
 
Directie Financieel 
 
Economische Zaken 
 
 
 
 
 
Ons kenmerk 
Antwoord 
FEZ / 20143999 
 
De portefeuille van de exportkredietverzekering bedraagt circa € 16 miljard. Het 
uitkeren van schades, het nemen van schade-beperkende maatregelen en het 
treffen van incassomaatregelen maakt een standaardonderdeel uit van het werk 
van de Staat als verzekeraar, uitgevoerd door Atradius DSB. Wat IHC bijzonder 
maakt is de omvang van de bedragen die vanuit de exportkredietverzekering op 
het spel staan, de ernst van de situatie, de complexiteit in relatie tot het aantal 
betrokken partijen, de werkgelegenheidsaspecten en het sectorale belang van 
IHC. Dit komt bij de exportkredietverzekering weinig voor en speelt momenteel 
ook niet bij andere bedrijven.  
 
22 
Het afwegingskader voor steun aan individuele bedrijven ziet toe op proces 
verstrekking van krediet. Op welke manier is geborgd en wordt gemonitord op 
gemaakte afspraken? Hoe ziet het risicomanagement er uit en hoe wordt de 
verstrekte steun beheerd?  
 
Antwoord 
Bij steunverlening aan individueel bedrijf zijn verschillende steunvormen mogelijk, 
zoals het verstrekken van een garantie, lening, kapitaalstorting of een combinatie 
hiervan. Voor het realiseren van de steun zal hetzij via de procedures van de 
Comptabiliteitswet, hetzij via bijvoorbeeld de Kaderwet EZK- en LNV-subsidies of 
de Kaderwet subsidies I&M, de benodigde grondslag worden gevonden om tot het 
sluiten van de transactie over te kunnen gaan. Afhankelijk van welke minister 
volgens zijn portefeuille verantwoordelijk is voor de desbetreffende sector, zal de 
transactie primair door deze minister worden uitgevoerd. Monitoring, 
risicomanagement en beheer van steun zal conform de daarvoor gebruikelijke 
kaders geschieden en hangt daarmee af van de steunvorm en de gekozen 
grondslag. 
 
23 
Wat is de toegevoegde waarde van dit bedrijf aan de Nederlandse economie? Wat 
is het toekomstperspectief?  
 
Antwoord 
De Nederlandse maritieme maakindustrie is goed voor ruim 50.000 banen en een 
toegevoegde waarde van meer dan € 7,5 miljard (bron: Maritieme Monitor 2019). 
IHC is in meerdere marktsegmenten toonaangevend op basis van hoogwaardige 
technologie en expertise en is als system integrator van grote betekenis voor het 
gehele maritieme cluster. De betrokkenheid van het industrieconsortium bij de 
herfinanciering van IHC onderstreept de betekenis van IHC voor de markt en 
maakt duidelijk dat er vertrouwen is in de continuïteit van de onderneming. 
 
24 
Kan de minister een tijdpad geven met daarin wanneer de strategie, waarmee IHC 
terugkeert naar zijn sterke basis, te verwachten valt en wanneer IHC is 
teruggekeerd naar zijn sterke basis (zie brief van de minister van Economische 
Zaken en Klimaat d.d. 30 april 2020)?  
 
 
 Pagina 2 van 24 

 
 
 
Directie Financieel 
 
Economische Zaken 
 
 
 
 
 
Ons kenmerk 
kasmiddelen uiteindelijk maar € 67 miljoen op IHC verhaald kan worden, omdat 
FEZ / 20143999 
 
de continuïteit van IHC anders langs deze weg wederom in gevaar zou komen. 
Dan zou de definitieve schade dus € 100 miljoen bedragen. In de komende 
periode zal zich dit verder ontvouwen en ontstaat het definitieve beeld. Schades 
worden overigens verantwoord in hoofdstuk IX van de Rijksbegroting. 
 
28 
Hoe wordt de verwachting dat het overbruggingskrediet plus vergoeding door IHC 
wordt terugbetaald in de begroting verwerkt?  
 
Antwoord 
Aangezien het moment van terugbetaling op dit moment nog niet vaststaat, is de 
ontvangst nog niet geraamd op de begroting. Indien bij 2e suppletoire begroting 
dit najaar het moment van terugbetalen duidelijk is, zal de terugbetaling als 
generale ontvangst worden geraamd in de EZK-begroting. De vergoeding van 
€ 5 miljoen die zal worden ontvangen, wordt omgezet in een achtergestelde 
lening. Deze wordt pari passu terugbetaald over meerdere jaren afhankelijk van 
het financiële resultaat van IHC. Deze ontvangsten zullen pas worden geraamd als 
de vergoeding daadwerkelijk is gerealiseerd en er meer duidelijkheid bestaat over 
het moment van terugbetalen. 
 
29 
Wat kan gezegd worden over het toekomstperspectief dat nu is verschaft, gezien 
Royal IHC het al enige jaren moeilijk had, zo blijkt uit de jaarrekeningen? Hoe 
lang heeft het bedrijf om orde op zaken te stellen?  
 
Antwoord 
De herstructurering van de schuld, het commitment van nieuwe financiers, de 
versterking van de governance en een nieuw business plan geven vertrouwen 
voor de toekomst. Op de inhoud van het business plan kan vanwege 
bedrijfsvertrouwelijkheid niet nader worden ingegaan.  
 
30 
Wat zijn de financiële risico’s voor de Staat, mocht Royal IHC op een later 
moment alsnog failliet gaan?  
 
Antwoord 
De bijdrage van de Staat is gericht op de continuïteit van IHC. De hoogte van de 
financiële risico’s voor de Staat van een onverhoopt faillissement zijn sterk 
afhankelijk van het moment waarop en de omstandigheden waaronder dat zou 
plaatsvinden.  
 
31 
Zijn er meer bedrijven als Royal IHC waarmee de Staat, o.a. via diverse 
substantiële garantieregelingen, grote financiële afhankelijkheden kent? Bent u 
bereid de Tweede Kamer hier meer inzicht in te verschaffen, mede vanwege de 
risico’s voor de Rijksbegroting?  
 
 
 
 Pagina 2 van 24 

 
 
 
Directie Financieel 
 
Economische Zaken 
 
 
 
 
 
Ons kenmerk 
transactie primair door deze minister worden uitgevoerd. Monitoring, 
FEZ / 20143999 
 
risicomanagement en beheer van steun zal conform de daarvoor gebruikelijke 
kaders geschieden en hangt daarmee af van de steunvorm en de gekozen 
grondslag. 
 
35 
Is er al een indicatie hoe de Europese Commissie tegen de KKC aankijkt? Wanneer 
wordt het antwoord verwacht?  
 
Antwoord 
Nee, dat is er op dit moment nog niet. Wel is er bij het opstellen van de regeling 
rekening gehouden met het tijdelijke staatsteunkader COVID-19 van de Europese 
Commissie. De verwachting is dat het antwoord van de Commissie, na aanmelding 
van de regeling, binnen enkele dagen of in elk geval binnen twee weken zal 
komen. 
 
36 
Wanneer denkt u dat het loket voor de KKC open gaat?  
 
Antwoord 
De insteek is dit zo snel als mogelijk te doen. Echter hiervoor ben ik ook 
afhankelijk van de goedkeuring door de Europese Commissie in het kader van 
staatsteun. De regeling kan pas van start gaan wanneer de Europese Commissie 
de regeling heeft goedgekeurd. Zodra meer bekend is over de exacte datum, zal 
ik hier bij u op terugkomen. 
 
37 
Is RVO de beoogde uitvoerder van KKC? Welke uitvoeringskosten verwacht u te 
maken voor deze garantieregeling? Zijn die bijvoorbeeld vergelijkbaar met die van 
de BMKB?  
 
Antwoord 
Ja, RVO.nl is de beoogde uitvoerder van de KKC. Er is nog geen berekening 
gemaakt voor de uitvoeringskosten omdat de regeling eerst moet worden 
uitgewerkt en goedgekeurd door de Europese Commissie. Wel is de verwachting 
dat deze lager zullen uitvallen dan bij de BMKB omdat er gewerkt wordt met een 
portefeuillemodel. 
 
38 
Kan nader worden gespecificeerd welke doelgroep de KKC is bedoeld? Staat de 
regeling bijvoorbeeld open voor zzp’ers?  
 
Antwoord 
De regeling is bedoeld voor mkb-bedrijven met een financieringsbehoefte tot 
€ 50.000. Daarnaast moeten deze bedrijven in de kern gezond zijn geweest voor 
de crisis, met terugbetaalcapaciteit. De regeling is toegankelijk voor alle bedrijven 
die hier aan voldoen. 
 
 
 
 Pagina 2 van 24 

 
 
 
Directie Financieel 
 
Economische Zaken 
 
 
 
 
 
Ons kenmerk 
mogelijkheden biedt om grote stappen te maken, bijvoorbeeld op het gebied van 
FEZ / 20143999 
 
duurzaamheid, werkgelegenheid of opleidingsplekken, kunnen hierover 
aanvullende afspraken worden gemaakt. Zoals ook in het afwegingskader staat 
aangegeven vergt het maatwerk. Per geval zullen we bekijken wat verstandig is 
en ons doel versterkt; het veiligstellen van de continuïteit van de onderneming en 
van banen. In het geval van IHC zijn de technologie en producten van belang om 
duurzame investeringen, zoals de aanleg van windparken op zee en pijpleidingen, 
mogelijk te maken. Ook door de ontwikkeling van duurzame oplossingen zoals 
door LNG aangedreven baggerschepen draagt IHC bij aan de verduurzaming. Voor 
IHC zelf zijn de mogelijkheden om zelf groene investeringen te doen relatief 
beperkt. 
 
43 
In hoeverre is in beeld of financiële instellingen ook zonder de garantstelling door 
KKC tot kleine financieringen aan bedrijven overgaan?  
 
Antwoord 
Voor financiële instellingen die geen garantstelling hebben zoals in de KKC is het 
lastig om tot financiering van soortgelijke kredieten over te gaan. Allereerst zijn 
de handelingskosten in verhouding tot het krediet hoog. Daarnaast is de 
doelgroep van deze regeling ook kwetsbaar. Dit maakt financiële instellingen 
terughoudend met het verstrekken van kredieten zonder garantstelling. 
 
44 
In hoeverre is de verwachting dat ook niet-bancaire geaccrediteerde financiers 
leningen gaan verstrekken onder het KKC?  
 
Antwoord 
Dat is vooralsnog lastig in te schatten. Wel is er na de aankondiging al enige 
interesse getoond vanuit niet-bancaire financiers. 
 
45 
Onder welke (aanvullende) voorwaarden mogen ook niet-bancaire geaccrediteerde 
financiers leningen onder het KKC verstrekken?  
 
Antwoord 
Afgesproken is dat niet-bancaire financiers die zijn geaccrediteerd voor de BMKB-
C ook de KKC mogen verstrekken. Hiervoor kunnen zij zich ook versneld voor 
laten accrediteren. 
 
46 
Op basis waarvan is de verwachting gebaseerd dat banken die terughoudend zijn 
leningen te verstrekken onder de BMKB-C dit wel onder de KKC zullen doen?  
 
Antwoord 
De verwachting is dat banken minder terughoudend zijn met het verstrekken 
onder de KKC omdat het garantiepercentage hoger is. Vijf banken hebben al 
aangegeven dat zij leningen met de KKC-regeling aan willen bieden. 
 
 
 Pagina 2 van 24 

 
 
 
Directie Financieel 
 
Economische Zaken 
 
 
 
 
 
Ons kenmerk 
en wat zijn hierdoor de gevolgen van een eventuele afwijzing van deze incidentele 
FEZ / 20143999 
 
suppletoire begroting door de Kamer?  
 
Antwoord 
De regeling zal pas worden gepubliceerd en opengesteld na goedkeuring door de 
Europese Commissie. De Kamer heeft conform het budgetrecht altijd het recht 
(suppletoire) begrotingen aan te nemen of af te wijzen. Indien de Kamer de 
incidentele suppletoire begroting afwijst is er geen wettelijk basis in de 
begrotingswet voor de aangekondigde maatregelen. De maatregelen zullen dan 
niet tot stand worden gebracht of de uitvoering zal worden gestaakt. 
 
51 
Op basis waarvan is gekozen voor een grenswaarde in de omzet van €50.000 om 
in aanmerking te komen voor een garantieregeling onder het KKC?  
 
Antwoord 
Deze grenswaarde is opgenomen omdat een dergelijke omzet toont dat bedrijven 
van voldoende omvang zijn om dergelijke leningen aan te gaan. Het staat 
financiers echter vrij om kredieten toch te verstrekken aan ondernemingen die 
minder dan € 50.000 omzet hebben. 
 
52 
Op welke wijze is de KKC aanvullend aan de reeds genomen maatregelen, zoals 
de BMKB-C, de GO en de dienstverlening van Qredits?  
 
Antwoord 
De KKC is aanvullend omdat het voorziet in kleinere kredieten dan genoemde 
regelingen. Er is voor gekozen om het plafond van de KKC op € 50.000 te stellen 
omdat daarboven er reeds andere regelingen beschikbaar zijn. Hierbij valt 
bijvoorbeeld te denken aan het recent opgestarte Programma Corona-
Overbruggings Lening (COL), primair gericht op de verschaffing van 
overbruggingskrediet vanaf € 50.000 aan bedrijven zonder een bancaire 
kredietrelatie, waaronder start- en scale-ups. De KKC-garantieregeling is in het 
leven geroepen om aanvullend op de bestaande regelingen liquiditeit beschikbaar 
te stellen voor kleinere ondernemingen die een financieringsbehoefte hebben 
tussen € 10.000 en € 50.000 te helpen. 
 
53 
Hoe verhoudt het garantiepercentage van 95% in de KKC zich tot de maximale 
garantstelling van 90% in artikel 25, lid d, onderdeel i, van het tijdelijke EC-kader 
voor staatssteun?  
 
Antwoord 
In de Tijdelijke Kaderregeling inzake staatssteun ter ondersteuning van de 
economie vanwege de huidige COVID-19-uitbraak zijn verschillende tijdelijke 
mogelijkheden opgenomen waaronder steun kan worden verleend die de 
Commissie als verenigbaar met de interne markt zal beschouwen op basis van 
artikel 107, derde lid, onder b, VWEU, mits aan de voorwaarden is voldaan. 
 
 
 Pagina 2 van 24 

 
 
 
Directie Financieel 
 
Economische Zaken 
 
 
 
 
 
Ons kenmerk 
 
FEZ / 20143999 
 
Antwoord 
Volgens de gegevens van de Belastingdienst Caribisch Nederland zijn er op de 
eilanden ongeveer 3.000 ondernemingen actief. De verwachting is dat, net als in 
Europees Nederland, 75% van deze ondernemingen een aanvraag zal doen. 
 
56 
Hoeveel bedrijven hebben momenteel in het Caribische deel van het Koninkrijk 
een aanvraag gedaan voor de TOGS?  
 
Antwoord 
Op 11 mei 2020 waren er in totaal 560 aanvragen gedaan. 
 
57 
Gelden voor IHC dezelfde voorwaarden op het gebied van bezoldiging en beloning 
als voor andere bedrijven die financiële steun hebben ontvangen ten tijde van 
corona?  
 
Antwoord 
De huidige CEO vertrekt zonder transitievergoeding en er worden dit jaar geen 
bonussen en geen dividend uitgekeerd. Dit is in lijn met het uitgangspunt dat bij 
overheidssteun wederkerigheid zal worden verwacht, zoals geschetst in het 
afwegingskader dat als bijlage is meegezonden bij de brief van 1 mei jl. inzake 
steun aan individuele bedrijven. Dit uitgangspunt wordt eveneens toegepast bij 
andere individuele bedrijvencasussen waarbij specifieke financiële overheidssteun 
overwogen wordt. 
 
58 
Op welke wijze dragen naast het Rijk ook private financiers mee aan de financiële 
ondersteuning van IHC?  
 
Antwoord 
Vanwege bedrijfsgevoeligheid van de informatie kan niet op alle financiële details, 
voor zover deze andere partijen dan de Staat raken, worden ingaan. Indien 
gewenst kan voor uw Kamer nog vertrouwelijk een nadere technische briefing 
worden verzorgd. 
 
59 
In hoeverre worden de problemen voor Royal IHC verklaard door Corona en liggen 
daar geen andere oorzaken aan ten grondslag?  
 
Antwoord 
De problemen bij Royal IHC zijn ontstaan voor het uitbreken van het coronavirus. 
De mondiale concurrentie in de scheepsbouw is al jaren hevig. Hierdoor zijn 
marges op individuele schepen in de regel relatief gering. IHC onderscheidt zich 
van de internationale concurrentie door de productie van technisch zeer 
hoogwaardige en innovatieve schepen. De grote complexiteit en het vereiste 
maatwerk kan zowel technisch als juridisch tot tegenvallers leiden die qua 
 
 Pagina 2 van 24 

 
 
 
Directie Financieel 
 
Economische Zaken 
 
 
 
 
 
Ons kenmerk 
 
FEZ / 20143999 
 
 
Antwoord 
Bij IHC werken ongeveer 3.000 mensen en het bedrijf maakt gebruik van veel 
toeleveranciers, waar - met name in het mkb - ook enkele duizenden banen mede 
afhankelijk zijn van IHC. Hoewel de herfinanciering van IHC gericht is op de 
continuïteit van de onderneming is enig banenverlies waarschijnlijk niet te 
vermijden. 
 
65 
Op welke wijze prikkelt deze TOGS dat ondernemers op Bonaire, Saba en St. 
Eustatius hun werk toch kunnen uitvoeren met inachtneming van de RIVM-
richtlijnen zoals hygiëne maatregelen en social distancing?  
 
Antwoord 
Deze regeling is bedoeld om de vaste lasten van ondernemingen die omzetverlies 
lijden te compenseren. De regeling dekt dan ook slechts (een deel van) de vaste 
lasten, en ziet niet op overige kosten die ondernemers hebben. Omdat 
ondernemers niet kunnen overleven met uitsluitend de compensatie voor vaste 
lasten, zullen zij geprikkeld blijven om hun werk toch te kunnen uitvoeren, 
uiteraard met inachtneming van de RIVM-richtlijnen zoals hygiëne maatregelen en 
social distancing. 
 
66 
Waarop is het bedrag van 9 miljoen euro gebaseerd voor de TOGS?  
 
Antwoord 
Het bedrag van € 9 miljoen is gebaseerd op de aanname dat 75 procent van de 
3.000 (= 2.250) bij de belastingdienst bekende actieve ondernemingen een 
aanvraag doet en in aanmerking komt voor de tegemoetkoming van $ 4.400 
(€ 4.000). 2.250 x € 4.000 = € 9.000.000. 
 
67 
Zijn er voor de bedrijfsspecifieke steun voor IHC ook bedrijfsspecifieke 
voorwaarden opgesteld naast de voorwaarden voor bonussen en aandelen?  
 
Antwoord 
Voor de bijdrage van de Staat aan de herfinanciering van IHC zijn als 
randvoorwaarden gehanteerd: een vergelijkbare inspanning van de private 
partijen die bij IHC betrokken zijn, versterking van de governance, zittende 
bestuursleden en aandeelhouders mogen geen voordeel hebben bij de 
overheidsinterventie en er dienden nieuwe financiers toe te treden om de balans 
te versterken en het draagvlak te vergroten. 
 
68 
Op welke wijze wordt voorkomen dat er misbruik gemaakt wordt van TOGS?  
 
 
 
 
 Pagina 2 van 24 

 
 
 
Directie Financieel 
 
Economische Zaken 
 
 
 
 
 
Ons kenmerk 
tussen IHC en haar klanten zijn mede daarom van belang voor de 
FEZ / 20143999 
 
risicobeoordeling. Dit wil niet zeggen dat alle risico’s zijn weggenomen. 
 
71 
Is in de risicoprojecties voor de steun aan IHC ook rekening gehouden met een 
eventueel faillissement van IHC?  
 
Antwoord 
Een faillissement van een private onderneming is nooit uit te sluiten. De inzet van 
het kabinet is erop gericht om de financiële fundamenten van IHC te versterken 
waardoor de onderneming weer met goed perspectief naar de toekomst kan 
kijken.  
 
72 
Zijn er op dit moment meer bedrijven als IHC waarbij het Rijk overweegt om 
overbruggingskredieten te verstrekken?  
 
Antwoord 
We zijn continue in gesprek met bedrijven en sectoren (ook voor de coronacrisis) 
voor het opvangen van signalen en meedenken bij vraagstukken. In uitzonderlijke 
gevallen kan overheidssteun - zoals in de vorm van een overbruggingskrediet – 
overwogen worden wanneer er grote uitdagingen spelen rond een individueel 
bedrijf. Omwille van bedrijfsvertrouwelijkheid en om de kans van slagen van een 
oplossing niet negatief te beïnvloeden doen we geen mededelingen over aard en 
omvang van lopende trajecten in dit kader. 
 
73 
Zijn er de afgelopen tijd ook steunaanvragen zoals die van IHC van individuele 
bedrijven geweigerd? Zo ja, waarom?  
 
Antwoord 
Ja. Indien generieke overheidsmaatregelen onvoldoende soelaas bieden, dan 
hanteert de overheid strenge criteria bij het nemen van een beslissing om wel of 
niet aanvullende steun te verlenen aan een individueel bedrijf. Zo dient een bedrijf 
in de kern gezond en van strategisch economisch of maatschappelijk belang te 
worden geacht. Het gaat dan bijvoorbeeld om ondernemingen die een cruciale 
positie in ecosystemen bekleden, een omvangrijke bijdrage aan maatschappelijke 
uitdagingen en/of beleidsdoelen leveren of zeer substantiële (regionale) 
werkgelegenheidseffecten met zich meebrengen. Slechts in uitzonderlijke gevallen 
zal het Rijk aanvullend inspringen. 
 
74 
Hoe wordt de monitoring op de bijbehorende risico’s van steun aan individuele 
bedrijven beheerd? 
 
Antwoord 
Bij steunverlening aan individueel bedrijf zijn verschillende steunvormen mogelijk, 
zoals het verstrekken van een garantie, lening, kapitaalstorting of een combinatie 
hiervan. Voor het realiseren van de steun zal hetzij via de procedures van de 
 
 Pagina 2 van 24 

 
 
 
Directie Financieel 
 
Economische Zaken 
 
 
 
 
 
Ons kenmerk 
 
FEZ / 20143999 
 
Antwoord 
Met de aangekondigde maatregelen is een goede basis gelegd voor de continuïteit 
van IHC. Het is prematuur om vooruit te lopen op andere scenario’s. 
 
79 
Wat is de maximale financiële schade die de Staat kan leiden bij een faillissement 
van Royal IHC? (nadat alle aangekondigde steunmaatregelen zijn getroffen)  
 
Antwoord 
De maximale schade bij een eventueel faillissement is sterk afhankelijk van het 
moment waarop en de omstandigheden waaronder zich dat zou voordoen. 
 
80 
Welke afspraken heeft u met Royal IHC gemaakt om het uitgangspunt in het 
afwegingskader dat bij steunverzoeken van individuele bedrijven is dat er zoveel 
mogelijk werkgelegenheid behouden blijft, te borgen?  
 
Antwoord 
De basis voor de steun aan IHC is de continuïteit van de onderneming in zijn 
huidige vorm. Het nieuwe business plan dat de basis is voor de 
herfinancieringsafspraken is daar op gericht. Het aanstellen van toezichthouders 
namens de Staat is een extra middel om invloed te hebben op besluiten die van 
belang zijn voor de continuïteit van de onderneming. 
 
81 
In hoeverre worden de kosten voor steun aan Royal IHC gespreid?  
 
Antwoord 
De bijdrage van de Staat aan de continuïteit van IHC bestaat uit een combinatie 
van leningen, garanties en verzekeringen. De lening (overbruggingskrediet) wordt 
in 2020 verstrekt. De kosten verbonden aan garanties en verzekeringen hangen af 
van de vraag of en wanneer deze worden ingeroepen. Voor de 
exportkredietverzekering zal dit verspreid over 2020 en 2021 plaatsvinden. 
 
82 
Kan een overzicht worden verschaft van de voorwaarden voor de steun aan het 
IHC? Kan hierbij telkens worden aangeven in welke mate het om harde 
voorwaarden gaat of dat er sprake is van een bepaalde mate van vrijwilligheid of 
onzekerheid over het nakomen van die voorwaarden?  
 
Antwoord 
Aan de randvoorwaarden zoals opgenomen in de brief van 30 april jl. over de 
5
continuïteit van IHC is op dit moment reeds voldaan. 
 
 
 
 
5
 De brief heeft nog geen kamerstuknummer. Het kenmerk van de Kamer is 2020Z07703. 
 
 Pagina 2 van 24 

