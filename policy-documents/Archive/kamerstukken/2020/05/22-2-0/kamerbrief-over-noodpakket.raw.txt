 
 
 
 
> Retouradres Postbus 20401 2500 EK Den Haag 
 
Chief Economist 
  
 
De Voorzitter van de Eerste Kamer 
Bezoekadres 
der Staten-Generaal 
Bezuidenhoutseweg 73 
Binnenhof 22 
2594 AC Den Haag 
2513 AA  DEN HAAG 
Postadres 
 Postbus 20401 
2500 EK Den Haag 
Overheidsidentificatienr 
00000001003214369000 
T 070 379 8911 (algemeen) 
F 070 378 6011 (algemeen) 
www.rijksoverheid.nl/ezk 
 
 
Ons kenmerk  
Datum 22 mei 2020 
CE / 20150419 
Betreft Noodpakket 2.0 
Bijlage(n) 
2 
 
Geachte Voorzitter, 
 
De coronacrisis trekt een zware wissel op Nederland. Al ruim twee maanden ligt 
een groot deel van de economie stil als gevolg van de maatregelen tegen de 
uitbraak van het virus. In de brief ‘Noodpakket banen en economie’ van 17 maart 
1
jl. kondigde het kabinet daarom een aantal noodmaatregelen aan, bedoeld om de 
eerste acute en breed verspreide economische schok ten gevolge van het 
coronavirus en de ingestelde crisismaatregelen te dempen.  
 
Daarbij stonden eenvoud en uitvoerbaarheid van regelingen voorop, om 
ondernemers, werknemers en werkgevers zo snel mogelijk soelaas te kunnen 
bieden en verlies van werkgelegenheid te voorkomen. Gaandeweg is het 
noodpakket aangevuld, zoals in diverse brieven geschetst. Als bijlage bij deze 
brief treft u een overzicht van de tot nu toe genomen maatregelen aan. Inmiddels 
maken zo’n 114 duizend bedrijven en organisaties met in totaal ongeveer 1,9 
miljoen werknemers gebruik van de NOW, doen er naar schatting 347.000 
zelfstandigen een beroep op de Tozo-regeling, is ruim € 700 miljoen aan steun 
uitgekeerd via de TOGS en hebben meer dan 100.000 ondernemers uitstel van 
belastingen aangevraagd.  
 
Nu, twee maanden na de aankondiging van het noodpakket, lijkt de uitbraak van 
het virus voorlopig ingedamd. De samenleving en de economie worden met de 
routekaart in de hand geleidelijk weer opengesteld. Sommige ondernemingen 
kunnen hierdoor de draad oppakken, maar andere bedrijven kunnen dit maar 
gedeeltelijk of blijven dicht. Tegelijkertijd wordt langzaam duidelijk dat we dit jaar 
op een diepe recessie afstevenen, en wordt het steeds duidelijker dat die lang kan 
gaan duren. De economie is in het afgelopen kwartaal flink gekrompen. Wat er de 
komende maanden en jaren precies gaat gebeuren blijft onzeker, maar de 
verwachtingen van experts en kennisinstanties worden met de dag somberder. We 
zullen ons in elk geval moeten instellen op de anderhalvemetersamenleving, die 
andere bedrijfsmodellen vraagt, met een andere inzet van mensen en 
bedrijfsmiddelen. Maar ook als het virus volledig zou worden beheerst, 
bijvoorbeeld door een vaccin, zullen er fundamentele veranderingen optreden. De 
economie van straks is niet meer die van voor corona. 
 
1
 Kamerstuk 35 420, nr. 2 
 Pagina 1 van 1 
 

 
 
 
Chief Economist 
 
 
 
 
 
Ons kenmerk 
 
CE / 20150419 
De coronacrisis raakt onze economie hard door verstoring van 
 
productieprocessen, afgenomen vertrouwen en vraaguitval. De 
contactbeperkende maatregelen beschermen onze gezondheid maar leiden 
noodzakelijkerwijs tot minder economisch verkeer. Hierbij worden sectoren als de 
horeca, evenementen en theaters direct geraakt vanwege gedwongen sluitingen. 
Analyses van onder andere het Centraal Bureau voor de Statistiek (CBS) en De 
Nederlandsche Bank laten zien dat deze sectoren het hardst zijn geraakt, met 
omzetverliezen tot wel 90%.  
 
Op verzoek van het ministerie van Economische Zaken en Klimaat heeft 
onderzoeksbureau Panteia een doorrekening gemaakt van de economische 
effecten op sectoren in de scenario’s van het Centraal Planbureau (CPB) van 
26 maart jl. Het onderzoek van Panteia (zie het rapport als bijlage) laat zien dat 
naast de gesloten sectoren ook andere sectoren hard worden geraakt.  
 
In onze open economie versterken productie- en vraaguitval in het buitenland de 
negatieve economische gevolgen. Maar ook binnenlands vallen vraag en productie 
terug. De gevolgen van de coronacrisis in ons eigen land zijn dan ook goed 
merkbaar. Vandaag publiceerden het CBS en het UWV de arbeidsmarktcijfers van 
april. Het aantal werkenden is ten opzichte van maart met 160 duizend gedaald. 
Dat is de grootste daling sinds 2003, toen het CBS deze cijfers voor het eerst in 
kaart bracht. Het aantal werklozen is met 41 duizend gestegen. Daarmee is het 
werkloosheidspercentage van 2,9% in maart gestegen naar 3,4% in april, 
eveneens de grootste stijging sinds 2003. Het CPB wijst er bovendien op dat ruim 
20 procent van de werkenden in Nederland op enige wijze door de overheid wordt 
ondersteund. Zonder die steun lag de werkloosheid wellicht nog hoger. Dat blijkt 
ook uit de ontwikkeling in het aantal gewerkte uren: eind maart werden er 13% 
minder uren gewerkt dan voordat de contactbeperkende maatregelen ingingen. In 
het eerste kwartaal heeft dit geleid tot een krimp van onze economie met 1,7%. 
Een krimp die sinds de kredietcrisis van 2009 niet meer is voorgekomen. We 
moeten ons bij deze cijfers realiseren dat de grootste klap pas in het tweede 
kwartaal komt. De komende maanden zal duidelijk worden hoe groot de 
economische schade is en of er nieuwe maatregelen nodig zijn tegen de uitbraak 
van het coronavirus. 
 
Zelfs als de ontwikkelingen rondom het coronavirus positief verlopen, kunnen de 
economische gevolgen nog lange tijd bij ons blijven. Bijvoorbeeld omdat bedrijven 
en organisaties tijd nodig hebben om te herstellen, omdat investeringen in 
mensen en bedrijfskapitaal stil hebben gestaan, de toeleverketen nog hinder 
ondervindt, of omdat de vraag naar goederen en diensten achterblijft. Ook is een 
derde van de in ons land geproduceerde goederen en diensten voor het buitenland 
bestemd, waar het coronavirus onze exportmarkten flinke klappen toebrengt. De 
voorjaarsnota gaat uit van de bbp-raming van het Internationaal Monetair Fonds 
(IMF) die voorziet in een schok van -7,5% in 2020. We koersen dus af op forse 
krimp en het is nog onduidelijk wanneer herstel optreedt. De werkloosheid loopt in 
alle scenario's van het CPB op.  
 
 
Noodpakket 2.0 
 
 Pagina 2 van 20 

 
 
 
Chief Economist 
 
 
 
 
 
Ons kenmerk 
 
CE / 20150419 
Voor de periode na deze verlenging, zal het kabinet nauwlettend monitoren hoe 
 
de pandemie en de economie zich ontwikkelen, en zich vervolgens beraden welke 
maatregelen voor een volgende periode passend en haalbaar zijn. Wanneer 
herstel zal intreden is op voorhand niet te zeggen. Dat is onder andere afhankelijk 
van ontwikkelingen in het buitenland, het vertrouwen in de economie en de mate 
waarin delen van economie weer kunnen worden vrijgegeven en er meer 
perspectief is op de anderhalvemetersamenleving of een vaccin. Herstel zal 
uiteindelijk leiden tot nieuwe bedrijvigheid en banen. De economische terugval is 
echter groot en het heeft er alle schijn van dat deze langer gaat duren. Deze 
terugval zal ook gepaard gaan met koopkrachtdalingen, faillissementen en 
ontslagen. Het is ook zaak dat ondernemingen zich aanpassen aan de nieuwe 
economische situatie. Naargelang deze crisis voortduurt zal het 
aanpassingsvermogen van de economie immers in toenemende mate van belang 
worden. Het is daarom in die fase de inzet van het kabinet om de veerkracht van 
de economie te gebruiken en gericht te stimuleren en te investeren. Ook omdat 
de steun vanuit de overheid afgebouwd moet worden.  
 
Bedrijven moeten in eerste instantie zich tot de markt wenden voor financiering. 
Het kan echter niet worden uitgesloten dat bij een verslechtering van de 
economische situatie een bredere groep van (middel)grote bedrijven met 
toenemende solvabiliteitsproblemen wordt geconfronteerd. Het kabinet gaat 
onderzoeken of gerichte kapitaalsteun nodig en mogelijk is, en zo ja op welke 
manier dit vormgegeven zou kunnen worden, bijvoorbeeld in ruil voor aandelen. 
Het gaat dan in principe om kapitaalsteun vanuit de markt, waarbij in een uiterste 
geval de overheid een rol speelt. Eventuele kapitaalsteun is immers een 
vergaande interventie en daarmee zou dit altijd een uiterst redmiddel zijn en 
alleen kunnen worden ingezet als marktoplossingen niet meer mogelijk blijken te 
zijn en andere regelingen geen soelaas bieden. Ook die steun zou aan 
voorwaarden gebonden moeten zijn en worden afgebakend tot bedrijven die 
vanwege bijvoorbeeld hun kennis, innovatiekracht of belangrijke 
werkgelegenheidseffecten cruciaal zijn voor de Nederlandse economie. Het kabinet 
komt op een later moment terug op de uitkomsten van dit onderzoek.  
 
Het kabinet zal zich richting Prinsjesdag beraden op basis van de dan beschikbare 
informatie, en bekijken welke stappen dan passend zijn. Daarbij kan wel worden 
opgemerkt dat het kabinet het onverstandig vindt om in de huidige fase van de 
crisis te bezuinigen. Ook wil het kabinet lering trekken uit deze crisis, bijvoorbeeld 
over de schokbestendigheid van de economie. Daarbij zullen actuele 
onderwerpen, zoals belastingontwijking door internationaal opererende bedrijven, 
niet worden geschuwd. Ook op structurele vragen gaat het kabinet zich dus de 
komende maanden beraden. Een eerste moment om hierop terug te komen is 
Prinsjesdag. 
 
Nieuwe en verlengde maatregelen 
 
Tijdelijke noodmaatregel overbrugging voor werkbehoud 
Op 17 maart van dit jaar is uw Kamer geïnformeerd over het intrekken van de 
Regeling werktijdverkorting (wtv-regeling) en het openstellen van de nieuwe 
Tijdelijke noodmaatregel overbrugging voor werkbehoud (NOW). Met deze nieuwe 
 
 Pagina 2 van 20 

 
 
 
Chief Economist 
 
 
 
 
 
Ons kenmerk 
 
CE / 20150419 
werkgevers immers de mogelijkheid een aanvraag voor de tweede tranche te 
 
doen. De vaststellingstermijnen in de eerste tranche, zullen hierop worden 
aangepast. De datum 7 september geldt voor werkgevers die alleen een aanvraag 
in de eerste tranche hebben ingediend. Indien er voor beide tranches, of alleen de 
tweede tranche een NOW-aanvraag is ingediend, kan vaststelling niet eerder dan 
na afloop van het tweede tijdvak aangevraagd worden. Een datum daarvoor wordt 
later bekend gemaakt. De verlenging van de NOW heeft opnieuw forse budgettaire 
consequenties. Voor de tweede drie maanden wordt, net als voor de eerste drie 
maanden, een budgettair beslag van circa € 10 miljard (inclusief 
uitvoeringskosten) verwacht. Het bedrag is een grove inschatting en is vanwege 
het verloop van de coronacrisis met grote onzekerheden omgeven. 
 
Korting bij aanvragen van bedrijfseconomisch ontslag 
Bij de aanvraag onder de huidige NOW-regeling committeert de werkgever zich 
om géén ontslag op grond van bedrijfseconomische redenen aan te vragen voor 
zijn werknemers gedurende de periode waarover de tegemoetkoming ontvangen 
wordt. Van deze werkgever werd dan ook verwacht dat zij in de periode van 
18 maart tot en met 31 mei 2020 bij UWV geen verzoek doet om toestemming te 
verkrijgen voor opzegging van een arbeidsovereenkomst wegens 
bedrijfseconomische redenen. Indien toch ontslag is of wordt aangevraagd en 
deze aanvraag niet (of niet tijdig) is ingetrokken, wordt bij de vaststelling van de 
subsidie een correctie doorgevoerd. Bij de vaststelling van de subsidie wordt 
vastgesteld wat het loon is van de werknemers voor wie ontslag is aangevraagd. 
Dit loon plus een verhoging van 50% (de ‘boete’) wordt in mindering gebracht op 
de subsidie; de subsidie wordt met 150% van het loon van de ontslagen 
werknemers verminderd. Hiermee wordt tot uitdrukking gebracht dat niet-
naleving van de voorwaarde om geen ontslag aan te vragen gevolgen heeft voor 
de hoogte van de subsidie. 
 
Zoals eerder opgemerkt, geeft het kabinet zich rekenschap van het feit dat het 
virus en de economische gevolgen daarvan langer dan gehoopt bij ons blijven en 
we een fase ingaan waarin werkenden, bedrijven en ondernemers zich meer en 
meer zullen moeten voegen naar een nieuwe economische realiteit. In het licht 
hiervan is het kabinet er zich van bewust dat ontslagen en faillissementen niet in 
alle gevallen te voorkomen zijn en dat er bedrijven zijn die zich nu al moeten gaan 
aanpassen aan veranderde omstandigheden. 
 
Het doel van de aangepaste NOW-regeling blijft om zo veel mogelijk banen te 
behouden. Door het veranderende economische tij vraagt dit echter ook om 
aanpassing van de voorwaarden. Het kabinet wil zo veel mogelijk voorkomen dat 
bedrijven vanwege de voorwaarden rondom bedrijfseconomisch ontslag in de 
NOW op voorhand al geen NOW aanvragen en vervolgens failliet dreigen te gaan. 
Datzelfde geldt voor de situatie dat bedrijven die NOW hebben aangevraagd een 
te hoge drempel ervaren om noodzakelijke herstructureringen door te voeren en 
bedrijfseconomisch ontslag aan te vragen, waardoor ze later mogelijk dieper in de 
problemen zullen komen, met het risico op faillissement en veel meer ontslagen.  
 
Om die reden heeft het kabinet besloten dat de hoogte van de correctie op de 
loonsom als gevolg van bedrijfseconomisch ontslag zal worden aangepast voor de 
 
 Pagina 2 van 20 

 
 
 
Chief Economist 
 
 
 
 
 
Ons kenmerk 
 
CE / 20150419 
bonussen aan directie en bestuur uit te keren en winstuitkeringen te betalen of 
 
eigen aandelen in te kopen. Met deze voorwaarde wordt in ieder geval voor het 
jaar waarin de subsidie wordt verstrekt een dergelijke verplichting opgenomen. 
Daarom dient een bedrijf of groep bij een beroep op de NOW geen dividend of 
bonussen uit te keren of eigen aandelen in te kopen over 2020. Dit moet bij 
aanvang verklaard worden. Deze verplichting sluit aan bij de verplichtingen die de 
Europese Commissie voorschrijft voor bedrijven die staatssteun ontvangen in 
verband met de COVID-19-crisis. 
 
Deze verplichting dient wel proportioneel te zijn. Daarom wordt de voorwaarde 
opgenomen om dergelijke handelingen niet te verrichten over 2020, tot en met de 
aandeelhoudersvergadering waarin de jaarrekening wordt vastgesteld in 2021. Dit 
geldt ook voor andere ondernemingen en instellingen die niet via een 
aandeelhoudersvergadering werken, zoals coöperaties. Voor hen geldt dit tot en 
met de vergadering waarin de jaarrekening wordt vastgesteld in 2021. De reden 
van deze grens is dat met deze voorwaarden het concern ook wordt beperkt in 
haar mogelijkheden, bijvoorbeeld om via een dividendbelofte op de langere 
termijn aandeelhouders aan te trekken. Het is belangrijk dat een onderneming 
vanaf 2021 weer de mogelijkheid heeft om op eigen benen te staan. De 
voorwaarde ziet niet op dividend, bonussen en aandelen over 2019, aangezien de 
beslissingen daarover al genomen waren maar pas in 2020 tot uitbetaling zijn 
overgegaan.  
 
Bij bonussen zal dit beperkt worden tot de bonussen die worden uitgekeerd aan 
het bestuur en de directie. Het strekt zich niet uit tot het overige personeel dat in 
het bedrijf werkzaam is en dat mogelijk variabel beloond wordt via bonussen. Dit 
betekent voor DGA’s/bestuurders en andere directieleden dat zij mogelijk slechts 
hun basisvergoeding ontvangen of hun gebruikelijk-loonregeling, vanwege het 
verbod om bonussen uit te keren. Onder bonussen worden zowel winstdelingen als 
andere bonusbetalingen verstaan.  
 
Om ervoor te zorgen deze verplichting proportioneel en controleerbaar is, zal 
geregeld worden dat de verplichting alleen geldt voor bedrijven die een 
subsidiebedrag ontvangen waarvoor een accountantsverklaring vereist is. Over de 
hoogte van deze grens wordt uw Kamer binnenkort separaat geïnformeerd.  
 
Scholing 
Een aanvullende voorwaarde die in de tweede subsidieperiode wordt opgenomen 
is een inspanningsverplichting voor werkgevers om hun werknemers te stimuleren 
om aan bij- of omscholing te doen. De fundamentele veranderingen die onze 
samenleving en economie ondergaan vragen om andere bedrijfsmodellen, met 
een andere inzet van mensen en middelen. Veel werknemers werken op dit al 
moment minder uren of zelfs helemaal niet en zullen zich moeten voorbereiden op 
een andere manier van werken of zelfs ander werk. Het is immers meer realistisch 
dat met deze overbruggingsmaatregelen een groeiend aantal ontslagen en 
faillissementen voorkomen kan worden. Met het oog hierop is het wenselijk dat zij 
de kans krijgen om zich op deze nieuwe omstandigheden voor te bereiden en een 
ontwikkeladvies aan te vragen of zich bij te scholen voor behoud van werk. 
Werkgevers kunnen werknemers hierin stimuleren door bijvoorbeeld (vrijvallende) 
 
 Pagina 2 van 20 

 
 
 
Chief Economist 
 
 
 
 
 
Ons kenmerk 
 
CE / 20150419 
dezelfde mate van de loonsubsidie van de NOW gebruik maken als 
 
ondernemingen waar de loonkosten over het jaar minder fluctueren. In januari 
kunnen zulke bedrijven of organisaties namelijk een (fors) lagere loonsom hebben 
dan op maandbasis in de periode maart, april, mei. Dat bij de verlenging van de 
NOW wordt gekozen voor de maand maart (peildatum 15 mei) als 
referentieloonsom, kan al een uitkomst bieden voor seizoensbedrijven die tussen 
januari en maart hebben opgeschaald. Als zij in maart een hogere loonsom 
hadden dan in januari, zal deze aanpassing voor het tweede tijdvak tot een 
hogere subsidie leiden. 
 
Om seizoensbedrijven en hun werknemers verder tegemoet te komen, is besloten 
om een aanpassing te maken in het eerste subsidietijdvak van de NOW. Hiermee 
wordt voldaan aan de motie van de Tweede Kamer-leden Tielen en Palland. De 
aanpassing is een extra compensatie voor werkgevers die vanwege een 
seizoenspatroon of andere redenen een te lage, niet-representatieve loonsom in 
januari hadden ten opzichte van de subsidieperiode maart t/m mei. De aanpassing 
wordt automatisch bij de subsidievaststelling toegepast bij aanvragers voor wie dit 
voordelig uitpakt. 
De aanpassing werkt als volgt: indien de loonsom van maart tot en met mei hoger 
is dan de loonsom van driemaal januari wordt de loonsom van maart tot en met 
mei als uitgangspunt genomen voor de berekening van de subsidiehoogte bij 
vaststelling. De loonsommen van april en mei worden vervolgens gemaximeerd op 
de loonsom van maart (peildatum 15 mei). Hiermee gaat het totale 
subsidiebedrag voor de werkgever omhoog. De aanpassing leidt enkel tot 
aanvullende compensatie bij subsidievaststelling, de bevoorschottingssystematiek 
van de NOW wordt niet aangepast. De aanvullende tegemoetkoming zal na afloop 
van de subsidieperiode, maar niet eerder dan september, tot een uitbetaling 
leiden. 
 
De nieuwe rekenmethode geldt automatisch voor alle werkgevers met een hogere 
gemiddelde loonsom in de periode maart tot en met mei dan tijdens de maand 
januari (inclusief maximering). Dit is karakteristiek voor een seizoensbedrijf, zoals 
een strandtent met meer vast personeel in de vroege lente dan in de winter. Deze 
oplossing helpt overigens ook andere bedrijven en organisaties die een hogere 
loonsom hebben in de maanden maart, april en mei dan in januari, zoals 
werkgevers die na januari payrollers in vaste dienst hebben genomen als gevolg 
van de Wet Arbeidsmarkt in Balans.  
 
Een analyse laat zien dat o.a. in de horeca en uitzendsectoren een deel van de 
werkgevers die NOW hebben aangevraagd van de aanpassing zullen profiteren. 
Omdat de bevoorschotting niet kan worden aangepast, zal de maatregel wel pas 
op het moment van subsidievaststelling effect hebben (op z’n vroegst in 
september). De verwachting is dat deze aanpassing voor seizoensondernemingen 
binnen de huidige budgettaire raming past. 
De hierboven beschreven aanpassing is onderdeel van een driedelig 
instrumentarium gericht op het tegemoetkomen van seizoensbedrijven via de 
NOW: 
1. De alternatieve rekenmethode voor de loonsom bij de subsidievaststelling, 
zoals hierboven beschreven. 
 
 Pagina 2 van 20 

 
 
 
Chief Economist 
 
 
 
 
 
Ons kenmerk 
 
CE / 20150419 
€ 20.000 voor drie maanden. De sectoren die onder de huidige TOGS vallen 
 
komen hiervoor in aanmerking. De toegang tot deze regeling begint pas bij een 
omzetverlies van minstens 30%. Voor deze regeling wordt het budgettair beslag 
geraamd op ca. € 1 miljard. Net zoals het geval is bij de huidige TOGS, wordt ook 
deze tegemoetkoming vrijgesteld van belastingheffing. 
 
Verder zal het kabinet met de betreffende sectoren en de gemeenten verkennen 
wat de mogelijkheden zijn om ondernemers een meer rendabele bedrijfsvoering te 
laten realiseren in sectoren die weer open mogen. Hierbij kan gedacht worden aan 
het verlengen van het seizoen, pachtaanpassingen en ruimere openingstijden. Dit 
zullen we doen in samenspraak met de decentrale overheden en binnen bestaande 
budgetten en randvoorwaarden voor bijvoorbeeld de openbare orde en 
kustveiligheid.  
  
Met de hiervoor genoemde aanpassing in de NOW zal dit opgeteld tot een 
aanzienlijke verbetering in de ondersteuning betekenen voor alle sectoren die 
geraakt worden door de coronacrisis voor de maanden juni, juli en augustus. Deze 
drie maanden moeten vervolgens gebruikt worden om de bedrijfsvoering aan te 
passen aan de nieuwe werkelijkheid. 
 
Verder zal het kabinet bezien of onderdelen van de nog langduriger gesloten 
sectoren, zoals de grote podia/theaters, die in ieder geval tot 1 september a.s. 
gesloten blijven, maar ook daarna naar verwachting te maken krijgen met forse 
beperkingen – gesteund en op weg geholpen kunnen worden naar nieuwe 
verdienmodellen, zo nodig met behulp van pilots. 
 
Tijdelijke overbruggingsregeling zelfstandig ondernemers (Tozo) 
De Tijdelijke overbruggingsregeling zelfstandig ondernemers is een onderdeel van 
het brede pakket aan maatregelen van het kabinet om ondernemers te steunen in 
deze moeilijke tijden. Er is tot op heden een groot beroep op de Tozo gedaan. 
Sinds de aankondiging van de Tozo medio maart hebben zelfstandig ondernemers 
meer dan 300.000 aanvragen ingediend. Gemeenten hebben de afgelopen 
maanden heel hard gewerkt aan het verwerken van deze aanvragen en het 
verstrekken van Tozo-uitkeringen aan deze ondernemers. Zij verdienen hiervoor 
zeer veel waardering. 
De huidige Tozo-regeling loopt tot en met 31 mei 2020. Het Besluit Tozo van 
17 april 2020 biedt de mogelijkheid de Tozo eenmalig met maximaal drie 
maanden te verlengen en de mogelijkheid de voorwaarden aan te passen. Het 
kabinet heeft besloten hiervan gebruik te maken. Hieronder wordt nader ingegaan 
op de vormgeving van deze verlenging en welke overwegingen hierbij 
meegespeeld hebben. 
Zoals in de brieven van 17 maart 2020 en 27 maart 2020 uiteen is gezet, derven 
veel zelfstandig ondernemers door de kabinetsmaatregelen noodgedwongen 
inkomsten. Het kabinet is daarom snel gekomen met de Tozo om deze 
ondernemers financieel te ondersteunen om zo de kans op het kunnen voortzetten 
van hun bedrijf te vergroten.  
Bij aanvang van de Tozo was het buiten werking stellen van een aantal toetsen, 
zoals opgenomen in de Participatiewet en het Besluit bijstandverlening 
zelfstandigen (Bbz), een logische keuze. Zelfstandig ondernemers werden 
 
 Pagina 2 van 20 

 
 
 
Chief Economist 
 
 
 
 
 
Ons kenmerk 
 
CE / 20150419 
Deze aanpassingen vergen veranderingen in het uitvoeringsproces van 
 
gemeenten. Zij zullen de komende tijd moeten werken aan zowel het afhandelen 
van aanvragen onder Tozo 1 als het behandelen van aanvragen onder Tozo 2. De 
druk op het uitvoeringsproces blijft daarmee onverminderd groot. Samen met 
VNG en Divosa stelt het kabinet een toolkit voor gemeenten beschikbaar om de 
aanpassing van dit proces zo soepel mogelijk te laten verlopen. Net als onder de 
huidige Tozo zullen gemeenten voor de kosten waarmee de uitvoering van Tozo 2 
gepaard gaat, gecompenseerd worden door het Rijk. 
De verlenging van de Tozo gaat gepaard met budgettaire gevolgen. Op basis van 
een grove inschatting bedragen de uitgaven voor levensonderhoud ongeveer 
€ 0,7 miljard en voor kapitaalverstrekkingen € 0,4 miljard. Naar verwachting zijn 
de totale budgettaire gevolgen voor 2020 ongeveer € 1,1 miljard. In deze 
bedragen zijn ook uitvoeringskosten meegenomen. De uitgaven voor 
kapitaalverstrekkingen zijn leningen, die in toekomstige jaren dienen te worden 
terugbetaald. 
 
Startups 
De coronacrisis heeft een enorme impact op jonge innovatieve technologie-
gedreven bedrijven met groeiambitie. De crisis raakt deze bedrijven hard. Hun 
omzet valt vaak weg, financieringsrondes lopen vast en onderzoeksfaciliteiten zijn 
meestal dicht, terwijl tegelijk de financiële buffers bij dit type bedrijven gering is. 
Deze bedrijven zijn echter van cruciaal belang voor het toekomstig 
verdienvermogen en de innovatiekracht van Nederland. Daarmee dragen ze ook 
concrete oplossingen bij  aan bestrijding van de coronacrisis. De ervaring is dat 
als ze niet goed door de crisis komen, we de concurrentieslag met andere landen 
missen.  
 
In het noodpakket 1.0 is een aantal maatregelen opgenomen voor steun aan 
bedrijven. Een van de maatregelen is de Corona overbruggingslening (COL) die 
bijdraagt aan de verbetering van de liquiditeitspositie van innovatieve bedrijven. 
Daarmee kunnen deze bedrijven de crisis doorkomen of kunnen ze investeren in 
aanpassing van hun bedrijfsmodel. Vanwege het grote aantal ingediende 
aanvragen en de inschatting van de Regionale Ontwikkelingsmaatschappijen 
(ROM’s), dat het aantal de komende maanden verder stijgt, heeft het kabinet 
besloten om voor de komende drie maanden een tweede tranche van € 150 
miljoen aan leningen voor de COL beschikbaar te stellen, zodat de ROM’s de 
aanvragen die aan de criteria voldoen kunnen honoreren. Daarbij is van belang 
dat ook de provincies als aandeelhouders van de ROM’s zullen gaan bijdragen. Het 
kabinet zal daartoe in gesprek gaan met de provincies. Om gegeven het 
beschikbare budget zoveel mogelijk ondernemers te kunnen helpen met deze 
leningen zal ook bezien worden hoe de voorwaarden aangepast kunnen worden. 
 
 
 
Financieringsinstrumenten 
Er is ook generieke liquiditeitssteun via de corona garantie-instrumenten 
beschikbaar voor bedrijven. De verruimde garantie-instrumenten BMKB-C en GO-
C vanuit het noodpakket 1.0 worden gecontinueerd. Hiervoor is het 
garantiebudget opgehoogd. Voor de BMKB en BMKB-C samen is dit € 1,5 miljard 
 
 Pagina 2 van 20 

 
 
 
Chief Economist 
 
 
 
 
 
Ons kenmerk 
 
CE / 20150419 
afstemming met de Europese Commissie over juridische mogelijkheden en de 
 
uitvoerbaarheid van het uitstelbeleid door de Douane.  
 
Belasting- en invorderingsrentes 
In de eerder genoemde brief van 17 maart 2020 heeft het kabinet aangekondigd 
de belasting- en invorderingsrente tijdelijk van 4% naar 0,01% te verlagen. De 
verlaging van de invorderingsrente is per 23 maart 2020 ingegaan en gold 
oorspronkelijk voor drie maanden. Nu het uitstelbeleid wordt verlengd, is besloten 
de verlaging van de invorderingsrente te verlengen tot 1 oktober 2020. Op deze 
manier blijven ondernemers gefaciliteerd om gebruik te maken van de bijzondere 
uitstelregeling voor belastingschulden. 
 
Ook de verlaging van de belastingrente voor alle belastingmiddelen behalve de 
inkomstenbelasting (IB), die op 1 juni 2020 in gaat, wordt verlengd tot 1 oktober 
2020. Dit is bijvoorbeeld gunstig voor particulieren en ondernemers die 
gebruikmaken van de mogelijkheid van uitstel voor het doen van aangifte. De 
verlaging van de belastingrente voor de inkomstenbelasting gold al tot 1 oktober 
2020. Het wetsvoorstel Verzamelspoedwet COVID-19, waarmee de verlaging van 
de belasting- en invorderingsrente wettelijk wordt geregeld, is momenteel 
aanhangig in de Tweede Kamer.  
 
Overige fiscale maatregelen 
Het kabinet heeft ook andere fiscale maatregelen genomen die zonder nader 
8
besluit van het kabinet zouden aflopen voor 1 september 2020. Het kabinet vindt 
dit ongewenst omdat het belang van deze maatregelen niet is afgenomen. Het 
kabinet verlengt daarom de duur van deze fiscale maatregelen tot 1 september 
2020.  
 
Dit betekent onder meer dat de btw-vrijstelling voor medische hulpgoederen, de 
btw-vrijstelling voor uitlenen van zorgpersoneel, de versoepeling van het 
urencriterium voor IB-ondernemers en de periode waarin een tijdelijk uitstel van 
hypotheekbetalingen met behoud van recht op hypotheekrenteaftrek kan worden 
aangevraagd en verleend worden verlengd tot 1 september 2020.  
 
Caribisch Nederland 
Voor Caribisch Nederland wordt een vergelijkbare benadering gekozen als in 
Europees Nederland. Dit betekent concreet dat de maatregelen, zoals uitgewerkt 
in de brief aan de Tweede Kamer van 25 maart jl., eveneens met drie maanden 
worden verlengd (zoals de maatregelen ten aanzien van loon- en inkomensderving 
en tijdelijk uitstel van het betalen van belasting). Wel zal ook hier bezien worden 
of de huidige fase vraagt om een aanpassing van de voorwaarden. Wat betreft het 
zogenaamde Noodloket (beleidsregel tegemoetkoming getroffen ondernemers 
COVID-19 BES) geldt dat aansluiting wordt gezocht met de vergelijkbare 
opvolgers in Europees Nederland, in het bijzonder die zien op de tegemoetkoming 
vaste lasten MKB. Hetzelfde geldt voor andere maatregelen in het noodpakket 2.0, 
zoals de financiële ondersteuning van de openbare lichamen; hierbij is het 
uitgangspunt dat Caribisch Nederland zoveel mogelijk meeloopt met de inzet in 
 
8
 Zoals aangekondigd in de brieven 12 maart, 17 maart, 19 maart, 2 april, en 24 april en uitgewerkt in het Besluit 
noodmaatregelen coronacrisis (Stcrt 2020, 26066).  
 
 Pagina 2 van 20 

 
 
 
Chief Economist 
 
 
 
 
 
Ons kenmerk 
 
CE / 20150419 
blijven voorzien en in contact te brengen met relevante lokale partijen. Ook zal 
 
Invest International, nu nog in oprichting, het Nederlandse bedrijfsleven 
ondersteunen met financiering van projecten over de grens waar de markt 
tekortschiet. De relevantie van Invest International zal toenemen in economisch 
zware tijden, waarin banken en andere financiers onder druk staan.  
Verder zet het kabinet ook in EU-verband in op maatregelen om het economisch 
herstel te bevorderen. Beperkingen van de interne markt moeten zo snel als de 
volksgezondheid dit toelaat worden afgebouwd, zodat bedrijven weer zonder 
belemmeringen grensoverschrijdend kunnen ondernemen. De inzet van EU-
middelen ter ondersteuning van het herstel moet ertoe leiden dat het 
concurrentievermogen van alle lidstaten convergeert naar een hoger niveau, dat 
wordt bijgedragen aan de groene en digitale transities en dat ter ondersteuning 
hiervan de interne markt verder wordt vervolmaakt. Voor al de maatregelen geldt 
dat ook in deze fase van de crisis het belang van duurzaamheid en internationaal 
maatschappelijk verantwoord ondernemen (IMVO), ook voor arbeiders in 
productielanden, niet uit het oog mag worden verloren. Dit geldt voor alle 
bedrijven met internationale waardeketens. Waar het gaat om steunpakketten 
voor bedrijven en steun voor individuele bedrijven is ook IMVO (OESO-richtlijnen 
en UN Guiding Principles) relevant. Het internationaal opererend Nederlands 
bedrijfsleven is een partner voor de overheid bij het aanpakken van de gevolgen 
van de coronacrisis in kwetsbare landen. De Adviesraad Internationale 
Vraagstukken (AIV) gaat hier in zijn advies van 11 mei jl. ‘Nederland en de 
wereldwijde aanpak van COVID-19’ expliciet op in. Het kabinet komt hierop terug 
in zijn reactie op dit AIV-advies. 
 
Incidentele suppletoire begrotingen  
De budgettaire gevolgen van deze maatregelen worden in incidentele suppletoire 
begrotingswetten aan u voorgelegd. Normaliter wordt nieuw beleid in uitvoering 
genomen nadat de Staten-Generaal de begrotingswetten heeft geautoriseerd. 
Aangezien uitstel van uitvoering van deze spoedeisende maatregelen die in het 
belang van het Rijk zijn, mogelijk niet in alle gevallen kan wachten tot formele 
autorisatie van beide Kamers der Staten-Generaal, zal het kabinet waar nodig de 
uitvoering van de maatregelen eerder starten. Hiermee wordt gehandeld conform 
lid 2 van artikel 2.27 van de Comptabiliteitswet 2016. 
 
Tot slot 
Bij het nemen van vervolgstappen zal het kabinet nauw samenwerken met de 
sociale partners. Zij spelen bijvoorbeeld al een hoofdrol in het opstellen van de 
sectorprotocollen voor de anderhalvemetersamenleving. Maar ook breder hebben 
overheid en sociale partners een gedeelde verantwoordelijkheid voor het 
economisch herstel van Nederland.  
 
Het kabinet volgt intensief de ontwikkelingen in diverse sectoren, in binnen- en 
buitenland en op financiële markten. Waar nodig zal het kabinet aanvullende actie 
blijven ondernemen. De achterliggende doelen en afwegingen die in deze brief 
worden weergegeven, geven richting aan de concrete beslissingen die daarbij 
moeten worden gemaakt. 
 
 
 Pagina 2 van 20 

