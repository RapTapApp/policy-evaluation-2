www.rijksoverheid.nl
Aan de Voorzitter van de Tweede Kamer der Staten-
Generaal
www.facebook.com/minbzk
Postbus 20018
www.twitter.com/minbzk
2500 EA Den Haag
www.linkedin.com/company/
ministerie-van-bzk
Kenmerk
2020-0000335928
Uw kenmerk
Bijlage(n)
1
Datum
Betreft Voortgangsrapportage Sint Eustatius
  
 
 
Inleiding   
In deze brief informeer ik uw Kamer over de voortgang op alle terreinen die de 
ingreep op Sint Eustatius betreft. De laatste voortgangsrapportage ontving u op 5 
december 2019. Daarbij loopt momenteel het wetstraject voor het wetsvoorstel 
herstel voorzieningen Sint Eustatius, gericht op de verlenging van de ingreep en 
geleidelijke terugkeer naar reguliere bestuurlijke verhoudingen. 
1
Zoals al eerder aan uw Kamer is aangegeven , is het streven erop gericht om in 
het najaar van dit jaar de eilandsraadsverkiezingen te organiseren. De 
verbeteringen bij de diverse domeinen op Sint Eustatius laten een stijgende lijn 
zien en worden langzaam maar zeker zichtbaar. Sint Eustatius maakt zich het 
komende half jaar klaar voor de geplande verkiezingen.  
Desalniettemin is op de meeste terreinen nog veel werk te verrichten om op een 
duurzame manier te komen tot een goed bestuur. Een graduele terugkeer naar 
normale verhoudingen past bij het voortzetten van de gestage positieve 
ontwikkeling de komende jaren.  
2
In de tweede voortgangsrapportage van 14 november 2018 zijn twaalf criteria 
geformuleerd om tot goed bestuur te komen. Deze criteria zijn ook als 
voorwaarden verbonden aan de fases in het wetsvoorstel en worden stapsgewijs 
afgerond. De stand van zaken van de voortgang op deze twaalf criteria is als 
bijlage aan deze rapportage toegevoegd. Zoals inmiddels gebruikelijk wordt in 
deze rapportage de voortgang per domein beschreven; het bestuurlijke, sociale 
en fysieke domein. Voor zover de situatie ongewijzigd is ten opzichte van mijn 
laatste brief ga ik daar niet uitgebreid op in. Daarbij komt de impact van het 
COVID-19 virus in deze brief aan de orde, aangezien dit de algemene situatie op 
Sint Eustatius en de voortgang op sommige projecten raakt.  
 
1
 Kamerstukken II 2019/20, 35300-1V, nr. 6. 
2
 Kamerstukken II 2018/19, 35 000-IV, nr.29 
Pagina 1 van 17

Datum
Kenmerk
2020-0000335928
pandemie. In gezamenlijkheid met Bonaire en Saba heeft de 
regeringscommissaris Sint Eustatius diverse bijstandsverzoeken ingediend voor 
medische ondersteuning. Dankzij financiering en inzet van het ministerie van 
Volksgezondheid, Welzijn en Sport (VWS) is eind april een hospitainer op Sint 
Eustatius aangekomen en zijn een extra arts en verpleegkundige naar het eiland 
gegaan. De hospitainer beschikt over zes isolatiekamers voor patiënten die 
ondersteuning van een beademingsapparaat nodig hebben. Voor patiënten die 
zwaardere medische hulp nodig hebben, bijvoorbeeld IC-hulp, zijn afspraken 
gemaakt met Sint Maarten en Bonaire. Tot nu toe is op Sint Eustatius bij twee 
patiënten het COVID-19 virus geconstateerd. Deze patiënten zijn op dit moment 
weer hersteld. Voor zover bekend bevinden zich op het eiland nu geen personen 
met het virus.  
Het openbaar lichaam heeft op het eiland diverse maatregelen getroffen. Zo zijn 
de belangrijkste entreepoints, horecagelegenheden en niet-essentiële 
ondernemingen tijdelijk gesloten geweest. Scholen en kinderopvang zijn gesloten 
geweest en inmiddels weer gedeeltelijk open. Ook zijn vanaf 11 mei jl. weer 
verschillende ondernemingen en horeca, onder strikte voorwaarden, open gegaan.  
De COVID-19 situatie heeft, net zoals in andere delen van de wereld, een enorme 
wissel getrokken op de ondernemers van het eiland. Ondernemers kunnen op dit 
moment gebruik maken van een noodpakket met steunmaatregelen. De COVID-
19 crisis en de daaropvolgende maatregelen raken ook de uitvoering van een 
aantal plannen. Veel regulier werk kan doorgaan, maar een aantal projecten loopt 
vertraging op vanwege de reisrestricties, zoals verder in de rapportage aan de 
orde komt. Hoe de maatregelen op het eiland de komende tijd er uit komen te 
zien hangt af van de ontwikkeling van de COVID-19 pandemie, wereldwijd en in 
de regio. In de aanloop naar het verlopen van de huidige vliegbeperking boven 
Caribisch Nederland op 15 juni aanstaande, zullen nieuwe afwegingen worden 
gemaakt. De komende weken zullen gestrande Statianen en essentiële 
arbeidskrachten in ieder geval weer geleidelijk worden toegelaten. Op deze 
manier kan de vertraging die enkele projecten momenteel oplopen enigszins 
worden beperkt.  
 
 
Wetsvoorstel Sint Eustatius   
Zoals bij u bekend heb ik op 27 maart jl. het wetsvoorstel herstel voorzieningen 
Sint Eustatius bij uw Kamer ingediend. Daarmee werd het wetsvoorstel openbaar. 
Voor de inwoners van Sint Eustatius is gezorgd voor een Engelse vertaling van de 
voorgestelde wettekst en memorie van toelichting. Het wetsvoorstel ziet op de 
verlenging van en tegelijkertijd op de gefaseerde afbouw van de ingreep. De 
afbouw van de huidige voorzieningen, momenteel geldend krachtens de Tijdelijke 
wet taakverwaarlozing Sint Eustatius, vangt aan met de verkiezingen van een 
nieuwe eilandsraad. Voor de verdere inhoud van het wetsvoorstel verwijs ik u 
4
naar de desbetreffende stukken. De parlementaire behandeling van het voorstel 
vindt momenteel plaats.  
 
 
 
4
 Kamerstukken II 2019/20, 35422, nr. 2 
Pagina 17 van 17

Datum
Kenmerk
2020-0000335928
Daar komt bij dat de grootste private werkgever van het eiland, olieterminal GTI, 
5
de contracten met een groot aantal ondernemers heeft opgezegd. Hierdoor 
hebben zo’n honderd mensen hun baan verloren. Bovendien dreigt de COVID-19 
crisis ernstige gevolgen te hebben voor de economische ontwikkeling. Veel 
ondernemers zijn nu afhankelijk van het noodpakket Caribisch Nederland dat het 
kabinet heeft ingesteld. Voor alle inwoners zijn aanvullende economische 
steunmaatregelen gepland, zoals een lokaal uitgevoerde ferryverbinding tussen 
Saba, Sint Eustatius en Sint Maarten. Het op gang brengen van het toerisme na 
de coronacrisis en het diversifiëren van de economie is van groot belang voor de 
economische ontwikkeling. Het is hoopvol dat momenteel enkele 
nieuwe toeristische accommodaties in aanbouw zijn die nieuwe werkgelegenheid 
en economische ontwikkeling voor Sint Eustatius kunnen gaan brengen.  
De sociaal economische effecten als gevolg van de ontslagen bij GTI hebben 
aangetoond hoe kwetsbaar het eiland is. Aansluitend op de Centraal Dialoog heeft 
de regeringscommissaris het initiatief genomen om met onder andere 
werkgevers- en werknemersorganisaties een sociaal economische strategie te 
ontwikkelen om meer diversificatie van arbeid te bewerkstelligen. Komende half 
jaar zal worden gewerkt aan deze strategie en is het doel om consensus hierover 
te bereiken, ook met andere stakeholders. De uitbreiding van de haven en de 
luchthaven zijn cruciaal voor een verdere duurzame economische groei. 
  
 
Toerismeplan 
Vóór de COVID-19 crisis is een regulier overleg tussen het lokale toerismebureau 
Sint Eustatius Tourism Development Foundation (STDF) en het ministerie van EZK 
opgestart over (de implementatie van) het toerismeplan. In dat kader is ook een 
prestatiecontract opgesteld. Bovendien werkt de STDF intensiever samen met de 
sector om het toerismeplan verder vorm te geven. Het toerisme op Sint Eustatius 
ligt op dit moment stil als gevolg van de COVID-19 crisis. STDF heeft recent een 
leidende rol genomen in de ontwikkeling van een marketingplan voor na de crisis. 
Omdat het eiland mede afhankelijk is van een florerende toeristische sector en 
toerisme een belangrijke inkomstenbron is voor de Statianen, is goede marketing 
een belangrijk middel om Sint Eustatius op de kaart te zetten. Er wordt dan ook, 
in onderlinge samenhang met stakeholders op Bonaire en Saba, gewerkt aan een 
hersteloffensief voor de toerismesector. De focus op een duurzame, COVID-19 
bestendige toeristische sector waarbij de sterke kanten van het eiland worden 
benadrukt – denk aan de rust, de historie en archeologie, natuur en de 
duikmogelijkheden – is essentieel. Door EZK en de Rijksdienst voor Ondernemend 
Nederland (RVO) wordt meegedacht bij het opstellen van een plan dat past bij de 
toekomstige anderhalve meter economie. De huidige periode wordt ook gebruikt 
om de sector hospitality-trainingen te geven. Een positieve wending voor als het 
toerisme weer op gang komt is de ferry pilot die door het kabinet is toegezegd. 
Met de ferry wordt verwacht dat na de reisbeperkingen toeristen de eilanden 
vaker zullen aandoen omdat de prijs van een bootticket aanzienlijk lager zal 
liggen dan de prijs van een vliegticket en de ferry frequent zal varen.  
 
 
5
 Zie ook antwoord op Kamervragen over het bericht ‘Contractors lay off 80 workers at 
Statia’s oil storage terminal’, 6 maart 2020, 2020D09425 
Pagina 17 van 17

Datum
Kenmerk
2020-0000335928
Voor de fiscale verordeningen is specialistische kennis van het Erasmus 
Studiecentrum ingehuurd. De fiscale verordeningen zullen vóór 1 januari 2021 
herzien, vereenvoudigd of gemoderniseerd zijn.  
 
Financieel beheer 
Het openbaar lichaam is in oktober 2018 gestart met de uitvoering van het plan 
van aanpak ‘Op weg naar rechtmatig en doelmatig financieel beheer bij openbaar 
lichaam Sint Eustatius’. De auditors, externe accountant en het openbaar lichaam 
hebben een groot aantal bevindingen en tekortkomingen in het financieel beheer 
vastgesteld. Deze bevindingen zijn vertaald in maatregelen die gezamenlijk 
moeten leiden tot duurzaam en robuust financieel beheer: het verbetertraject 
financieel beheer. 
 
Een deel van deze maatregelen is gericht op het verkrijgen van een betrouwbare 
planning & controlcyclus. De begroting 2020 van het openbaar lichaam is in 
december 2019 ingediend en goedgekeurd. De eerste uitvoeringsrapportage 
(UVR) 2020 is op 28 april jl. door het bestuurscollege vastgesteld. Hiermee is 
aansluiting verkregen op de reguliere planning & controlcyclus zoals de Wet 
financiën openbare lichamen Bonaire, Sint Eustatius en Saba (Wet FinBES) 
voorschrijft. Deze rapportage is door het openbaar lichaam op eigen kracht 
opgesteld. Dit vormt een mijlpaal in het verbetertraject financieel beheer. 
Tezamen met het opleveren van de investeringsbegroting 2020 en de afronding 
van de digitalisering van de financiële administratie per 1 april is dit een forse 
stap voorwaarts in het verbetertraject financieel beheer.  
 
In de begroting 2021 worden de paragrafen risicomanagement en 
weerstandsvermogen opgenomen, deze paragrafen ontbraken in de voorgaande 
begrotingen. De nota Activabeleid en de nota Grondbeleid zijn in concept gereed 
en worden binnenkort aan het bestuurscollege aangeboden voor 
besluitvorming. Hiermee worden nieuwe stappen gezet naar een begroting die 
voldoet aan de begrotingseisen van de Wet FinBES en het Besluit begroting en 
verantwoording openbare lichamen Bonaire, Sint Eustatius en Saba (BBV BES).  
 
De Jaarrekeningen 2017 en 2018 liggen ter afronding bij de accountant (BDO). De 
jaarrekening 2019 wordt door het openbaar lichaam opgemaakt direct nadat de 
jaarrekeningen 2017 en 2018 zijn vastgesteld. De interne controle van het jaar 
2019 wordt opgestart en zal een aantal van de door de accountant gesignaleerde 
tekortkomingen mitigeren. Volgens de planning zal de jaarrekening 2019 in 
september zijn vastgesteld. 
 
De tijdelijk ingehuurde financiële medewerkers zijn ingezet op de diverse 
beleidsnota’s en paragrafen voor de jaarrekening en als ondersteuning in de 
planning & controlcyclus. De concept beleidsnota’s en het tijdig kunnen indienen 
van de eerste UVR 2020 zijn directe resultaten van deze tijdelijke ondersteuning.  
 
 
Rekenkamer 
Op 14 april jl. is de Verordening Rekenkamer openbaar lichaam Sint Eustatius 
vastgesteld. Daarmee is de juridische basis voor de Rekenkamer Sint Eustatius 
gelegd en kan de rekenkamer van start.  
Pagina 17 van 17

Datum
Kenmerk
2020-0000335928
De meest essentiële locaties zijn recent voorzien van noodzakelijke ICT, zoals 
nieuwe bekabeling, hard- en software. Dit is in nauwe samenwerking met de 
Rijksdienst Caribisch Nederland gebeurd. Om het gehele apparaat van het 
openbaar lichaam van moderne middelen te kunnen voorzien is geld vrijgemaakt 
in de tweede tranche van de Regio Envelop. De start van dit project is voorzien in 
het derde kwartaal van 2020. 
 
Centraal Overheidsgebouw Sint Eustatius 
De betrokken partijen; het Rijksvastgoedbedrijf, de Rijksdienst Caribisch 
Nederland en het openbaar lichaam leggen de laatste hand aan de businesscase 
en het programma van eisen voor een kantoor waar zowel de rijksdiensten als het 
ambtelijk apparaat van het openbaar lichaam gehuisvest zullen worden. De 
ontwikkeling van het kantoor zal de komende jaren nadrukkelijk in verband 
worden gebracht met de organisatieontwikkeling, waarbij hernieuwde vormen van 
samenwerking en efficiënter ingerichte werkprocessen, maar ook verbetering van 
dienstverlening aan de burger aan de orde zullen komen. In aanloop naar de 
oplevering van de nieuwbouw, die nog enkele jaren op zich zal laten wachten, 
wordt ook voor de korte termijn gezocht naar een oplossing om 
arbeidsomstandigheden te verbeteren. Het openbaar lichaam zal daarom op korte 
termijn starten met het inhalen van achterstallig onderhoud aan de in gebruik 
zijnde kantoorpanden.   
 
Handhaven en toezicht   
Ter voorbereiding op het vaststellen van het Inrichtingen- en activiteitenbesluit 
milieubeheer, waarin de regels voor afvalbeheer en afvalwater staan, zijn 
toezichthouders voor afvalstoffen benoemd en zijn garages en olie-
inspectiebedrijven geïnspecteerd. De geïnspecteerde bedrijven hebben een 
rapport ontvangen met benodigde verbeterpunten. 
Ook is de handhaving van milieuwetgeving gestart, de toezichthouder heeft al 
eerste boetes uit moeten delen. Voor de inspectie van hotels, restaurants en 
supermarkten krijgen de opgeleide inspecteurs tot bijzondere agent (Bav Pol) 
assistentie en training van het Korps Politie Caribisch Nederland (KPCN).  
Door de benodigde hulp bij het handhaven van de COVID-19 maatregelen hebben 
een aantal inspecteurs die zijn opgeleid tot bijzondere agent (BAV Pol) na het 
behalen van hun certificaat, het KPCN ondersteund bij de handhaving van de 
noodverordeningen.  
 
 
 
 
 
 
 
Pagina 17 van 17

Datum
Kenmerk
2020-0000335928
leren kinderen op een creatieve manier over hun rechten door er een eigen film 
over te maken. Samen met de andere eilanden van het Caribische deel van het 
Koninkrijk wordt toegewerkt naar de Caribische finale op Bonaire eind 2020 
(oorspronkelijke planning was juni 2020). De winnende film is te zien op het 
UNICEF Kinderrechten Filmfestival in Nederland. Vanwege de COVID-19 
maatregelen zijn de activiteiten uitgesteld tot de scholen weer open gaan. In de 
tussentijd heeft UNICEF lesmateriaal naar de docenten gestuurd over o.a. het 
COVID-19 virus en kinderrechten die kunnen worden gedeeld met studenten en 
ouders terwijl kinderen hun onderwijs vanuit thuis voortzetten. 
 
Huiselijk geweld       
De staatssecretaris van VWS heeft de Tweede Kamer in mei 2020 middels een 
voortgangsrapportage Huiselijk Geweld en Kindermishandeling nader 
geïnformeerd over de voortgang op alle drie de eilanden van het bestuursakkoord 
aanpak huiselijk geweld en kindermishandeling. Voor voortgang op dit dossier 
9
verwijs ik u naar de actuele informatie in deze rapportage. 
 
Arbeidsbemiddeling    
Om een duurzame weg uit de armoede te bieden, is meer arbeidsparticipatie 
nodig. Het openbaar lichaam Sint Eustatius en de gemeente Leiden hebben 
daarom gedurende 1,5 jaar samengewerkt in een door het ministerie van Sociale 
Zaken en Werkgelegenheid (SZW) gefinancierde twinning om de 
arbeidsbemiddeling op Sint Eustatius te verbeteren. Een arbeidsbemiddelaar van 
de gemeente Leiden heeft in deze periode dagelijks meegedraaid in het team van 
het Labour Office van Sint Eustatius en samen met een projectleider methodieken 
en werkwijzen geïntroduceerd om de arbeidsbemiddeling op het eiland te 
moderniseren en te professionaliseren.  
In deze periode zijn 35 matches gerealiseerd tussen werkzoekenden en 
werkgevers. Hierbij is ook gebruik gemaakt van trainingsprogramma's en job 
programs om werkzoekenden aantrekkelijk te maken voor specifieke 
tekortsectoren en te begeleiden naar werk. Daarnaast is geïnvesteerd in de 
vaardigheden van de lokale arbeidsbemiddelaars en in een modern relatiebeheer-
en matchingssysteem. 
Op 10 maart 2020 is dit traject formeel afgesloten en geëvalueerd met alle 
betrokkenen. Daarbij werd geconstateerd dat tijdens de twinning vooral is 
geïnvesteerd in de vaardigheden van de arbeidsbemiddelaars en de instrumenten 
die zij kunnen inzetten voor reguliere werkzoekenden. Het openbaar lichaam Sint 
Eustatius formuleerde hierbij de ambitie om ook stappen te zetten om het werken 
met een beperking te bevorderen. Ook wil Sint Eustatius, naar analogie van 
ontwikkelingen op Bonaire, een gezamenlijk Jobcentrum opzetten met de 
Rijksdienst Caribisch Nederland, unit Sociale Zaken en Werkgelegenheid (SZW). 
Een dergelijke organisatie moet als één-loket fungeren voor werkzoekenden en 
werkgevers.  
 
 
9
 Kamerstuk 28345, nr. 232, 19-05-2020 
Pagina 17 van 17

Datum
Kenmerk
2020-0000335928
Er worden stappen gezet om deze tegemoetkoming, in de vorm van een 
verhuurdersbijdrage, binnenkort in een pilot te kunnen testen. In de sociale 
huursector bestaat reeds een tegemoetkoming van de huurlasten.  
 
Ook zijn begin 2020 vijf aanleunwoningen in de wijk Lodi opgeleverd voor 
senioren en mensen met een handicap. Financiering verliep middels het eind 2019 
beëindigde ‘Tijdelijk Besluit bijzondere uitkeringen integrale projecten BES’ en is 
aanvullend op bovengenoemde aantallen voor sociale huurwoningen. Momenteel 
worden voorbereidingen getroffen voor de bouw van vijf noodwoningen voor de 
meest urgente huishoudens met kinderen, vallende onder de in 2019 
geïdentificeerde crisishuishoudens waarbij de basisbehoefte van bed, bad en 
brood niet aanwezig is. 
 
Sport en Beweging 
10
Het Caribisch Sport- en Preventieakkoord , dat gesloten is met het ministerie van 
VWS, is in uitvoering. Sinds begin dit jaar wordt gezonde voeding op drie 
basisscholen, de middelbare school en het naschoolse trainingscentrum verstrekt 
aan kinderen die het nodig hebben. Er is veel gebeurd als het gaat om de sport- 
en beweegfaciliteiten op het eiland. Zo zijn diverse buitenspeeltoestellen 
gerealiseerd op schoolpleinen, bij kinderopvang en het sportcomplex. Ook zijn de 
uitbreiding van het fitnesscentrum, de herstelwerkzaamheden aan de sporthal en 
de verbreding van de entree van het sportcomplex afgerond. In de loop van dit 
jaar worden in het Wilhelminapark outdoor fitness toestellen en schaaktafels 
neergezet. Hierdoor is het tweede outdoor fitness park op het eiland een feit. 
Door de Cruyff foundation is onderzoek gedaan naar een haalbaar plan om het 
Cruyff Court te overkappen en te verlichten. De verwachting is dat in het tweede 
half jaar van 2020 gestart kan worden met de werkzaamheden. Met de 
overkapping wordt het mogelijk om het Cruyff Court ook overdag te gebruiken 
voor bewegingsonderwijs en naschoolse sportactiviteiten. Met de verlichting wordt 
het mogelijk om ook in de avond buiten te sporten. 
 
 
 
Fysiek domein  
 
Erosie  
De aanpak van erosie blijft een van de grootste infrastructurele uitdagingen waar 
Sint Eustatius voor staat. Erosie bedreigt vitale onderdelen van het eiland. De 
ongecontroleerde afvoer van hemelwater is verantwoordelijk voor een belangrijk 
deel van de erosie op het eiland.  
 
Rijkswaterstaat heeft een integraal plan erosiebestrijding opgesteld en werkt aan 
de uitvoering hiervan. Het eerste deel wordt uitgevoerd met de beschikbare 
middelen van het ministerie van Infrastructuur en Waterstaat (I&W), van het 
wederopbouwfonds en van de eerste tranche van de Regio Envelop van het 
ministerie van Landbouw, Natuur en Voedselkwaliteit (LNV).  
 
 
10
 Bijlage bij Kamerstuk 35 000 XVI, nr. 132 
Pagina 17 van 17

Datum
Kenmerk
2020-0000335928
 
 
Afvalbeheer  
 
Om een nieuwe afvalverbrandingsinstallatie aan te schaffen heeft I&W uit het 
wederopbouwbudget circa 1 miljoen euro beschikbaar gesteld. Dit bedrag is als 
bijzondere uitkering in oktober 2019 verstrekt. In opdracht van I&W is door een 
extern ingenieursbureau advies gegeven over de financiële en technische 
specificaties van de beoogde installatie. Het openbaar lichaam is op basis van dit 
advies met de leverancier in overleg getreden om te komen tot een installatie die 
technisch optimaal aansluit bij de behoefte op Sint Eustatius.   
 
Daarnaast wordt ter uitvoering van de in augustus 2019 ondertekende 
intentieverklaring voor de uitfasering van wegwerpplastics gewerkt aan een plan 
van aanpak, met als doel dat diverse plastic producten voor eenmalig gebruik in 
2021 uit worden gefaseerd. Het ministerie van I&W levert inhoudelijke 
ondersteuning en heeft voor de uitvoering een bijzondere uitkering van 40.000 
euro beschikbaar gesteld. 
 
 
Stabilisatie klif 
De stabilisatie van de klifwand onder fort Oranje is in mei 2020 afgerond. Dit 
project heeft in de eindfase enkele weken vertraging opgelopen omdat geen 
helikopterpiloot ingezet kon worden vanwege de COVID-19 maatregelen. Dit werk 
is nu handmatig uitgevoerd. Door de klifstabilisatie is het erosieproces onder fort 
Oranje geheel tot stilstand gekomen. De komende maanden zal de wand worden 
afgewerkt door deze te vergroenen met inheemse plantensoorten. Hiervoor zal de 
wand kort voor het regenseizoen worden ingezaaid.  
 
Regio Envelop Caribisch Nederland 
Begin dit jaar heeft het kabinet besloten om een tweede tranche van 20 miljoen 
11
euro uit de Regio Envelop beschikbaar te stellen voor Caribisch Nederland. Dit 
bedrag wordt ingezet ten behoeve van vijf projecten: BES(t) 4 Kids, 
Koraalherstelplan, Versterking governance Sint Eustatius, Versterking aansluiting 
onderwijs op arbeidsmarkt en het Jobcentrum Bonaire. Vier van deze vijf 
projecten zullen ook ten goede komen aan Sint Eustatius. De uitvoering van de 
projecten wordt momenteel voorbereid. De verwachting is dat eind dit jaar een 
start gemaakt kan worden met de uitvoering van de eerste onderdelen, dit onder 
voorwaarden van een door het Ministerie van Financiën goedgekeurd 
bestedingsplan.  
 
 
 
11
 Kamerstuk 29697, nr. 82 
 
Pagina 17 van 17

Datum
Kenmerk
2020-0000335928
Het ministerie van I&W beschikt nog over wederopbouwmiddelen voor de 
bestrijding van erosie en voor de haven. Op de bestrijding van erosie ben ik 
elders in deze voortgangsrapportage ingegaan. 
Plannen om de haven te renoveren met wederopbouwbudget van I&W zijn nog 
niet in uitvoering, onder andere door het grote aantal infrastructurele projecten 
dat het afgelopen jaar is opgestart. Op dit moment zijn het openbaar lichaam en 
het ministerie met elkaar in overleg over een economisch en infrastructureel 
toekomstig bestendig plan dat past binnen het beschikbare budget. 
 
 
Tot slot 
 
Het openbaar lichaam Sint Eustatius zal zich het komende half jaar verder 
voorbereiden op de verkiezingen. Een aantal reeds gestarte verbeteringen zal 
worden afgerond zodat het openbaar lichaam voldoende voortgang heeft geboekt 
om deze nieuwe fase in te kunnen gaan. De aanloop naar de verkiezingen vraagt 
om een continue focus op dialoog met en transparantie richting de inwoners van 
Sint Eustatius. Deze dialoog vindt momenteel al zeer intensief plaats. 
 
De huidige COVID-19 pandemie heeft opnieuw aangetoond dat het eiland 
kwetsbaar is. De komende maanden zullen de effecten van het COVID-19 virus en 
de getroffen verzachtende maatregelen van het kabinet duidelijker worden.  
 
Tegelijkertijd zullen het openbaar lichaam en het kabinet verder moeten bouwen 
aan goed bestuur en aan de projecten om de situatie op Sint Eustatius te 
verbeteren. Ik heb er vertrouwen in dat ik in september weer op alle terreinen 
voortgang kan melden en dat Sint Eustatius klaar zal zijn om de verkiezingen te 
laten plaatsvinden als eerste stap naar het herstel van normale verhoudingen.  
 
 
 
De staatssecretaris van Binnenlandse Zaken en Koninkrijksrelaties,  
 
 
 
 
 
 
drs. R.W. Knops
Pagina 17 van 17

