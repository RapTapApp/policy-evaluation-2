 
 
 
>Retouradres Postbus 16375 2500 BJ Den Haag  
 
 
Primair Onderwijs 
Voorzitter van de Tweede Kamer der Staten-Generaal 
 
Rijnstraat 50  
 
Postbus 20018  
Den Haag 
 
2500 EA  DEN HAAG 
Postbus 16375 
2500 BJ Den Haag 
www.rijksoverheid.nl 
 
 
Onze referentie 
24295873 
 
 
  
Datum 04 mei 2020 
Betreft Ondersteuning leerlingen bij onderwijs op afstand  
 
  
 
 
 
 
 
De afgelopen weken hebben de scholen met enorme inzet en creativiteit het 
onderwijs op afstand vormgegeven. Zij hebben er, in samenwerking met de 
ouders, gemeenten en andere betrokkenen, voor gezorgd dat de lessen ook thuis 
zoveel mogelijk konden doorgaan. Schoolbesturen hebben daarbij in belangrijke 
mate zelf oplossingen kunnen vinden voor leerlingen zonder beschikking over de 
benodigde apparatuur. Waar dit niet mogelijk bleek heb ik de betreffende 
leerlingen via hun schoolbesturen ondersteund. Medio maart heb ik SIVON 
gevraagd om voor een bedrag van € 2,5 mln. zoveel mogelijk laptops aan te 
schaffen en te distribueren naar het onderwijsveld voor die leerlingen die er zelf 
geen hebben en voor wie dit niet via de school of de gemeente geregeld kan 
1
worden. Met deze brief wil ik uw Kamer informeren over de tweede tranche die ik 
in gang heb gezet, omdat mij snel na de eerste fase bleek dat er nog een grote 
resterende behoefte overbleef.   
 
Met de eerste subsidie heeft SIVON 6.800 devices beschikbaar kunnen stellen. 
Aanvullend is SIVON met onder andere NLdigital en de Alliantie Digitaal 
Samenleven de actie “Allemaal digitaal” gestart om gebruikte laptops in te 
zamelen, geschikt te maken voor onderwijs en te verdelen onder kinderen en 
2
andere kwetsbare groepen in de samenleving. In dit kader heeft SIVON een 
extra uitvraag gedaan onder de schoolbesturen en andere partijen. In deze 
uitvraag participeerden ook de Stichting Leergeld en het Jeugdeducatiefonds.  
Deze aanvraagronde sloot op 24 april jl.  
 
Via “Allemaal digitaal” zijn 1.100 devices uit de ict-sector binnengekomen voor 
het onderwijs. Deze devices worden grotendeels via de Stichting Leergeld en het 
Jeugdeducatiefonds verspreid onder leerlingen. Er resteert nog een vraag van 
schoolbesturen naar 11.500 devices (waaronder ruim 1.000 devices van 
schoolbesturen in Caribisch Nederland). 
 
Vervolgactie OCW  
Zoals uit het voorgaande blijkt, is er ondanks de inspanningen van publieke en 
private partijen nog steeds behoefte aan devices voor onderwijs op afstand. Ik 
                                                 
1
 Kamerstukken II, vergaderjaar 2019-2020, 31293, nr. 514.  
2
 www.allemaal-digitaal.nl 
 Pagina 1 van 2 
 

