 
1 
 
  
> Retouradres Postbus 20301 2500 EH  Den Haag 
 
Directie Wetgeving en 
 
Juridische Zaken 
Aan de Voorzitter van de Tweede Kamer  
Sector Staats- en 
der Staten-Generaal 
bestuursrecht 
  
Postbus 20018  
Turfmarkt 147 
2511 DP  Den Haag 
2500 EA  DEN HAAG 
Postbus 20301 
 
2500 EH  Den Haag 
 
www.rijksoverheid.nl/jenv 
  
   
               
Ons kenmerk 
 
2901550 
  
 
Bij beantwoording de datum 
 
en ons kenmerk vermelden. 
Wilt u slechts één zaak in uw 
brief behandelen. 
Datum 1 mei 2020     
 
Onderwerp Voorbereiding tijdelijke wetgeving maatregelen COVID-19 
 
 
 
 
Het coronavirus dat COVID-19 veroorzaakt, noopte de afgelopen zes weken tot 
een reeks ingrijpende maatregelen. Met deze brief informeer ik u dat het kabinet 
voor de langere termijn via nieuwe, aanvullende wetgeving maatregelen wil 
vormgeven om COVID-19 te bestrijden. Dit doe ik mede namens de Ministers van 
Binnenlandse Zaken en Koninkrijksrelaties, van Volksgezondheid, Welzijn en 
Sport (VWS) en voor Medische Zorg en Sport.  
 
De huidige maatregelen zijn in een acute, onvoorziene crisissituatie tot stand 
gebracht in de vorm van opeenvolgende noodverordeningen van voorzitters van 
veiligheidsregio’s en van gezaghebbers in Caribisch Nederland. De verordeningen 
vormen een voor de ontstane crisissituatie belangrijk en noodzakelijk juridisch 
kader. In een rechtsstaat kunnen noodverordeningen niet al te lang duren, mede 
met het oog op de voortdurende gevolgen voor de vrijheden en grondrechten van 
een ieder. Professionals werken met vereende krachten om verspreiding van het 
virus tegen te gaan, zieken beter te maken en kwetsbaren te beschermen. 
Iedereen in Nederland doet dit door zich te houden aan de noodzakelijke 
maatregelen, die sinds het uitbreken van de crisis zijn genomen. De resultaten 
van al die inspanningen worden nu voorzichtig zichtbaar. Toch is de epidemie 
helaas nog lang niet bestreden en het einde van de crisissituatie waarin wij leven, 
niet in zicht.  
 
Het kabinet vindt het belangrijk een aanvullend wettelijk instrumentarium te 
creëren voor de volgende fase waarin de crisisbestrijding terecht is gekomen. 
Daarom heeft het kabinet het voornemen om voor deze bijzondere situatie op 
korte termijn een voorstel in procedure te brengen voor tijdelijke wetgeving die 
geldt in Europees en Caribisch Nederland, met daarin delegatiegrondslagen voor 
nadere maatregelen. Deze tijdelijke wetgeving zal bestaan naast de Wet publieke 
gezondheid en andere bestaande wetten. Deze wetgeving vormt dan tijdelijk een 
juridische basis voor een samenleving waarin een ‘anderhalvemeternorm’ en 
hygiënenormen van groot belang zijn. 
 
Het kabinet hecht aan een bestendige democratische basis en blijvend draagvlak 
voor die juridische basis. Met wetgeving in formele zin wordt de democratische 
legitimatie versterkt. Daarbij is van belang dat de hoofdlijnen voor de 
bevoegdheidsverdeling, maatregelen voor zover die vrijheden en grondrechten 
van burgers beperken, toezicht en handhaving, rechtsbescherming en procedurele 
waarborgen volgen uit een wet die in gemeen overleg tussen regering en Staten-
Generaal tot stand komt. Bij de totstandbrenging van die wetgeving adviseert 
onder meer de Raad van State en er ontstaat ruimte voor consultatie. Vanuit 
  
 Pagina 1 van 2 
 
 

