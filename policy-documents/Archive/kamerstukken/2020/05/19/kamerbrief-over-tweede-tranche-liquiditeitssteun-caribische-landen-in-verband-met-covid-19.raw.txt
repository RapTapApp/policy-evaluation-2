> Retouradres Postbus 20011 2500 EA  Den Haag
Ministerie van 
Aan de Voorzitter van de Tweede Kamer der Staten-Generaal
Binnenlandse Zaken en 
Postbus 20018
Koninkrijksrelaties
2500 EA  Den Haag
Turfmarkt 147
Den Haag
Postbus 20011
2500 EA  Den Haag
Kenmerk
2020-0000284828
Uw kenmerk
Datum 19 mei 2020
Betreft Besluitvorming rijksministerraad 15 mei betreffende financiële 
ondersteuning Caribische landen in verband met Covid-19
  
Steeds meer wordt duidelijk hoe diep de Covid-19 crisis ingrijpt in onze 
maatschappij. We beleven letterlijk en figuurlijk ongekende tijden. Dit geldt niet 
alleen voor Nederland, maar ook voor het Caribisch deel van ons Koninkrijk. De 
autonome landen Aruba, Curaçao en Sint Maarten (hierna: de landen) proberen 
de gevolgen van de crisis het hoofd te bieden. Tegelijkertijd wordt door deze crisis 
meer dan ooit duidelijk hoe kwetsbaar de landen zijn. Eens temeer zien we nu 
wat eigenlijk al langer zichtbaar was, namelijk dat de landen hun eigen autonomie 
niet kunnen dragen.  
 
De landen doen nu een begrijpelijk beroep op de solidariteit binnen het 
Koninkrijk. Vanuit die solidariteit hebben we de landen de afgelopen periode 
vanuit Nederland als partner binnen het Koninkrijk zoveel mogelijk bijgestaan. 
Tegelijkertijd moeten we scherp houden met wie die solidariteit beoogd is. In de 
landen is de kloof tussen wie in weelde baadt en wie het hoofd niet of nauwelijks 
boven water kan houden groot. En die kloof neemt toe door deze crisis. Daarom 
moet de Nederlandse steun terecht komen bij die inwoners en bedrijven die het 
nu het hardst nodig hebben. Daarom ligt de focus van de geleverde steun op 
medische en humanitaire hulp. De minister van Volksgezondheid, Welzijn en 
Sport (VWS) heeft u in meerdere brieven geïnformeerd over de omvangrijke 
medische bijstand die is geleverd, onder andere in de vorm van IC-bedden, 
medicijnen en medisch personeel. Door de Nederlandse regering is daarnaast 16 
miljoen euro uitgetrokken voor noodhulp voor de mensen die het zwaarst door de 
crisis worden getroffen (Kamerstuk 35 420, nr. 25). Ook bij het lenigen van de 
acute financiële noden hebben we de landen bijgestaan door het verstrekken van 
liquiditeitssteun in de vorm van leningen (Kamerstuk 35 420, nr. 18 en 
Kamerstuk 35420, nr. 34). 
 
De solidariteit binnen het Koninkrijk staat wat mij betreft dus recht overeind. 
Maar solidariteit moet wel twee kanten op werken. Het vraagt ook dat de 
Caribische landen noodzakelijke hervormingen snel doorvoeren om het 
weerstandsvermogen te versterken. Maatregelen ter versterking van de 
sociaaleconomische structuur, zodat het besteden van Nederlands belastinggeld 
leidt tot concrete afrekenbare verbeteringen. Zonder dit soort maatregelen die de 
weerbaarheid van deze samenlevingen op termijn zullen versterken, heeft het 
Pagina 1 van 4

Ministerie van 
Binnenlandse Zaken en 
Koninkrijksrelaties
Datum
kader in lijn met mijn boodschap in de brief van 16 april jl. de 18 mei 2020
arbeidsvoorwaarden van topfunctionarissen binnen de (semi)publieke sector te 
Kenmerk
2020-0000284828
verlagen tot maximaal 130% van het nieuwe genormeerde salaris van de 
minister-president van het betreffende land. Deze maatregel geldt in beginsel ook 
voor bestaande arbeidscontracten en heeft een gelijke doorwerking naar de 
tarieven voor consultants. 
 
Aan Curaçao en Sint Maarten is een vergelijkbaar pakket maatregelen voorgelegd 
als voorwaarde voor liquiditeitssteun tot juli. Indien de landen tijdig het voor hen 
gelden pakket aanvaarden dat in de RMR van 15 mei voorlag, kunnen zij net als 
Aruba het door het Cft geadviseerde bedrag aan liquiditeitssteun tegemoetzien. 
Uiteraard onder de voor hen geldende - deels landen specifieke – voorwaarden.     
 
Vervolgproces en aanvullende steun 
De voorgestelde steun stelt Aruba in staat om tot eind juni 2020 te blijven 
functioneren. Dit geldt ook voor Curaçao en/of Sint Maarten indien zij tijdig 
instemmen met het gedane voorstel. Begin juli spreekt de rijksministerraad over 
liquiditeitssteun voor de periode vanaf juli. Dan zal ook worden getoetst of aan de 
nu gestelde voorwaarden is voldaan. De uitkomst zal worden meegenomen in de 
besluitvorming over verdere steun.  
 
Aanvullende leningen zullen vanaf juli niet rechtstreeks aan de overheid worden 
gegeven, maar lopen via een nog op te richten entiteit. Zo kan Nederland sturen 
op resultaat. Deze leningen zullen immers zoals ik al eerder aankondigde 
afhankelijk gesteld worden van een pakket aan maatregelen gericht op structurele 
hervormingen. Ook hierover zullen begin juli afspraken worden gemaakt. Over 
deze afspraken zal de komende tijd met de landen die hiertoe bereid zijn overleg 
worden gevoerd, waarbij het C(A)ft een belangrijke rol zal blijven spelen. Het 
gesprek de komende periode is niet vrijblijvend. Verdere steun is afhankelijk van 
concrete afspraken en geboekte resultaten over structurele hervormingen die ten 
goede komen aan de weerbaarheid en het verdienvermogen van de landen, voor 
zowel de huidige als de toekomstige generaties. Deze aanpak is op 12 mei j.l. 
door minister-president Rutte toegelicht in een overleg met de ministers-
presidenten van Aruba, Curaçao en Sint Maarten.  
 
 
 
 
 
 
 
 
 
 
 
 
 
 
 
Pagina 3 van 4

