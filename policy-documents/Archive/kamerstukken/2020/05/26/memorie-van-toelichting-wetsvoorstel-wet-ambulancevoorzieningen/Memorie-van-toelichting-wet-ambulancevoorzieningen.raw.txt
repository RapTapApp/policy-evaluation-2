 
Memorie van toelichting 
 
Algemeen 
 
1. Aanleiding 
De aanleiding voor de Wet ambulancevoorzieningen is het aflopen van de Tijdelijke wet 
ambulancezorg (Twaz) per 1 januari 2021. De keuze voor de tijdelijke wet was er mede 
in gelegen dat er ontwikkelingen gaande waren in de acute zorg, die maakten dat het 
lastig was om een structurele wet te maken. Ook nu zijn er nog steeds veel 
ontwikkelingen in de acute zorg in het algemeen en de ambulancezorg in het bijzonder. 
Te denken valt aan de toename van de vraag naar acute zorg, de noodzaak tot meer 
coördinatie in de acute zorgketen en de schaarste aan personeel. Ontwikkelingen in het 
zorglandschap zoals sluitingen van afdelingen spoedeisende hulp en acute verloskunde 
hebben gevolgen voor de ambulancezorg. Er wordt gelukkig in de keten van de acute 
zorg in toenemende mate samengewerkt, onder andere in het regionaal overleg acute 
zorgketen (ROAZ). Dat overleg waarin de Regionale Ambulancevoorziening (RAV) één van 
1
de partners is, krijgt een betere wettelijke basis . Het totale aantal meldkamers daalt van 
25 naar 10, om tot een verbetering in de organisatie en werkwijze van de meldkamers te 
komen. Het beheer van meldkamers wordt ondergebracht bij de politie in het kader van 
de Landelijke Meldkamer Samenwerking (LMS) en tegelijkertijd blijven de hulpdiensten 
(politie, brandweer, ambulance en Koninklijke Marechaussee) zelf verantwoordelijk voor 
de uitvoering van de eigen meldkamerfunctie. Een belangrijk uitgangspunt is colocatie. 
Dit houdt in dat alle hulpdiensten die werkzaam zijn in het werkgebied van een 
meldkamer, fysiek bij elkaar zitten op die meldkamer, gebruik maken van dezelfde 
ondersteunende systemen en de werkprocessen zoveel mogelijk afstemmen. Het doel 
hiervan is dat multidisciplinaire aansturing van de aanpak van incidenten, noodhulp-
verlening en multidisciplinaire coördinatie bij rampenbestrijding en crisisbeheersing zo 
goed mogelijk kunnen verlopen. Er is een Kwaliteitskader Spoedzorgketen opgesteld door 
veldpartijen en op basis van het Actieplan Ambulancezorg zijn tripartiete 
kwaliteitssignalen en indicatoren voor de ambulancezorg opgesteld. Binnen de 
ambulancezorg is sprake van toenemende functiedifferentiatie om de juiste zorgverlener 
in te zetten voor de zorgvraag.  
De wereld van de acute zorg zal in beweging blijven om te zorgen dat patiënten de juiste 
zorg op de juiste plek van de juiste zorgverlener ontvangen. De inrichting van de 
ambulancezorg moet zodanig zijn dat aan deze voortdurende ontwikkelingen (mede) 
vorm kan worden gegeven, waarbij het belang van goede zorg voor de patiënt centraal 
staat. De Wet ambulancevoorzieningen beoogt zekerheid te bieden over 
ambulancevoorzieningen in de toekomst. Dit komt de continuïteit en kwaliteit, waaronder 
innovatie, van de ambulancevoorzieningen ten goede. 
 
2. Doel 
Als het gaat om ambulancezorg staan continuïteit en kwaliteit van de zorg voor de patiënt 
voorop. Ambulancezorg moet te allen tijde 24 uur per dag, 7 dagen per week beschikbaar 
en van goede kwaliteit zijn. Andere deelnemers aan de acute zorgketen zoals de 
huisartsenposten en de spoedeisende hulpafdelingen van ziekenhuizen moeten te allen 
tijde op de ambulancezorg kunnen bouwen en stabiele samenwerkingsafspraken hebben. 
Dat geldt zeker ook in situaties van crisis, waarin opgeschaalde zorg nodig is en 
samenwerking met alle bij zorg en veiligheid betrokken partijen van levensbelang is. Ook 
voor gemeenten is een goed georganiseerde ambulancezorg van belang, onder andere 
vanwege de taken die gemeenten hebben in het kader van hun verantwoordelijkheid voor 
de publieke gezondheidszorg, het welzijn van kwetsbare groepen en voor orde en 
veiligheid. Het is van belang dat partijen in de acute zorg in de regio en de partijen in de 
veiligheidsregio op elkaar zijn ingespeeld en elkaar “blindelings” kunnen vertrouwen. In 
dat licht moet (periodieke) discontinuïteit worden vermeden. 
                                                
1
 Kamerstukken II, 2018-2019, 29247, nr. 264. 
1 
 

(VWEU) niet van toepassing zijn. Dit wordt bevestigd door Protocol 26 bij het Verdrag 
van Lissabon waarin is neergelegd dat de bepalingen van de verdragen op generlei wijze 
afbreuk doen aan de bevoegdheid van lidstaten om niet-economische diensten van 
3
algemeen belang te verrichten, te doen verrichten en te organiseren.   
De vraag of een dienst moet worden aangemerkt als economisch hangt sterk af van de 
4
specifieke wetgeving van de lidstaat en kan per lidstaat verschillen . Om deze reden 
geeft de Europese Commissie ook aan dat ze geen lijst kan verstrekken van diensten die 
5
als zuiver sociaal kunnen worden aangemerkt. Met betrekking tot de ambulancediensten 
heeft de Europese Commissie aangegeven dat deze afhankelijk van de omstandigheden 
6
al dan niet economisch van aard kunnen zijn. Het is mogelijk voor een dienst om van 
economisch naar niet-economisch te gaan door politieke keuzes of economische 
7
ontwikkelingen . Met het invoeren van de Twaz heeft deze switch aangevangen. Bij de 
invoering van de Twaz zijn tijdelijk de monopolies per regio ingevoerd. Deze switch wordt 
verder versterkt door de striktere regulering die in deze wet is neergelegd.  
Dat er sprake is van een niet-economische activiteit voor wat betreft de ambulancezorg 
volgt onder andere uit het feit dat ambulancezorg strikt is gereguleerd. Uitsluitend op 
basis van zorg specifieke overwegingen wordt bepaald of een ambulance uitrijdt en welke 
oproep prioriteit krijgt. Economische overwegingen spelen daarbij geen enkele rol. Omdat 
deze zorg voorbehouden is aan de RAV kan er ook niet door derden, zoals de 
zorgverzekeraar, besloten worden om een alternatieve zorgaanbieder in te zetten. 
Bovendien is er geen concurrentie op de markt. De RAV’s hebben een monopolie binnen 
hun eigen regio en hoeven niet te concurreren met andere aanbieders. Daarbij is er geen 
periodieke hernieuwing van de aanwijzingen waardoor er geen concurrentie om de markt 
kan ontstaan. Dit heeft de regering ook zo beoogd. Vanwege het feit dat het gebruik van 
een ambulance een puur zorginhoudelijke overweging is, en daarmee niet-economisch 
van aard, is er geen reden om een onderscheid te maken tussen spoedeisende 
ambulancezorg en niet spoedeisende of planbare zorg. Beide vormen van zorg zijn 
voorbehouden aan de RAV en kennen geen concurrentie op of om de markt. 
Spoedeisende en niet spoedeisende ambulancezorg zijn onlosmakelijk met elkaar 
verbonden. Veelal worden dezelfde medewerkers en dezelfde ambulances ingezet voor 
zowel spoedeisende, als niet spoedeisende ambulancezorg. Als er geen spoedeisende 
ritten zijn, wordt het ambulanceteam ingezet voor niet spoedeisende ritten die vooraf 
gepland kunnen worden. Als een team onderweg is naar een niet spoedeisende rit, maar 
er komt een spoedoproep, dan kan de niet spoedeisende rit afgebroken worden en voor 
de spoedrit ingezet worden. Dit geeft flexibiliteit in de beschikbaarheid, zorgt dat teams 
op rustige momenten niet onnodig stil zitten, houdt de bekwaamheid van medewerkers 
op peil en geeft medewerkers de mogelijkheid om heftige spoedritten af te wisselen met 
rustigere zorg. Zonder de combinatie van spoed- en niet spoedeisende ritten zou de 
spoedeisende ambulancezorg duurder worden, omdat er voldoende beschikbaarheid moet 
zijn van medewerkers en auto’s voor de spoedeisende zorg en er op rustige momenten 
geen niet spoedeisende ritten gereden worden. Voor de ambulancezorg als geheel zou er 
meer personeel moeten zijn, wat gezien de schaarste lastig te realiseren zou zijn. Juist 
vanwege die schaarste zullen er als gevolg van een eventuele splitsing van spoedeisende 
                                                
3
 Artikel 2 van Protocol 26 VEU betreffende de diensten van algemeen belang, Publicatieblad Nr. 115 
van 09/05/2008 blz. 0308 - 0308.  
4
 Gevoegde zaken C-159/91 en C-160/91 Poucet en Pistre. 
5
 Mededeling van de Commissie betreffende de toepassing van de staatssteunregels van de Europese 
Unie op voor het verrichten van diensten van algemeen economische belang verleende compensatie 
(PbEU 11 januari 2012, 2012/C/8/02), punt 14. 
6
 Zie de in 2007 verschenen Memo 07/45 met meest gestelde vragen over de Mededeling DAB.  
7
 Mededeling van de Commissie betreffende de toepassing van de staatssteunregels van de Europese 
Unie op voor het verrichten van diensten van algemeen economische belang verleende compensatie 
(PbEU 11 januari 2012, 2012/C/8/02), punt 12. 
3 
 

 Ook de burgemeester kan de RAV in de regio waarvan zijn gemeente deel 
uitmaakt, aanwijzingen geven indien dat naar zijn oordeel noodzakelijk is uit een 
12
oogpunt van openbare orde. 
 RAV’s bepalen verder uitsluitend op basis van zorg specifieke overwegingen of 
een ambulance uitrijdt en welke oproep prioriteit krijgt; economische 
overwegingen spelen daarbij geen enkele rol.  
 Toewijzing van ritten in grensgebieden van RAV’s geschiedt op basis van 
onderlinge afstemming tussen RAV’s. Voor ritten nabij de grens met België en 
Duitsland dienen RAV’s eveneens afspraken te maken met de Duitse of Belgische 
meldkamers en ambulancediensten die het aangaat. Ook hier spelen 
economische overwegingen geen enkele rol; het gaat enkel om de vraag welke 
partij vanuit zorg specifieke overwegingen (kort gezegd afstand, urgentie) het 
beste gepositioneerd is om de rit uit te voeren.  
 Er is ten aanzien van de vergoeding van de ambulancezorg geen ruimte voor 
vrije onderhandelingen tussen RAV’s en de zorgverzekeraars en slechts beperkte 
ruimte voor onderhandelingen over het volume. Daar komt bij dat alleen de twee 
grootste verzekeraars in de regio bij deze ‘onderhandelingen’ zijn betrokken en 
de afspraken vervolgens voor alle verzekeraars in gelijke mate gelden. 
 Verzekeraars hebben in een individueel geval geen zeggenschap over de 
inschakeling van een ambulance. Voor zover verzekeraars economische motieven 
zouden kunnen hebben om al dan niet een ambulancedienst te laten uitvoeren, 
kunnen die motieven geen enkele rol spelen bij een individuele melding/oproep. 
Verzekeraars zijn daar ook niet bij betrokken, zij krijgen enkel na afloop de 
rekening gepresenteerd op basis van de door de overheid (lees: de Nederlandse 
Zorgautoriteit (NZa)) vastgestelde tarieven.  
 
Naast de al bestaande kenmerken in de wetgeving voor de ambulancezorg zijn er in deze 
wet extra maatregelen genomen om de status van de ambulancezorg als niet-
economisch te verhelderen en ook op bepaalde punten (nog) strikter te reguleren. Hierbij 
wordt onder andere aan de RAV’s de verplichting opgelegd om een gescheiden 
boekhouding te hanteren wanneer zij ook andere activiteiten ontplooien dan het leveren 
van de ambulancezorg die aan hen is voorbehouden. Er worden vanuit de gedachte van 
het monopolie voor onbepaalde tijd ook maatregelen genomen om de overheidsinvloed te 
vergroten. Zo vergen fusie en wijziging van rechtsvorm de toestemming van de minister 
en moeten rechtshandelingen die gevolgen hebben voor de zeggenschap over de RAV 
gemeld worden aan de minister. 
 
3.2 Verantwoordelijkheidsverdeling met betrekking tot de ambulancevoorzieningen 
 
Bij de kwaliteit en de toegankelijkheid van de ambulancezorg zijn veel partijen 
betrokken, met ieder hun eigen verantwoordelijkheid. 
 De RAV heeft de plicht om voldoende en goede ambulancezorg te leveren. 
 De zorgverzekeraar heeft zorgplicht. Deze zorgplicht heeft betrekking op het 
beschikbaar stellen van voldoende en goede ambulancezorg en wordt 
geconcretiseerd in normen zoals op dit moment de normen dat de ambulance in 
spoedgevallen en onder normale omstandigheden in 95% van de gevallen binnen 
15 minuten na ontvangst van de melding bij de patiënt moet zijn en dat 97% van 
de mensen binnen 12 minuten rijtijd per ambulance bereikbaar moet zijn. Voor 
de naleving van deze zorgplicht kan de zorgverzekeraar niet met de RAV 
                                                
12
  Zie artikel 6 Wvr. 
5 
 

intrekken en een nieuwe RAV aanwijzen, gehoord de zorgverzekeraar, het 
traumacentrum en de veiligheidsregio. De wettelijke verantwoordelijkheid van onze 
Minister om zorg te dragen voor de duurzame veiligstelling van de 
ambulancevoorzieningen uit zich onder andere in de categorisering van de 
ambulancezorg als cruciale zorg. In de uitzonderlijke situatie waarin de zorgverzekeraar 
niet langer kan voldoen aan zijn zorgplicht met betrekking tot het leveren van 
ambulancezorg, en de zorgverzekeraar kan aantonen al het mogelijke te hebben gedaan 
om de continuïteit van de ambulancezorg te borgen, maar hier desondanks niet in kan 
slagen, is Onze Minister verantwoordelijk voor het instellen van een vangnetstichting 
en/of het intrekken van de aanwijzing en het aanwijzen van een andere rechtspersoon. 
De zorgplicht van artikel 11 Zorgverzekeringswet (Zvw) blijft onverminderd van 
toepassing, evenals het toezicht van de NZa op naleving van deze zorgplicht.  
In verband met de vergunningen voor onbepaalde tijd zijn de volgende nieuwe 
elementen aangebracht ten opzichte van de Twaz: 
 De minister draagt zorg voor de duurzame veiligstelling van de 
ambulancevoorzieningen; 
 RAV’s en leden van de RAV’s die de vorm van een coöperatie hebben moeten een 
aparte financiële bedrijfsvoering hebben voor aan de RAV’s voorbehouden 
ambulancezorg; 
 Met het oog op kwaliteitsverbetering: periodieke onderlinge visitatie van de 
RAV’s, mogelijkheid van terugmelding van gegevens door de Spoedeisende Hulp 
afdeling (SEH) aan de RAV, medische eindverantwoordelijkheid moet geregeld 
zijn binnen de RAV; 
 Extra bepalingen over de governance bij RAV’s; 
 Fusies tussen RAV’s na goedkeuring door de minister toegestaan. 
 
3.3 Waarom geen concessieverlening? 
 
De Raad van State ziet een systeem van concessieverlening als een voor de hand liggend 
en minst ingrijpend alternatief voor het gekozen stelsel. Voor een systeem van 
concessieverlening is niet gekozen, omdat dit systeem periodieke discontinuïteit geeft in 
de aanbieders van ambulancezorg. Hoewel bij de gunningsprocedures eisen kunnen 
worden gesteld aan kwaliteit en continuïteit, inclusief overname van personeel, ontstaat 
er periodieke onzekerheid als er na de concessieperiode toetreding van nieuwe 
aanbieders mogelijk is. Aangezien de terugverdientijd van investeringen in de 
ambulancezorg relatief kort is, namelijk circa vijf jaar, zal die onzekerheid zich telkens na 
circa vijf jaar voordoen. Concessieverlening leidt tot periodieke onzekerheid bij patiënten, 
werknemers en ketenpartners in zorg en veiligheid. De samenwerking tussen 
zorgaanbieders in de acute keten is zeer belangrijk en wordt gezien de eisen die worden 
gesteld aan de kwaliteit van de zorg in combinatie met de schaarste aan personeel steeds 
belangrijker. Periodiek wisselende aanbieders van ambulancezorg zouden steeds opnieuw 
afspraken moeten maken in de zorg- en veiligheidsketens, ook over situaties van rampen 
of crises. Het maken van afspraken tussen ketenpartners vergt dat men elkaar kent. 
Veranderingen in afspraken of onduidelijkheden in afspraken kunnen leiden tot fouten en 
kwaliteitsverlies. Werknemers verkeren steeds in onzekerheid over wie in de toekomst 
hun werkgever is en verlaten misschien wel de sector. Rondom de wisseling van 
aanbieders moeten overdrachten plaats vinden met kans op fouten en discontinuïteiten. 
Wellicht gaan aanbieders aan het eind van de concessieperiode minder investeren in 
kwaliteit uit onzekerheid over de toekomst. Ook is er in dit stelsel onzekerheid over de 
mate waarin er geconcurreerd zal worden om de concessies: zijn er voldoende potentiële 
aanbieders, kunnen aanbieders zich vooraf voldoende onderscheiden op kwaliteit?  
 
7 
 

 vanwege de behoefte aan vervoer met de middelen en infrastructuur van een 
ambulance (hetzij van het voertuig; hetzij van de ambulancezorgprofessional). 
 
De zorgverlener kijkt aan de hand van zorginhoudelijke, oftewel medische criteria naar 
de gezondheidsklachten van de patiënt (artikel 14 Zvw). Deze criteria zijn door de 
beroepsgroepen nader uitgewerkt in medische richtlijnen, die onderdeel zijn van de 
13
opleiding en de praktijk van zorgprofessionals. De medische indicatie kan zich voordoen 
doordat zich een bepaald medisch risico of voorval (ziekte, ongeval) voordoet en wordt 
vervolgens al dan niet vastgesteld. Die medische indicatie kan liggen in het psychische of 
het somatische domein of beide. De zorgverlener beoordeelt vervolgens of de klacht van 
de patiënt dusdanig is dat de patiënt redelijkerwijs op behandeling is aangewezen (artikel 
2.1 Besluit zorgverzekering (Bzv)). Ook hier baseert hij zich op de richtlijnen van zijn 
eigen beroepsgroep. 
Ambulancezorg is alleen aangewezen als er een medische noodzaak is tot 
ambulancezorg. In veel gevallen zal het gaan om een medische noodzaak tot 
verpleegkundige zorg. Een professional van de RAV bepaalt of ambulancezorg nodig is. 
Met een protocol als ondersteuning bepaalt die of ambulancezorg nodig is, of dat 
bijvoorbeeld volstaan kan worden met zelfzorg, of dat een bezoek aan of door de huisarts 
of vervoer per taxi meer aangewezen is. Het is immers niet de bedoeling dat een 
ambulance wordt ingezet omdat de te vervoeren persoon geen taxi kan betalen of omdat 
het gemakkelijker is om een ambulance te regelen dan een regiotaxi van de gemeente. 
Indien een persoon incidenteel of periodiek naar het ziekenhuis moet en niet zelfstandig 
kan reizen, een beperking heeft op grond van de Wet maatschappelijke ondersteuning 
(Wmo) en geen beroep kan doen op artikel 2.14 Bzv voor ziekenvervoer en ook niet op 
zijn netwerk, dan is de regiotaxi het aangewezen vervoermiddel. 
Zoals hierboven aangegeven kan zowel somatische als psychische problematiek de 
aanleiding vormen voor ambulancezorg. De medische noodzaak kan zowel gelegen zijn in 
(een vermoeden van) somatische als psychische aandoeningen. De aard van de 
zorgvraag kan aanleiding geven tot de inzet van verschillende vervoermiddelen en 
ambulancezorgprofessionals.  
 
Ad b. Is er sprake van een ambulance? 
Een ambulance is een voor het verlenen van zorg aan en vervoer van zieken of 
gewonden ingericht motorvoertuig, vaartuig of helikopter. De ambulance en de inventaris 
zijn afgestemd op de geldende kwaliteitskaders en protocollen voor ambulancezorg en 
voldoen aan overige relevante wet- en regelgeving. Voorbeelden van ambulances zijn: 
 
 Een ALS ambulance (“advanced life support”), de ambulance met volledige 
uitrusting voor onder andere spoedgevallen die met betrekking tot het uiterlijk 
van de auto voldoet aan de door de minister van Justitie en Veiligheid 
voorgeschreven 'huisstijl voor ambulance en GHOR' (met op de ambulance 
aangebrachte retroreflecterende OOV-striping, letters, cijfers of tekens) en door 
de minister van Infrastructuur en Waterstaat voorgeschreven optische en 
geluidssignalen; 
 Een mobiele intensive care unit (MICU), een ambulance die specifiek is 
ontworpen voor de zorg aan en het vervoer van IC-patiënten; 
 Een zorgambulance, een ambulance voor patiënten met een laag complexe 
zorgvraag; 
                                                
13
 Voor een nadere toelichting op de begrippen medische indicatie en medische noodzaak zie de brief 
van 21 juni 2019, Kamerstukken II, 2018-2019, 29689, nr. 998. 
9 
 

 
Ad c. Is er sprake van beroepsmatige zorg door een ambulancezorgprofessional in 
opdracht van de RAV? 
Er moet sprake zijn van beroepsmatige zorg door bevoegde en bekwame 
ambulancezorgprofessionals die handelen volgens de wettelijke regels en professionele 
standaard, onder de verantwoordelijkheid van de medisch eindverantwoordelijke van de 
RAV en in opdracht van de RAV.  
Het gaat om werken in opdracht van de RAV. Het is niet van belang of de 
ambulancezorgprofessional bij de RAV of een onderaannemer in dienst is of niet. 
Ambulancezorg hoeft niet altijd gepaard te gaan met vervoer. Het is ook denkbaar dat 
ambulancezorgprofessionals ter plaatse zorg verlenen, waarna de patiënt niet vervoerd 
hoeft te worden (ook “mobiel zorgconsult” of voorheen “eerste hulp geen vervoer” 
(EHGV) genoemd). Niet alleen verpleegkundigen leveren ambulancezorg, bijvoorbeeld 
ook verzorgenden kunnen bepaalde vormen van ambulancezorg verlenen. Steeds zijn 
inzet- en uitsluitcriteria nodig, criteria op basis waarvan bepaalde voertuigen en bepaalde 
ambulancezorgprofessionals wel of juist niet ingezet mogen worden voor een zorgvraag. 
Met het oog op goede zorg is van belang dat de juiste zorgverlener met de juiste 
bevoegd- en bekwaamheden wordt in gezet. Kwaliteitskaders geven uitsluitsel over in 
welke gevallen welke bevoegd- en bekwaamheden nodig zijn. Op deze manier leidt 
zorgdifferentiatie tot de meest passende zorg in elke situatie en kunnen de hoogst 
opgeleiden in de meest ingewikkelde en spoedeisende situaties ingezet worden. 
Innovaties in werkwijze en verbeteringen in kwaliteit en doelmatigheid mogen niet 
belemmerd worden door in de wet vast te leggen welke ambulancezorgprofessional welke 
14
ambulancezorg mag leveren . Het moet wel helder zijn welk niveau van bevoegdheid en 
bekwaamheid nodig is voor het verlenen van bepaalde vormen van ambulancezorg. 
Vooralsnog is het de bedoeling in de ministeriële regeling de volgende 
ambulancezorgprofessionals aan te wijzen voor de verschillende onderdelen en niveaus 
van de ambulancezorg. 
 
Hoogcomplexe ambulancezorg 
De ambulancezorgprofessional werkzaam in de hoogcomplexe ambulancezorg is 
deskundig, bevoegd en bekwaam voor het verlenen van zorg op ten minste het niveau 
van het vigerende Landelijk Protocol Ambulancezorg (LPA). Hierdoor kan op 
systematische en methodische wijze de zorgvraag van de patiënt worden geanalyseerd 
en hoogcomplexe ambulancezorg worden verleend.  
Ambulancezorgprofessionals die voldoen aan het expertisegebied 
ambulanceverpleegkundigen (V&VN, 2015) kunnen en mogen hoogcomplexe 
ambulancezorg verlenen. De meeste handelingen die door de ambulanceverpleegkundige 
worden verricht, zijn verpleegkundige handelingen. Daarnaast worden geneeskundige 
handelingen verricht. De ambulanceverpleegkundige verricht werkzaamheden op een 
zodanig niveau, dat aan de kwaliteitseisen van spoedeisend en hoogcomplex medisch- en 
verpleegkundig handelen wordt voldaan.  
Afhankelijk van de ontwikkelingen in het veld zal op basis van de benodigde 
deskundigheidseisen eventueel op termijn de bachelor medisch hulpverlener en/of de 
modulair opgeleide acute zorg verpleegkundige bevoegd en bekwaam zijn om 
hoogcomplexe en spoedeisende ambulancezorg te mogen en kunnen verlenen volgens de 
kwaliteitskaders van de sector. Gedurende de looptijd van het experiment is de bachelor 
medisch hulpverlener bevoegd om hoogcomplexe ambulancezorg te leveren.  
De ambulancechauffeur bestuurt de ambulance en assisteert de 
ambulancezorgprofessional die hoogcomplexe ambulancezorg verleent. De 
                                                
14
 Kamerstukken II, 2018-2019, 29247, nr. 270. 
11 
 

verkrijgen van de bekwaamheid gefaciliteerd en getoetst wordt, betrokkenheid bij het 
formuleren van het medische beleid, toezien op de uitvoering van het medische beleid en 
de toepassing van protocollen binnen de ambulancezorg, medisch-inhoudelijke 
afstemming met ketenpartners en toezien op de uitvoering van de in de Wet 
geneeskundige behandelovereenkomst (WGBO) vastgelegde rechten en plichten van 
patiënt en hulpverlener.  
 
Afhankelijk van de ontwikkelingen in het veld kunnen op termijn andere niveaus van 
ambulancezorg worden vastgesteld. Hiervoor zullen in de kwaliteitskaders van de sector 
minimale deskundigheidseisen worden vastgesteld van ambulancezorgprofessionals, die 
bevoegd en bekwaam worden geacht om op dat niveau ambulancezorg te mogen 
verlenen.  
 
15
Hoewel er op dit moment een kwaliteitskader acute psychiatrie ambulancezorg is 
waarin eisen worden gesteld aan zorgverleners, vragen ook de ontwikkelingen met 
betrekking tot het vervoer van personen met verward gedrag, om nadere definiëring van 
minimale deskundigheidseisen voor de zorgverlener en chauffeur die personen met 
psychiatrische problematiek vervoeren en aan deze mensen zorg verlenen. Aan een 
actualisering van dit kwaliteitskader wordt dan ook gewerkt.  
 
Geen ambulancezorgprofessionals zijn bijvoorbeeld: 
- First responders. Een first responder is een hulpverlener, die als eerste ter 
plaatse komt en die competent is eerste hulp te verlenen in een situatie waarin 
dit noodzakelijk is, in afwachting van een ambulance. Naast professionele 
hulpverleners, bijvoorbeeld brandweermensen, kunnen ook getrainde vrijwilligers 
als first responder worden ingezet. 
- Zorgverleners in een MMT. Een MMT bestaat uit een gespecialiseerde arts, een 
gespecialiseerd verpleegkundige en een chauffeur of piloot en levert pre-hospitale 
medisch specialistische zorg. Het MMT levert ter plekke specialistische acute 
medische zorg aan zeer ernstig zieken of gewonden of bij grootschalige 
ongevallen. Het MMT is gekoppeld aan een traumacentrum. De zorg door het 
MMT vormt een aanvulling op de ambulancezorgverlening.  
- Ambulanceverpleegkundigen die in de vrije tijd evenementenzorg verlenen. Zij 
verlenen deze zorg op dat moment niet in opdracht van de RAV.  
- Overigens kan een RAV evenementenzorg verlenen in aanvulling op de wettelijke 
taak van het verlenen van ambulancezorg. Ook in dat geval is geen sprake van 
beroepsmatige zorg door een ambulancezorgprofessional in opdracht van de RAV 
en dus geen sprake van ambulancezorg in de zin van deze wet. Als een RAV met 
een ambulancezorgprofessional een patiënt van het evenemententerrein naar een 
zorginstelling vervoert in opdracht van de RAV, dan is wel sprake van 
ambulancezorg. Een aanbieder van evenementenzorg die geen RAV is mag een 
patiënt wel vervoeren op het evenemententerrein, maar niet daarbuiten. 
Ad d Wordt de ambulancezorg in Nederland verleend? 
Of sprake is van ambulancezorg op grond van deze wet hangt af van waar de 
zorgverlening plaatsvindt. Deze wet geldt alleen voor zorg die wordt geleverd in 
Nederland. Daarbij geldt het gemeentelijk gebied waarop de Wet Veiligheidsregio’s (Wvr) 
van toepassing is; voor het kustgebied gaat het over de Noordzee tot en met 1 kilometer 
uit de kust, gemeten vanuit de basislijn (de laagwaterlijn tot in de zee). Door in de 
                                                
15
 Kwaliteitskader (acute) psychiatrie ambulancezorg van AZN, Verpleegkundigen en Verzorgenden 
Nederland (V&VN) en de Nederlandse Vereniging van Medisch Managers Ambulancezorg (NVMMA), 
2015. 
13 
 

binnen 12 minuten rijtijd bereikt kan worden door een ambulance blijft vooralsnog 
bestaan. 
 
4.3 Wanneer is geen sprake van ambulancezorg? 
Er is dus geen sprake van ambulancezorg als er geen sprake is van een medische 
noodzaak tot vervoer per ambulance of beroepsmatige zorg van een 
ambulancezorgprofessional in opdracht van de RAV of als de ambulancezorg niet in 
Nederland wordt verleend. Zorg wordt geen ambulancezorg uitsluitend omdat de RAV de 
zorg verleent, of omdat een (zorg)ambulancechauffeur het voertuig bestuurt, of omdat 
een patiënt wordt vervoerd in een ambulance. Er moet immers sprake zijn van zorg door 
een ambulancezorgprofessional, waarbij alleen zorg van een (zorg)ambulancechauffeur 
zonder andere ambulancezorgprofessional erbij niet voldoende is. 
In onderstaande voorbeelden is geen sprake van ambulancezorg: 
 Evenementenzorg. Evenementenzorg is zorg die wordt verleend op evenementen 
(met of zonder vergunning). De GHOR adviseert in afstemming met de RAV het 
bevoegd gezag over de impact van evenementen op de acute zorgketen op basis 
van de risico’s. De zorg wordt verleend door zorgverleners en kan variëren van 
eerstehulpverleners tot zorgprofessionals die individueel of in georganiseerd 
verband worden ingezet. Georganiseerd verband betekent dat de organisator van 
het evenement zorgverleners inzet met de specifieke taak om zorg te verlenen. 
Zorg is zowel Eerste Hulp (EHBO) als medische zorg. Evenementenzorg is 
planbare zorg. Dit betekent dat vooraf kan worden ingeschat welke zorg nodig 
kan zijn voor het specifieke evenement. Wanneer blijkt dat de zorgvraag 
zwaarder is en een grotere deskundigheid vergt of er een medische indicatie is 
voor ambulancezorg, wordt via de MKA de zorg opgeschaald en wordt de RAV 
ingeschakeld. Voor hulpverlening tijdens een evenementen geldt sinds 1 maart 
16
2019 de Veldnorm Evenementenzorg . Hierin staan kwaliteitseisen voor dit type 
hulpverlening. Alleen de RAV mag patiënten vervoeren vanaf het 
evenemententerrein. 
 Buitenlandvervoer buiten Nederland. Onder buitenlandvervoer wordt verstaan het 
vervoeren (repatriëren) van patiënten onder medische begeleiding op basis van 
een medische indicatie vanuit het buitenland naar Nederland en omgekeerd. Het 
vervoer vindt plaats vanaf het verpleeg- of verblijfsadres in het buitenland, dan 
wel vanaf een (Nederlandse) luchthaven naar een zorginstelling of het huisadres 
van de patiënt en omgekeerd. Het gaat hier om patiënten die tijdens hun verblijf 
in het buitenland medische zorg nodig hebben gehad als gevolg van ziekte of 
ongeval. Tijdens de repatriëring wordt de patiënt de geïndiceerde medische zorg 
verleend. Voor de kwalificatie buitenlandvervoer en eventuele vergoeding uit de 
basisverzekering dient de repatriëring medisch geïndiceerd te zijn en te zijn 
afgestemd tussen de aanvragende arts en de arts van de alarmcentrale, 
verzekeraar en buitenlandvervoerder. Op basis van artikel 2.13 Bzv wordt 
repatriëring (of omgekeerd) vergoed uit de basisverzekering als er sprake is van 
een medische noodzaak. In het eerste lid van artikel 2.13 staat een grens van 
maximaal 200 km. Als de zorgverzekeraar toestemming geeft, geldt deze grens 
van 200 km niet. Op basis van artikel 2.15 Bzv kan de zorgverzekeraar ook 
beslissen een ander voertuig dan een ambulance (bijvoorbeeld een vliegtuig) in 
te zetten. RAV’s of hun onderaannemers mogen vervoer in het buitenland 
leveren, maar hebben niet het alleenrecht daartoe. Ritten in het kader van 
buitenlandvervoer vallen niet onder het Referentiekader Spreiding en 
beschikbaarheid. Buitenlandvervoer buiten Nederland valt niet onder de 
                                                
16
 www.evenementenz.org. 
15 
 

een verpleegkundige en een arts uit het ziekenhuis aanwezig zijn en de arts 
verantwoordelijk is voor de kwaliteit van de zorg. Meestal is sprake van interklinisch 
(tussen twee zorgaanbieders) en soms van intraklinisch (tussen twee locaties van een 
zorgaanbieder) vervoer, waarbij het uitsturende ziekenhuis eindverantwoordelijk is voor 
de kwaliteit van de zorgverlening tijdens het vervoer. Op basis van artikel 20 zal worden 
bepaald dat het voor deze vormen van ambulancezorg niet altijd nodig is dat er (naast de 
chauffeur) een ambulancezorgprofessional in de auto aanwezig is en dat de opdracht niet 
via de meldkamer hoeft te verlopen. De inzet van MICU, PICU en NICU verloopt via de 
coördinatiecentra voor dit vervoer. 
 
4.5 Wanneer is de ambulancezorg niet voorbehouden aan de RAV? 
 
Als sprake is van ambulancezorg, is die niet per definitie voorbehouden aan de RAV. In 
de ministeriële regeling op grond van deze wet kunnen op het monopolie van de RAV 
uitzonderingen worden gemaakt. Vooralsnog valt te denken aan: 
- Grensoverschrijdende ambulancezorg. Als in de grensregio’s een Belgische of 
Duitse ambulance of helikopter sneller ter plaatse kan zijn, kan de Duitse of 
Belgische zorgaanbieder in overleg met de RAV spoedeisende ambulancezorg 
leveren in de grensregio.  
- Ambulancezorg met vervoer van of naar de Nederlandse grens of van of naar een 
Nederlandse luchthaven indien dit vervoer in het buitenland aanvangt of als 
eindbestemming het buitenland heeft. De Wkkgz is wel van toepassing en in de 
ministeriële regeling bij deze wet kunnen regels gesteld worden aan deze 
ambulancezorg. 
Voor deze beide vormen van ambulancezorg geldt dat deze ook op grond van de Regeling 
Twaz niet zijn voorbehouden aan RAV’s. Op grond van artikel 1, tweede lid is deze wet 
niet van toepassing op ambulancezorg met gebruikmaking van militaire ambulances. 
Deze ambulancezorg is dus ook niet voorbehouden aan RAV’s. Ook dit is geen wijziging 
ten opzichte van de Twaz. Op dit moment bestaan er geen plannen om andere vormen 
van ambulancezorg vrij te geven voor andere aanbieders. Eventueel zou op enig moment 
overwogen kunnen worden of het wenselijk en nodig is om andere vormen van 
ambulancezorg vrij te geven voor andere aanbieders, bijvoorbeeld intraklinisch vervoer 
met zorg of intraklinisch en interklinisch vervoer met zorg  of (delen van) vervoer met 
psychiatrische zorgverlening. Intraklinisch vervoer met zorg is ambulancezorg aan en 
vervoer van een patiënt tussen twee locaties van een zorginstelling. Interklinisch vervoer 
met zorg is ambulancezorg aan en vervoer van een patiënt tussen twee zorginstellingen. 
De zorginstelling kan een ziekenhuis zijn, maar ook een ggz-instelling of een instelling die 
intramurale Wlz-zorg biedt. Een eventueel toekomstig besluit om een vorm van 
ambulancezorg vrij te geven vergt een zorgvuldige afweging van voor- en nadelen van 
een dergelijke optie voor patiënten, zorginstellingen en RAV’s. Alsdan zal een zorgvuldig 
besluitvormingsproces worden gevolgd met alle betrokkenen. Gevolgen voor de 
bedrijfsvoering en de financiën van RAV’s zullen daarin worden meegewogen.  
 
  
17 
 

Voor het leveren van kwalitatief goede zorg blijft de Wkkgz onveranderd van toepassing 
op de RAV’s. De kwaliteitskaders en richtlijnen van de sector (zoals bijvoorbeeld het 
Kwaliteitskader Ambulancezorg 1.0, de nota Goede ambulancezorg, Ambulancezorg op 
het water, het LPA, het LPZ, de hygiënerichtlijn voor de ambulancezorg) bieden de 
kaders waarbinnen de kwaliteit van de ambulancezorg wordt geborgd. Het 
Kwaliteitskader Ambulancezorg 1.0 is door zorgaanbieders, patiënten en 
zorgverzekeraars vastgesteld en in maart 2020 ingeschreven in het register van het 
Zorginstituut. In het kader zijn meetbare signalen en indicatoren opgenomen. Ook geldt 
het Kwaliteitskader Spoedzorgketen – waar dit betrekking heeft op de ambulancezorg en 
op de samenwerking in de keten. Met dit wetsvoorstel wordt periodieke visitatie verplicht 
gesteld om voortdurende kwaliteitsverbetering te bevorderen. 
Tijdigheid is een aspect van kwaliteit van zorg. Met het oog op de continuïteit geef ik de 
huidige aanbieders voor onbepaalde tijd een aanwijzing. Zorgverzekeraars kopen de 
ambulancezorg in bij die huidige aanbieders. Dat betekent dat niet alleen de 
zorgaanbieders kunnen worden aangesproken op het leveren van goede en tijdige zorg, 
maar ook de zorgverzekeraars kunnen hier via de zorgplicht op worden aangesproken. 
Hoewel de zorgplicht meer aspecten behelst dan alleen de tijdigheid, wordt in dat kader 
vooralsnog, in ieder geval zo lang de zorgaanbieders en professionals geen nieuwe 
urgentieclassificatie hebben vastgesteld, vastgehouden aan de norm van tijdigheid, 
waarbij de RAV ervoor zorgt dat onder normale omstandigheden in ten minste 95% van 
de A1-meldingen een ambulance binnen 15 minuten na aanname van de melding ter 
plaatse is, als wettelijke norm in de ministeriële regeling. Naast deze norm voor tijdigheid 
ben ik voornemens tevens andere meetbare kwaliteitsnormen uit kwaliteitskaders op te 
nemen in de ministeriële regeling of daar in de ministeriële regeling naar te verwijzen. 
RAV’s zullen zich openbaar moeten verantwoorden over de kwaliteit van de zorg die zij 
leveren. Met het oog op de continuïteit wordt ook de eis gesteld dat de RAV financieel 
gezond is. 
In de ministeriële regeling zullen eveneens eisen worden gesteld aan samenwerking 
tussen RAV’s in buurregio’s, samenwerking in de grensregio’s en zullen eisen worden 
gesteld ten behoeve van opgeschaalde zorg. RAV’s dienen op grond van de ministeriële 
regeling afspraken te maken met de directeur publieke gezondheid in hun 
(veiligheids)regio over het voorbereiden op en oefenen van inzet van de RAV bij een 
ramp of crisis. Bestaande schriftelijke afspraken tussen RAV’s en veiligheidsregio’s over 
de taak van de RAV’s ten aanzien van de voorbereiding op en inzet bij geneeskundige 
hulpverlening bij crises en rampen kunnen in principe van kracht blijven. Voor zover 
bestaande afspraken niet volledig zouden voldoen aan deze wet zal een overgangstermijn 
gelden voor het aanpassen van de afspraken. Ook de verplichtingen van de RAV met 
betrekking tot het hebben van een ambulancebijstandsplan, een actueel 
gewondenspreidingsplan en een slachtoffervolgsysteem worden in de ministeriële 
regeling opgenomen. Vanzelfsprekend nemen RAV’s deel aan het ROAZ. 
Een aspect van kwaliteit is doelmatigheid. Dat is bij uitstek een onderwerp voor de 
inkoopgesprekken tussen zorgverzekeraars en RAV. Doordat RAV’s meer dan onder de 
Twaz zekerheid hebben over de toekomst, worden investeringen in kwaliteit en 
doelmatigheid die RAV en zorgverzekeraars met elkaar afspreken aantrekkelijker, die 
kunnen immers ook op langere termijn meer opleveren. Ook in het kader van de visitatie 
die in dit wetsvoorstel is opgenomen, zullen kwaliteit en doelmatigheid aan de orde 
komen. Gegeven de vaste tarieven in de ambulancezorg (zie paragraaf 10) is 
doelmatigheid in de ambulancezorg gericht op het leveren van zoveel mogelijk kwaliteit 
voor de vaste prijs. De zorgverzekeraar kan de RAV daarop bevragen. En bij de 
onderlinge visitaties kunnen RAV’s op dit punt ook van elkaar leren. In de ministeriële 
regeling op grond van artikel 8 kunnen regels gesteld worden ten aanzien van de 
19 
 

opereren. De zorginstelling legt inzichtelijk de verantwoordelijkheidsverdeling tussen het 
toezichthoudend orgaan en de dagelijkse of algemene leiding vast, alsmede de wijze 
waarop interne conflicten tussen beide organen worden geregeld. Deze bepalingen zijn 
18
overgenomen in het voorstel voor de Wtza . In plaats van over “toezichthoudend 
orgaan” gaat het in de Wtza over de “interne toezichthouder”, dat is een neutraler begrip 
dat op meer rechtsvormen van toepassing is. 
 
Aanvullende eisen in dit wetsvoorstel 
Vanwege het grote publieke belang van goede ambulancezorg, het grote publieke belang 
van de continuïteit van de ambulancezorg en de monopoliepositie die de RAV’s in de regio 
hebben voor onbepaalde tijd, worden in dit wetsvoorstel extra eisen gesteld aan het 
bestuur en het interne toezicht van de RAV’s. Bij het stellen van die eisen is zoveel 
19
mogelijk aangesloten bij de Governancecode Zorg en is ook gekeken naar de 
governance bij andere organisaties met een sterk publiek karakter.  
In 10 van de 25 veiligheidsregio’s is een RAV actief die de vorm heeft van een 
gemeenschappelijke regeling van gemeenten. Soms geldt de gemeenschappelijke 
regeling exclusief voor de RAV, soms geldt die voor de GGD of de veiligheidsregio 
waarvan de RAV onderdeel uitmaakt. Het openbaar lichaam legt verantwoording af aan 
de gemeenteraden en colleges van burgemeester en wethouders van de samenwerkende 
gemeenten. Gemeenschappelijke regelingen kennen dus hun eigen toezichts- en 
verantwoordingsstructuur. Niettemin is het streven dat de governance van de 
verschillende RAV’s ongeacht de rechtsvorm zoveel mogelijk gelijk is. Het gaat immers in 
alle gevallen, ongeacht de rechtsvorm om zorgaanbieders die door de minister worden 
aangewezen. Zij moeten alle dezelfde kwaliteit ambulancezorg leveren en dezelfde relatie 
hebben met de minister die verantwoordelijk is voor de duurzame veiligstelling van de 
ambulancevoorzieningen. Anders dan andere activiteiten van gemeenschappelijke 
regelingen wordt de ambulancezorg niet gefinancierd uit gemeentelijke middelen, maar 
uit premiemiddelen en is het verlenen van ambulancezorg geen wettelijke taak voor 
gemeenten, maar is het een vrijwillige keuze om als groep van gemeenten 
ambulancezorg te verlenen. Er zijn gemeenschappelijke regelingen waarbij de keuze om 
ambulancezorg te verzorgen is ingegeven vanuit de wens om aansluiting te zoeken 
tussen de keten van acute zorg en de keten voor openbare orde. Dit doet er echter niet 
aan af dat het een vrijwillige keuze is van de gemeenten om ambulancezorg te gaan 
verlenen.  
 
Scheiding van geldstromen 
RAV’s die ook andere activiteiten uitvoeren dan het verlenen van ambulancezorg die is 
voorbehouden aan RAV’s, dienen hiervoor een aparte boekhouding te hanteren. Het doel 
hiervan is dat de middelen voor aan de RAV voorbehouden ambulancezorg niet worden 
aangewend voor andere zorg- of dienstverlening die onderhevig is aan marktwerking. Dit 
zou de continuïteit van de aan de RAV voorbehouden ambulancezorg in gevaar kunnen 
brengen en zorgen voor een ongelijk speelveld tussen RAV’s en andere aanbieders van 
dezelfde zorg- of dienstverlening die geen RAV zijn. RAV’s dienen dus bijvoorbeeld een 
gescheiden boekhouding te hanteren als zij buitenlandvervoer leveren. Op grond van het 
Uitvoeringsbesluit WTZi, artikel 6.4 tweede lid, moeten RAV’s reeds de activiteiten 
waarvoor de toelating geldt financieel onderscheiden van overige activiteiten. Eenmalig 
zal de RAV de administratie moeten aanpassen indien bij ministeriële regeling wordt 
bepaald dat zekere vormen van ambulancezorg niet voorbehouden zijn aan RAV’s, als de 
RAV zo’n vorm van ambulancezorg levert. 
                                                
18
 Kamerstukken II, 2016-2017, 34767. 
19
 www.governancecodezorg.nl. 
21 
 

de zorg specifieke fusietoets door de NZa (in de toekomst wellicht de Autoriteit 
Consument en Markt, ACM). In het kader van deze laatste toets wordt onder andere 
nagegaan of de verlening van cruciale zorg, in dit geval ambulancezorg, niet in gevaar 
komt. 
 
Inschakelen onderaannemers 
RAV’s mogen onderaannemers of leden van de coöperatie inschakelen voor het leveren 
van ambulancezorg. Zij moeten een zodanig contract hebben met de onderaannemers of 
leden van de coöperatie dat voor de ambulancezorg die wordt geleverd door 
onderaannemers dezelfde kwaliteitseisen gelden als voor ambulancezorg. RAV’s kunnen 
geen onderaannemers inschakelen voor de meldkamerfunctie, anders dan dat de RAV’s 
die de vorm van coöperatie hebben deze functie kunnen laten uitvoeren door een lid van 
de coöperatie. 
 
Afleggen van verantwoording 
Op grond van de artikelen 15 en 16 van de WTZi, artikel 2.1, vijfde lid van het 
Uitvoeringsbesluit WTZi en Regeling verslaggeving WTZi leggen RAV’s net als andere 
zorginstellingen jaarlijks vóór 1 juni maatschappelijke verantwoording af door het 
openbaar maken van een jaarverantwoording. De jaarverantwoording bestaat uit 
jaarverslaggeving en specifieke informatie, bijvoorbeeld over prestaties van de 
zorgaanbieder. RAV’s met publiekrechtelijke rechtspersoonlijkheid leggen tevens 
verantwoording af aan de gemeenteraden en colleges van burgemeester en wethouders. 
Buitenlandvervoerders moeten op grond van artikel 33 van de Regeling Twaz een 
jaarrekening en andere gegevens indienen bij het ministerie van VWS. 
In de AWtza wordt de jaarverantwoordingsverplichting overgeheveld van de WTZi naar 
de Wmg. De NZa wordt dan ook de toezichthouder. Bij derde nota van wijziging bij 
AWtza is de doelgroep van de jaarverantwoordingsplicht in beginsel uitgebreid naar alle 
Wmg-zorgaanbieders, incl. onderaannemers, tenzij een categorie van zorgaanbieders bij 
amvb is uitgezonderd. De jaarverantwoordingsplicht gaat dan niet alleen voor RAV’s 
gelden, maar in beginsel ook voor de onderaannemers van de RAV’s inclusief de leden 
van RAV’s die de coöperatie als rechtsvorm hebben en voor aanbieders van 
ambulancezorg die niet is voorbehouden aan RAV’s, zoals buitenlandvervoerders die 
ambulancezorg leveren in Nederland. Zolang de AWtza niet in werking is getreden 
moeten buitenlandvervoerders zich verantwoorden op grond van de Regeling 
ambulancevoorzieningen. Het toezicht op de naleving van de verantwoordingsplicht door 
RAV’s en buitenlandvervoerders berust tot het in werking treden van de AWtza bij de IGJ. 
In het kader van de beleidsregels voor de bekostiging van de ambulancezorg vraagt de 
NZa eveneens om verantwoording door RAV’s. Meetinstrumenten die zijn opgenomen in 
kwaliteitsstandaarden die zijn ingeschreven bij het Zorginstituut, moeten aan het 
Zorginstituut worden aangeleverd. Deze gegevens worden openbaar gemaakt. In 
aanvulling hierop kan de minister op basis van artikel 12 van dit wetsvoorstel gegevens 
opvragen bij de RAV. Op basis van de Regeling ambulancevoorzieningen kan de minister 
gegevens opvragen bij de buitenlandvervoerders. 
 
8. Aanspraak op ambulancezorg  
De aanspraak op vervoer met een ambulance was geregeld in artikel 2.13 van het Bzv 
door een verwijzing naar de Twaz. De verwijzing in dit artikel wordt aangepast in verband 
het onderhavige wetsvoorstel. Ambulancezorg blijft een aanspraak op grond van de Zvw. 
De aanspraak op vervoer is gebaseerd op artikel 2.13 Bzv, de aanspraak op zorg is 
gebaseerd op artikel 2.4 Bzv, de aanspraak op geneeskundige zorg. Ziekenvervoer dat in 
bepaalde gevallen wordt vergoed op grond van artikel 2.14 Bzv onderscheidt zich van 
23 
 

In de nieuwe wetgeving wordt de huidige praktijk voortgezet. Momenteel en onder de 
nieuwe wet is er sprake van budgetbekostiging met nacalculatie, waardoor het financiële 
risico dat RAV’s lopen zeer beperkt is. Voor iedere RAV wordt jaarlijks vooraf een 
maximumbudget vastgesteld dat voldoende is om de beschikbaarheid van ambulancezorg 
te kunnen garanderen. Grondslag voor de berekening van dit maximumbudget is het 
Referentiekader spreiding en beschikbaarheid ambulancezorg van het Rijksinstituut voor 
Volksgezondheid en Milieu (RIVM). Zorgverzekeraars en RAV’s dienen invulling te kunnen 
geven aan hun rol binnen de randvoorwaarden van de Zvw en dit wetsvoorstel. De 
daadwerkelijke vaststelling van de RAV-budgetten zal derhalve plaatsvinden op basis van 
de uitkomsten van lokaal overleg tussen RAV’s en de representerende zorgverzekeraars. 
Het vooraf afgesproken budget tussen RAV en zorgverzekeraar, wordt nagenoeg altijd 
volledig betaald door de zorgverzekeraars, omdat er in de ambulancezorg vanuit 
beschikbaarheid wordt gefinancierd. Ook al zou de vraag naar ambulancezorg dalen, dan 
nog is er een bepaalde mate van beschikbaarheid van ambulancezorg gewenst die 
gegarandeerd wordt gefinancierd door de zorgverzekeraars. Een lagere opbrengst uit 
geleverde zorg brengt het voortbestaan van de RAV dus niet in gevaar. Deze manier van 
financiering wordt onder de nieuwe wet voortgezet.  
In 2014 zijn landelijk uniforme tarieven voor ambulancezorg ingevoerd die gelijk zijn 
voor elke RAV. Hierbij lag een vast tarief voor de hand, omdat er geen concurrentie 
tussen aanbieders mogelijk is. De tarieven voor ambulanceritten zijn dus niet afhankelijk 
van vraag en aanbod. De tarieven zijn vastgesteld op basis van solidariteit; elke 
Nederlander betaalt hetzelfde voor ambulancezorg en dit is vastgesteld op basis van de 
benodigde beschikbaarheid van ambulancezorg. De tarieven voor spoedeisende en niet 
spoedeisende ambulancezorg zijn niet onderhandelbaar en bedoeld om het budget te 
vullen. Doordat uiteindelijk de budgetparameters leidend zijn en niet de prestaties en 
tarieven, komen de regio’s waar de ambulancezorg per rit duurder is omdat er minder 
ritten zijn, niet in de financiële problemen. Er ontstaat met de nieuwe wet dus geen 
groter financieel risico voor de huidige aanbieders. Indien een gemeente ervoor kiest om 
in een gemeenschappelijke regeling ambulancezorg te blijven bieden, dan aanvaarden zij 
zelf dit risico dat even klein is als nu.  
Ambulancezorg is overigens aangewezen als cruciale zorg. Dit betekent dat de minister 
voor Medische Zorg in lijn met zijn verantwoordelijkheid op grond van artikel 3 van deze 
wet een extra verantwoordelijkheid heeft ten aanzien van het waarborgen van de 
continuïteit van deze zorg. Een RAV dient bij dreigende discontinuïteit van zorg tijdig de 
betrokken zorgverzekeraars, de NZa en de IGJ te informeren. Wanneer het partijen naar 
oordeel van de externe toezichthouders niet lukt om tijdig een oplossing te organiseren 
wordt het ministerie van VWS hiervan op de hoogte gesteld.   Het ministerie zal 
vervolgens betrokken partijen (RAV, zorgverzekeraars, externe toezichthouders en 
eventuele overige financiers en lokale bestuurders) aan tafel roepen, hen aanspreken op 
hun verantwoordelijkheden en hen oproepen zich maximaal in te spannen om continuïteit 
van zorg te waarborgen. Als een RAV als aanbieder van cruciale zorg desondanks failliet 
gaat kan het ministerie van VWS een vangnetstichting oprichten die de zorg tijdelijk door 
levert, zolang er geen nieuwe RAV is aangewezen. Voor de gevallen waarin een RAV is 
ondergebracht bij een gemeenschappelijke regeling is de vangnetstichting ook 
beschikbaar. 
 
11. Toezicht en handhaving 
Het wetsvoorstel voorziet in een uitgebreid systeem van toezicht en handhaving. 
Ten eerste is er het interne toezicht bij de RAV’s zoals beschreven in paragraaf 7 van 
deze toelichting. Ten tweede is er het extern toezicht door de IGJ.  
25 
 

ambulancezorg versus overige activiteiten, maar aan de RAV voorbehouden 
ambulancezorg versus overige activiteiten. 
RAV’s moeten op grond van de WTZi reeds een interne toezichthouder hebben. In artikel 
15 zijn de reguliere bevoegdheden van de interne toezichthouder uitgeschreven.  
Nieuw is dat bepaalde statutenwijzigingen of wijzigingen in de gemeenschappelijke 
regeling en het sluiten van overeenkomsten die de zeggenschap over de RAV wijzigen 
vooraf aan de minister moeten worden gemeld. Dat betekent dat deze 
statutenwijzigingen, wijzigingen in de gemeenschappelijke regeling en overeenkomsten 
aan de minister moeten worden gestuurd. De lastendruk hiervan voor de RAV’s is 
verwaarloosbaar. Fusie met een andere RAV en wijziging van de rechtsvorm zijn onder de 
Twaz niet toegestaan en worden onder deze nieuwe, structurele wet mogelijk gemaakt 
na goedkeuring door de minister. Ook hiervoor geldt dat het voorleggen aan de minister 
met zeer geringe lasten voor de RAV gepaard gaat. 
Het Adviescollege Toetsing Regeldruk heeft naar het wetsvoorstel en de toelichting 
gekeken en deelt de beschrijving van de regeldruk. Er is volgens het college nauwelijks 
sprake van nieuwe regeldruk, behoudens die als gevolg van de melding van bepaalde 
statutenwijzigingen en belangrijke overeenkomsten. Het college heeft de adviesaanvraag 
ambtelijk afgedaan. 
 
13. Handhaafbaarheidstoets 
Op 6 december 2019 heeft de IGJ een Toezicht- en Handhaafbaarheidstoets inzake het 
wetsvoorstel uitgebracht. De IGJ concludeert dat het wetsvoorstel en de nota van 
toelichting tot enkele bezwaren leiden voor haar toezicht en handhaving en dat 
aanscherping, dan wel toevoeging van enkele onderdelen noodzakelijk is om op een 
goede manier te kunnen handhaven. De IGJ is van mening dat er sprake is van overlap 
met enkele artikelen uit de Wkkgz en de Wtza. Daardoor is het volgens de IGJ denkbaar 
dat naar aanleiding van één complex aan factoren twee separate aanwijzingen moeten 
worden opgelegd, op basis van twee verschillende wetten. In dit wetsvoorstel is veel 
aandacht besteed aan kwaliteit en governance met het oog op de aanwijzingen voor 
onbepaalde tijd voor de RAV’s. De aanwijzingen voor onbepaalde tijd vergen strikte 
overheidsregulering. Door (de strekking van) een aantal bepalingen uit de Wkkgz en de 
Wtza in het wetsvoorstel op te nemen, benadrukken wij het belang ervan. Tevens biedt 
dit de mogelijkheid om op basis van artikel 8 in lagere regelgeving eisen aan RAV’s te 
stellen met betrekking tot kwaliteit en governance. Er is geen sprake van strijdigheid 
tussen de bepalingen in dit wetsvoorstel en die in de Wkkgz of de Wtza. Voorts wijst de 
IGJ er terecht op dat de wet en de toelichting in het door haar getoetste concept niet 
helemaal overeenkwamen op het punt van het opleggen van een last onder 
bestuursdwang ter handhaving van een aanwijzing of een bevel. Dit is hersteld. Tenslotte 
geeft de IGJ aan dat in de memorie van toelichting terecht staat dat de bevoegdheid tot 
het aanstellen van een bewindvoerder niet wordt gemandateerd aan de IGJ, omdat dit tot 
onwenselijke situaties zou kunnen leiden. 
De NZa heeft bij brief van 18 november 2019 gereageerd op het verzoek van 10 oktober 
2019 om te toetsen of het concept voorstel voor de Wet ambulancevoorzieningen 
uitvoerbaar en handhaafbaar is en of het werkbaar is voor het toezicht. De NZa ziet 
risico’s voor de doelmatigheid van de ambulancezorg, maar vindt de risico’s niet zodanig 
dat het wetsvoorstel niet uitvoerbaar wordt geacht waar het gaat om de taken van de 
NZa. Volgens de NZa verdwijnt de stimulans voor RAV’s om afspraken met 
zorgverzekeraars over doelmatigheid na te komen, nu zij een aanwijzing voor onbepaalde 
tijd hebben. Daar staat echter tegenover dat RAV’s nu meer zekerheid hebben over de 
toekomst en dat daardoor investeringen in kwaliteit en doelmatigheid aantrekkelijker 
worden, ze kunnen immers voor de lange termijn meer opleveren. Bovendien is, net als 
27 
 

transparante wijze beheersmaatregelen treffen om de vergelijkbaarheid van de 
rittenadministraties te vergroten en de kans op fouten te verkleinen, door een traject in 
te zetten voor landelijke verbetering van systeemeisen en registratie richtlijnen.  
 
15. Advies Autoriteit Persoonsgegevens 
De Autoriteit Persoonsgegevens (AP) is gevraagd om advies te geven op het concept-
wetsvoorstel. In het advies heeft de AP vier punten aangehaald. De AP signaleert dat het 
retourbericht niet alleen bedoeld is voor de ambulancezorgprofessional, maar ook voor de 
medisch manager die het gebruikt om de ambulancezorgprofessional te beoordelen. De 
AP is van mening dat de toelichting niet ingaat op de inbreuk op de privacy van de 
ambulancezorgprofessional en de voorziene waarborgen. De AP adviseert om de 
toelichting hierop aan te vullen. De toelichting is op dit punt aangevuld.  
De gegevens die door de SEH aan de RAV moeten worden verstrekt worden in het 
concept bij ministeriële regeling bepaald. De AP merkt hierover op dat de afweging welke 
persoonsgegevens moeten worden verwerkt zorgvuldig en op het juiste niveau van 
regelgeving moet worden gemaakt. Volgens het wetgevingsbeleid van de regering wordt 
delegatie aan een minister beperkt tot administratieve voorschriften, uitwerking van 
details en voorschriften die dikwijls wijziging behoeven. De AP adviseert het 
administratieve, detail of wijzigingsgevoelige karakter van deze bepaling te onderbouwen 
dan wel het wetsvoorstel op dit punt aan te passen. 
Aangezien het in dit voorstel mede persoonsgegevens gegevens over de gezondheid 
betreft, volg ik het advies van de AP en zal de uitwerking van deze bepaling niet bij 
ministeriele regeling, maar bij algemene maatregel van bestuur geschieden. Het voorstel 
is aldus aangepast.  
In de concept regeling stond dat bij ministeriële regeling bepaald wordt op welke wijze de 
persoonsgegevens moeten worden beveiligd door middel van organisatorische en 
technische maatregelen. De AP merkt hierover op dat de verplichting tot het nemen van 
organisatorische en technische maatregelen voortvloeit uit de AVG welke rechtstreekse 
werking heeft. De AP adviseert om toe te lichten waarom in dit geval nationaal 
aanvullende eisen op het punt van beveiliging moeten worden gesteld. De AP stelt 
terecht dat de AVG rechtstreeks werkt en dat daar een dergelijke verplichting in staat. 
Dit neemt niet weg dat die eis op nationaal niveau kan worden ingevuld. In het kader van 
zorg wordt dit al gedaan in het Besluit elektronische gegevensuitwisseling door 
zorgaanbieders, op basis waarvan RAV’s zich al moeten houden aan NEN 7510 en 
aanverwante NEN-normen. Vanwege deze reeds bestaande verplichting is het artikellid 
geschrapt.  
In het geval de RAV persoonsgegevens ontvangt van de SEH, zal de SEH ook verplicht 
moeten worden om de gegevens te delen met de RAV. De AP signaleert dat in de redactie 
geen kennis wordt gegeven van de verplichting voor de SEH om gegevens met de RAV te 
delen terwijl dit in het kader van het medisch beroepsgeheim wel aangewezen is. De AP 
adviseert dan ook om het concept op dit punt aan te passen. Op basis van artikel 7:457 
van het Burgerlijk Wetboek draagt de hulpverlener zorg dat aan anderen dan de patiënt 
geen gegevens worden verstrekt. Dit is wel toegestaan indien de betrokkene hier 
toestemming voor geeft of indien er een wettelijke verplichting bestaat tot het 
verstrekken van informatie. Deze gegevensuitwisseling is neergelegd in het 
Kwaliteitskader Spoedzorgketen en de daarbij behorende richtlijn gegevensuitwisseling. 
Op basis van de wettelijke verplichting voor de SEH om te voldoen aan het 
kwaliteitskader en de daarbij behorende richtlijn, mag de SEH de genoemde gegevens 
verstrekken aan de RAV.         
 
  
29 
 

ambulancezorg die is voorbehouden aan de RAV’s wordt overwogen, een 
zorgvuldige afweging van voor- en nadelen noodzakelijk is. Er zal een 
besluitvormingsproces zijn met alle betrokken partijen. Overigens zijn, nu het 
intraklinisch vervoer blijft voorbehouden aan RAV’s, goede afspraken nodig over 
het tijdig halen en brengen van patiënten tussen enerzijds RAV’s en anderzijds 
zorginstellingen waar patiënten worden gebracht en gehaald met het oog op het 
belang van de patiënt, de zorginstelling en de RAV. 
 Het versturen van diagnose- en patiëntinformatie door SEH’s aan RAV’s is 
eveneens aan de orde geweest. Het doel is dat RAV’s van SEH’s teruggekoppeld 
krijgen of ze achteraf bezien juist gehandeld hebben en naar het juiste ziekenhuis 
zijn gereden. Deze terugkoppeling is van belang met het oog op de verbetering 
van de kwaliteit van de zorg door de RAV’s. Om deze reden is in dit wetsvoorstel 
daartoe een bepaling ingevoegd (artikel 10). 
 Over de verantwoordelijkheidsverdeling tussen verschillende bij de 
ambulancezorg betrokken partijen zoals de RAV, de zorgverzekeraar, de 
overheidscommissaris en de minister, rezen vragen. Inmiddels is de 
overheidscommissaris geschrapt uit het wetsvoorstel.  
 AZN hecht sterk aan de gelijke behandeling van alle RAV’s ongeacht de 
rechtsvorm. Inderdaad wordt uitgegaan van in principe voor alle RAV’s gelijke 
kwaliteitseisen en komen ook de governance- en verantwoordingseisen 
grotendeels overeen. 
De besturen van de veiligheidsregio’s hebben separaat de gelegenheid gehad om 
schriftelijk te reageren op het wetsvoorstel. Zes van de 25 veiligheidsregio’s hebben van 
deze gelegenheid gebruik gemaakt. De veiligheidsregio’s zijn blij met de vergunningen 
voor onbepaalde tijd voor de zittende aanbieders van ambulancezorg. Twee van de zes 
zijn kritisch ten aanzien van het eventueel vrijgeven van intraklinische ambulancezorg. 
Hierboven is aangegeven dat deze passage inmiddels voorzichtiger is geformuleerd in die 
zin dat altijd eerst een zorgvuldige afweging plaatsvindt voordat hierover wordt besloten. 
Twee andere veiligheidsregio’s zijn kritisch ten aanzien van het introduceren van een 
overheidscommissaris bij een RAV die de vorm heeft van een gemeenschappelijke 
regeling. Zoals hierboven is aangegeven, is de overheidscommissaris geschrapt uit het 
wetsvoorstel. 
Naar aanleiding van een brief van Airport Medical Services is een passage opgenomen 
over ambulancezorg op en vanaf Schiphol. 
 
Artikelsgewijze toelichting  
 
Artikel 1 
Een deel van de hier opgenomen begrippen is ontleend aan artikel 1, eerste lid, van de 
Twaz en is in een aantal gevallen verduidelijkt of redactioneel verbeterd.  
Het begrip ambulance is al uitvoerig omschreven in paragraaf 4.1 van het algemeen deel 
van deze toelichting.  
Zowel voor het begrip meldkamer als voor het begrip meldkamerfunctie wordt verwezen 
naar de Politiewet 2012, respectievelijk naar artikel 25a, eerste lid, en artikel 25b, eerste 
lid, van die wet. In die wet is de basis gelegd voor de inrichting van de meldkamers voor 
hulpdiensten, waaronder de ambulancezorg. De meldkamer is de plaats voor het 
aannemen, ontvangen, registreren en beoordelen van meldingen waarbij wordt gevraagd 
om acute inzet van de hulpdiensten politie, ambulancezorg, brandweer of Koninklijke 
Marechaussee, het bieden van een adequaat hulpaanbod, en het begeleiden en 
coördineren van de hulpdiensten (de meldkamerfunctie). De verschillende hulpdiensten 
31 
 

ambulancevoorzieningen. Deze plicht ligt in het verlengde van de verantwoordelijkheid 
die ingevolge artikel 3 op de overheid rust en betreft de feitelijke uitvoering van aan 
RAV’s voorbehouden ambulancezorg binnen door de overheid gestelde kaders en 
voorwaarden. Deze plicht ligt bij de RAV, maar vormt geen belemmering voor het 
uitbesteden van bepaalde activiteiten, althans voor zover hierbij geen sprake is van 
overdracht van eigendom of zeggenschap als bedoeld in het voorgestelde artikel 18 of 
van uitbesteden van de meldkamerfunctie aan een ander dan een lid van de RAV die de 
vorm van coöperatie heeft (artikel 6, derde lid). De RAV blijft zelf steeds verantwoordelijk 
voor de permanente beschikbaarstelling van voldoende en kwalitatief goede 
ambulancevoorzieningen.  
 
Artikel 5 
In dit artikel wordt vastgelegd wat ambulancezorg inhoudt. Voor een uitgebreide 
toelichting hierop wordt verwezen naar paragraaf 4 van het algemeen deel van de 
toelichting. 
In het eerste lid worden verschillende vormen van ambulancezorg beschreven. De 
onderdelen a en b hebben betrekking op de triage. Hierbij gaat onderdeel a in op de 
meldkamerfunctie die bestaat uit het ontvangen, registreren en beoordelen van 
meldingen waarbij wordt gevraagd om acute inzet van ambulancezorg. De 
meldkamerfunctie wordt uitgevoerd op de meldkamer als bedoeld in artikel 1. Onderdeel 
b gaat over het ontvangen, registreren en beoordelen van alle meldingen waarbij wordt 
gevraagd om inzet van ambulancezorg zonder dat er sprake is van een direct of op korte 
termijn levensbedreigende situatie en het besluiten door wie en op welke wijze de 
ambulancezorg zal worden verleend. Onderdeel b kan op termijn mogelijk worden 
uitgevoerd buiten de meldkamers als bedoeld in artikel 1 op de locatie waar 
zorgcoördinatie plaatsvindt. Onderdeel c gaat over spoedeisende ambulancezorg zonder 
dat de patiënt vervoerd wordt. Onderdeel d gaat over spoedeisende ambulancezorg met 
vervoer. Onderdeel e beschrijft niet spoedeisende ambulancezorg, al dan niet in 
combinatie met vervoer. Het verblijfsadres is het adres waar de patiënt op dat moment 
aanwezig is, dat hoeft niet per se het adres te zijn waar de persoon overnacht. Het 
verblijfsadres kan een zorginstelling zijn. Intraklinisch vervoer met zorg (vervoer tussen 
twee locaties van een zorgaanbieder) en interklinisch vervoer met zorg (vervoer tussen 
twee zorgaanbieders) vallen ook onder de omschrijving van niet spoedeisende 
ambulancezorg. 
 
Artikel 6 
Dit artikel verbiedt aan anderen dan de RAV om ambulancezorg te verlenen. Het derde lid 
biedt hierop een uitzondering voor de situatie dat een RAV de ambulancezorg op 
contractbasis uitbesteedt. Echter ook voor deze uitbestede ambulancezorg geldt dat deze 
moet voldoen aan de eisen die bij of krachtens dit wetsvoorstel aan ambulancezorg 
worden gesteld (vierde lid). De RAV is ervoor verantwoordelijk dat de door haar 
uitbestede zorg aan deze eisen voldoet.  
Op grond van het tweede lid is het onder andere verboden om met een voertuig dat niet 
is geregistreerd bij de RAV ambulancezorg te verlenen. Het is nodig dat alle 
vervoermiddelen geregistreerd staan bij de meldkamer ambulancezorg, zodat men daar 
weet op welke vervoermiddelen eventueel een beroep kan worden gedaan voor het snel 
ter plaatse brengen van zorgverleners en het eventueel vervoeren van de patiënt. 
 
Artikel 7 
Binnen het werkgebied van een meldkamer kunnen meerdere RAV’s aangewezen zijn, 
omdat er meer regio’s dan meldkamers zijn. Dit artikel verplicht RAV’s om in dat geval 
een convenant te sluiten over de samenwerking binnen het werkgebied, in elk geval met 
33 
 

kwaliteitskaders die door de sector (AZN, V&VN en de NVMMA) zijn vastgesteld. 
Kwaliteitskaders die zijn ingeschreven in het register van het Zorginstituut dienen 
meetinstrumenten te bevatten en de waarden van deze meetinstrumenten moeten door 
de zorgaanbieders aangeboden worden aan het Zorginstituut voor openbaarmaking. 
 
Periodieke onderlinge visitatie zal bijdragen aan kwaliteitsverbetering en leren van 
elkaar. Op grond van artikel 8 kunnen eisen aan de visitatie worden gesteld, bijvoorbeeld 
dat RAV’s met dezelfde bestuurders of bestuurders van dezelfde organisaties of van 
organisaties die met elkaar samenwerken in de meldkamer elkaar niet visiteren. 
 
Artikel 10 
In het kader van de verbetering van de kwaliteit van ambulancezorgverlening en 
daarmee het vergroten van de patiëntveiligheid is het van belang dat de SEH medische 
gegevens zoals de diagnose en het verdere behandeltraject terugkoppelt aan de RAV. In 
de ambulancezorg wordt een patiënt met gezondheidsklachten en een vermoeden van 
een diagnose gepresenteerd op de SEH. Deze werkdiagnose van de RAV wordt weerlegd 
of bevestigd op de SEH, waar de zorgverleners meer middelen tot hun beschikking 
hebben dan in de ambulance. Het is voor de kwaliteitsbewaking, -beheersing en –
bevordering in de ambulancezorg van belang dat de behandelend 
ambulancezorgprofessional die de betreffende patiënt heeft ingestuurd, een 
terugkoppeling krijgt van de (juiste) signalering van gezondheidsklachten en het (juiste) 
vermoeden van de voorlopige diagnose. Op basis van de gegevensoverdracht van de SEH 
naar de RAV kan de medisch eindverantwoordelijke van de RAV zijn wettelijke taak met 
betrekking tot het medisch inhoudelijk beleid, het vaststellen van de bekwaamheid van 
ambulancezorgprofessionals en de inhoud van de scholing uitvoeren. De 
gegevensverwerking is noodzakelijk om te voldoen aan deze wettelijke plicht. Hiermee 
wordt voldaan aan de voorwaarde voor rechtmatigheid van de verwerking in artikel 6, 
eerste lid, onder c, van de Algemene Verordening Gegevensbescherming (AVG). Met 
betrekking tot de verwerking van bijzondere persoonsgegevens wordt voldaan aan de 
voorwaarden in artikel 9, tweede lid, onder h en i, van de AVG, omdat het gaat om 
verwerking voor geneeskundige doeleinden en het waarborgen van kwaliteitsnormen 
voor gezondheidszorg. Op basis van de gegevensoverdracht wordt de kwaliteit van de 
ambulancezorg gemonitord en waar mogelijk verder verbeterd. Uiteindelijk komt dit de 
patiëntveiligheid ten goede.  
Het retourbericht van de SEH betreft dus het verder verwerken van gegevens uit de 
behandeling ten behoeve van kwaliteitsverbetering. Hierbij wordt gedacht aan de 
geboortedatum van de patiënt, de ritgegevens (waardoor de ambulancezorgprofessional 
gelinkt kan worden aan de patiënt), een diagnose gesteld op de SEH en eventueel een 
inhoudelijke toelichting op medisch vlak. Op grond van de AVG brengt een 
verwerkingsverantwoordelijkheid diverse verplichtingen met zich mee, waaronder een 
nadere uitwerking van wat die verantwoordelijkheid inhoudt. Bij algemene maatregel van 
bestuur zal worden bepaald welke precieze gegevens worden verstrekt en de 
bewaartermijn van de gegevens. De bewaartermijn zal daarbij niet langer mogen zijn dan 
noodzakelijk voor het beoogde doel.  
Het retourbericht dient zoals gezegd onder andere het vaststellen van de bekwaamheid 
van het personeel. Dit betekent dat de medisch eindverantwoordelijke van de RAV een 
gedetailleerd inzicht krijgt in de ‘scores’ van de ambulancezorgprofessionals op het punt 
van het stellen van correcte diagnoses. Dit heeft impact op de privacy van de 
ambulancezorgprofessional. Het is uitdrukkelijk niet de bedoeling dat deze ‘scores’ en 
daarmee het functioneren van individuele ambulancezorgprofessionals voor de gehele 
RAV inzichtelijk worden gemaakt. Een van de waarborgen in de gegevensverwerking zal 
daarom zijn dat het retourbericht alleen ingezien kan worden door de 
35 
 

ambulancezorg in gevaar dreigt te komen of is. Met het oog op transparantie ten aanzien 
van kosten en opbrengsten moet een RAV een gescheiden boekhouding bijhouden voor 
die andere activiteiten enerzijds en de activiteiten ter uitvoering van de taak, bedoeld in 
artikel 4, anderzijds. Baten verkregen uit de uitvoering van de in artikel 4 bedoelde taak, 
mogen niet gebruikt worden voor de bekostiging van de nevenactiviteiten. De 
achtergrond hiervan is dat zulke marktactiviteiten vallen onder de regels van het 
Europese mededingingsrecht en op marktconforme wijze en onder in het normale 
handelsverkeer gebruikelijke voorwaarden en verhoudingen dienen te worden verricht en 
niet mogen worden bevoordeeld. Dit artikel wijkt voor RAV’s af van artikel 40a van de 
Wmg, zoals dat luidt na aanvaarding van de AWtza: De zorgaanbieder onderscheidt in 
ieder geval in financiële zin zijn activiteiten op het gebied van de zorgverlening van zijn 
andere beroeps- of bedrijfsmatige activiteiten. Artikel 13 van dit wetsvoorstel vergt een 
onderscheid tussen bepaalde zorgactiviteiten, namelijk het leveren van ambulancezorg 
waarvoor de RAV het alleenrecht en de leverplicht heeft, en overige activiteiten die al dan 
niet betrekking hebben op zorgverlening. Het onderscheid in artikel 40a Wmg ziet op 
zorgactiviteiten versus andere beroeps- of bedrijfsmatige activiteiten. Dit laatste 
onderscheid wordt van belang geacht voor de zorg in het algemeen en dus ook voor de 
22
ambulancezorg . Aangezien het echter niet de bedoeling is dat een RAV verplicht wordt 
drie verschillende boekhoudingen bij te houden (één voor aan de RAV voorbehouden 
ambulancezorg, één voor overige zorg en één voor overige activiteiten), wordt uit 
oogpunt van administratieve lasten afgeweken van artikel 40a Wmg. Het onderscheid 
tussen enerzijds aan de RAV voorbehouden ambulancezorg (waarvoor een alleenrecht, 
leverplicht en budgetbekostiging gelden) en overige zorg- of dienstverlening door RAV’s 
wordt daarbij van groter belang geacht dan het onderscheid tussen zorg- en overige 
activiteiten. Overigens zal het verschil tussen de twee onderscheidingen in de praktijk 
beperkt zijn omdat de andere zorgverlening dan aan de RAV voorbehouden 
ambulancezorg over het algemeen van relatief bescheiden omvang zal zijn. Zie verder 
ook het algemeen deel van de toelichting onder paragraaf 7. 
 
Omdat de jaarrekening van een RAV die de vorm heeft van een coöperatie waarbij de 
coöperatie zelf nauwelijks of geen zorg verleent weinig inzicht biedt in de vraag of de 
middelen die bestemd zijn voor de aan de RAV voorbehouden ambulancezorg ook in dat 
kader worden aangewend, moeten ook de leden van de coöperaties, die veelal in de 
praktijk de zorg verlenen, op grond van dit wetsvoorstel een gescheiden boekhouding 
voeren. Op grond van de Wmg zoals die luidt na de aanvaarding van de Awtza moeten 
ook onderaannemers van zorgaanbieders verantwoording afleggen. Dat geldt dan ook 
voor de leden van de RAV’s die de vorm van een coöperatie hebben. 
 
Artikelen 14, 15 en 16  
In artikel 14 wordt de verhouding tussen het bestuur en de interne toezichthouder bij de 
RAV’s met een privaatrechtelijke rechtspersoonlijkheid geschetst. Deze verhouding is 
gelijk aan de relatie zoals die in artikel 3, eerste lid onder a tot en met c van het voorstel 
voor de Wtza wordt geschetst. Artikel 2:239a van het Burgerlijk Wetboek is hier niet van 
toepassing, omdat in dit wetsvoorstel bepaald is dat iemand niet tegelijk deel kan 
uitmaken van de interne toezichthouder en het bestuur. Dat geldt voor alle 
rechtsvormen, dus ook voor BV´s. Artikel 15 komt overeen met de betreffende passages 
in de Governancecode Zorg.  
 
Conform de Governancecode Zorg wordt verondersteld dat de interne toezichthouder met 
het bestuur afspraken maakt over de wijze van omgang van de interne toezichthouder 
                                                
22
 Kamerstukken II, 2016-2017, 34768, nr. 3, paragraaf 2.2. 
37 
 

beschikbaar te zijn, de continuïteit daarvan mag nimmer in gevaar komen. Dat betekent 
ook dat de RAV voldoende weerstandvermogen dient te hebben om aan zijn (langdurige) 
verplichtingen te kunnen voldoen en om schommelingen in de exploitatie te kunnen 
opvangen. Daarbij behoort vanzelfsprekend ook de voorwaarde dat de RAV er zorg voor 
draagt aan de gestelde kwaliteitseisen te voldoen. In de doorontwikkelagenda van het 
Kwaliteitskader Ambulancezorg 1.0 staat dat de sector in 2022 financiële indicatoren 
ontwikkeld wil hebben om de financiële situatie van RAV’s onderling te kunnen 
vergelijken. De indicatoren zijn gericht op de stabiliteit en toekomstbestendigheid van de 
RAV’s in relatie tot de kwaliteit van de zorg. 
 
Op basis van artikel 13 maakt een RAV inzichtelijk welke geldstromen zijn gemoeid met 
de aan de RAV voorbehouden ambulancezorg en overige activiteiten. Het tweede lid van 
dit artikel bepaalt dat de overige activiteiten en de financiering daarvan de continuïteit en 
de kwaliteit van de aan de RAV voorbehouden ambulancezorg niet in gevaar mogen 
brengen. Ook het uitbesteden van de zorgverlening aan een lid van de coöperatie of 
andere onderaannemer mag de continuïteit van de ambulancezorg niet in gevaar 
brengen. 
 
In het algemeen deel van deze toelichting (paragraaf 7) is reeds opgenomen waarom het 
derde lid van dit artikel is ingevoegd en het vooralsnog niet de bedoeling is om aan de 
“kan-bepaling” invulling te geven. 
 
Artikel 20 
Op grond van dit artikel, dat in vergelijkbare vorm ook is opgenomen in de Twaz, kan 
nader te bepalen ambulancezorg vrijgesteld worden van bepalingen in deze wet, 
bijvoorbeeld van artikel 6 eerste of tweede lid. Hierbij kan worden gedacht aan het 
vervoer met een ambulance vanaf een Nederlandse luchthaven of vanaf de Nederlandse 
grens of omgekeerd indien het vervoer in het buitenland is aangevangen of het 
buitenland als eindbestemming heeft en aan grensoverschrijdende ambulancezorg. Ten 
aanzien van het verlenen van deze vormen van ambulancezorg kan bij ministeriële 
regeling bepaald worden dat dit niet is voorbehouden aan de RAV en dat dit niet in 
opdracht van de meldkamer hoeft te geschieden. Wel kunnen eisen worden gesteld aan 
het verlenen van vormen van ambulancezorg die niet zijn voorbehouden aan de RAV. Zie 
verder onder paragraaf 4.5 van het algemeen deel van de toelichting. 
 
Artikelen 21, 22, 23, 24 en 25 
Deze artikelen betreffen het toezicht op en de handhaving van het bepaalde bij of 
krachtens deze wet. Artikel 22 geeft de minister de mogelijkheid aanwijzingen te geven 
aan RAV’s. Bij ernstig verzuim is de IGJ bevoegd een bevel te geven, dat onmiddellijk 
dient te worden opgevolgd. Als dit niet binnen de aangegeven termijn gebeurd is, kan de 
minister een bewindvoerder aanstellen. De minister zal deze bevoegdheid niet 
mandateren aan de IGJ. Bij de aanstelling regelt de minister de bevoegdheden van de 
bewindvoerder. Artikel 2:22, derde tot en met zesde lid, van het Burgerlijk Wetboek is 
van overeenkomstige toepassing. Dit betekent onder andere dat de RAV zonder 
voorafgaande goedkeuring van de bewindvoerder geen besluiten kan nemen en zonder 
diens medewerking geen rechtshandelingen kan verrichten. De bewindvoerder is bevoegd 
zelf beslissingen te nemen voor de RAV. Hij kan derhalve als bestuurder maatregelen 
nemen om te zorgen dat de aanwijzing of het bevel wordt opgevolgd. Het instellen van 
een bewindvoerder vormt een inbreuk op de ondernemingsvrijheid van de RAV en zal 
alleen indien noodzakelijk toegepast worden. 
Een RAV is als monopolist aangewezen om ambulancezorg, een cruciale en complexe 
voorziening, te leveren. Als bij een aangewezen RAV sprake is van ernstig verzuim, zijn 
39 
 

een verzoek of een advies niet volgt, zal hij dat onderbouwen. De minister zal de 
genoemde partijen ook raadplegen of om advies vragen alvorens de aanwijzing te 
verlenen aan een andere rechtspersoon.  
In de Twaz is naast bestuursrechtelijke handhaving tevens de mogelijkheid tot 
strafrechtelijke handhaving opgenomen. Gelet op de uitgebreide mogelijkheden die dit 
wetsvoorstel biedt voor handhaving via de bestuursrechtelijke weg en het feit dat 
strafrechtelijke handhaving nooit is toegepast, hebben strafrechtelijke sancties geen 
toegevoegde waarde en zijn deze daarom niet opgenomen in dit wetsvoorstel. 
 
Artikel 26 
Artikel 124 van de Gemeentewet regelt de indeplaatsstelling door gedeputeerde staten of 
de commissaris van de Koning indien de gemeente beslissingen niet of niet naar behoren 
neemt dan wel handelingen niet of niet naar behoren verricht. Ten aanzien van de wetten 
die zijn opgenomen in de bijlage bij artikel 124b van de Gemeentewet worden de 
bevoegdheden inzake deze indeplaatsstelling uitgeoefend door de minister wie het 
aangaat. Aangezien de provincie geen specifieke rol vervult op het terrein van 
ambulancezorg, is het wenselijk dat het toezicht in dit geval wordt uitgeoefend door Onze 
Minister. Daarom wordt de Wet ambulancevoorzieningen aan de bijlage bedoeld in artikel 
124b van de Gemeentewet toegevoegd.  
 
Artikel 29 
Dit artikel regelt in de Wmg de handhavingsbevoegdheden van de NZa met betrekking 
tot artikel 13 en het bepaalde bij of krachtens artikel 19 van dit wetsvoorstel. Artikel 16 
Wmg bevat de taken van de NZa. Met artikel 29 wordt aan artikel 16 Wmg een onderdeel 
toegevoegd. Dit onderdeel regelt dat de NZa toezicht houdt op de naleving van artikel 13 
inzake de gescheiden boekhouding en het bepaalde bij of krachtens artikel 19 met 
betrekking tot continuïteit van de ambulancezorg en winstuitkering. Voor de handhaving 
van deze artikelen wordt een artikel toegevoegd aan de Wmg, waarin wordt bepaald dat 
de NZa de RAV een aanwijzing kan geven als niet aan de naleving wordt voldaan. 
Daarnaast wordt de mogelijkheid opgenomen een aanwijzing te publiceren of een last 
onder bestuursdwang op te leggen als niet binnen de gegeven termijn aan de aanwijzing 
voldaan wordt. Tot slot biedt het voorstel de NZa de mogelijkheid om een last onder 
dwangsom of een bestuurlijke boete op te leggen bij overtreding van de artikelen 13 en 
19 van dit wetsvoorstel.     
 
Artikel 31 
Op het moment dat de Twaz vervalt, vervalt ook de grondslag voor de aan de RAV’s 
verleende aanwijzingen. In dit artikel wordt bepaald dat de aanwijzingen die zijn 
afgegeven op grond van de Twaz hun geldigheid behouden onder de Wet 
ambulancevoorzieningen.  
 
Artikel 32 
Voor de inwerkingtreding zal in beginsel worden aangesloten bij de vaste 
verandermomenten.  
 
 
De Minister voor Medische Zorg, 
 
 
 
 
M.J. van Rijn 
41 
 

