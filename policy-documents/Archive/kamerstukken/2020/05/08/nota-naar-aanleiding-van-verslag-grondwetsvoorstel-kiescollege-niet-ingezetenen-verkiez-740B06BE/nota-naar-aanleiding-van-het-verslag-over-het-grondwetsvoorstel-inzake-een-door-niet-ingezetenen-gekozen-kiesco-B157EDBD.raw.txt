35418  Verklaring dat er grond bestaat een voorstel in overweging te nemen tot 
verandering in de Grondwet strekkende tot het opnemen van een bepaling 
over een door niet-ingezetenen gekozen kiescollege voor de verkiezing van 
de Eerste Kamer der Staten-Generaal 
 
 
NOTA NAAR AANLEIDING VAN HET VERSLAG 
 
 
Inhoudsopgave 
ALGEMEEN 
1. Inleiding 
2. Inhoud van het voorstel 
3. Advies en consultatie 
ARTIKELSGEWIJS 
ALGEMEEN 
1. Inleiding 
 
ALGEMEEN 
 
1. Inleiding 
 
Met belangstelling heb ik kennisgenomen van de opmerkingen en vragen in het verslag. Het 
verheugt mij dat de leden van de fracties van de VVD, het CDA, D66 en de PvdA het voorstel 
onderschrijven. Bij het beantwoorden van de vragen heb ik zoveel mogelijk de volgorde van het 
verslag aangehouden, met dien verstande dat gelijkluidende of in elkaars verlengde liggende 
vragen tezamen zijn beantwoord. 
 
De leden van de VVD-fractie vragen of het mogelijk is dat het onderhavige voorstel in werking 
treedt voor de eerstvolgende verkiezingen van de Eerste Kamer in 2023. 
 
Het streven van de regering is erop gericht de behandeling van het onderhavige voorstel zo 
spoedig mogelijk af te ronden. Als het voorstel tijdig voor de komende verkiezingen van de Tweede 
Kamer tot wet wordt verheven, kan de dan te kiezen Tweede Kamer de tweede lezing ter hand 
nemen. Als het voorstel ook in tweede lezing tot wet wordt verheven, zal ook nog 
uitvoeringswetgeving tot stand moeten worden gebracht en andere voorbereidingshandelingen 
moeten worden getroffen. Met de voorbereiding daarvan kan uiteraard al wel eerder worden 
begonnen. Als dit met grote voortvarendheid ter hand wordt genomen is het mogelijk haalbaar dat 
de Nederlanders in het buitenland met ingang van 2023 invloed kunnen krijgen op de 
samenstelling van de Eerste Kamer. 
 
De leden van de SGP-fractie vinden het een goede gedachte om te bezien of en hoe de 
betrokkenheid van niet-ingezetenen kan worden versterkt, maar vragen zich wel af of er niet meer 
duidelijkheid moet zijn over de precieze mogelijkheden voor uitvoering, voordat er tot wijziging 
van de Grondwet kan worden overgegaan. Zij vragen in dit verband met name aandacht voor de 
vormgeving van het kiescollege in het licht van de evenredige vertegenwoordiging. 
 
Het onderhavige voorstel biedt de grondwettelijke kaders voor een kiescollege voor Nederlanders 
in het buitenland. De nadere uitwerking van de verkiezing van dit kiescollege zal plaatsvinden bij 
wet (de Kieswet). Naar het oordeel van de regering dienen de wijziging van de Grondwet en de 
daarop volgende uitvoeringswetgeving op hun eigen merites te worden beoordeeld. Naar het 
oordeel van de regering is het tegen deze achtergrond zuiverder om in het kader van de 
behandeling van het onderhavige voorstel niet in algemene zin vooruit te lopen op de inhoud van 
de uitvoeringswetgeving. Dat neemt niet weg dat enkele aspecten die in de uitvoeringswetgeving 
zullen worden opgenomen niettemin raakvlakken hebben met de Grondwet, zoals de evenredige 
vertegenwoordiging. Die aspecten worden in de memorie van toelichting wel uitgelicht. Hierna zal 
hierop naar aanleiding van vragen van enkele fracties nog nader worden ingegaan.  
 

terwijl die regeling pas in de uitvoeringswetgeving zal worden uitgewerkt. Ook vragen zij of de 
regeling die de voorkeur van het kabinet heeft tot democratische ongelijkheid leidt. De leden van 
de GroenLinks-fractie vragen of het niet logischer en rechtvaardiger zou zijn om voor alle groepen 
kiesgerechtigden uit te gaan van dezelfde basis voor het bepalen van de stemwaarde en of de 
regering heeft overwogen om voor het bepalen van de stemwaarde van een provincie of een 
openbaar lichaam te kijken naar het aantal kiesgerechtigden dat gebruik maakt van het stemrecht 
bij de verkiezingen van Provinciale Staten en bij de verkiezing van het kiescollege van de openbare 
lichamen. 
 
Artikel 4 van de Grondwet heeft inderdaad als uitgangspunt dat bij verkiezingen de stem van 
iedere stemgerechtigde even zwaar dient te wegen. Bij een regeling waarbij wordt uitgegaan van 
twee van elkaar verschillende berekeningswijzen – een voor de kiezers in de provincies en de 
Caribische openbare lichamen en een voor de kiezers buiten Nederland – is hiervan niet zonder 
meer sprake. Artikel 4 van de Grondwet maakt het mogelijk om bij wet ‘beperkingen en 
uitzonderingen’ op dit uitgangspunt te regelen. Bij de nadere wettelijke uitwerking van het 
onderhavige voorstel zal de vraag moeten worden beantwoord of een dergelijke beperking te 
verkiezen is boven een wettelijke regeling waarbij de stemwaarde over de hele linie wordt bepaald 
op basis van het aantal uitgebrachte stemmen. Het kabinet heeft inderdaad overwogen om voor 
het bepalen van de stemwaarde van een provincie of een openbaar lichaam te kijken naar het 
aantal kiesgerechtigden dat gebruik maakt van het stemrecht. Alles afwegende heeft het kabinet 
een voorkeur om dat niet te doen en de hiervoor genoemde vraag dus bevestigend te 
beantwoorden. Daarbij geeft de doorslag dat een regeling waarbij de stemwaarde over de hele linie 
wordt bepaald op basis van het aantal uitgebrachte stemmen, de verkiezing van de Eerste Kamer 
in een ander perspectief zou plaatsen. Die verkiezing wordt op dit moment gezien als een 
rechtstreekse verkiezing door de leden van provinciale staten en de kiescolleges in de Caribische 
openbare lichamen. Door de stemwaarde te baseren op het aantal uitgebrachte stemmen zou die 
verkiezing veeleer het karakter krijgen van een indirecte verkiezing door de kiezers. 
In antwoord op de vragen van de D66-fractie wil ik benadrukken dat het uiteindelijk aan de 
wetgever is om te bepalen op welke wijze de stemwaarde wordt vastgesteld. Die is uiteraard niet 
gebonden aan de voorkeur die het kabinet op dit moment heeft uitgesproken. 
 
De leden van de CDA-fractie vragen de regering nader in te gaan op het bezwaar, dat de 
stemwaarde in dit systeem pas kan worden vastgesteld na afloop van de stemming. Deze leden 
vragen de regering een cijfermatige vergelijking te maken van de effecten van de verschillende 
berekeningswijzen. 
 
In het bestaande systeem kunnen de stemwaarden voorafgaand aan de verkiezingen bekend 
worden gemaakt. Indien wordt gekozen om voor een deel van de stemwaarde uit te gaan van 
daadwerkelijk uitgebrachte stemmen bestaat die mogelijkheid niet. Voor het overgrote deel – de 
provincies en de Caribische openbare lichamen – verandert de stemwaarde in dat geval echter 
niet. Die zal dus ook in de toekomst voorafgaand aan de verkiezingen bekend kunnen worden 
gemaakt. De regering acht het niet bezwaarlijk als dit voor een klein deel – de Nederlanders in het 
buitenland – niet mogelijk is. 
Uitgaande van de meest recente cijfers – de verkiezingen van de Eerste Kamer in 2019 en het 
aantal stemmen dat door Nederlanders in het buitenland is uitgebracht bij de verkiezing van de 
Tweede Kamer in 2017 – zijn de effecten van de verschillende berekeningswijzen als volgt. Als de 
stemwaarde voor de provincies en de Caribische openbare lichamen wordt bepaald aan de hand 
van het aantal inwoners en de stemwaarde van het kiescollege voor Nederlanders in het buitenland 
aan de hand van het aantal uitgebrachte stemmen, zou de invloed van de kiezers in het buitenland 
neerkomen op 0,26 zetel in de Eerste Kamer. Als de stemwaarde voor zowel de provincies en de 
Caribische openbare lichamen als de Nederlanders in het buitenland zou worden bepaald aan de 
hand van het aantal uitgebrachte stemmen, zou de invloed van de kiezers in het buitenland 
neerkomen op 0,61 zetel in de Eerste Kamer. 
 
De leden van de D66-fractie vragen of de ongelijkheid bij het bepalen van de stemwaarde is op te 
lossen door uit te gaan van het aantal personen dat is ingeschreven in de registratie niet-
ingezetenen (RNI). In dit verband vragen zij of het kabinet mogelijkheden ziet om de RNI op orde 
te krijgen voordat wettelijk wordt vastgesteld hoe de stemwaarde precies bepaald zal worden. 

aantal stemmers uit het buitenland voor het kiescollege voor de Eerste Kamer. De leden van de 
SGP-fractie vragen hoe het aantal niet-ingezetenen zich ongeveer verhoudt tot het totaalaantal 
ingeschrevenen in het kiesregister en welk deel van de ingeschrevenen normaal gesproken een 
stem uitbrengt voor de verkiezingen voor de Tweede Kamer of het Europees Parlement. 
 
Bij de verkiezing van de leden van de Tweede Kamer in 2017 hadden zich 80.660 kiezers in het 
3
buitenland geregistreerd, van wie er ruim 68.000 hebben verzocht om per brief te stemmen. Van 
de ruim 68.000 briefstemmers hebben 59.857 kiezers in 2017 een geldige stem uitgebracht. De 
4
‘opkomst’ van kiezers buiten Nederland was daarmee 88% . Bij de Tweede Kamerverkiezing van 
2017 zijn in totaal (dus inclusief de stemmen van de kiezers vanuit het buitenland) 10.563.456 
stemmen uitgebracht. Het aandeel briefstemmen vanuit het buitenland is dus net iets meer dan 
0,5%.  
 
Voor de verkiezing van de leden van het Europees Parlement liggen de cijfers van het aantal 
geregistreerde kiezers lager. Dat heeft onder meer te maken met het feit dat Nederlanders die in 
een lidstaat van de Europese Unie wonen ervoor kunnen kiezen om in die lidstaat te stemmen. Het 
opkomstpercentage bij de verkiezing van de leden van het Europees Parlement varieert meer dan 
bij de verkiezing van de leden van de Tweede Kamer. In 2019 was het opkomstpercentage 
ongeveer 57%. Bij de verkiezing van 2014 was dat ongeveer 80%.  
 
Het is niet mogelijk om enige onderbouwde verwachting uit te spreken over het aantal 
Nederlanders dat gebruik zal gaan maken van de mogelijkheid om een stem uit te brengen voor 
het kiescollege. Deze kiezers hebben immers tot nu toe die mogelijkheid niet gehad.  
 
De leden van de ChristenUnie-fractie vragen nader te beargumenteren waarom het kabinet een 
juridisch onderscheid tussen niet-ingezetenen en ingezetenen hier gerechtvaardigd acht. 
 
Hiervoor is reeds betoogd waarom het kabinet het gerechtvaardigd acht om bij het bepalen van de 
stemwaarde uit te gaan van twee van elkaar verschillende berekeningswijzen, een voor de kiezers 
in de provincies en de Caribische openbare lichamen en een voor de kiezers buiten Nederland. Een 
dergelijke regeling acht de regering in elk geval te verkiezen boven de door de leden van de 
ChristenUnie-fractie bepleite regeling, waarbij de stemwaarde voor het kiescollege voor de 
Nederlanders in het buitenland op nul wordt gesteld. 
 
De leden van de ChristenUnie-fractie roepen in herinnering dat bij de wijziging van de Grondwet 
om de inwoners van Caribisch Nederland invloed te geven op de samenstelling van de Eerste 
Kamer, duidelijk is uitgesproken dat de grondwetgever het niet acceptabel vindt als buitenlanders 
invloed krijgen op de samenstelling van de Eerste Kamer en vragen hoe dit voorstel zal uitwerken 
voor Nederlanders in het buitenland met een dubbele nationaliteit. Ook vragen zij of de regering 
kan verzekeren dat de stem van mensen die niet of niet meer over de Nederlandse nationaliteit 
beschikken en in het buitenland wonen niet zal worden meegewogen voor de verkiezing van de 
Eerste Kamer. 
 
Nederlanders met een dubbele nationaliteit hebben uit de aard der zaak ook de Nederlandse 
nationaliteit. Deze categorie Nederlanders komt dus net zo goed in aanmerking voor het kiesrecht 
voor het kiescollege voor Nederlanders in het buitenland als de Nederlanders met een dubbele 
nationaliteit die ingezetene zijn van een provincie of een Caribisch openbaar lichaam en uit dien 
hoofde kiesrecht hebben voor de provinciale staten of het kiescollege in de Caribische openbare 
lichamen. Op grond van het onderhavige voorstel komt het kiesrecht voor het kiescollege 
nadrukkelijk uitsluitend toe aan Nederlanders en dus niet aan mensen die niet of niet meer over de 
Nederlandse nationaliteit beschikken. Mogelijk ten overvloede wordt erop gewezen dat de kiezers 
die vanuit het buitenland stemmen bij het uitbrengen van hun briefstem het bezit van het 
Nederlanderschap moeten aantonen. De kiezer moet een kopie van een geldig Nederlands 
identiteitsbewijs meesturen met het briefstembewijs. Dat is zo geregeld in de Kieswet. 
                                                
3
 De rest van de geregistreerden had een kiezerspas aangevraagd of een volmacht verleend. 
4
 De opkomst bij de verkiezing van 2017 was vergelijkbaar aan de opkomst bij de Tweede Kamerververkiezing 
van 2012 (88%) en 2010 (89%). 

 
In zijn advies plaatst de Kiesraad kanttekeningen bij de passage in de memorie van toelichting 
over de stemwaardebepaling en gaat daarbij ook in op de vraag of het nodig is om groepen kiezers 
in dit opzicht verschillend te behandelen. Om een verschil in behandeling te voorkomen, doet de 
Kiesraad de suggestie om de stemwaarde zowel voor de provincies en de Caribische openbare 
lichamen als de Nederlanders in het buitenland te bepalen op basis van het aantal 
kiesgerechtigden. De regering ziet echter geen heil in deze suggestie. In de eerste plaats is een 
dergelijke stemwaardebepaling vanuit theoretisch oogpunt minder juist: als de verkiezing van de 
Eerste Kamer zou worden gezien als een indirecte verkiezing door de kiezers – hetgeen als gezegd 
niet de voorkeur van het kabinet heeft – ligt het veeleer voor de hand om uit te gaan van het 
aantal kiezers dat daadwerkelijk heeft gestemd dan van het aantal kiezers dat zich heeft laten 
registreren. In de tweede plaats is er een praktisch probleem, aangezien de kiesgerechtigdheid van 
Nederlanders in het buitenland niet wordt bepaald door de vraag of iemand is ingeschreven in het 
permanente register (bedoeld in artikel D 2 van de Kieswet). Ook andere Nederlanders in het 
buitenland die voldoen aan de in artikel B 1 van de Kieswet bepaalde voorwaarden zijn 
kiesgerechtigd. 
 
ARTIKELSGEWIJS 
Artikel III (additioneel artikel VI) 
 
De leden van de SGP-fractie vinden het een goede zaak dat het additioneel artikel in het 
wetsvoorstel is opgenomen. Wel vragen zij zich af of niet tegelijkertijd moet worden voorzien in 
het automatisch vervallen van dat artikel, bijvoorbeeld tien jaar na inwerkingtreding. 
 
Naar aanleiding van deze vraag heb ik een nota van wijziging ingediend, die ertoe strekt dat het 
additionele artikel (van rechtswege) vervalt nadat het is uitgewerkt. 
 
De minister van Binnenlandse Zaken en Koninkrijksrelaties, 
 
 
 
 
drs. K.H. Ollongren 

