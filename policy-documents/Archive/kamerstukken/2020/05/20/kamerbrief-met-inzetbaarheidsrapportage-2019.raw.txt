 
 
 
 
> Retouradres Postbus 20701 2500 ES Den Haag 
 
de Voorzitter van de Tweede Kamer 
Ministerie van Defensie 
der Staten-Generaal 
 
Plein 4 
Plein 2 
MPC 58 B 
2511 CR Den Haag 
Postbus 20701 
2500 ES Den Haag 
www.defensie.nl 
 
 
 
 
 
 
 
Onze referentie 
BS2020004089 
Datum 20 mei 2020 
Bij beantwoording datum, 
Betreft Inzetbaarheidsrapportage 2019 
onze referentie en betreft 
vermelden. 
 
De Kamer wordt twee keer per jaar, bij de begroting en het jaarverslag, met een 
rapportage geïnformeerd over de inzetbaarheid en gereedheid van de 
krijgsmacht. Met deze brief ontvangt u de rapportage over 2019. 
 
Deze rapportage is bedoeld om u inzicht te geven in de inzetbaarheid van de 
krijgsmacht en de samenhang tussen de daarvoor benodigde capaciteiten en 
inzetbare eenheden. 
 
De rapportage bestaat uit een openbaar deel – onderdeel van deze brief - en een 
vertrouwelijke bijlage waarin specifiek op de verschillende inzetbare eenheden 
wordt ingegaan. Operationeel vertrouwelijke informatie is opgenomen in de 
vertrouwelijke bijlage (BS2020003860). 
 
Hoofdtaken  
De Nederlandse defensie-inspanning is een afgeleide van de Grondwet, het 
Statuut voor het Koninkrijk der Nederlanden en onze internationale 
verdragsverplichtingen, waaronder het Handvest van de Verenigde Naties, het 
Noord-Atlantische Verdrag en het EU-Verdrag.  
De drie hoofdtaken van Defensie die hieruit voortvloeien zijn: 
1. bescherming van het eigen en bondgenootschappelijke grondgebied, inclusief 
het Caribisch deel van het Koninkrijk;  
2. bescherming en bevordering van de internationale rechtsorde en stabiliteit;  
3. ondersteuning van civiele autoriteiten bij rechtshandhaving, 
rampenbestrijding en humanitaire hulp, zowel nationaal als internationaal. 
 
Inzetbaarheidsdoelen 
 
De inzetbaarheidsdoelen geven weer met welke capaciteiten Defensie - na 
uitvoering van de Defensienota - invulling kan geven aan deze hoofdtaken. De 
inzetbaarheidsdoelen op basis van de Defensienota zijn hieronder weergegeven. 
Daadwerkelijke inzetmogelijkheden zijn mede afhankelijk van de mate van 
 
 Pagina 1 van 9 
 

 
 
 
 
 
 
  
 
 
 Pagina 9 van 9 
 

 
 
voor herstel is aanzienlijk gedaald ten opzichte van eind 2018. In enkele gevallen  
 
is de gereedheid van deze capaciteiten daadwerkelijk gedaald, maar het 
 
merendeel van deze capaciteiten kleurt nu rood omdat het herstel langer nodig 
heeft dan aanvankelijk gepland. Het langzamere herstel is vooral een gevolg van 
 
de problemen die zich in 2019 binnen de essentiële randvoorwaarden (personeel, 
reservedelen, voorraden) hebben voorgedaan. Vooral de kwantitatieve en 
kwalitatieve personele ondervulling is van invloed en werkt door in andere 
domeinen als materiële gereedheid en geoefendheid. Ook zijn sommige 
reservedelen voor oude wapensystemen in toenemende mate moeilijk of niet 
meer leverbaar. Doordat er nog niet altijd concreet zicht op verbetering van deze 
essentiële randvoorwaarden (zoals bijvoorbeeld de personele vulling) is, blijft het 
voorlopig lastig te plannen wanneer een capaciteit op norm komt.  
  
Door de bovenbeschreven ontwikkelingen voldeed eind 2019 ongeveer 67% van 
de capaciteiten aan de norm, kan volgens planning aan de gereedheidsnorm 
voldoen of is ingezet. In de inzetbaarheidsrapportage over 2018 was dit 
percentage nog 85%. Dit grote verschil laat daarmee dus duidelijk zien dat de 
capaciteiten langzamer herstellen dan gepland. Met het percentage wordt geen 
onderscheid aangegeven tussen de capaciteiten, terwijl ze in werkelijkheid 
verschillen in omvang, type en soort. Dat neemt niet weg dat het herstel van de 
gereedheid hapert en dat is zorgelijk. Daarom blijven wij intensief verder werken 
aan het herstel van de gereedheid, de modernisering en de groei van de 
krijgsmacht. Bijvoordeeld met het doorontwikkelen van het plan van aanpak 
‘Verbeteren Materiële Gereedheid’ en de adaptieve krijgsmacht. 
  
Duidelijk is dat Defensie groeit en langzaam herstelt en dat het vliegwiel gaat 
draaien waardoor we de exploitatiebegroting daadwerkelijk uitputten en keuzes 
moeten maken. Het vraagt ook tijd voordat de effecten van de genomen 
maatregelen zichtbaar worden en de achterstanden van jarenlange bezuiniging 
zijn ingelopen. Daardoor bleef er in het afgelopen jaar spanning bestaan op de 
inzetbaarheidsdoelen.  
 
Inzet en effect van inzet op inzetbaarheidsdoelen 
 
In 2019 is de krijgsmacht voor alle hoofdtaken ingezet. De krijgsmacht is voor de 
eerste hoofdtaak onder meer ingezet aan de grenzen van het oostelijk NAVO-
verdragsgebied voor enhanced Forward Presence. Ook stonden ongeveer 3500 
militairen stand-by voor internationale commitments als de enhanced NATO 
Response Force, de Very High Readiness Joint Taskforce en de Standing NATO 
Maritime Group (SNMG).  
 
Voor de tweede hoofdtaak is de krijgsmacht in 2019 onder meer ingezet in 
Afghanistan, Irak, Mali, de Hoorn van Afrika en op verschillende locaties in het 
Midden-Oosten. In deze landen en regio’s levert de Nederlandse krijgsmacht 
bijdragen aan de daar actieve NAVO-, VN- en EU-missies en missies in 
coalitieverband. 
 
Ook onder de derde hoofdtaak is de krijgsmacht in 2019 veelvuldig ingezet in het 
hele Koninkrijk. De krijgsmacht heeft de veiligheidspartners, waaronder de 
nationale politie en de Kustwacht Carib, ondersteund bij de strafrechtelijke 
handhaving van de rechtsorde, bijvoorbeeld met de inzet van search capaciteit in 
de lucht en op de grond. Verder is de Explosieven Opruimingsdienst Defensie 
 
 Pagina 9 van 9 
 

 
 
inzetten neemt de materiële gereedheid af door slijtage van het materieel. Na  
 
inzet volgt een periode van herstel, wat de nodige tijd in beslag neemt. Na het 
 
beëindigen van een missie duurt het daarom enige tijd voordat de operationele 
gereedheid over de volle breedte weer op norm is.  
 
 
Kwantitatieve en kwalitatieve personele vulling 
 
Het herstel van de gereedheid en de recente formatie-uitbreidingen van de 
defensieorganisatie vragen om meer nieuw personeel bij Defensie. Het nieuwe 
arbeidsvoorwaardenakkoord vormde daarvoor een goede stap. Ook zijn 
verschillende projecten in het kader van het plan van aanpak ‘Behoud en 
Werving’ voortgezet en is geïnvesteerd in een veilige werkomgeving. Deze 
maatregelen werken deels. Defensie boekt ondanks een krappe arbeidsmarkt 
steeds betere wervingsresultaten. Daardoor is sprake van een kwantitatieve groei 
in personeel bij zowel militairen, burgers als reservisten. Toch drukken de 
formatiegroei en de hoge (militaire) uitstroom van de onderbouw en het 
middenkader negatief op de procentuele vullingscijfers. De Personeelsrapportage 
2019 biedt meer inzicht in de personele capaciteit van Defensie. De vullingsgraad 
van militair personeel is gedaald naar 78,7% (1,3% lager dan eind 2018). Dit laat 
zich voelen in een toename van het aantal vacante functies voor manschappen en 
onderbouw (onder)officieren. Ook is duidelijk dat de werving op schaarse 
categorieën (o.a. IT, medisch en technisch personeel) achterblijft. Deze 
problemen laten zich bij inzet o.a. voelen in de mate van voortzettingsvermogen 
en in de uitvoering van (gevechts-) ondersteuning, waar vooral een beroep wordt 
gedaan op de schaarse categorieën.  
 
Ook de kwalitatieve vulling vormt een knelpunt. Het aantal opgeleide en ervaren 
militairen dat de organisatie verlaat blijft hoog. Gevolg hiervan is dat het zittend 
personeel veel tijd kwijt is aan het begeleiden en inwerken van nieuw personeel. 
Dit personeel is tevens benodigd bij het vervullen van de (huidige) kaderzware 
missies. De effecten van meer defensiemedewerkers zijn daardoor nog niet 
zichtbaar in activiteiten. Met name voor specifieke categorieën blijven 
vullingsproblemen aanwezig.  
 
De defensieonderdelen benutten vrijval in het budget voor personele uitgaven 
voor inhuur en gebruik van reservisten. Daarnaast worden oplossingen gevonden 
in het anders organiseren van de vulling bij eenheden (rotatie bemanningen, 
samenvoegen van personeel van eenheden voor betere vulling). Door het 
verbeteren van het Vraag en Aanbodmanagement (VAM) bij opleidingen, 
uitbesteden, vergroten van de efficiëntie (just in time, just enough) en toepassen 
van moderne onderwijsvormen (bijvoorbeeld: gepersonaliseerd leren) neemt 
Defensie maatregelen om de opleidingscapaciteit en opleidingsbehoefte beter in 
balans te brengen. 
 
Materieel 
 
In 2019 is verder gewerkt aan de uitvoering van het plan van aanpak ‘Verbeteren 
Materiële Gereedheid’. Conform schema is dit plan van aanpak gaandeweg 2019 
aangevuld, waarbij er focus is aangebracht op (bestaande) contracten voor 
repareerbare reserveonderdelen van reeds in gebruik zijnde wapensystemen. 
Deze worden geanalyseerd en waar nodig herzien of alsnog afgesloten om, indien 
nodig, de levertijden van repareerbare reserveonderdelen te verkorten en 
 
 Pagina 9 van 9 
 

 
 
Ook in relatie tot de derde hoofdtaak hebben oefeningen plaatsgevonden. Zo is  
 
tijdens Port Defender in Rotterdam geoefend op het beveiligen en veilig houden 
 
van vitale maritieme infrastructuur, waarbij ook de samenwerking met civiele 
hulpdiensten en andere overheidsorganisaties is verbeterd. 
 
 
Tot slot 
 
Met het toegewezen budget moderniseert en vernieuwt de krijgsmacht en krijgt 
personeel de beschikking over nieuw materieel. Defensie heeft maatregelen 
genomen om het behoud en de werving van het personeel te verbeteren en de 
opleidingscapaciteit te versterken. Daarmee heeft Defensie in 2019 nationaal en 
internationaal grotendeels aan de opdrachten kunnen voldoen. Tegelijkertijd 
hapert het herstel. Als gevolg hiervan moet Defensie steeds nadrukkelijker 
keuzes maken bij de besteding van het budget. Daarmee is een kritische blik 
noodzakelijk op de balans tussen opdracht en middelen. 
 
In 2020 zal het COVID-19 virus van invloed zijn op het behalen van de 
doelstellingen van Defensie op uiteenlopende gebieden. Momenteel kunnen onder 
meer keuringen die gepaard gaan met nauw fysiek contact, niet of beperkt 
worden uitgevoerd. Daardoor ontvangen minder nieuwe militairen een 
aanstelling. Verder zijn veel initiële en functionele opleidingen tijdelijk stilgezet. 
Als gevolg daarvan zullen minder militairen instromen in de operationele 
eenheden. Dit zal zijn weerslag hebben op de operationele gereedheid van een 
capaciteit. Hierover wordt u in de inzetbaarheidsrapportage over de eerste helft 
van 2020 geïnformeerd. 
 
 
 
DE MINISTER VAN DEFENSIE  DE STAATSSECRETARIS VAN DEFENSIE 
 
 
 
 
Drs. A.Th.B. Bijleveld-Schouten  Drs. B. Visser
 
 Pagina 9 van 9 
 

