 
 
 
 
> Retouradres Postbus 20401 2500 EK Den Haag 
 
Chief Economist 
  
 
De Voorzitter van de Eerste Kamer 
Bezoekadres 
der Staten-Generaal 
Bezuidenhoutseweg 73 
Binnenhof 22 
2594 AC Den Haag 
2513 AA  DEN HAAG 
Postadres 
 Postbus 20401 
2500 EK Den Haag 
Overheidsidentificatienr 
00000001003214369000 
T 070 379 8911 (algemeen) 
F 070 378 6011 (algemeen) 
www.rijksoverheid.nl/ezk 
 
 
Ons kenmerk  
Datum 20 mei 2020 
CE / 20088845 
Betreft Reactie op vragen over problemen postvoorziening Caribisch Nederland 
Uw kenmerk 
166469.01U/JAB 
 
 
Geachte Voorzitter, 
 
Bijgaand treft u mijn reactie aan op de vragen van het lid Jorritsma-Lebbink 
(ingezonden 10 maart 2020) over problemen ten aanzien van de postvoorziening 
in Caribisch Nederland. 
 
Hoogachtend, 
 
 
 
 
mr. drs. M.C.G. Keijzer 
Staatssecretaris van Economische Zaken en Klimaat 
 
 
  
 Pagina 1 van 3 
 

 
 
 
Chief Economist 
 
 
 
 
 
Ons kenmerk 
 
CE / 20088845 
Op basis van de trackerinformatie kan worden vastgesteld dat de vertragingen 
 
vooral ontstaan vanaf de luchthaven van Bonaire en op de luchthaven van Sint 
Maarten op de route naar Saba en St. Eustatius. De belangrijkste knelpunten zijn 
het gebrek aan en de kosten van screeningsfaciliteiten en niet-efficiënte 
luchtvervoerroutes. Ten aanzien van deze knelpunten zijn inmiddels de volgende 
acties ondernomen:  
  Het ontbreken van screeningsfaciliteiten. Het probleem van het ontbreken van 
screeningsmogelijkheden op Bonaire is inmiddels opgelost. Om ervoor te 
zorgen dat er voldoende opgeleid personeel is dat post kan controleren, is een 
Nederlands trainingsbedrijf ingeschakeld om personeel van daartoe bevoegde 
bedrijven (luchthaven en afhandelaar) op te leiden. Deze training heeft 
inmiddels plaatsgevonden en er zijn nu voldoende controleurs gecertificeerd. 
  Kosten screening. Flamingo Express Dutch Caribbean N.V. (FXDC) is nu nog 
wel afhankelijk van het inhuren van deze gecertificeerde controleurs. Dit is 
kostbaar in verhouding tot de hoeveelheid post die het betreft. Om de kosten 
te drukken, is de volgende stap dat FXDC onderzoekt of zij zich als bedrijf zal 
certificeren zodat zij de screening zelf zou kunnen uitvoeren. Het eigen 
personeel moet daarvoor dan de bijbehorende opleiding volgen. Behalve 
lagere kosten zal dit ook leiden tot snellere afhandeling op de luchthaven. 
  Efficiëntere routering luchtvervoer. Samen met FXDC is gekeken naar 
efficiëntere routes voor het verzenden van post. Voor wat betreft de post naar 
de eilanden heb ik met PostNL en FXDC overleg gevoerd of het mogelijk is om 
de post voor Saba en St. Eustatius reeds in Amsterdam te splitsen en 
vervolgens rechtstreeks naar deze eilanden (via St. Maarten) te versturen. Dit 
levert aanzienlijke tijdswinst op en zou de overkomstduur van Nederland naar 
Saba/St. Eustatius sterk verbeteren. Deze mogelijke oplossing wordt ook 
genoemd in de mail van de inwoner van Caribisch Nederland waarop uw 
vragen zijn gebaseerd. Zowel PostNL als FXDC hebben aangegeven bereid te 
zijn om te kijken of deze optie praktisch uitvoerbaar is. Voorwaarde daarvoor 
is onder meer dat de inklaring van verzonden goederen dient te gebeuren op 
de beide eilanden in plaats van op Bonaire.  
Voor post van Bonaire naar Nederland onderzoekt FXDC of gebruik kan 
worden gemaakt van een luchtvaartmaatschappij die rechtstreeks van Bonaire 
naar Amsterdam vliegt, zodat post voor Nederland niet eerst via Curaçao 
hoeft te gaan. Aan deze oplossingen wordt nu gewerkt. 
 
De verwachting is dat met deze drie maatregelen aanzienlijke verbetering in de 
overkomstduur kan worden geboekt. Partijen hebben de intentie een en ander op 
korte termijn te realiseren. De uitvoering van concrete stappen ten aanzien van 
efficiëntere routes zou in beginsel in de loop van dit jaar mogelijk moeten zijn. Dit 
tijdspad kan echter worden belemmerd door de coronacrisis.  
 
 
 
 Pagina 2 van 3 

