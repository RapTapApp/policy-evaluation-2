> Retouradres Postbus 20011 2500 EA  Den Haag
Ministerie van 
 
Binnenlandse Zaken en 
Aan de Voorzitter van de Tweede Kamer
Koninkrijksrelaties
der Staten-Generaal
Turfmarkt 147
Postbus 20018
Den Haag
Postbus 20011
2500 EA  DEN HAAG
2500 EA  Den Haag
Kenmerk
2020-0000291771
Uw kenmerk
Datum 20 mei 2020
Betreft Maatregelen doorbouwen tijdens de coronacrisis
Het is belangrijk dat de bouw ten tijde van de coronacrisis op gang wordt 
gehouden. De bouw ondervindt, net als vele sectoren, hinder van de 
contactbeperkende maatregelen. Daarnaast heeft de economische neergang een 
potentieel grote impact op de bouwproductie en werkgelegenheid in de sector. Dit 
komt in een tijd waarin het woningtekort met 3,8% historisch hoog is en we voor 
een uitdagende klimaatdoelstelling voor de gebouwde omgeving staan. Voor 
kwetsbare groepen zoals daklozen en arbeidsmigranten is de urgentie van goede 
huisvesting nog verder toegenomen vanwege het besmettingsgevaar van corona. 
 
Op dit moment zien we al dat de contactbeperkende maatregelen tot vertraging 
leiden in de woningbouw en dat bedrijven en particulieren terughoudender zijn 
met onderhoud en daarmee ook met de verduurzaming. Door de grote 
onzekerheid over de diepte van de economische crisis is er bovendien het risico 
dat mensen terughoudender worden bij het kopen van een woning en beleggers 
en ontwikkelaars terughoudender worden met investeringen. Tijdens de vorige 
crisis hebben we gezien dat de effecten van een economische neergang op de 
bouw groot kunnen zijn en lang kunnen doorwerken. De gevolgen van een crisis 
zijn niet direct heel duidelijk zichtbaar in de bouwsector, maar kunnen op termijn 
hard aankomen. In de analyse naar de cycliciteit van de woningmarkt, die ik u 
separaat doe toekomen, ga ik verder in op deze effecten. Een belangrijke les uit 
deze analyse is dat het van groot belang is om niet te wachten met maatregelen 
totdat de bouwproductie stilvalt. 
 
Ik presenteer daarom nu een pakket aan maatregelen dat er op gericht is dat er 
in 2020 zoveel mogelijk wordt doorgebouwd en dat investeringen, 
aanbestedingen en opdrachten voor nieuwbouw, verbouw en verduurzaming niet 
worden uitgesteld. Dit doe ik door het laten doorgaan en zo mogelijk versnellen 
van investeringen vanuit verschillende overheidspartijen, het wegnemen van 
obstakels bij procedures en planvorming door in te zetten op extra capaciteit bij 
gemeenten, het naar voren halen van middelen van de woningbouwimpuls en 
door de bouw van huisvesting voor kwetsbare groepen te versnellen. Ook maak ik 
bestuurlijke afspraken met gemeenten en woningcorporaties om te zorgen dat er 
wordt doorgebouwd. Daarnaast geef ik een extra stimulans opdat particulieren 
verduurzamingsmaatregelen niet uitstellen. Hoewel de situatie in Caribisch 
Pagina 1 van 8

Ministerie van 
Binnenlandse Zaken en 
Koninkrijksrelaties
Vormgeving pakket 
Kenmerk
2020-0000291771
Mijn aanpak is erop gericht om vanuit Rijk het samen doorbouwen te 
ondersteunen langs twee pijlers:  
 
1. Door laten gaan en zo mogelijk versnellen van investeringen vanuit 
overheidspartijen: Het Rijk en andere overheidspartijen zetten als 
opdrachtgever een stap naar voren, om te borgen dat de hoge productie in de 
bouw van de afgelopen jaren ook de komende jaren worden voortgezet. 
Bestaande plannen en projecten van het Rijksvastgoedbedrijf en 
Rijkswaterstaat gaan door en worden zo mogelijk naar voren gehaald. 
Daarnaast zorgt een investeringsimpuls voor maatschappelijk vastgoed ervoor 
dat renovatie en groot onderhoud naar voren gehaald wordt en dat dit wordt 
gekoppeld aan verduurzaming en energiebesparing. 
 
2. De bouw moet kunnen doorbouwen: Woningbouwprojecten vanuit 
marktpartijen en corporaties en verduurzaming van woningen moeten zoveel 
mogelijk door kunnen gaan. Ik zet daarom in op het weghalen van 
belemmeringen bij procedures en realisatie van planvorming. Met extra 
flexpools worden gemeenten ondersteund bij vergunningverlening en andere 
procedures en ik ga het gesprek aan met gemeenten over de beschikbaarheid 
van grond voor nieuwbouw. Ik haal bestaande middelen van de 
woningbouwimpuls naar voren, zodat gemeenten de prikkel krijgen sneller 
bouwvergunningen af te geven, en er wordt met een tijdelijke impuls gericht 
ingezet op het op korte termijn beschikbaar maken van betaalbare 
huisvesting voor kwetsbare groepen. Daarnaast heb ik met VNG en AEDES 
afgesproken dat we de bouw gaan aanjagen van 80.000 sociale huurwoningen 
die gebouwd worden met gebruik van de regeling vermindering van 
verhuurderheffing nieuwbouw. Rond de zomer wil ik met hen verder bezien 
welke afspraken nodig zijn zodat de woningbouwproductie van corporaties 
verder kan stijgen. Daarbij krijgen verhuurders een verlenging van de termijn 
van de openstaande voorlopig toegekende heffingsverminderingen als deze in 
2020 verlopen. Verder is het stimuleren van verduurzaming in 
laagconjunctuur een effectieve maatregel om de bouwcapaciteit in crisis op 
peil te houden. Het voorkomt bovendien inhaalvraag als het economisch beter 
gaat. Ik verhoog daarom tijdelijk de subsidies op isolatie zodat mensen de 
verduurzaming van hun woning niet uitstellen. Ook wordt ingezet op een 
toekomstbestendige bouwsector door innovaties gericht op verduurzaming 
van mobiele werktuigen, bouwlogistieke voertuigen en gebouwen te 
ondersteunen. Zodoende kan de sector een bijdrage blijven leveren aan de 
Nederlandse economie, de productie van woningen en de uitdagingen op het 
gebied van emissies. 
 
  
Pagina 8 van 8

Ministerie van 
Binnenlandse Zaken en 
Koninkrijksrelaties
Pijler 2 - De bouw moet kunnen doorbouwen 
Kenmerk
2020-0000291771
 
Doorbouwlocaties 
Sommige regio’s hebben de afgelopen jaren ervaring opgedaan met flexibel 
inzetbare capaciteit tussen gemeenten in een regio, waarmee capaciteit en kennis 
over de plan- en bouwfase wordt gedeeld. Eén van de eerste fases waarin 
vertraging kan optreden in de woningbouw en gebiedsontwikkeling is in de 
planfase en in de voorbereiding op de bouwfase. Ik zie dat gemeenten en 
provincies prioriteit blijven geven aan het behouden van de voortgang in de 
planvorming en gebiedsontwikkelingen maar dat de beschikbaarheid van 
voldoende capaciteit en expertise regelmatig een probleem is. De inzet van 
gemeenten versterk ik daarom door zeker 20 regio’s financieel te ondersteunen 
om flexibele pools van ambtenaren op te zetten met (technische) kennis over 
planvorming en vergunningverlening, om zo de voortgang in de bredere lokale 
bouwfase te behouden en versnellen. Zo wordt de fase waar lokaal de eerste 
vertragingen kunnen ontstaan in gebiedsontwikkelingen aangepakt en vervolgens 
voorkomen dat woningbouwopdrachten bij marktpartijen afnemen. Met 20 miljoen 
euro extra in 2020 kunnen bestaande flexpools behouden blijven en verder 
uitgerold worden over 20 regio’s. 
 
Beschikbaar houden van grond 
Woningbouwgrond (bouwrijp, onherroepelijk bestemmingsplan) blijft nog te vaak 
onnodig ongebruikt. Juist nu we willen voorkomen dat de bouwproductie stilvalt 
wil ik zorgen dat de woningbouwgrond ook daadwerkelijk tot ontwikkeling komt. 
Daarom ga ik hierover het gesprek aan met gemeenten om te kijken hoe zij hun 
eigen grond tot ontwikkeling kunnen brengen en hoe zij diverse privaat- en 
publiekrechtelijke mogelijkheden kunnen inzetten om braakliggende gronden te 
voorkomen.  
 
Naar voren halen van bestaande middelen woningbouwimpuls   
Met de woningbouwimpuls wordt een belangrijke bijdrage geleverd aan het 
versnellen van de woningbouw en de beschikbaarheid van voldoende betaalbare 
woningen voor starters en mensen met een middeninkomen. Daarbij levert de 
woningbouwimpuls een bijdrage aan de infrastructurele ontsluiting die daarvoor 
nodig is, het opvangen van de gevolgen van de stikstofuitspraak voor de 
woningbouw en draagt het bij aan een kwalitatief goede leefomgeving. Voor de 
woningbouwimpuls is er 1 miljard euro gereserveerd in de periode tot en met 
2023. Van veel regio’s hoor ik dat zij ondanks deze bijzondere tijden prioriteit 
blijven geven aan de woningbouw en aanvragen klaarmaken voor een 
Rijksbijdrage uit de woningbouwimpuls. Dit zijn belangrijke signalen die ik kracht 
bij wil zetten om zo de bouw van betaalbare woningen voor starters en mensen 
met een middeninkomen los te trekken. Daarvoor heb ik de afgelopen tijd bijna 
50 zogenaamde Impulskamers georganiseerd, dat zijn overleggen met 
gemeenten om te komen tot kwalitatief goede aanvragen.  
 
Ik zie dat gemeenten vooral in 2020/2021 een beroep willen doen op 
impulsgelden. Ik zal daarom de laatste tranche van de woningbouwimpuls naar 
Pagina 8 van 8

Ministerie van 
Binnenlandse Zaken en 
Koninkrijksrelaties
Bestuurlijke afspraken met VNG en woningcorporaties 
Kenmerk
2020-0000291771
De corporatiesector is een grote speler op de woningmarkt die een segment 
bedient waar altijd vraag naar is. De vraag naar betaalbare huurwoningen zal 
door de coronacrisis de komende tijd mogelijk verder toenemen. Dit maakt 
woningcorporaties uitermate geschikt om door anticyclisch te investeren de 
bouwcapaciteit in de sector op peil te houden, zoals ik ook nader toelicht in mijn 
brief over cycliciteit op de woningmarkt. Hiervoor is wel noodzakelijk dat 
corporaties meer gaan bouwen. Een belangrijke stap hierin zijn de dankzij de 
heffingsverminderingen geplande investeringen voor de bouw van 80.000 nieuwe 
woningen binnen de komende vijf jaar. Ik heb de Kamer geïnformeerd dat met de 
reeds ingediende aanvragen voor de Regeling vermindering verhuurderheffing 
nieuwbouw het beschikbare budget van 1 miljard voor de komende 10 jaar is 
6
overschreden en het loket voor het indienen van aanvragen op 1 juli sluit. In het 
bestuurlijk overleg van 13 mei heb ik met AEDES en VNG afgesproken dat we er 
gezamenlijk voor zorgen dat de bouw van deze woningen wordt aangejaagd, 
zodat deze plannen ook zo snel mogelijk worden gerealiseerd en planuitval 
voorkomen wordt. Dit doen we onder meer door het instellen van een taskforce 
die de voortgang bewaakt en belemmeringen aanpakt. De focus ligt hierbij op de 
bouw van woningen in 2021 en 2022. In het bestuurlijk overleg met VNG en 
AEDES van 13 mei hebben we afgesproken dat de maatschappelijke opgave 
groter is en er daarom meer nieuwbouw nodig is om te zorgen dat er voldoende 
woningen worden gebouwd. Aan de hand van de beschikbare inzichten bezien we 
voor de zomer welke verdere afspraken hierbij wenselijk of noodzakelijk zijn.   
 
Verlenging van aflopende termijnen heffingsverminderingen verhuurderheffing 
De contactbeperkende maatregelen leiden tot een knelpunt voor openstaande 
voorlopig toegekende heffingsverminderingen in de verhuurderheffing. De 
wettelijke termijnen voor afronding voor die projecten lopen af. Er zijn signalen 
dat sommige projecten door de contactbeperkingen vertraging oplopen. Als de 
heffingsvermindering vervalt zijn deze investeringen (sloop, verduurzaming, 
nieuwbouw, transformatie) niet meer financieel haalbaar voor corporaties en 
kunnen projecten alsnog uitvallen. Om dit op te lossen komt er een eenmalige 
verlenging (met één jaar) van de termijnen voor de verplichte afronding van de 
aangevraagde heffingsverminderingen voor projecten waarvan de wettelijke 
termijn verstrijkt in 2020. 
 
Tijdelijke verhoging vergoeding van isolatiekosten 
Doordat mensen nu meer onzeker zijn over de toekomst of omdat ze een verlies 
aan inkomen hebben stellen ze soms beslissingen over verduurzaming uit terwijl 
ze nog wel van plan zijn na de crisis alsnog te verduurzamen. Het stimuleren van 
verduurzaming in laagconjunctuur helpt om de bouwcapaciteit in crisis op peil te 
houden en te voorkomen dat straks de arbeidskosten voor verduurzaming 
onnodig oplopen omdat mensen nu uitstel verdrag vertonen. Daarom verruim ik 
tijdelijk de regeling Stimulering energiebesparing eigen huis (SEEH-regeling) die 
is gericht op isolatie. Deze regeling vergoedt nu ongeveer 20% van de kosten 
 
6
 https://www.rijksoverheid.nl/documenten/kamerstukken/2020/05/14/kamerbrief-sluiting-
heffingsvermindering-nieuwbouw  
Pagina 8 van 8

