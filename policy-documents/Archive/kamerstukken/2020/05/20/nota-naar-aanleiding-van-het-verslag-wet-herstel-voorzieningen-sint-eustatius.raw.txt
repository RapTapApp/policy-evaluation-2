35 422 Herstel van de voorzieningen in het bestuur van het openbaar lichaam Sint 
Eustatius (Wet herstel voorzieningen Sint Eustatius) 
 
 NOTA NAAR AANLEIDING VAN HET VERSLAG 
0. Aanleiding 
Met belangstelling heb ik kennisgenomen van het verslag van de vaste commissie voor 
Koninkrijksrelaties inzake het voorliggende wetsvoorstel. In het navolgende ga ik in op de vragen 
die in dit verslag zijn gesteld, waarbij zo veel mogelijk de volgorde van het verslag wordt 
aangehouden en de vragen zoveel mogelijk in samenhang worden behandeld. 
 
Inhoudsopgave: 
I. Algemeen deel  
1. Inleiding 
2. Aanleiding 
3. Hoofdlijnen van het wetsvoorstel 
4. Verhouding tot hoger recht en nationale regelgeving 
5. Gevolgen 
6. Advies en consultatie 
II. Artikelsgewijs deel 
Artikelen 3 en 4 
Artikel 5 
Artikel 15 
 
 
I. Algemeen deel  
 
1. Inleiding 
 
De leden van de GroenLinks-fractie vragen om niet alleen over de voortgang te rapporteren, maar 
vooral ook over welke ervaringen breder in de constitutionele verhoudingen met Caribisch 
Nederland kunnen worden gebruikt om de onderlinge samenwerking en de kwaliteit van het lokaal 
bestuur verder te verbeteren. 
De leden van de D66-fractie vragen wat de laatste stand van zaken is rond het wetstraject tot 
wijziging van de WolBES. Kan de regering de Kamer informeren over de structurele veranderingen 
die nodig zijn in de relatie tussen Nederland en Sint Eustatius en die met dat wetsvoorstel worden 
beoogd en welk tijdpad wordt voorzien voor dat wetstraject, zo vragen deze leden. 
De leden van de CDA-fractie constateren dat de Rijksvertegenwoordiger in dit wetsvoorstel een 
prominente plaats krijgt toebedeeld, zeker als de functie van regeringscommissaris na verloop van 
tijd wordt beëindigd. Hoe verhoudt deze sterke positie van de Rijksvertegenwoordiger zich tot de 
kabinetsreactie op de voorlichting van de Raad van State en het Interdepartementaal 
Beleidsonderzoek Koninkrijksrelaties (Kamerstuk 35 300-IV, nr. 11), waarin geschetst wordt dat 
bevoegdheden van de Rijksvertegenwoordiger juist overgeheveld worden naar de gezaghebber en 
op termijn gedacht wordt aan het opheffen van de functie van Rijksvertegenwoordiger, zo vragen 
deze leden. 
De leden van de PvdA-fractie vragen ook welke structurele veranderingen er nodig zijn in de 
relatie tussen Nederland en Sint Eustatius na afloop van het bestuurlijk ingrijpen. Wat is het 
tijdpad dat de regering hierbij voor ogen staat, zo vragen die leden. 
 
Het kabinet heeft met de kabinetsreactie op de voorlichting van de Raad van State en het 
1
Interdepartementaal Beleidsonderzoek Koninkrijksrelaties onder andere de voorgenomen 
maatregelen uiteengezet rond de vormgeving van de Haagse coördinatie en de verbetering van de 
samenwerking tussen Europees en Caribisch Nederland en de kwaliteit van het lokale bestuur. 
Onder coördinatie van het ministerie van Binnenlandse Zaken en Koninkrijksrelaties (BZK) worden 
deze maatregelen uitgewerkt. Dit vergt een zorgvuldig opgezet traject, dat tevens ingaat op 
                                                           
1
 Kamerstukken II 2019/20, 35 300 IV, nr. 11. 
1 
 

verhoudingen opnieuw gaat voordoen. Welke mogelijkheden heeft de regering op grond van dit 
wetsvoorstel om in te grijpen als de eerder ontstane situatie zich toch weer voordoet, dus zonder 
dat daarvoor een nieuw wetstraject hoeft te worden doorlopen, zo vragen de leden van de D66-
fractie. 
 
De leden van de PvdA-fractie sluiten niet bij voorbaat uit dat in het proces van geleidelijke afbouw 
een uitzonderlijke situatie ontstaat die aanleiding kan zijn om de aan de reguliere organen 
toegekende bevoegdheden weer te ontnemen of deze te beperken. Bijvoorbeeld in het geval dat 
de bevoegdheden worden gebruikt op een manier die leiden tot een verslechtering van de situatie 
op Sint Eustatius en daarmee tot onrust onder de bevolking. Waarom is er niet voor gekozen deze 
mogelijkheid op te nemen naast de mogelijkheid om naar een volgende fase te gaan wanneer een 
voorgaande is afgerond en waarom wijkt de regering hier af van het advies van de Raad van 
State, die meent dat je dit ook nu kan regelen omdat voorkomen wordt dat in dergelijke 
uitzonderlijke gevallen weer de procedure van een tijdelijke wet, die hoogstwaarschijnlijk met 
grote spoed tot stand moet komen, moet worden gevolgd, zo vragen die leden. 
 
De regering is er op gericht de kans op een situatie die vraagt om opnieuw ingrijpen zo klein 
mogelijk te maken. Het wetsvoorstel bevat daarom een aantal waarborgen: 
 
- Overgang naar de volgende fase kan pas plaatsvinden als concrete resultaten zijn behaald 
en wanneer de betreffende bevoegdheden naar verwachting duurzaam en naar behoren 
uitgeoefend worden.  
- Bevoegdheden van de eilandsraad en het bestuurscollege zijn in eerste instantie beperkt, 
omdat de taken in het kader van het financieel beheer en de organisatie van de griffie en 
het ambtelijk apparaat in een later stadium worden toegekend. 
- Een aanvullende goedkeuringsbevoegdheid voor alle besluiten van de eilandsraad en het 
bestuurscollege is belegd bij de regeringscommissaris. Als de regeringscommissaris geen 
toestemming geeft, treden de besluiten niet in werking. De belangen van inwoners en 
goed bestuur zijn opgenomen in de goedkeuringsgronden.  
- Na teruggave van het financieel beheer zijn alle besluiten van de eilandsraad, op basis van 
taken en/of bevoegdheden voortvloeiend uit de Wet financiën openbare lichamen Bonaire, 
Sint Eustatius en Saba (FinBES), ook onderhevig aan goedkeuring van de 
regeringscommissaris. Deze goedkeuringsclausule duurt voort totdat wordt besloten tot 
overgang naar fase 3, waarin de functie van gezaghebber wordt hersteld. 
- Bij ingang van de wet gelden ook de reguliere preventieve en repressieve 
toezichtsbevoegdheden uit de WolBES en medebewindswetgeving in geval van 
taakverwaarlozing, evenals de mogelijkheid van vernietiging van besluiten die in strijd zijn 
met het recht of het algemeen belang.  
- Omdat de regeringscommissaris ook na terugkeer van de eilandsraad en gedeputeerden in 
functie blijft, behoudt hij goed zicht op het functioneren en de beslissingen van beide 
organen en kan, indien de situatie daartoe aanleiding geeft, tijdig worden ingegrepen, in 
goed en snel overleg met het ministerie van BZK.  
- Na vertrek van de regeringscommissaris verkrijgt de Rijksvertegenwoordiger de 
mogelijkheid om gebruik te maken van geïntensiveerde toezichtsbevoegdheden. Daartoe 
krijgt hij toegang tot alle informatie en kan hij aanwezig zijn bij alle (besloten) 
vergaderingen (het voorgestelde artikel 12, gewijzigd na het herstel van de functie van 
gezaghebber).  
 
Gelet op de Grondwet kunnen bevoegdheden niet weer worden afgenomen nadat ze zijn 
toegekend zonder tussenkomst van de wetgever. Om te voorkomen dat bevoegdheden worden 
ingezet op een manier die niet ten goede komt aan het eiland of het collectief belang van de 
inwoners zorgen bovenstaande waarborgen voor de nodige grip op de bestuurlijke situatie.  
 
Van belang is dat de waarborgen worden beschouwd als een vangnet en een juridisch 
handelingsperspectief, mocht de situatie daarom vragen. Goed bestuur laat zich niet alleen vangen 
in een wet. Van minstens zo groot belang is de bereidheid van de toekomstige eilandsraadsleden 
en gedeputeerden tot constructieve samenwerking en communicatie, zowel onderling als met de 
regeringscommissaris, en de bereidheid om hun taken en bevoegdheden uit te oefenen ten bate 
van het collectief belang van het openbaar lichaam en de inwoners van Sint Eustatius.  
3 
 

Om die ontwikkeling niet teniet te doen, regelt de wet een geleidelijke terugkeer naar reguliere 
bestuurlijke verhoudingen. Bij de inwerkingtreding van de wet blijft het niet alleen mogelijk om die 
stijgende lijn voort te zetten, maar ook om de tot dan toe opgebouwde stabiliteit vast te houden 
en verder uit te breiden.  
 
5
Zoals al eerder aan uw Kamer is aangegeven , is het streven erop gericht om in het najaar van 
2020 de eilandsraadsverkiezingen te organiseren. In dit kader wordt er voldoende rekening 
gehouden met het feit dat een tijdig besluit over de verkiezingsdatum van belang is voor de 
organisatie van de verkiezingen, het informatietraject in aanloop daarnaartoe, de registratie van 
aanduidingen van politieke partijen en het organiseren van campagnes. Het openbaar lichaam is 
zich reeds aan het voorbereiden op het kunnen houden van verkiezingen. Zoals te doen 
gebruikelijk adviseert het ministerie van BZK het openbaar lichaam bij deze voorbereidingen. 
 
De leden van de D66-fractie lezen dat de werklast voor het huidige bestuur maar vooral voor de 
ambtenaren zwaar is. De leden van de D66-fractie vragen wanneer de regering verwacht dat de 
reorganisatie van het ambtelijk apparaat, inclusief ambtelijke procedures en werkinstructies is 
afgerond. Kan de regering aangeven hoe zij bij de bemensing van het ambtelijk apparaat van plan 
is lokaal talent op Sint Eustatius te benutten en wat zij doet om de kennis van de ambtenaren op 
het gewenste niveau te krijgen, zo vragen deze leden.  
 
De afronding van de reorganisatie van het ambtelijk apparaat, inclusief ambtelijke procedures en 
werkinstructies, is voorwaardelijk voor het houden van eilandsraadsverkiezingen. De reorganisatie 
van het ambtelijk apparaat moet dan afgerond zijn. Hierbij wordt opgemerkt dat het gaat om de 
formele afronding van dit criterium. Voor de cultuuromslag, die tevens nodig is, is langer tijd 
nodig.  
Het openbaar lichaam spant zich in om met de bemensing van de ambtelijke organisatie zoveel 
mogelijk lokaal talent aan te trekken. Gelet op de schaalgrootte van Sint Eustatius is dat echter 
niet altijd mogelijk en wordt er extern, maar zo mogelijk in de regio, geworven. In eerder 
toegezonden voortgangsrapportages is uw Kamer geïnformeerd over het meerjarig 
opleidingsprogramma voor ambtenaren. In het eerste kwartaal van 2020 is dit programma verder 
uitgebreid met verschillende trainingen voor managers, supervisors, projectmanagers, 
beleidsadviseurs, secretaresses. 
  
De leden van de D66-fractie vragen naar de laatste stand van zaken wat betreft het op orde 
brengen van de bevolkingsadministratie, met het oog op het tijdig gereed zijn van het 
kiezersregister voor de verkiezingen.   
 
Onlangs is het onderzoek naar de juistheid, actualiteit en volledigheid van de opgenomen 
gegevens in de PIVA van Sint Eustatius afgerond. Afgelopen maart is gestart met het corrigeren 
van de geconstateerde fouten. Daarnaast worden diverse nationaliteitsonderzoeken opgestart die 
enkele jaren in beslag kunnen nemen. Deze stappen hebben geen effect op de betrouwbaarheid 
van het kiezersregister. Het kiezersregister is gereed voor de verkiezingen. 
 
De leden van de D66-fractie vragen hoe de regering een tekort aan gekwalificeerde financiële 
medewerkers gaat aanpakken en op welke termijn. 
 
Het openbaar lichaam spant zich in om met de bemensing van de ambtelijke organisatie zoveel 
mogelijk lokaal talent aan te trekken. Vanwege de schaalgrootte van Sint Eustatius is dat echter 
niet altijd mogelijk en wordt er extern, maar zo mogelijk in de regio, geworven. Financiële 
expertise is schaars. Gelet op het belang van ordentelijk financieel beheer voor het openbaar 
lichaam heeft dit vraagstuk de aandacht. 
 
De leden van de D66-fractie vragen of de regering kan aangeven of de Kamer voorafgaand aan 
ontvangst van de ontwerpbesluiten voor de voorhangprocedure ook de beschikking krijgt over de 
tussentijdse voortgangsrapportage, zodat de Kamer zich een goed oordeel kan vormen over de 
vraag of overgang naar een volgende fase tot volledig herstel van de bestuurlijke verhoudingen op 
                                                           
5
 Kamerstukken II 2019/20, 35300-1V, nr. 6. 
5 
 

Om een nieuw lokaal bestuur in staat te stellen zijn taken naar behoren uit te voeren, moet de 
bestuurlijke structuur, inclusief de ambtelijke organisatie en het financieel beheer, niet alleen op 
orde zijn, maar ook duurzaam zijn ingericht. Dan is het vervolgens aan de toekomstige 
bestuurders om de duurzame inrichting te onderhouden en het vertrouwen van de bevolking in de 
democratie en rechtsorde vorm te geven.  
6
In de tweede voortgangsrapportage van 14 november 2018 zijn twaalf criteria geformuleerd die 
duurzaam moeten worden ingericht om tot goed bestuur te komen. Deze criteria zijn als 
voorwaarden verbonden aan de fases in het wetsvoorstel en worden op die manier stapsgewijs 
afgerond. Op het moment dat de reguliere bestuurlijke verhoudingen volledig zijn hersteld, is 
tevens aan de voorwaarden voor goed bestuur voldaan. Op dat moment is er een goede 
startpositie voor het bestuur bereikt en wordt een nieuw lokaal bestuur in staat geacht zelfstandig 
en naar behoren te kunnen functioneren. 
 
Als de regering schrijft dat gezien de huidige situatie op Sint Eustatius en gelet op het tempo 
waarmee duurzame verbetering bewerkstelligd wordt, verlenging van de ingreep noodzakelijk is 
om de tot nu toe doorgevoerde verbeteringen duurzaam te borgen en verdere verbeteringen te 
realiseren, waarom is er dan voor gekozen verkiezingen nog dit jaar te houden, zo vragen de leden 
van de PvdA-fractie. De voorwaarden die gesteld zijn voor het houden van de verkiezingen 
betekenen een extra belasting bovenop het bereiken van de eerder gestelde doelen. Wat is de 
planning voor het behalen van deze resultaten en op basis waarvan is de planning realistisch te 
noemen, zo vragen die leden. 
De leden van de ChristenUnie-fractie constateren prille vooruitgang op het eiland en vragen de 
regering in hoeverre het een reëel risico is dat na herstel van de voorzieningen de bestuurlijke 
verhoudingen verstoord raken. Heeft de regering overwogen om de maatregelen te verlengen en 
de termijn voor verkiezingen op een later moment voor te stellen en zo nee, waarom niet, zo 
vragen deze leden. 
 
De regering kiest ervoor om verkiezingen voor een nieuwe eilandsraad te organiseren en 
tegelijkertijd de ingreep te verlengen en de huidige voorzieningen geleidelijk af te bouwen, 
waardoor de regeringscommissaris ook na de verkiezingen deel blijft uitmaken van het 
eilandsbestuur. Zo is het mogelijk om bereikte resultaten duurzaam te borgen en nieuwe 
resultaten te boeken en om tegelijkertijd de bevolking perspectief te bieden en een eigen 
vertegenwoordiging te laten kiezen. Beide aspecten worden van groot belang geacht. De 
geleidelijke afbouw van de voorzieningen, zoals nu geregeld in het wetsvoorstel, garandeert de 
doorloop van projecten en tevens de nodige grip op nog te behalen resultaten en de bestuurlijke 
situatie.  
Zoals reeds aangegeven, maken de voorwaarden die zijn gesteld aan het houden van verkiezingen 
deel uit van de twaalf criteria voor goed bestuur, geformuleerd in de tweede voortgangsrapportage 
van 14 november 2018. Deze projecten kennen daarmee inmiddels al een langere doorlooptijd en 
vormen een nodige, maar geen extra, belasting.  
 
De leden van de SGP-fractie vragen zich af wat de precieze stand van zaken is rond het 
actualiseren van de verordeningen en de gemeentelijke administratie. Ook vragen zij aandacht 
voor de precieze situatie ten aanzien van het opleiden van (potentiële) politici. In hoeverre vindt er 
op dat gebied al concreet iets plaats, zo vragen die leden. De leden van de D66-fractie constateren 
dat vanaf de eerste helft van 2020 opleidingsprogramma’s voor potentiële politici worden 
aangeboden. Kan de regering aangeven wat deze opleidingsprogramma’s inhouden, hoelang deze 
opleidingsprogramma’s duren en of zij een verplichtend karakter hebben en, zo ja, waarom, zo 
vragen die leden. 
De leden van de D66-fractie vragen hoe aan deze programma’s bekendheid wordt gegeven, wie 
deze opleidingsprogramma’s verzorgt en of zij met het oog op de aankomende verkiezingen reeds 
aangeboden worden aan potentiële politici. Is de regering bereid om - met het oog op de toekomst 
– via talentontwikkelingsprogramma’s jongvolwassenen op Sint Eustatius te enthousiasmeren voor 
grotere maatschappelijke en politieke betrokkenheid, zo vragen die leden. 
 
Van de ongeveer 100 regelingen is de helft herzien. Met de huidige planning is de verwachting dat 
alle niet-financiële regelingen uiterlijk half oktober zijn opgeschoond. Verordeningen op financieel 
                                                           
6
 Kamerstukken II 2018/19, 35 000-IV, nr.29 
7 
 

Op de dag van kandidaatstelling zal blijken of en in welke mate er animo bestaat om deel te 
nemen aan de eilandsraadverkiezingen. Een indicatie daarvoor kan ook worden verkregen na de 
uiterste datum van de registratie van aanduidingen waarmee politieke groeperingen boven de 
kandidatenlijst willen worden vermeld. Burgers en politici worden in aanloop naar de verkiezingen 
zo veel als mogelijk meegenomen in de informatievoorziening. Tijdens de eerste informatiesessie 
(20 en 21 februari jl.) over de verkiezingen werd er door zowel gevestigde als potentiële politieke 
spelers belangstelling getoond. Op een later moment dit jaar wordt aan potentiële politici nog een 
opleidingsprogramma aangeboden. Het is uiteraard geheel aan de politici van Sint Eustatius zelf 
om wel of niet mee te doen aan de verkiezingen. 
 
De leden van de CDA-fractie vragen of het klopt dat politieke partijen zich opnieuw moeten 
registreren bij de Kiesraad om kandidaten verkiesbaar te kunnen stellen voor de eilandsraad en zo 
ja, waarom. Hoe verhoudt zich dat tot de verkiezingen voor het kiescollege voor de Eerste Kamer, 
toen deze partijen zich niet afzonderlijk hoefden te registreren, en kan de regering zich voorstellen 
dat deze bepaling de indruk wekt dat de regering reeds langer bestaande politieke partijen op Sint 
Eustatius buiten wil sluiten en is dit werkelijk de bedoeling en is het niet aan burgers en aan 
politieke stromingen om hier zelf keuzes in te maken, zo vragen die leden. 
 
Reeds geregistreerde politieke partijen hoeven hun aanduiding niet opnieuw voor deze 
eilandsraadsverkiezingen te registreren. Zowel bestaande als nieuwe politieke partijen zijn welkom 
om deel te nemen. Er is geen reden om aan te nemen dat het bestaande register van 
aanduidingen ten behoeve van de verkiezing van de leden van de eilandsraad van Sint Eustatius 
niet gebruikt kan worden.  
 
Een verzoek tot registratie moet uiterlijk de 42e dag voor de dag van de kandidaatstelling 
ontvangen zijn bij het centraal stembureau. Een registratie van de aanduiding van een politieke 
groepering die heeft plaatsgevonden voor een eerdere eilandsraadverkiezing van Sint Eustatius is 
geldig voor de volgende eilandsraadverkiezing, zolang de registratie niet is geschrapt door het 
centraal stembureau (artikel Ya 13 jo. G 3, zevende lid, van de Kieswet).  
In antwoord op de relatie tot de registratie voor de verkiezing van het kiescollege voor de Eerste 
Kamer geldt voor het Caribisch deel van Nederland dat de aanduidingen die ten behoeve van de 
verkiezing van de leden van de eilandsraad zijn geregistreerd doorwerking hebben naar de 
verkiezing van de leden van het kiescollege voor de Eerste Kamer (art. Ya 25, eerste lid, Kieswet). 
Oftewel: een aanduiding die ten behoeve van de eilandsraadsverkiezing is geregistreerd kon in 
2019 ook bij de kiescollegeverkiezing worden gebruikt. Andersom kan dat overigens niet. 
 
De leden van de CDA-fractie vragen of de eilandsraad wel van start kan gaan zonder eilandgriffier. 
Zou het niet verstandig zijn om voor deze functie nu al een kwartiermaker aan te trekken, zo 
vragen die leden. 
 
Het voorgestelde artikel 5 bepaalt dat na de dag waarop de benoemde leden tot de eilandsraad 
zijn toegelaten de eilandsraad zo spoedig mogelijk een eilandgriffier benoemt. Krachtens de 
Tijdelijke wet taakverwaarlozing Sint Eustatius voert de eilandsecretaris momenteel de 
werkzaamheden van de griffier uit. Hier vloeit uit voort dat de eilandsecretaris de komst van de 
eilandsraad voorbereidt en eventueel de selectieprocedure voor een griffier opstart. In aanloop 
naar de verkiezingen is het mogelijk dat er een bestuursadviseur dan wel kwartiermaker wordt 
aangesteld die, ter ondersteuning van de eilandsecretaris, toeziet op de griffie. Er is echter geen 
garantie dat de nieuwe eilandsraad de kwartiermaker tevens zal benoemen tot griffier.  
 
Het aanbod van opleidingsprogramma’s voor potentiële politici is welkom, maar is de daaraan 
verbonden verplichting wel democratisch, zo vragen de leden van de CDA-fractie. Kan de regering 
een voorbeeld van Nederlandse bodem geven waarin opleidingseisen gesteld worden aan 
kandidaat-volksvertegenwoordigers en is dat niet een verantwoordelijkheid van politieke partijen 
zelf en zou het niet verstandiger zijn dit als aanbod en niet als verplichting te presenteren, zo 
vragen die leden. 
 
Het volgen dan wel afronden van de opleidingsprogramma’s die worden aangeboden aan 
potentiële politici, eilandsraadsleden en gedeputeerden is niet verplicht. Het feit dat afronding van 
de aangeboden programma’s als voorwaarde aan de overgang naar fase 2.1 van het wetsvoorstel, 
9 
 

van duurzame verbetering van de ambtelijke organisatie te blijven uitvoeren. Daar komt bij dat 
het nemen van beslissingen over benoeming, schorsing en ontslag van ambtenaren grote impact 
kan hebben op de ambtelijke organisatie. Deze bevoegdheden worden daarom in de tweede fase 
van de wet hersteld. De eilandgriffier ondersteunt de eilandsraad, de eilandsraad heeft daarom 
reële zeggenschap over de kandidaat. Het besluit tot aanstelling van een eilandgriffier is echter wel 
onderhevig aan de goedkeuring van de regeringscommissaris. In de tweede fase van het 
wetsvoorstel is naar verwachting aan meer voorwaarden voor goed bestuur voldaan, zoals 
opleiding en ordentelijk personeelsbeleid, en worden de taken en bevoegdheden met betrekking 
tot beslissingen over benoeming, schorsing en ontslag van ambtenaren ingezet in het belang van 
een goed functionerende ambtelijke organisatie.  
 
De leden van de GroenLinks-fractie vragen de regering helderheid te geven hoe de afzonderlijke 
bevoegdheden van de eilandsraad, het bestuurscollege en de gezaghebber enerzijds en die van de 
regeringscommissaris anderzijds zich tot elkaar verhouden. Om welke bevoegdheden gaat het 
precies, kunnen die bevoegdheden met elkaar in conflict komen en zo ja, hoe worden deze 
conflicten beslecht, zo vragen die leden. 
 
In zijn algemeenheid wordt opgemerkt dat de regeringscommissaris zich blijft inzetten om op 
transparante wijze en in goed overleg met de toekomstige ambtsdragers, inwoners en het 
maatschappelijk middenveld, zijn taken uit te oefenen en om gezamenlijk te werken aan goed 
bestuur van Sint Eustatius.  
 
Ten aanzien van de exacte taakverdeling en de verhouding tussen enerzijds de eilandelijke 
ambtsdragers en anderzijds de regeringscommissaris moeten de verschillende fasen ten aanzien 
van het herstel van de bevoegdheden worden bezien. 
Een eerste fase betreft het door middel van verkiezingen terugkeren van de eilandsraad. De 
artikelen 74 (schorsing gezaghebber), 75 (benoembaarheid gezaghebber), 77 tot en met 80 
(rechtspositionele bepalingen gezaghebber), 82 tot en met 87 en 89 (rechtspositionele bepalingen 
gezaghebber) van de WolBES zijn op de (plaatsvervangend) regeringscommissaris van toepassing. 
Besluiten houdende de benoeming, bevordering, schorsing of ontslag van de eilandgriffier 
behoeven de goedkeuring van de regeringscommissaris. Voorts heeft de regeringscommissaris in 
deze fase alle bevoegdheden die ‘normaliter’ aan het bestuurscollege of de gezaghebber zijn 
opgedragen. Ook de taken en bevoegdheden met betrekking tot de griffie, de ambtelijke 
organisatie en de financiën zijn aan de regeringscommissaris opgedragen. Voorts behoeven 
eilandsverordeningen, behoudens die op grond van de Wet financiën openbare lichamen Bonaire, 
Sint Eustatius en Saba, de goedkeuring van de regeringscommissaris. 
In de tweede fase, het terugkeren van het bestuurscollege en de eilandgedeputeerden, zullen de 
taken en bevoegdheden die op grond van de WolBES door deze ambtsdragers worden opgepakt, 
niet meer door de regeringscommissaris worden uitgevoerd. Voorts is het toezicht door de 
regeringscommissaris gewijzigd. In deze fase moet in de gevallen, bedoeld in de artikelen 35, 
vierde lid, 105, tweede lid, 123, tweede lid, en 168, derde lid, (goedkeuring eilandsverordeningen) 
van de WolBES, goedkeuring worden verleend door de regeringscommissaris. Voorts behoeven 
besluiten van het bestuurscollege, met uitzondering van de voorgestelde artikelen 5, tweede lid, 7 
en 8, goedkeuring door de regeringscommissaris. 
Indien de eilandsraad en het bestuurscollege hun taken hebben hervat, heeft de 
regeringscommissaris geen rol meer ten aanzien van de griffie en de ambtelijke organisatie. Dit 
geldt ook ten aanzien van de financiële taken en bevoegdheden. Zodra de gezaghebber zijn taken 
hervat, is de functie van regeringscommissaris niet langer nodig en wordt zijn benoeming 
beëindigd.      
De regeringscommissaris is te allen tijde verantwoording verschuldigd aan de Minister van BZK. Zo 
er al bevoegdheden zouden zijn die met elkaar in conflict komen, dan zal de Minister van BZK 
hierin een bemiddelende rol op zich nemen.    
 
De leden van de GroenLinks-fractie vragen hoe precies toezicht wordt gehouden op de wijze 
waarop de regeringscommissaris zijn/haar taak uitoefent en hoe wordt voorkomen dat de 
eilandsraad al te zeer in zijn functioneren wordt beperkt. Tot slot vragen deze leden in dit verband 
hoe verschillen van inzicht tussen de eilandsraad en de regeringscommissaris in wat precies in het 
belang is van het eiland en de eilandbewoners, worden beslecht. 
 
11 
 

Hieronder volgt een beknopte stand van zaken. Nadere informatie inzake genoemde projecten 
volgt in de eerstvolgende voortgangsrapportage, die vóór 1 juni aanstaande aan uw Kamer wordt 
verzonden. 
 
Onlangs is het onderzoek naar de juistheid, actualiteit en volledigheid van de opgenomen 
gegevens in de PIVA van Sint Eustatius afgerond. Afgelopen maart is gestart met het corrigeren 
van de geconstateerde fouten. Daarnaast worden diverse nationaliteitsonderzoeken opgestart die 
enkele jaren in beslag kunnen nemen. Deze stappen hebben geen effect op de betrouwbaarheid 
van het kiezersregister. Het kiezersregister is gereed voor de verkiezingen. 
 
Administraties openbaar lichaam: van de 17 administraties van het openbaar lichaam is ongeveer 
de helft operationeel. De overige administraties zijn in elk geval operationeel vóór aanvang van de 
tweede fase van de wet.  
 
Verordeningen: van de ongeveer 100 regelingen is de helft herzien. Met de huidige planning is de 
verwachting dat alle niet-financiële regelingen uiterlijk half oktober zijn opgeschoond. 
Verordeningen op financieel terrein zijn naar verwachting vóór aanvang 2021 zijn herzien, 
vereenvoudigd of gemoderniseerd. Hiervoor is specialistische expertise ingehuurd. 
 
Reorganisatie ambtelijk apparaat, inclusief procedures en werkinstructies: na het effectueren van 
de reorganisatie op 1 september 2019 is de interne doorstroom op functies voltooid. Het openbaar 
lichaam spant zich momenteel in om een aantal openstaande vacatures, waaronder enkele 
sleutelfuncties, te vervullen. Een aantal adviesfuncties wordt naar verwachting vóór de zomer 
ingevuld, waardoor de professionalisering van het ambtenarenapparaat een volgende fase in kan 
gaan. Voor de verdere implementatie van de reorganisatie is een verandermanager aangesteld die 
dit proces op gestructureerde wijze begeleidt. De beschrijving van procedures en werkinstructies 
wordt vóór de verkiezingen afgerond. 
 
Beleidskaders openbaar lichaam: er is een inventarisatie gedaan van beleidskaders die ontbreken. 
Voor de twee grootste directies, sociaal en infrastructuur, zijn er beleidskaders opgesteld. Andere 
directies volgen nog. Ter afronding wordt er tevens een masterplan geschreven waarin de 
verschillende beleidskaders in samenhang worden bezien. 
 
Toezicht- en handhavingsinstrumentarium en toerusting openbaar lichaam: in het eerste kwartaal 
van 2020 zijn toezichthouders voor afvalstoffen benoemd. Voor de inspectie van de hotels, 
restaurants en supermarkten krijgen inspecteurs, opgeleid tot bijzondere agent (BAV Pol), 
assistentie en training van Korps Politie Caribisch Nederland.  
 
Meerjarig opleidingsprogramma ambtenaren en politici: het opleidingsprogramma voor 
ambtenaren loopt meerjarig door. In het eerste kwartaal van 2020 is dit programma verder 
uitgebreid met verschillende trainingen voor managers, supervisors, projectmanagers, 
beleidsadviseurs en secretaresses. Door de maatregelen in verband met COVID-19 zijn de 
trainingen in het tweede kwartaal afgebroken dan wel uitgesteld. Indien mogelijk worden 
trainingen online voortgezet, dit wordt momenteel voorbereid.  
In samenwerking met de VNG en het NIMD wordt de komende maanden onderzocht hoe de 
verschillende opleidingsprogramma’s vorm moeten krijgen. Na de kandidaatstelling worden de 
eerste opleidingsdagen georganiseerd, met als doel om (potentiële) politici voor te bereiden op 
een rol als eilandraadslid. Op basis van de behoeften en waarnemingen worden de opleidingsdagen 
voor (potentiële) politici op maat gemaakt. Na de verkiezingen zullen tevens opleidingsdagen 
aangeboden worden aan de gekozen politici. Voorafgaand aan ieder moment van opleiden wordt 
gekeken naar de behoeften van deelnemers, zodat zij de kans krijgen om hun taak en functie op 
specifieke punten steeds beter uit kunnen oefenen. 
 
Digitaliseren en centraliseren financiële processen, planning- en controlcyclus conform de FinBES 
en Plan van Aanpak financieel beheer: de digitalisering van de financieel administratie is per 1 april 
jl. afgerond. Overig wijzigingsbeheer vindt volgens een vaste procedure plaats. Het IT-beheer 
wordt ingericht en er wordt een audit door de Auditdienst Rijk, met betrekking tot de inrichting en 
het beheer van toegang tot het financiële systeem voorbereid. 
13 
 

Op de dag van kandidaatstelling zal blijken of en in welke mate er animo bestaat om deel te 
nemen aan de eilandsraadverkiezingen. Een indicatie daarvoor kan ook worden verkregen na de 
uiterste datum van de registratie van aanduidingen waarmee politieke groeperingen boven de 
kandidatenlijst willen worden vermeld. Burgers en politici worden in aanloop naar de verkiezingen 
zo veel als mogelijk meegenomen in de informatievoorziening. Tijdens de eerste informatiesessie 
(20 en 21 februari jl.) over de verkiezingen werd er door zowel gevestigde als potentiële politieke 
spelers belangstelling getoond. Op een later moment dit jaar wordt aan potentiële politici tevens 
een opleidingsprogramma aangeboden. Het is uiteraard geheel aan de politici van Sint Eustatius 
zelf om wel of niet mee te doen aan de verkiezingen. 
 
De leden van de PvdA-fractie vragen of er voldoende is geïnvesteerd in het betrekken van 
jongeren bij de politiek. Is er voldoende geïnvesteerd in het opleiden van (nieuwe) politici en zo ja, 
met welk resultaat, zo vragen die leden. De leden van de PvdA-fractie vragen voorts of zich 
nieuwe partijen hebben gemeld die graag mee zouden willen doen aan de verkiezingen en hebben 
zij voldoende tijd om zich voor te bereiden. In hoeverre is er sprake van een overgangstermijn 
wanneer er sprake is van de oprichting van een eilandsraad zonder dat deze de feitelijk 
bevoegdheden heeft om het eiland te besturen en is er de facto dan geen sprake van verlenging 
van de huidige situatie, zo vragen de leden van de PvdA-fractie. 
 
Het informatietraject dat belangstellenden over de verkiezingen informeert, is bedoeld voor een 
breed publiek en niet specifiek gericht op één doelgroep, zoals jongeren. Het heeft als doel om de 
bevolking breed te informeren over de mogelijkheden van de lokale politiek.  
 
Op het moment van aantreden, krijgt de eilandsraad een aantal controlerende bevoegdheden, het 
amendements- en initiatiefrecht en de bevoegdheid om verordeningen vast te stellen. De 
eilandsraad controleert daarmee het bestuurlijk optreden van de regeringscommissaris en kan 
middels het vaststellen van verordeningen beslissingen nemen die impact hebben op het eiland. 
Omdat dit wel degelijk bevoegdheden van betekenis zijn, waarmee de eilandsraad in 
samenwerking met de regeringscommissaris een beleid kan voeren, is er geen sprake van het 
simpelweg verlengen van de huidige situatie. Aangezien stapsgewijs wordt toegewerkt naar de 
situatie waarin een lokaal bestuur in staat wordt geacht zelfstandig te kunnen functioneren, 
waarbij telkens meer bevoegdheden worden toegekend, is er zeker sprake van een 
overgangstermijn.  
 
De leden van de PvdA-fractie vragen ook waarom na de installatie van de eilandsraad de 
maatschappelijke adviesraad zal worden opgeheven. Waarom is er gekozen voor een andersoortig 
maatschappelijk adviesorgaan, wat zijn de formele bevoegdheden hiervan, zullen de adviezen 
openbaar zijn, zal de samenstelling van een ander soortig maatschappelijke adviesorgaan een 
representatieve vertegenwoordiging van de bevolking zijn, hoe groot is het beoogde aandeel 
jongeren in een andersoortig maatschappelijk adviesorgaan, en het percentage vrouwen, en 
maken ook vertegenwoordigers van (kleine) bedrijven en ondernemingen hier deel van uit, zo 
vragen die leden. 
De leden van de PvdA-fractie vragen of handhaving van de maatschappelijke adviesraad in de 
eerste periode niet een steviger fundament zou geven aan de geleidelijke afbouw en daarmee in 
positieve zin zou bijdragen aan het daarvoor noodzakelijke maatschappelijk draagvlak. Of is het de 
bedoeling dat een andersoortig maatschappelijk adviesorgaan deze rol gaat invullen en zo ja, hoe 
dan, zo vragen die leden. 
 
De Maatschappelijke Raad van Advies is bij aanvang van de bestuurlijke ingreep in het leven 
geroepen om de regeringscommissaris van gevraagd en ongevraagd advies te voorzien en heeft 
een wettelijke grondslag in de Tijdelijke wet taakverwaarlozing Sint Eustatius. Op die manier wordt 
de regeringscommissaris, in een situatie zonder eilandsraad, geadviseerd over de in de lokale 
samenleving bestaande opvattingen ten aanzien van bestuurlijke aangelegenheden.  
Na het herstel van de eilandsraad is de Maatschappelijke Raad van Advies niet langer nodig om de 
regeringscommissaris te kunnen adviseren en het draagvlak van zijn optreden te verzekeren. De 
regeringscommissaris kan draagvlak peilen bij de eilandsraad en de eilandsraad kan met het 
reguliere vragen- en interpellatierecht en moties een standpunt innemen over het gevoerde 
bestuur van de regeringscommissaris.  
 
15 
 

De leden van de SGP-fractie vragen zich af of er juist nu er nog sprake is van een instabiele 
situatie met mogelijk ook wantrouwen, geen behoefte is om te voorzien in een gestructureerde 
vorm van overleg met de maatschappelijke organisaties of de bevolking voor bijvoorbeeld de 
regeringscommissaris. Is de regering niet van mening dat juist nu er klachten zijn over het 
functioneren van deze maatschappelijke adviesraad in de beginperiode van de maatregelen tegen 
taakverwaarlozing, het goed zou kunnen zijn om dit orgaan nog gedurende kortere of langere tijd 
in stand te laten? Zo niet, is het dan niet noodzakelijk om de Burgerparticipatieraad uitdrukkelijk 
in de wet op te nemen, zo vragen die leden. 
 
Om te blijven voorzien in een gestructureerde vorm van overleg tussen het bestuur en 
maatschappelijke organisaties en/of de bevolking wordt de Burgerparticipatieraad in het leven 
geroepen. Deze vervangt de huidige Maatschappelijke Raad van Advies wanneer deze vervalt bij 
inwerkingtreding van de wet. Omdat er op dat moment wederom sprake is van een eilandsraad is 
het niet wenselijk om de Burgerparticipatieraad tevens te voorzien van een wettelijke grondslag.  
Naast de Burgerparticipatieraad is de ‘Central Dialogue Statia’ (Centrale Dialoog) opgericht. De 
Centrale Dialoog biedt een vorm van gestructureerd overleg met lokale overheid, Kamer van 
Koophandel en vertegenwoordigers van werkgevers en werknemers en zal zich met name richten 
op sociaaleconomische thema’s die op het eiland spelen. Bovendien kan de Centraal Dialoog advies 
uitbrengen aan het Rijk, bijvoorbeeld wanneer ontwerpwetsvoorstellen voor consultatie worden 
voorgelegd.   
 
De leden van de SGP-fractie constateren dat de regering geen gehoor heeft gegeven aan het 
advies van de Afdeling advisering van de Raad van State om een regeling te treffen voor 
taakverwaarlozing. Zij vragen zich af wat dan nu de precieze mogelijkheden zijn indien een van de 
bestuursorganen niet naar behoren zou gaan functioneren. Is het dan nog wel mogelijk om snel en 
adequaat maatregelen te treffen? Is de regeling ten aanzien van goedkeuring wel een voldoende 
waarborg nu bijvoorbeeld een eilandsverordening als zodanig niet verkeerd hoeft te zijn, maar de 
wijze waarop het bestuur de regeling tot stand heeft gebracht onjuist is, zo vragen die leden. 
 
Zoals ook al eerder op vragen van de leden van de D66-fractie is gemeld, bevat het wetsvoorstel 
een heel aantal waarborgen dat ervoor zorgt dat de inzet van teruggegeven bevoegdheden geen 
negatieve gevolgen heeft voor het eiland en de inwoners van Sint Eustatius en niet ten nadele 
komt van tot dan toe doorgevoerde verbeteringen. Met zijn bevoegdheid tot het wel of niet 
goedkeuren van besluiten van bestuursorganen betrekt de regeringscommissaris alle relevante 
aspecten.  
Indien toch sprake is van een eilandsverordening die in werking treedt, maar in strijd met het 
recht of het algemeen belang blijkt, dan kan de regeringscommissaris als ultimum remedium deze 
aandragen voor vernietiging met toepassing van artikel 223 van de WolBES. Als de eilandsraad 
taken die voorvloeien uit medebewindswetgeving niet of niet naar behoren uitoefent, kan de 
regeringscommissaris – in zijn taakuitoefening van het bestuurscollege – tevens in de plaats 
treden met toepassing van artikel 230 van de WolBES. 
 
De regering geeft aan dat de eilandsraad zelf een regeling kan treffen ten aanzien van moties. De 
leden van de SGP-fractie vragen zich af in hoeverre dergelijke moties ook uitspraken zouden 
kunnen bevatten over het financiële beleid of de werking van de griffie, voor zover het betreft het 
adviseren van de regeringscommissaris op deze terreinen. 
 
In de fase waarbij alleen nog de taken en bevoegdheden van de eilandsraad zijn hersteld, voert de 
regeringscommissaris nog steeds de taken van het bestuurscollege en de gezaghebber uit. De 
regeringscommissaris is gehouden na het aantreden van de eilandsraad de vragen van de leden 
van de eilandsraad te beantwoorden en inlichtingen te verstrekken over zijn beleid, met 
inachtneming van de kaders van de WolBES. De eilandsraad kan zo de regeringscommissaris 
kenbaar maken wat wenselijke beleidsvoornemens zijn en wat het draagvlak is voor het gevoerde 
bestuur.  
 
De leden van de SGP-fractie constateren dat de bevoegdheden ten aanzien van de griffie alleen in 
zijn geheel kunnen vervallen. Zij vragen zich af of het niet gewenst is nog een mogelijkheid open 
te laten dat de taken in eerste instantie alleen gedeeltelijk overgedragen worden. 
 
17 
 

 
5. Gevolgen 
 
De leden van de GroenLinks-fractie vragen zich af hoelang het regime van de bestuurlijke ingreep 
nog zal gelden.  
 
Aan de geleidelijke afbouw van de bestuurlijke ingreep is geen tijdspad verbonden. De fases 
volgen elkaar op wanneer aan de gestelde voorwaarden is voldaan. Om geen (extra) tijdsdruk te 
leggen op nog te behalen resultaten worden de stappen richting het einde van de ingreep gezet op 
basis van de geboekte voortgang. De afbouw richt zich daarmee op het behalen van kwaliteit van 
de voorwaarden van goed bestuur en niet op snelheid. 
Hoewel de fasering geen deadlines kent, bepaalt het voorgestelde artikel 21 dat de wet op 1 
september 2024 vervalt en zo nodig met maximaal een jaar wordt verlengd.  
 
De leden van de SP-fractie vragen naar de stand van zaken van de uitvoering van de motie Van 
Raak/Bosman (Kamerstuk 2018/19, 35000 IV, nr. 19) over de viering van de First Salute op 16 
november 2026. 
 
Een half jaar geleden heeft hierover een gesprek plaatsgevonden tussen de deputy chief of mission 
van de ambassade van de VS en ambtenaren van de ministeries van Buitenlandse Zaken en 
Binnenlandse Zaken en Koninkrijksrelaties. Dit gesprek was een eerste verkenning van de 
mogelijkheden. De uitkomsten zijn teruggekoppeld aan Washington om te bezien welke ideeën 
haalbaar zijn en voor welke ideeën draagvlak bestaat aan beide kanten van de oceaan. Het idee 
van een gezamenlijk viering is enthousiast ontvangen. Een vervolggesprek moet nog plaatsvinden. 
Het is derhalve niet opportuun om vooruit te lopen op een dergelijk vervolggesprek, maar de 
gedachtewisseling hierover wordt zeker voortgezet.  
 
De leden van de PvdA-fractie constateren dat in het wetsvoorstel de ontwikkelingen als gevolg van 
de COVID-19 crisis niet zijn meegenomen, noch de eventuele (vertragende) gevolgen van de te 
nemen en genomen maatregelen. In hoeverre dient dit meegenomen te worden? Wat zijn de 
gevolgen hiervan voor dit wetsvoorstel? Hoe groot is het risico dat de bevolking nu vooral bezig is 
met het doorstaan van deze crisis en de bijbehorende maatregelen, het (dreigend) verlies aan 
inkomen en/of banen in plaats van verkiezingen, zo vragen die leden. 
 
De gevolgen van de COVID-19-crisis betekenen een extra belasting voor Sint Eustatius. De 
afgelopen maanden hebben, net als in Nederland en andere Koninkrijksdelen, veelal in het teken 
gestaan van het aanpassen van de zorgvoorzieningen en de samenleving om de risico’s van het 
COVID-19 virus te minimaliseren. Het openbaar lichaam heeft begin maart een Taskforce gevormd 
en op 13 maart jl. opgeschaald naar crisisniveau 3, gebruikmakend van het crisisbeleidsplan voor 
orkanen. In samenwerking met de BES-eilanden en de landen in het Koninkrijk is de 
regeringscommissaris aan de slag gegaan met het invoeren van beperkende maatregelen van het 
economisch en maatschappelijk leven, zoals het uitvaardigen van noodverordeningen en de 
handhaving daarvan. Het bestuur heeft bovendien een aantal bijstandsverzoeken ingediend naar 
aanleiding waarvan zij ook de benodigde hulp van het kabinet krijgt, zoals de tijdelijke inzet van 
een crisiscoördinator en de mobilisatie van een hospitainer unit met zes isolatieplaatsen. In de 
volgende voortgangsrapportage, die vóór 1 juni aanstaande aan uw Kamer wordt verzonden, 
wordt uitgebreid op de genomen maatregelen ingegaan. 
Zoals eerder gesteld, hebben de maatregelen omtrent het virus de nodige effecten op het 
informatie- en opleidingstraject. Het heeft het openbaar lichaam daarnaast veel tijd en energie 
gekost om de crisis het hoofd te bieden, tijd en energie die daarom niet in de lopende trajecten is 
gaan zitten hetgeen mogelijk gevolgen heeft voor de voortgang. Op dit moment is er nog geen 
reden om aan te nemen dat de verkiezingen niet dit najaar kunnen plaatsvinden of dat er niet 
voldaan kan worden aan de gestelde voorwaarden voor het houden van verkiezingen.  
 
Het ministerie van BZK volgt nadrukkelijk de mogelijke effecten van de COVID-19-crisis op de 
organisatie van de verkiezingen. Het meest wenselijk is dat de verkiezingen zonder beperkingen 
kunnen plaatsvinden. Voor het scenario dat er beperkingen gelden, zoals de maatregel dat tussen 
personen 1,5 meter afstand moet worden gehouden, zal met het openbaar lichaam worden 
19 
 

van de grootte en mogelijke duur van de onderliggende projecten. De belangen van de bevolking 
van Sint Eustatius en het boeken van de nodige resultaten staan hierbij blijvend centraal. De 
regeringscommissaris spant zich daarnaast in om een goede samenwerking met de nieuwe 
eilandsraad tot stand te brengen. Bij de beslissing tot het behalen van een fase is de input van het 
eilandsbestuur van waarde. Gelet op de bestuurlijke verhoudingen, ook op basis van de wet, ligt 
de beslissing van overgang naar een volgende fase bij het kabinet. 
 
Zoals eerder gemeld is aan de geleidelijke afbouw van de bestuurlijke ingreep geen tijdspad 
verbonden. De fases volgen elkaar op wanneer aan de gestelde voorwaarden is voldaan. Om geen 
(extra) tijdsdruk te leggen op nog te behalen resultaten worden de stappen richting het einde van 
de ingreep gezet op basis van de geboekte voortgang. De afbouw richt zich daarmee primair op 
het behalen van kwaliteit van de voorwaarden van goed bestuur en niet op snelheid. 
Hoewel de fasering geen deadlines kent, bepaalt het voorgestelde artikel 21 dat de wet op 1 
september 2024 vervalt en zo nodig met maximaal een jaar wordt verlengd.  
 
 De leden van de CDA-fractie constateren dat de voortgang op de twaalf verbetercriteria niet door 
alle inwoners van Sint Eustatius positief beoordeeld wordt. Hoe analyseert de regering de oorzaken 
van het gebrek aan voortgang op Sint Eustatius, wat is de rol van Nederland daarin, zou een 
grotere betrokkenheid van de inwoners van Sint Eustatius, in het bijzonder van de eilandsraad, 
juist niet kunnen bijdragen aan verantwoordelijkheid en versnelling en welke rol zal de eilandsraad 
hebben bij het beoordelen of voldoende voortgang is bereikt, teneinde te kunnen doorgaan naar 
een volgende fase zoals omschreven in het wetsvoorstel, zo vragen die leden.  
 
De voortgangsrapportages die halfjaarlijks aan uw Kamer worden verzonden, gaan in op de 
ontwikkelingen op het eiland en de bijkomende moeilijkheden. Die rapportages gaven al aan dat 
de achterstanden op het eiland groter waren dan aanvankelijk gedacht. Deze achterstanden 
worden, ook nu, ingehaald, maar dit vergt veel inspanningen van betrokkenen.  
Vanuit haar rol zal de eilandsraad betrokken zijn bij het bestuur van het eiland, hetgeen naar 
verwachting – ook binnen een context met aanvankelijk beperkte bevoegdheden – een passend 
gevoel van verantwoordelijkheid en eigenaarschap met zich meebrengt.  
 
De leden van de D66-fractie lezen dat de Maatschappelijke Raad van Advies op- en aanmerkingen 
heeft gemaakt bij het wetsvoorstel. Zo had men vragen over het voorziene tijdpad aangezien de 
fases elkaar opvolgen op basis van criteria en niet een uiterste datum bevatten. Overgang van 
fases zou gepaard moeten gaan met duidelijke mijlpalen in de tijd. Ook lezen deze leden dat de 
Maatschappelijke Raad van Advies aangeeft dat het op voorhand duidelijk dient te zijn hoe en door 
wie de criteria – op objectieve wijze – worden beoordeeld. De meerderheid van de leden van de 
Raad heeft aangegeven de voorgenomen verkiezingen in het najaar van 2020 aan de ambitieuze 
kant te vinden. De start van de opleiding voor potentiële politici op korte termijn wordt daarom als 
noodzakelijk gezien. Ook is aangegeven dat groepen binnen de gemeenschap zich van hun 
stemrecht beroofd voelen. Wat is de reactie van de regering op deze op- en aanmerkingen, zo 
vragen de leden van de D66-fractie. 
Deze leden van de Groenlinks-fractie hebben begrip voor de wens van de Maatschappelijke Raad 
van Advies om zo concreet mogelijke mijlpalen in de tijd en criteria daarvoor te formuleren. Zij 
vragen de regering daar waar mogelijk in te voorzien. 
 
Allereerst vormen de verkiezingen dit najaar een mijlpaal in de tijd. Op basis van resultaat wordt 
de volgende stap richting beëindiging van de ingreep gezet. Wat betreft de objectieve beoordeling 
van het feit of wel of niet aan een criterium is voldaan, geldt dat de regeringscommissaris 
verantwoordelijk is voor de voortgang van de desbetreffende projecten. Uiteindelijk is het echter 
aan het kabinet om te beslissen of er voldoende resultaat is bereikt.  
Voor wat betreft de planning van de verkiezingen in het najaar van dit jaar is er momenteel geen 
reden om aan te nemen dat dit streven niet reëel is. In aanloop naar de verkiezingen zal potentiële 
politici, in aanvulling op het informatietraject voor alle belangstellenden, een opleidingsprogramma 
worden aangeboden.  
 
De leden van de GroenLinks-fractie vragen wat precies onder ‘voldoende institutionele stabiliteit’ 
moet worden verstaan en waarvan het precies afhangt of in het najaar van 2020 kan worden 
besloten tot het organiseren van eilandsraadsverkiezingen. Wordt dat bepaald aan de hand van de 
21 
 

 
Het geloofsbrievenonderzoek omvat méér dan een oordeel over de toelaatbaarheid van de 
benoemden, voor zover zij hun benoeming hebben aangenomen, tot lid van het 
vertegenwoordigend orgaan. Op grond van artikel V 4, eerste en derde lid, van de Kieswet omvat 
het tevens een oordeel over het verloop van de verkiezing en een beslechting van eventuele 
geschillen die daaromtrent zijn gerezen. In Nederland is het finale oordeel daarover altijd door 
gekozen volksvertegenwoordigers geveld. 
 
Doorgaans wordt het geloofsbrievenonderzoek uitgeoefend door de zittende leden van het 
vertegenwoordigend orgaan waarvoor de verkiezing is gehouden. In dit bijzondere geval is dit niet 
mogelijk, omdat er op dit moment geen eilandsraad is. Daarom is, in aansluiting op de huidige 
Tijdelijke wet taakverwaarlozing Sint Eustatius, ervoor gekozen om het geloofsbrievenonderzoek te 
beleggen bij de benoemde leden van de eilandsraad. De gekozen oplossing leidt er inderdaad toe 
dat de benoemden mede over hun eigen toelaatbaarheid beslissen. In een situatie waarbij een 
zittend lid van een vertegenwoordigend orgaan zich voor een nieuwe periode verkiesbaar heeft 
gesteld, doet zich evenwel feitelijk eenzelfde situatie voor. 
 
Artikel 5 
 
Ten aanzien van artikel 5 vragen de leden van de SGP-fractie of deze regeling ook onverkort geldt 
ten aanzien van de benoeming van een nieuwe eilandgriffier. 
 
Ja, bedoelde regeling geldt ook onverkort ten aanzien van de benoeming van een nieuwe 
eilandsgriffier. 
 
 
Artikel 15 
 
In het in artikel 15 genoemde nieuwe artikel 10a wordt gesproken over goedkeuring van besluiten 
met financiële gevolgen. De leden van de SGP-fractie vragen of dit wel voldoende duidelijk is. 
Hebben (vrijwel) alle besluiten niet bepaalde financiële gevolgen, zo vragen die leden. 
 
Met de term ‘besluiten met financiële gevolgen’ is aangesloten bij en verwezen naar hoofdstuk III, 
afdeling 1, van de FinBES, alwaar de term ook in het opschrift van die afdeling is genoemd. 
 
 
De Staatssecretaris van Binnenlandse Zaken en Koninkrijksrelaties, 
 
 
 
 
 
 
 
drs. R.W. Knops 
 
23 
 

