 
 
 
>Retouradres Postbus 16375 2500 BJ Den Haag  
 
 
Internationaal Beleid 
De voorzitter van de Tweede Kamer der Staten-Generaal  
 
Rijnstraat 50  
 
Postbus 20018  
Den Haag 
 
2500 EA  DEN HAAG 
Postbus 16375 
2500 BJ Den Haag 
www.rijksoverheid.nl 
 
 
Onze referentie 
24489275 
 
 
  
Datum 20 mei 2020 
Betreft Reactie op Commissiebrief inzake Verslag SO inzake informatie t.a.v. 
 
  OJCS-Raad 18 en 19 mei 2020  
 
 
 
 
Hierbij zend ik u mede namens de minister voor Basis- en Voortgezet Onderwijs 
en Media en de Staatssecretaris van Volksgezondheid, Welzijn en Sport de 
antwoorden op de vragen van de commissie Onderwijs, Cultuur en Wetenschap 
over mijn brief van 8 mei 2020 inzake informatie over de onderdelen onderwijs en 
cultuur die aan bod zouden komen in de Onderwijs-, Jeugd, Cultuur- en Sportraad 
(OJCS-Raad) en mijn brief van 2 april 2020 inzake het verslag van de OJCS-Raad 
van 20 februari 2020 en de videoconferentie voor onderwijsministers van 12 
maart 2020 over het coronavirus. 
 
 
 
 
 
de minister van Onderwijs, Cultuur en Wetenschap, 
 
 
 
Ingrid van Engelshoven  
 Pagina 1 van 16 
 

 
 
Onze referentie 
Raadconclusies Europese leraren en opleiders voor de toekomst 
24489275  
Deze leden lezen dat door het alomvattende karakter van het lerarenbeleid, de 
 
uitdagingen voor Nederland niet even relevant zijn. Welke uitdagingen uit de tekst 
zijn voor Nederland wel relevant? Op welke manier wordt de Europese lerarenprijs 
voor excellent onderwijs vormgegeven? Wat is de inzet van Nederland hierin? 
Deze leden vragen of de minister meer informatie kan geven over het 
oorspronkelijke plan van meer ‘internationale samenwerking tussen 
lerarenopleidingen binnen Europese lerarenacademies’. Wie heeft dit plan 
gemaakt? Welke lidstaten waren hier voorstander van? Hoe kijkt de Europese 
Commissie hiernaar, zo vragen deze leden. 
 
Raadsconclusies Mediawijsheid in een steeds veranderende wereld 
Deze leden vragen op welke manier Nederland aandacht vraagt voor promotie 
van mediawijsheid binnen Europa. Kan de minister ingaan op de subsidiariteit 
binnen dit onderwerp? Waar ligt de verantwoordelijkheid van nationale overheden 
en waar de verantwoordelijkheid van de Europese Unie? Daarnaast lezen deze 
leden dat de Europese Commissie wordt gevraagd om via het European Digital 
Media Observatory mogelijkheid te creëren tot vrijwillige uitwisseling van ideeën 
en initiatieven op het gebied van mediawijsheid. Op welke manier kunnen 
inwoners van Europa binnen dit platform informatie ophalen of is dit platform 
enkel bedoeld voor organisaties? Daarnaast lezen voornoemde leden dat de 
Commissie wordt gevraagd om met voorstellen te komen voor potentiele 
vervolgstappen voor langetermijnoplossingen om met desinformatie om te gaan. 
Waarom wordt de Europese Commissie hierom gevraagd? Wat is de meerwaarde 
van de coördinatie van de Europese Commissie? Hoe gaat de Europese Commissie 
ervoor waken dat de voorstellen niet de schijn opbrengen van censuur? 
Voornoemde leden vragen eveneens op welke manier de Europese Commissie 
kijkt naar interne desinformatie. Heeft de Europese Commissie een definitie van 
desinformatie? Zo nee, wordt het reguleren van desinformatie niet zeer uitdagend 
als er geen definitie kan worden vastgesteld?  
Daarnaast hebben deze leden vragen over de mededeling die eurocommissarissen 
Borrell en Jourova in juni gaan publiceren over hoe om te gaan met desinformatie 
in tijden van COVID-19. Is hierover tijdens de raad al reeds over gesproken? 
Welke informatie heeft de permanente vertegenwoordiging in Brussel hier reeds al 
over ingewonnen? Op welke manier heeft Nederland input geleverd op de 
mededeling van Borrell en Jourova om desinformatie in tijden van COVID-19 
tegen te gaan? Indien dat nog niet gebeurd is, op welke manier gaat Nederland 
input leveren aan de mededeling van Borrell en Jourova? Heeft de minister 
signalen dat er opzettelijk desinformatie is verspreid rondom COVID-19 in 
Nederland? En in Europa? Zo ja, kan de minister hier verder op ingaan, zo vragen 
de leden. 
 
1
Verslag OJCS Raad 20 februari 2020 en videoconferentie van 12 februari 2020 
De aan het woord zijnde leden lezen dat tijdens de OJCS-Raad studentenmobiliteit 
uitgebreid aan de orde is gekomen. Wat was de inzet van Nederland in deze 
discussie? De leden lezen eveneens dat Oostenrijk met dezelfde problematiek 
kampt als het gaat om de studentenmobiliteit. Welke landen zitten nog meer op 
de lijn om maatregelen te nemen om tot een gebalanceerde mobiliteit van 
studenten te komen, en daarmee dus maatregelen te nemen om de grote 
instroom van internationale studenten tegen te gaan? Waren er landen die het 
hier mee oneens waren? Zo ja, welke en waarom? Daarnaast lezen deze leden dat 
                                                 
1
 Kamerstuk 21501-34, nr. 325 
 
 Pagina 3 van 16 
 

 
 
Onze referentie 
jongeren aan te moedigen en hun kennis van ondernemerschap te vergroten. 
24489275  
Welke zijn dat?  
 
Deze leden zijn blij met de inzet van Nederland dat de raadsconclusies zich dienen 
te houden aan het subsidiariteitsbeginsel en vraagt om rekening te houden met 
de rol van lokale autoriteiten, zeker als het gaat om jeugdbeleid. Met welke 
landen trekt Nederland hierin op, zo vragen deze leden. 
 
Inbreng van de leden van de D66-fractie 
 
De leden van de D66-fractie kijken met belangstelling uit naar de informele OJCS-
Raad van 18 en 19 mei aanstaande en willen de minister nog enkele vragen en 
suggesties voorleggen. Deze vragen zullen gaan over het coronavirus in het 
onderwijs en over Brain circulation binnen de Europese Unie.  
 
Informatie en maatregelen omtrent COVID-19 
Deze leden hebben kennisgenomen van het overleg dat heeft plaatsgevonden op 
12 maart jl. tussen alle onderwijsministers van de lidstaten. Volgens deze leden is 
het van cruciaal belang dat er in deze tijd van crisis goede informatie-uitwisseling 
is tussen de lidstaten. Ook is het van belang resultaten die voortkomen uit beleid 
rondom het virus te verspreiden en daar van te leren. Juist nu kan er gebruik 
worden gemaakt van de samenwerking binnen het Europees kader. Deze leden 
willen van de minister weten of er nu voldoende uitwisseling van informatie is 
over het coronavirus binnen het onderwijs. Krijgt de minister informatie van 
andere landen over de maatregelen die genomen worden en de effecten hiervan? 
Deelt de minister ook informatie over ons onderwijsbeleid en de mogelijke 
gevolgen? Heeft de minister al resultaten gekregen van lidstaten waar scholen en 
vervolgopleidingen weer gedeeltelijk worden opgestart?  
Ook zien voornoemde leden een kans in de uitwisseling van lesmethodes in de tijd 
van meer en meer digitaal onderwijs. Uit onderhavige brief van de minister valt af 
te leiden dat dit al gebeurt, dat stemt de leden goed. Ziet de minister 
mogelijkheden om dit nog verder uit te breiden bij het overleg van 18 en 19 mei? 
Het belang van goed onderwijs voor iedereen verandert in tijden van crisis zeker 
niet. Deze leden ontvangen graag een reactie van de minister.  
 
Leermobiliteit en COVID-19 
Veel studenten en onderwijsmedewerkers zaten ten tijde van de uitbraak van het 
virus in het buitenland voor studie, stages of onderzoek. Velen zijn teruggehaald 
en bijna allen kunnen hun werk of studie niet voortzetten. Dit heeft gevolgen voor 
meerdere programma’s die uitwisseling faciliteren en bevorderen zoals het 
Erasmus+ programma. Deze leden vinden dat er een juiste informatievoorziening 
moet zijn voor de getroffenen zowel voor Nederlanders in het buitenland als 
buitenlanders hier. Wordt de informatie over de voorzorgsmaatregelen in het 
hoger onderwijs ook in het Engels beschikbaar gemaakt? Heeft de minister 
daarnaast een plan liggen hoe de leermobiliteit straks weer moet worden 
opgestart als dat kan?  
De maatregelen zijn ook in het Caribisch deel van het Koninkrijk te merken. Ook 
hier moet een juiste informatievoorziening worden bevorderd. De leden willen 
daarom van de minister weten of ook in het Caribisch deel van het Koninkrijk 
aandacht is voor de studenten en hoe daar de leermobiliteit weer op orde moet 
gaan komen. Wat zijn daarnaast de effecten op de eilanden van de maatregelen 
die genomen zijn, zo vragen deze leden. 
 
 
 Pagina 5 van 16 
 

 
 
Onze referentie 
lerarenopleidingen binnen Europese lerarenacademies’. Wie heeft dit plan 
24489275  
gemaakt? Welke lidstaten waren hier voorstander van? Hoe kijkt de Europese 
 
Commissie hiernaar, zo vragen deze leden. 
 
De Commissie wordt in de Raadsconclusies gevraagd om vrijwillige samenwerking 
en netwerkvorming tussen lerarenopleidingen te ondersteunen, bijvoorbeeld in de 
vorm van Europese lerarenacademies. Er is op dit moment nog geen 
Commissievoorstel of plan voor Europese Lerarenacademies. Frankrijk heeft zich 
recent positief uitgelaten over het plan in een position paper, dat nog door 
Nederland wordt bestudeerd. Kern van het idee is dat het niet gaat om een nieuw 
Europees instituut, maar om een netwerk van lerarenopleidingen die op vrijwillige 
basis samenwerken. Nederland staat over het algemeen positief tegenover 
samenwerkingen tussen lerarenopleidingen, zo lang dit op vrijwillige basis 
plaatsvindt.  
De Commissie heeft zich positief uitgelaten over sterkere samenwerking tussen 
lerarenopleidingen, zowel in de initiële opleiding als voor bijscholing. De 
Commissie steunt het idee voor een netwerk van instituten voor 
lerarenopleidingen. Het initiatief past binnen het Erasmus+ programma. De 
Commissie heeft op moment van schrijven nog geen initiatief gepubliceerd. Als er 
een Commissievoorstel volgt over Europese lerarenacademies zal dit onderwerp 
op de inhoud beoordeeld worden, met daarin oog voor subsidiariteit en 
proportionaliteit en zal uw Kamer via de gebruikelijke weg door middel van een 
BNC-fiche worden geïnformeerd over het kabinetsstandpunt. 
 
Raadsconclusies Mediawijsheid in een steeds veranderende wereld 
Deze leden vragen op welke manier Nederland aandacht vraagt voor promotie van 
mediawijsheid binnen Europa. Kan de minister ingaan op de subsidiariteit binnen 
dit onderwerp? Waar ligt de verantwoordelijkheid van nationale overheden en 
waar de verantwoordelijkheid van de Europese Unie?  
 
Het overgrote deel van de activiteiten op het gebied van mediawijsheid vindt op 
nationaal niveau plaats, bijvoorbeeld op school of in de bibliotheek. Het 
Nederlandse Netwerk Mediawijsheid bestaat al ruim tien jaar en is een succes, het 
netwerk omvat al meer dan 1100 partners.  
 
Mediawijsheid is een bevoegdheid van lidstaten. Op Europees niveau wordt 
middels een expertgroep kennis gedeeld, de Europese Commissie faciliteert dat. 
Jaarlijks is er ook een Europese Week van de Mediawijsheid. Dit jaar zijn er 
echter geen bijeenkomsten geweest, vanwege de uitbraak van het coronavirus. 
Tenslotte is er in de herziene Audiovisuele Mediadienstenrichtlijn een bepaling 
opgenomen dat lidstaten dienen te rapporteren over de stand van de 
mediawijsheid in hun land en dat videoplatformdiensten ook maatregelen dienen 
te nemen ter bevordering van mediageletterdheid . 
 
Daarnaast lezen deze leden dat de Europese Commissie wordt gevraagd om via 
het European Digital Media Observatory mogelijkheid te creëren tot vrijwillige 
uitwisseling van ideeën en initiatieven op het gebied van mediawijsheid. Op welke 
manier kunnen inwoners van Europa binnen dit platform informatie ophalen of is 
dit platform enkel bedoeld voor organisaties?  
 
De reikwijdte hiervan is nog niet afgebakend. Om van toegevoegde waarde te 
kunnen zijn, moet de uitwisseling via het European Digital Media Observatory 
 
 Pagina 7 van 16 
 

 
 
Onze referentie 
Nederland? En in Europa? Zo ja, kan de minister hier verder op ingaan, zo vragen 
24489275  
de leden. 
 
 
De Minister van Binnenlandse Zaken en Koninkrijksrelaties heeft over 
desinformatie rond COVID-19 zeer recent een brief naar de Tweede Kamer 
gezonden, waarin deze onderwerpen met betrekking tot de Nederlandse context 
4
worden behandeld. Zoals aangegeven in de recente brief van de minister van 
Binnenlandse Zaken gaat er misleidende informatie rond over de oorzaak van 
COVID-19, mogelijke remedies en over de maatregelen die de overheid neemt. 
Wel is er vooralsnog geen aanleiding om te constateren dat er in Nederland 
sprake is van gecoördineerde desinformatiecampagnes met betrekking tot COVID-
19. De Europese Dienst voor Extern Optreden (EDEO/EEAS) publiceert 
5
rapportages over desinformatie betrekking tot Covid-19 in Europees verband.  
 
Medio juni is een Mededeling van Eurocommissarissen Borrell en Jourová voorzien 
over desinformatie rond COVID-19. Op de inhoud van de Mededeling kan niet 
vooruit worden gelopen. De Mededeling zal naar verwachting na publicatie 
geagendeerd worden voor bespreking door de Raad, waarover uw Kamer langs de 
gebruikelijke weg geïnformeerd zal worden. Nederland onderhoudt uiteraard 
contacten met de diverse betrokken partijen in de Europese Commissie over dit 
onderwerp op zowel ambtelijk als politiek niveau. De brief met de Nederlandse 
beleidsinzet is dan ook gedeeld met andere EU-lidstaten en de Europese 
Commissie. Nederland onderstreept in Brussel het belang van een aanpak van 
desinformatie waarin grondrechten, zoals de vrijheid van meningsuiting, 
gewaarborgd zijn. Nederland zal dat op Europees niveau blijven doen.  
 
6
Verslag OJCS Raad 20 februari 2020 en videoconferentie van 12 februari 2020 
De aan het woord zijnde leden lezen dat tijdens de OJCS-Raad studentenmobiliteit 
uitgebreid aan de orde is gekomen. Wat was de inzet van Nederland in deze 
discussie?  
 
Nederland benoemde dat internationale mobiliteit positief is voor de persoonlijke 
en professionele ontwikkeling van studenten en dat dit bijdraagt aan Europese 
cohesie. Nederland benadrukte in deze discussie dat een disbalans in mobiliteit 
zowel in ‘ontvangende’ als ‘zendende’ landen voor problemen kan zorgen en 
daarom is het van belang om samen naar oplossingen te zoeken. Nederland 
benoemde het initiatief voor de Europese universiteiten in deze context als 
positieve stap: o.a. vanwege het criterium dat deelnemende universiteiten uit 
verschillende regio’s uit de EU moeten komen; hiermee kan dit initiatief bijdragen 
aan gebalanceerde mobiliteit en brain circulation.  
 
De leden lezen eveneens dat Oostenrijk met dezelfde problematiek kampt als het 
gaat om de studentenmobiliteit. Welke landen zitten nog meer op de lijn om 
maatregelen te nemen om tot een gebalanceerde mobiliteit van studenten te 
                                                 
4
 Kamerbrief (Kamerstuk nummer nog niet toegewezen op moment van schrijven) is 
raadpleegbaar via    
https://www.tweedekamer.nl/kamerstukken/brieven_regering/detail?id=2020Z08631&did=2
020D18454  
5
 Meest recente rapport dateert van 24 april en is te raadplegen op de website van EDEO: 
https://eeas.europa.eu/headquarters/headquarters-homepage/77918/eeas-special-report-
update-short-assessment-narrative-and-disinformation-around-covid_en  
6
 Kamerstuk 21501-34, nr. 325 
 
 Pagina 9 van 16 
 

 
 
Onze referentie 
 
24489275  
Voornoemde leden lezen dat Eurocommissaris Gabriel heeft aangekondigd dat de 
 
Europese Commissie met een rapport bezig is over de demografische 
ontwikkelingen. Op welke manier wordt er aandacht besteed aan studentmobiliteit 
binnen dit rapport en kan de Kamer dit rapport ook toegestuurd krijgen? 
 
Het rapport moet nog verschijnen. Het is daarom nog onduidelijk hoe en op welke 
manier er aandacht besteed wordt aan studentenmobiliteit. Na publicatie is het 
rapport openbaar en voor iedereen te raadplegen.  
 
Deze leden lezen dat de Eurocommissaris in de toekomst ook een rol voor Horizon 
Europe ziet liggen om brain drain tegen te gaan. Welke rol is dat? Is de minister 
het met deze leden eens dat Horizon Europe niet ingezet zou moeten worden op 
de manier waarop bijvoorbeeld Europese structuur- en cohesiefondsen worden 
ingericht, aangezien we bij Horizon Europe moeten focussen op de onderzoeken 
en industrieën die van Europa een wereldspeler maken en niet moeten gebruiken 
om middelmatig onderzoek gelijkmatig over Europa te promoten? Zo nee, 
waarom niet?  
 
Eurocommissaris Gabriel ziet het tegengaan van brain drain en het verkleinen van 
de Oost-West innovatiekloof als een topprioriteit en ze zoekt naar mogelijkheden 
om dit aan te pakken. Ze heeft echter ook laten weten dat excellentie het 
voornaamste evaluatiecriterium blijft voor Horizon Europe. De Eurocommissaris 
kijkt daarbij naar instrumenten die onderdeel zijn van de ‘widening box’, een 
speciaal gealloceerd deel van Horizon Europe voor capaciteitsopbouw, maar ze 
kijkt ook naar mogelijkheden voor meer synergie met andere programma’s, 
waaronder de Europese Structuur- en Investeringsfondsen. Ik ben het met de 
leden eens dat Horizon Europe niet ingezet zou moeten worden op de manier 
waarop de Structuur- en cohesiefondsen worden ingericht en ik zal er voor blijven 
waken dat excellentie en impact de primaire selectiecriteria blijven voor Horizon 
Europe. 
 
Deze leden lezen dat in het standpunt van Nederland rondom mobiliteitsstromen 
het belangrijk is dat de Europese Commissie dit goed in kaart brengt. Momenteel 
is dat nog niet het geval. Heeft de Commissie inmiddels al een dergelijk 
onderzoek gestart? Zo ja, wanneer kunnen we hiervan de resultaten verwachten? 
Zo nee, kan de minister bij de Eurocommissaris aandringen op een dergelijk 
onderzoek, zo vragen deze leden. 
  
Een dergelijk onderzoek is nog niet vanuit de Europese Commissie gestart, maar 
er zijn reeds veel data beschikbaar via o.a. diverse werkgroepen en het Eurydice 
netwerk. Het initiatief om mobiliteitsstromen goed in kaart te brengen wordt 
breed gedragen. Of dit in de vorm van een eenmalig onderzoek zal plaatsvinden 
of periodieke monitoring is nog niet bekend. We zullen u informeren als er vanuit 
de Commissie meer informatie bekend is gemaakt. 
 
De aan het woord zijnde leden lezen dat Nederland de Europese Structuurfondsen 
een belangrijke rol geeft om de kwaliteit van hoger onderwijs en onderzoek in alle 
lidstaten te verbeteren. Op welke manier is dit van toepassing op Nederland? 
Indien dat niet het geval is, op welke manier en wanneer komt Nederland dan wel 
met voorstellen waarvan ook het Nederlandse hoger onderwijs kan profiteren?  
 
 
 Pagina 11 van 16 
 

 
 
Onze referentie 
organisaties in Nederland maken momenteel gebruik van dit solidariteitskorps? 
24489275  
Hoeveel budget gaat er naar Nederland binnen dit solidariteitskorps?  
 
 
Binnen het Europees Solidariteitskorps staat de leerervaring van jongeren 
centraal. Jongeren uit alle EU landen registreren zich voor deelname. Er zijn 
ongeveer 40 Nederlandse organisaties betrokken, vooral uit het sociale domein. 
Zij zijn verdeeld over stedelijke en landelijke gebieden in geheel Nederland. In 
Nederland richt het Europees Solidariteitskorps zich niet specifiek op jongeren uit 
landelijke gebieden. Het is vooral de bedoeling kansen te bieden aan alle jongeren 
in Nederland, en daarmee dus ook aan jongeren uit landelijke gebieden die 
gebruik kunnen maken van een aantal organisaties in zowel noord, zuidwest als 
oost Nederland. Alle organisaties zijn te vinden via: 
https://www.europeansolidaritycorps.nl/overzicht-toegekende-projecten 
Nederland ontvangt dit jaar vanuit de Europese Unie voor het Europees 
Solidariteitskorps 
€ 4.428.921,- aan programmagelden en € 355.582,- aan bureaukosten voor het 
nationaal agentschap. 
 
Voorts vragen de leden welke gebieden in Nederland vallen onder de Europese 
definitie van ‘afgelegen gebieden’. 
 
De omschrijving van afgelegen gebieden zoals verwoordt in de Raadsconclusies 
geldt alleen binnen het EU-acquis en de ultraperifere gebieden van de EU die 
worden genoemd in artikel 349 VWEU. Voor Nederland betekent dit dat er geen 
gebieden onder deze omschrijving vallen. 
 
Daarnaast lezen de leden dat de achtergrond van het plan is om jongeren meer te 
betrekken bij lokale besluitvormingsprocessen. Wat is de meerwaarde dat deze 
coördinatie bij de Europese Commissie ligt en niet bij de lokale overheden? 
Daarnaast lezen de leden dat er initiatieven zijn om jongeren aan te moedigen en 
hun kennis van ondernemerschap te vergroten. Welke zijn dat? Deze leden zijn 
blij met de inzet van Nederland dat de raadsconclusies zich dienen te houden aan 
het subsidiariteitsbeginsel en vraagt om rekening te houden met de rol van lokale 
autoriteiten, zeker als het gaat om jeugdbeleid. Met welke landen trekt Nederland 
hierin op, zo vragen deze leden. 
 
De Raadsconclusies roepen niet op tot een coördinerende taak voor de Europese 
Commissie bij het meer betrekken van jongeren bij lokale 
besluitvormingsprocessen. Dat is inderdaad een taak van de lokale overheden. De 
Raadsconclusies doen slechts een oproep aan de lidstaten en lokale overheden om 
participatie te bevorderen. De Raadsconclusies wijzen op het belang van 
initiatieven om jongeren aan te moedigen en hun kennis van ondernemerschap te 
vergroten. In landelijke gebieden wordt daarbij aandacht gevraagd voor sectoren 
zoals toerisme en natuurbeheer. Op Europees niveau trekt Nederland in het kader 
van het jeugdbeleid vooral op met Noord- Europese landen die een enigszins 
vergelijkbare decentrale organisatiestructuur als Nederland kennen. 
 
D66 
Informatie en maatregelen omtrent COVID-19 
Deze leden hebben kennisgenomen van het overleg dat heeft plaatsgevonden op 
12 maart jl. tussen alle onderwijsministers van de lidstaten. Volgens deze leden is 
het van cruciaal belang dat er in deze tijd van crisis goede informatie-uitwisseling 
 
 Pagina 13 van 16 
 

 
 
Onze referentie 
de Nederlandse instellingen over de situatie rond COVID-19 en de gevolgen voor 
24489275  
Erasmus+ projecten. De verantwoordelijkheid voor het contact, in het Nederlands 
 
of andere taal, met de individuele student, scholier of docent in een Erasmus+ 
project ligt bij de instellingen zelf. Zowel bij de ontvangende instelling, als de 
zendende instelling. Daarnaast geeft de Europese Commissie op haar website in 
24 talen informatie gericht op deelnemers over de gevolgen van de coronacrisis 
voor het programma Erasmus+, meer specifiek over wat er verandert voor de 
activiteiten en welke hulp beschikbaar is (zie voor de Nederlandstalige versie 
https://ec.europa.eu/programmes/erasmus-plus/resources/coronavirus-
impact_nl). 
 
Het is momenteel nog onduidelijk in welke mate en op welke manier leermobiliteit 
opgestart kan worden. Dit is allereerst afhankelijk van de ontwikkelingen rond 
COVID-19. Tegelijkertijd vind ik het wel belangrijk om te bekijken welke stappen 
gezet kunnen worden om flexibeler te zijn rond aanmeldingen voor het studiejaar, 
zoals uitstel van de inschrijfdeadline, en de manier waarop een studieprogramma 
wordt aangeboden. Daarbij moet altijd de kwaliteit van onderwijs, ook in het 
geval van virtuele mobiliteit of blended mobility, voorop overeind staan. Hierover 
spreek ik ook met mijn collegae- onderwijsministers uit andere EU-lidstaten op 18 
 9
mei. 
 
De maatregelen zijn ook in het Caribisch deel van het Koninkrijk te merken. Ook 
hier moet een juiste informatievoorziening worden bevorderd. De leden willen 
daarom van de minister weten of ook in het Caribisch deel van het Koninkrijk 
aandacht is voor de studenten en hoe daar de leermobiliteit weer op orde moet 
gaan komen. Wat zijn daarnaast de effecten op de eilanden van de maatregelen 
die genomen zijn, zo vragen deze leden. 
 
Om de eilanden te beschermen tegen besmettingen van buitenaf, is het 
vliegverkeer van, naar en tussen de eilanden opgeschort voor burgers. De meeste 
studenten en vooral stagiairs uit het Europees deel van het Koninkrijk hebben met 
ondersteuning van de regering tijdig een vlucht naar Nederland kunnen nemen als 
zij dit wensten. En ook andersom zijn studenten uit het Caribisch deel van het 
Koninkrijk die in Nederland verbleven teruggekeerd naar de eilanden waar zij 
vandaan kwamen. Als er weer gereisd kan worden binnen het Koninkrijk, kan ook 
de leermobiliteit weer op gang komen. Voor veel stagiairs zal het wel de vraag 
zijn of er weer stages beschikbaar komen in sectoren als de horeca. Die zijn 
immers afhankelijk van het weer op gang komen van het toerisme op de 
eilanden. Met de overheden van de eilanden in het Caribisch deel van het 
Koninkrijk wordt nauw contact gehouden. Via de instellingen voor hoger onderwijs 
zal te zijner tijd de informatie over de mogelijkheden worden gedeeld met 
studenten. 
 
Zowel in Caribisch Nederland als in Aruba, Curaçao en Sint Maarten wordt het 
onderwijs op dit moment (deels gefaseerd) weer opgestart, en worden de 
gevolgen van de eerdere maatregelen geanalyseerd en opties voor te nemen 
vervolgstappen uitgewerkt. 
Tussen de vier landen van het Koninkrijk vindt ambtelijk met regelmaat 
afstemming plaats over de ervaringen, raakvlakken en vervolgstappen. Ook in de 
                                                 
9
 Zie ook de Geannoteerde Agenda van de Informele Videoconferentie EU-
onderwijsministers 18 mei 2020 (Kamerstuk nummer nog niet toegewezen op moment van 
schrijven)    
 
 Pagina 15 van 16 
 

