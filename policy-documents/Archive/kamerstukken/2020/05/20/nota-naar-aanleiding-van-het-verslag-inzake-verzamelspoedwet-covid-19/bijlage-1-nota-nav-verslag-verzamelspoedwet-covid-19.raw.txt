 
 
Regels over een tijdelijke voorziening voor de betekening van exploten 
35457 
op grond van het Wetboek van Burgerlijke Rechtsvordering en wijziging 
van de Loodsenwet, de Algemene wet inzake rijksbelastingen, de 
Invorderingswet 1990, de Algemene wet inkomensafhankelijke 
regelingen en de Luchtvaartwet BES in verband met de uitbraak van 
Covid-19 (Verzamelspoedwet Covid-19) (Kamerstuk 35426)  
Nota naar aanleiding van het verslag 
  
 
Met belangstelling heb ik kennis genomen van het verslag van de vaste 
commissie voor Infrastructuur en Waterstaat inzake het wetsvoorstel tot de Wet 
houdende regels over een tijdelijke voorziening voor de betekening van exploten 
op grond van het Wetboek van Burgerlijke Rechtsvordering en wijziging van de 
Loodsenwet, de Algemene wet inzake rijksbelastingen, de Invorderingswet 
1990, de Algemene wet inkomensafhankelijke regelingen en de Luchtvaartwet 
BES in verband met de uitbraak van Covid-19 (Verzamelspoedwet Covid-19). 
Hierbij beantwoord ik, mede namens de Minister voor Rechtsbescherming en de 
Staatssecretaris van Financiën – Fiscaliteit en Belastingdienst, de door de leden 
van de vaste commissie gestelde vragen en verzoeken om toelichtingen. Daarbij 
wordt zoveel mogelijk de volgorde van het verslag aangehouden. 
 
 
Keuze voor Verzamelspoedwet 
 
De leden van de SP-fractie en de leden van de GroenLinks-fractie vragen naar 
een toelichting op het feit dat meerdere onderwerpen (waaronder een fiscale 
wetswijziging) bijeen zijn gebracht in één Verzamelspoedwetsvoorstel.  
De regering heeft ervoor gekozen om een tijdelijke voorziening en 
wetswijzigingen die op verschillende onderwerpen zien te bundelen tot één 
verzamelwet. Hiertoe is overgegaan omdat alle onderwerpen die de 
verzamelspoedwet omvat, tot stand zijn gebracht ten gevolge van de COVID-19-
crisis en alle onderwerpen met zeer veel spoed in wetgeving dienen te worden 
verwerkt. De verschillende onderwerpen kennen in die zin dan ook een sterke 
samenhang. Als was gekozen voor afzonderlijke wetsvoorstellen, had dat 
betekent dat de Afdeling advisering van de Raad van State over ieder 
wetsvoorstel afzonderlijk advies had moeten uitbrengen (telkens in 
spoedprocedure) en dat uw Kamer was geconfronteerd met een fors aantal 
spoedwetsvoorstellen (en bijbehorende stukken). Om de totstandkoming van de 
spoedmaatregelen zo overzichtelijk en ook spoedig mogelijk te laten verlopen, is 
ervoor gekozen de verschillende onderwerpen te bundelen in één 
verzamelspoedwet. Omdat het aandeel van de voorstellen qua gewicht 
vergelijkbaar is, heeft de Minister van Infrastructuur en Waterstaat zich bereid 
verklaard als eerste ondertekenaar van dit gezamenlijke voorstel van wet op te 
 
 

 
 
Rv uit van een niet-vrijblijvende volgorde voor de wijze van betekening van 
35457 
exploten. Voorop staat de uitreiking van het exploot in persoon. Daarna volgen 
de betekening aan een huisgenoot en de betekening aan een andere persoon 
van wie aannemelijk is dat die bevordert dat het exploot degene voor wie het is 
bestemd, daadwerkelijk bereikt. Als betekening op die wijze niet kan, mag de 
deurwaarder het exploot achterlaten in de brievenbus. Als ook dat feitelijk 
onmogelijk is, mag de deurwaarder het exploot ter post bezorgen. In alle 
gevallen waarin een uitreiking van het exploot aan een persoon op basis van 
artikel 46 Rv niet mogelijk is en de deurwaarder het exploot in de brievenbus 
achterlaat, moet de deurwaarder de reden van de feitelijke onmogelijkheid in 
zijn exploot vermelden (artikel 47, eerste lid, Rv). Hetzelfde geldt als de 
deurwaarder het exploot niet in de brievenbus kan achterlaten. Zie hierover in 
dezelfde zin ook de Conclusie A-G onder 2.3-2.25. 
 
Betekening in de praktijk onder normale omstandigheden  
Onder normale omstandigheden worden exploten in 50 à 60 % van de gevallen 
overeenkomstig artikel 46 Rv aan een persoon uitgereikt. In de overige gevallen 
laat de deurwaarder een afschrift van het exploot in gesloten envelop in de 
brievenbus overeenkomstig artikel 47, eerste lid, eerste zin, Rv. Om praktische 
redenen gebruiken deurwaarders voor de melding dat uitreiking aan een 
persoon onmogelijk was, een sjabloonstempel. Hierdoor hoeven zij tijdens hun 
ronde voor het betekenen van 40 à 50 exploten per dag niet handmatig en 
terwijl zij onderweg zijn een uitvoerige vermelding uit te schrijven als zij een 
stuk niet in persoon kunnen uitreiken maar achterlaten in de brievenbus. Treft 
de deurwaarder wel iemand thuis, dan wordt de voorgedrukte tekst doorgehaald 
en vermeldt de deurwaarder “uitgereikt aan X”. De deurwaarder geeft daarbij 
een mondelinge toelichting op het exploot. Doet niet de geadresseerde zelf maar 
een ander de deur open, dan kan de deurwaarder het exploot uitreiken aan die 
persoon nadat de identiteit van diegene is vastgesteld en als het niet een 
huisgenoot is, onder de voorwaarde dat de deurwaarder oordeelt dat die 
persoon bovendien zal bevorderen dat het exploot de geadresseerde 
daadwerkelijk bereikt. De deurwaarder komt zo dagelijks in de nabijheid van 
een veelheid aan personen. De deurwaarder die een exploot komt betekenen, 
brengt de personen voor wie het exploot bestemd is, meestal geen prettig 
nieuws. Sommige mensen reageren daarop heftig of zelfs met agressie 
1
(afgelopen jaar rond 600 meldingen/aangiften). In de brief van 21 april 2020 is 
uitgebreid ingegaan op vragen van Uw Kamer over geweld tegen 
2
gerechtsdeurwaarders. 
 
De situatie onder COVID-19 
Door COVID-19 en de daarmee samenhangende richtlijnen van het RIVM van 16 
maart 2020 is van de ene op de andere dag een nieuwe situatie ontstaan. Voor 
deurwaarders rees de vraag hoe zij op een veilige en verantwoorde wijze 
exploten kunnen betekenen, met inachtneming van de RIVM-richtlijnen en 
zonder gevaar voor besmetting van zichzelf en de personen voor wie het exploot 
is bestemd. Per week worden tienduizenden exploten betekend, per maand zo’n 
                                                
1
 Bron: Jaarverslag KBvG 2019. 
2
 Kamerstukken 28 684, nrs. 493 en 618. 
 
 
 
 

 
 
dat geval. Niet nodig is om daarvoor nog bijzondere omstandigheden te 
35457 
vermelden. Omgekeerd betekent dit, dat de deurwaarder moet proberen om de 
uitreiking in persoon te doen wanneer hij oordeelt dat dit wèl op verantwoorde 
wijze, met inachtneming van de RIVM-richtlijnen mogelijk is. 
 
Maandelijks worden door gerechtsdeurwaarders circa 150.000 exploten 
betekend. Het gaat niet alleen om dagvaardingen maar ook om bijvoorbeeld 
vonnissen of stuiting van verjaring. Het is onwenselijk als voor de 
rechtsgeldigheid van elke betekening individueel moet worden beoordeeld of er 
naast COVID-19 sprake is van bijzondere omstandigheden die rechtvaardigen 
dat de deurwaarder niet eerst probeert aan te bellen. Dit leidt tot grote 
rechtsonzekerheid en roept bovendien de vraag op welke omstandigheden dan 
wel en welke niet voldoende rechtvaardiging voor het niet-aanbellen opleveren.  
Om die reden is het in het voorstel overgelaten aan de deurwaarder om vast te 
stellen of een verantwoorde betekening in persoon mogelijk is met inachtneming 
van de richtlijnen van het RIVM. Het besmettingsgevaar van COVID-19 is bij het 
uitreiken van het exploot, het controleren van de identiteit en het geven van de 
noodzakelijke toelichting zowel voor de deurwaarder als voor degene aan wie hij 
exploot doet, onverantwoord groot als daarbij niet de 1,5 meter afstand in acht 
kan worden genomen. Het zoveel mogelijk mijden van fysiek contact en 
tegelijkertijd het zoveel mogelijk (telefonisch) contact zoeken met de 
geadresseerde om het exploot toe te lichten, biedt waarborgen voor zowel de 
veiligheid en volksgezondheid als de belangen van de geadresseerde. 
 
Reactie Conclusie A-G De Bock 
De regering stelt voorop dat de Conclusie van A-G De Bock een advies is aan de 
Hoge Raad in een concrete zaak. Het is aan de Hoge Raad om in deze concrete 
zaak uitspraak te doen en daarbij het advies van de A-G mee te wegen.  
 
Net als in de Conclusie gaat de regeling in het voorstel ervan uit dat betekening 
in persoon de voorkeur heeft en dat de artikelen 46 en 47 Rv een dwingende 
volgorde van betekening hebben.  
 
De conclusie van Advocaat-Generaal De Bock van 4 mei 2020 gaat er verder - 
net als de uitspraken van de rechtbank Amsterdam van 7 en 8 april 2020 - 
vanuit dat niet per definitie feitelijk onmogelijk is om een exploot aan fysiek uit 
te reiken aan een persoon in plaats van dit achter te laten in de brievenbus 
(Conclusie A-G De Bock, onder 2.54-2.66). Zij achten onder de huidige tekst van 
artikel 46 en 47 Rv niet voldoende dat het exploot vermeldt dat door COVID-19 
en de daarmee samenhangende richtlijnen van het RIVM, geen uitreiking in 
persoon kan/mag plaatsvinden. Het exploot zou daarom steeds moet vermelden 
welke bijzondere omstandigheden er zijn waaronder een belemmering daartoe 
aanwezig kan zijn. Pas dan is er een rechtvaardiging om het exploot in de 
brievenbus achter te laten (Conclusie A-G De Bock met name onder 2.63). 
 
De Conclusie gaat ervan uit dat ook met inachtneming van het advies om 1,5 
meter afstand te houden, het voor de deurwaarder in beginsel mogelijk zou 
moeten zijn “om bij iemand aan te bellen, het exploot voor de deur op de grond 
te leggen, naar achteren te stappen (zekerheidshalve enkele meters), af te 
wachten of er wordt opengedaan en ten slotte af te wachten of degene voor wie 
het exploot is bestemd het exploot van de grond oppakt en in ontvangst neemt.” 
 
 

 
 
te lijf gaan, is voor een deurwaarder vele malen groter dan voor een 
35457 
pakketbezorger. Dit risico is met het oog op het algemeen belang van de 
volksgezondheid – voorkomen van besmettingen – niet aanvaardbaar. Het met 
het oog daarop houden van meer meters afstand en dragen van een mondkapje 
acht de regering niet realistisch of afdoende. Hoe meer afstand wordt gehouden, 
hoe luider de deurwaarder moet spreken bij het stellen van zijn vragen over de 
identiteit van degene die opendoet en het geven van zijn toelichting. De hiervoor 
genoemde privacy komt hierdoor nog meer in het gedrang. Het mondkapje – 
voor zover al in grote hoeveelheden beschikbaar voor deurwaarders – biedt 
onvoldoende bescherming tegen spugen of fysiek te lijf gaan. 
 
Tot slot adviseert de A-G de Hoge Raad om een overgangsregeling vast te 
stellen, in die zin dat exploten die zijn uitgebracht tot aan de datum van de 
uitspraak van de Hoge Raad rechtsgeldig zijn betekend (Conclusie A-G De Bock 
onder 2.73). Dit sluit aan bij wat het voorstel beoogt. Het voorstel bevat een 
regeling voor een rechtsgeldige betekening tijdens de COVID-19 maatregelen 
voor toekomstige exploten en legitimeert met terugwerkende kracht ook de 
rechtsgeldigheid van sinds 17 maart 2020 uitgebrachte exploten. 
 
- De leden van de CDA-fractie vragen de regering of het met onderhavig 
wetsvoorstel nog steeds staande praktijk blijft dat de gerechtsdeurwaarder zich 
inspant om een exploot aan de persoon uit te reiken, zonder dat daarbij de 
RIVM-richtlijnen overtreden hoeven te worden. 
 
Dat is zeker het geval, zoals de Minister voor Rechtsbescherming ook heeft 
3
benadrukt in de brief van 17 april 2020.  
 
- De leden van de D66-fractie hebben kennisgenomen van de conclusie van de 
Procureur-generaal bij de Hoge Raad van 4 mei 2020.  Deze leden vragen de 
regering in te gaan op deze conclusie, in het bijzonder op de 
rechtsoverwegingen 2.53 tot en met 2.64.  
 
In de algemene uiteenzetting hiervoor is erop gewezen dat het voorstel, net als 
de Conclusie, uitgaat van een voorkeur voor betekening van exploten in 
persoon. De analyse van de wettelijke regelingen van de artikelen 46 en 47 Rv 
op dit punt deelt de regering dan ook volledig. Het voorstel gaat er, anders dan 
de Conclusie A-G, vanuit dat het altijd eerst aanbellen niet verantwoord en 
zonder besmettingsgevaar mogelijk is. De vergelijking in dit verband van de 
deurwaarder met de pakketbezorgers en boodschappendienst gaat in mijn ogen 
niet op. Zie hiervoor uitvoerig onder ‘Reactie Conclusie A-G’.  
 
- Voorts vragen de leden van de D66-fracte de regering welke alternatieven de 
regering heeft overwogen en welke (andere) inspanningen de regering heeft 
gedaan om de gerechtsdeurwaarders te helpen om veilig hun werk te kunnen 
doen, bijvoorbeeld door het gebruik van beschermende middelen.  
 
De KBvG heeft deze werkwijze al direct na het uitroepen van de corona-
maatregelen geadviseerd, namelijk op 17 maart jl. In die tijdwaren 
beschermingsmiddelen als (goede) mondkapjes zo schaars dat die louter voor 
                                                
3
 Kamerstukken, 29 279, nr. 587. 
 
 

 
 
- De leden van de D66-fractie vragen de regering ten slotte toe te lichten welke 
35457 
eisen er moeten worden gesteld aan de vermelding van de reden van de 
feitelijke onmogelijkheid. 
 
De vermelding van COVID-19 als reden voor de feitelijke onmogelijkheid, 
volstaat. Daaruit volgen immers de RIVM-richtlijnen voor het houden van 
afstand die ervoor zorgen dat niet van de deurwaarder kan worden verlangd dat 
hij altijd eerst aanbelt om te proberen het exploot in persoon uit te reiken. 
 
- De leden van de GroenLinks-fractie steunen een praktische benadering. Deze 
leden vragen de regering wel waarom deze maatregel niet van tijdelijke aard is. 
Kan dit worden beperkt tot bijvoorbeeld één jaar? Of anders na een jaar 
geëvalueerd om te zien of er niet toch problemen zijn ontstaan? 
  
Terecht gaan de leden van de fractie van GroenLinks ervan uit dat de 
voorgestelde regeling van tijdelijke aard moet zijn. Daarom is in het slotartikel 
voorzien in het vervallen van de regeling op 1 september 2020 met een 
mogelijkheid van verlenging bij kb. Met deze bepaling sluit de regeling aan bij 
de Tijdelijke wet COVID-19 Justitie en Veiligheid. 
 
- De leden van de SP-fractie vragen de regering of het klopt dat veel 
deurwaarders op een dag tientallen bezoeken afleggen met de bijbehorende 
risico’s op het besmetten en verspreiden van het coronavirus? Deze leden 
vragen hoe dit wetsvoorstel voorziet in het beschermen van zowel de 
deurwaarders als de gedaagden? Voort vragen deze leden of is overwogen om, 
eventueel aanvullend, deurwaarders te voorzien van persoonlijke 
beschermingsmiddelen, zoals mondkapjes of spatschermen? 
 
Het is juist dat deurwaarders veertig tot vijftig exploten per dag betekenen. 
Zonder de voorgestelde regeling en de richtsnoeren van de KBvG voor een 
verantwoorde betekening tijdens COVID-19, zouden de deurwaarders en alle 
personen aan wie zij exploot uitbrengen inderdaad dagelijks risico lopen besmet 
te raken. Het voorstel voorziet er juist in dat zowel de deurwaarders als de 
personen aan wie zij een exploot moeten betekenen worden beschermd. Door 
fysiek contact te vermijden en alleen in persoon te betekenen waar dit 
verantwoord kan met inachtneming van de RIVM-richtlijnen en zonder 
besmettingsgevaar, beperkt de deurwaarder het risico voor hemzelf en degenen 
voor wie het exploot is bestemd. Door wel telefonisch of per email contact te 
zoeken met degene aan wie het exploot is betekend, worden bovendien de 
belangen van de geadresseerde van het exploot beschermd. 
 
- De leden van de SP-fractie vragen tevens of het correct is om te stellen dat 
(volgens het wetsvoorstel) deurwaarders niet eerst hoeven te proberen om op 
de voet van artikel 46 lid 1 Rv in persoon te betekenen? Deze leden vragen of 
het wordt overgelaten aan de deurwaarder om in te schatten of (toch) in 
persoon kan worden betekend? Deze leden vragen naar de consequenties van 
dit aspect, of het proportioneel is en of er geen aanvullende waarborgen nodig 
zijn. Daarnaast is gevraagd met wie dit wetsvoorstel is besproken en hoe 
(belangen)organisaties die opkomen voor de belangen en positie van 
schuldenaren op dit wetsvoorstel hebben gereageerd. 
 
 
 

 
 
toelichten waarom er voor een generieke uitzondering gekozen is zolang de 
35457 
RIVM-richtlijn voor het houden van afstand blijft gelden. Deze leden vragen - 
onder verwijzing naar de overwegingen 2.54 tot en met 2.58, van Ruth de Bock, 
advocaat-generaal bij de Hoge Raad (ECLI:NL:PHR:2020:442) - of het voor de 
controleerbaarheid achteraf wenselijk zijn als de deurwaarder in het exploot de 
daadwerkelijke reden van de feitelijke onmogelijkheid van uitreiking in persoon 
vermeldt, en niet slechts kan volstaan met vermelding van het feit dat de RIVM-
richtlijnen voorschrijven dat afstand wordt gehouden. Deze leden vragen een 
uitgebreide reactie. 
 
Inderdaad heeft betekening in persoon de voorkeur. Het voorstel laat de 
inschatting van de situatie over aan de deurwaarder omdat alleen de 
deurwaarder ter plaatse kan beoordelen of een uitreiking van het exploot veilig 
en verantwoord met inachtneming van de RIVM-richtlijnen en zonder 
besmettingsgevaar mogelijk is. De ambtsedige verklaring van de deurwaarder 
vermeldt bij achterlating in de brievenbus dat uitreiking aan een persoon 
onmogelijk was door COVID-19 en de daarmee samenhangende maatregelen. 
De regering verwijst naar de algemene uiteenzetting hiervoor en in het bijzonder 
het kopje ‘Reactie Conclusie A-G De Bock’. 
 
- Tevens vragen de leden van de SP-fractie of commerciële deurwaarders een 
financiële prikkel hebben om voor het deponeren van de exploot in een 
brievenbus te kiezen? 
 
Dat de deurwaarders nu de exploot in de brievenbus kunnen deponeren, 
betekent niet dat het proces van betekenen nu veel eenvoudiger is geworden. 
Ook in de normale situatie komt het regelmatig voor dat de deurwaarder voor 
een gesloten deur staat en de exploot in de brievenbus laat. Veel meer dan 
voorheen wordt nu contact gezocht en gekregen met de geadresseerde of bellen 
schuldenaren de deurwaarder op. Er is eerder sprake van meer dan van minder 
werk. 
 
- De leden van de SP-fractie vragen ook naar de gevolgen van dit wetsvoorstel 
voor schuldenaars en of deze groep niet altijd hun post bekijken waardoor ze 
mogelijk het gevaar loopt om (nog) dieper in de schulden en problemen te raken 
door dit wetsvoorstel. 
 
Er is een groep schuldenaren die risico loopt nog dieper in de schulden en 
problemen te komen door de post niet te bekijken. Dat probleem wordt niet 
anders door dit wetsvoorstel. Dat heeft onder meer te maken met het beperkte 
6
doenvermogen van mensen. De deurwaarder doet er alles aan om 
geadresseerde alsnog te bereiken en roept met de campagne ‘bellen is oplossen’ 
schuldenaren op om contact op te nemen. 
 
- De leden van de SP-fractie vragen om een uitgebreide reactie waarom de 
regeling niet kiest voor een meer terughoudend invorderingsbeleid met in het 
bijzonder aandacht voor zwakkere wijken waar mogelijk vaak veel kwetsbare 
                                                
6
 WRR-rapport “Weten is nog geen doen: Een realistisch perspectief op redzaamheid”(April 
2017). 
 
 

 
 
Veiligheid en in de Tijdelijke wet digitale beraadslaging en besluitvorming 
35457 
provincies, gemeenten, waterschappen en de openbare lichamen Bonaire, Sint 
Eustatius en Saba zijn geen dergelijke eisen gesteld. Het beveiligen van de 
digitale vergadering is aan de desbetreffende instantie, in dit geval het 
Loodswezen. Om de veiligheid te waarborgen worden de ledenvergaderingen 
van de loodsencorporaties gehouden in de reeds functionerende beveiligde 
omgeving van Nederlandse Loodswezen. De inspanningen binnen Nederlandse 
Loodswezen zijn erop gericht om deze beveiligingsomgeving op het hoge niveau 
te hebben en te houden. 
 
Ter overvloede kan worden opgemerkt dat het houden van een fysieke 
vergadering de hoofdregel blijft, waarvan slechts in uitzonderlijke situaties 
afgeweken kan worden in verband met de bescherming van de volksgezondheid. 
Een digitale vergadering kan alleen worden ingezet indien het houden van een 
ledenvergadering noodzakelijk is en is geenszins verplicht. Op deze wijze wordt 
verzekerd dat het Nederlandse Loodswezen kan blijven functioneren, ook 
gedurende deze COVID-19 crisis. 
 
 
Wijziging van de Algemene wet inzake rijksbelastingen, de 
Invorderingswet 1990 en de Algemene wet inkomensafhankelijke 
regelingen  
 
- De leden van de fractie van het CDA vragen wat de reden is dat de verlaging 
van de belastingrente uitvoeringstechnisch eerst mogelijk is per 1 juni voor de 
overige belastingmiddelen en 1 juli voor de inkomstenbelasting (IB).  
 
De reden van de verschillende inwerkingtredingsmomenten is dat het aanpassen 
van de rentemodule voor de overige belastingmiddelen twee maanden kost en 
het aanpassen van de rentemodule voor de IB drie maanden. Gezien de acute 
financiële problemen waar veel ondernemers door de COVID-19 crisis mee 
worden geconfronteerd, wil de regering de tijdelijke verlaging van de 
rentepercentages realiseren vanaf het eerste moment dat deze verlaging 
uitvoeringstechnisch mogelijk is. Het eerste moment waarop dit met 
inachtneming van de hiervoor genoemde termijnen mogelijk is, is 1 juni 2020 
voor de belastingrente voor de overige belastingmiddelen en 1 juli 2020 voor de 
belastingrente voor de IB.  
 
- Ook de leden van de fractie van de SP hebben enkele vragen met betrekking 
tot de systemen van de Belastingdienst. Deze leden vragen waarom het wel 
mogelijk is om differentiatie aan te brengen in het percentage voor de 
invorderingsrente en niet voor het percentage voor de belastingrente.  
 
Ook deze reden is uitvoeringstechnisch van aard. Het aanpassen van de 
invorderingsrente is een zogenoemde ‘parameteraanpassing’, wat in de 
systemen betekent dat de parameter voor in rekening te brengen 
invorderingsrente wordt verlaagd terwijl de parameter voor te vergoeden 
invorderingsrente ongewijzigd blijft. Bij de belastingrente is sprake van 
geautomatiseerde systemen waarin geen onderscheid wordt gemaakt tussen in 
rekening te brengen belastingrente en te vergoeden belastingrente. Hierbij 
wordt gebruikgemaakt van één parameter. De regering heeft de meest gunstige 
 
 

 
 
 
35457 
Dit heeft een uitvoeringstechnische reden. Zoals hierboven vermeld, gaat de 
verlaging van de belastingrente in op het eerste moment dat deze verlaging 
uitvoeringstechnisch mogelijk is. Voor het percentage in rekening te brengen 
invorderingsrente bleek het reeds mogelijk de verlaging per 23 maart 2020 bij 
beleidsbesluit te realiseren. Hiertoe is dan ook overgegaan.  
  
Gezien het grote belang om vanwege de COVID-19 crisis ondernemers op korte 
termijn van liquiditeit te voorzien, heeft de regering ervoor gekozen de verlaging 
van de belastingrente voor alle belastingmiddelen met uitzondering van de 
inkomstenbelasting per 1 juni 2020 in werking te laten treden. De verlaging van 
de belastingrente voor de inkomstenbelasting treedt zoals hiervoor gezegd om 
uitvoeringstechnische redenen per 1 juli 2020 in werking. Indien de wet 
onverhoopt later dan 1 juni 2020 in werking treedt, stelt de regering voor de 
verlaging van de belastingrente voor alle belastingmiddelen met uitzondering 
van de inkomstenbelasting met terugwerkende kracht tot en met 1 juni 2020 
door te voeren. Het wetsvoorstel verleent hiervoor de juridische basis. 
Terugwerkende kracht is niet alleen nodig vanwege de uitzonderlijke situatie van 
de COVID-19 crisis en het grote belang ondernemers hierin te ondersteunen, 
maar is ook van belang omdat reeds op 17 maart jl. door de regering is 
aangekondigd dat de verlaging van de belastingrente vanaf 1 juni 2020 
plaatsvindt. Ondernemers dienen er, juist in deze tijd van crisis, op te kunnen 
vertrouwen dat de regering deze toezegging gestand doet. Indien de verlaging 
van de belastingrente met terugwerkende kracht wordt toegepast, kent dit ook 
een niet-begunstigend effect voor belastingplichtigen omdat het percentage van 
0,01% ook komt te gelden voor het vergoeden van belastingrente. Zoals in de 
memorie van toelichting uiteengezet, zijn deze percentages uitvoeringstechnisch 
niet los te koppelen maar is veel vaker sprake van het in rekening brengen van 
belastingrente dan van het vergoeden van belastingrente. De regering is dan 
ook van mening dat de verlaging per saldo een – in deze tijden zeer gewenst – 
positief effect heeft, waardoor een relatief korte periode van niet-begunstigende 
terugwerkende kracht naar het oordeel van de regering acceptabel is. Ook de 
verlaging van de invorderingsrente wordt per 1 juni 2020 wettelijk bestendigd. 
 
Het is nog niet eerder voorgekomen dat in het kader van een crisis als 
begunstigend beleid de belasting- of invorderingsrente tijdelijk is verlaagd. Dit in 
reactie op de vraag van de leden van de fractie van de SP hoe in het verleden, 
bijvoorbeeld tijdens de kredietcrisis, is omgegaan met een dergelijk 
begunstigend beleid ten aanzien van burgers en bedrijven.  
 
- De leden van de fractie van de SP vragen hoe een burger of bedrijf dat in 
ernstige mate benadeeld wordt door te laat door de Belastingdienst opgelegde 
aanslagen bezwaar kan maken.  
 
Als een belastingaanslag tot een negatief bedrag te lang uitblijft door toedoen 
van de inspecteur, en die belastingaanslag wordt overeenkomstig de aangifte of 
een (herzienings)verzoek vastgesteld, dan wordt belastingrente vergoed. Het 
tijdelijk verlaagde percentage van 0,01% geldt voor zowel in rekening te 
brengen belastingrente als voor te vergoeden belastingrente nu er niet kan 
worden gedifferentieerd tussen deze percentages. In dit verband wordt evenwel 
opgemerkt dat het verlaagde percentage van 0,01% in beginsel maar voor vier 
 
 

 
 
langere verlenging van het percentage van 0,01% (of voor de vaststelling van 
35457 
een lager percentage dan 4% en 8%), dient nieuwe besluitvorming plaats te 
vinden en nieuwe budgettaire dekking te worden gevonden. Indien dit wenselijk 
blijkt, zal de regering hierover ruim voor 1 oktober 2020 een besluit dienen te 
nemen.  
 
- De leden van de fractie van het CDA vragen welke belastingaanslagen 
gewoonlijk in een jaar vanaf 1 juni 2020 betaald kunnen worden met een 
betalingskorting en of dat geldt dat voor alle aanslagen inkomstenbelasting en 
voor alle aanslagen vennootschapsbelasting met een regulier boekjaar.  
 
Wanneer een belastingaanslag gewoonlijk vanaf 1 juni 2020 kan worden 
betaald, valt niet in algemene zin te zeggen.  
Een betalingskorting is aan de orde als een belastingschuldige het bedrag van 
een voorlopige aanslag in de inkomstenbelasting of de vennootschapsbelasting – 
die is gedagtekend in het jaar waarop die aanslag betrekking heeft – volledig 
betaalt vóór de vervaldag van de eerste betalingstermijn. Een betalingskorting is 
niet aan de orde als sprake is van een (voorlopige) belastingaanslag die is 
gedagtekend na het jaar waarop de betreffende aanslag betrekking heeft. Op de 
voorlopige aanslag staat in voorkomend geval het bedrag van de 
betalingskorting vermeld.   
 
Budgettaire aspecten  
 
- De leden van de fractie van het CDA vragen expliciet aan te geven wat de 
geraamde kosten zijn van de maatregel om de belasting- en invorderingsrente 
gedurende drie maanden te verlagen.  
 
De schatting van de kosten van de maatregel om de belasting- en 
invorderingsrente tijdelijk drie maanden te verlagen naar 0,01% zijn opgenomen 
in de eerste incidentele suppletoire begroting 2020 van het ministerie van 
Financiën inzake Noodpakket banen en economie van 18 maart 2020 
(Kamerstukken II 2019-2020, 35 412, nr. 1) en bedragen per saldo € 251 mln. 
Dit saldo is de optelsom van € 297 mln. lagere ontvangsten in de jaren 2020-
2024 en € 46 mln. lagere uitgaven in de jaren 2020-2024. Zoals gesteld is 
inmiddels besloten de verlaging van de belasting- en invorderingsrente te 
verlengen tot 1 oktober 2020. De extra kosten hiervan bedragen in de jaren 
2020-2024 per saldo € 116 mln. en worden middels een nieuwe incidentele 
suppletoire begroting verwerkt.  
 
Adviezen en consultatie  
 
- De leden van de fractie van het CDA vragen om te reageren op het 
commentaar van de Nederlandse Orde van Belastingadviseurs (NOB). Een aantal 
vragen van de NOB is in het bovenstaande aan de orde gekomen.   
 
De NOB stelt voorop dat belastingplichtigen in deze onzekere tijden vooral 
gebaat zijn bij duidelijkheid en wil graag één einddatum. Het kabinet is het 
hiermee eens. In de algemene maatregel van bestuur waarin de 
rentepercentages worden ingevuld, zal dan ook worden bepaald dat de verlaging 
van zowel het percentage voor de belastingrente als het percentage voor de 
 
 

 
 
 
35457 
- De leden van de CDA-fractie en van de D66-fractie vragen of het ook de wens 
van de gezaghebbers op de openbare lichamen is dat er wordt voorzien in een 
snelle inwerkingtreding van de maatregelen en hoe de BES-eilanden zijn 
betrokken bij de voorbereidingen van het wetsvoorstel.  
 
Door de afwijkende wijze van bekendmaking van vliegverboden is de 
inwerkingtreding van een vliegverbod niet langer afhankelijk van de publicatie in 
de Staatscourant. Publicatie in de Staatscourant heeft een bepaalde doorlooptijd 
waarbij rekening moet worden gehouden met werkdagen en feestdagen. 
Gedurende de COVID-19-crisis is uit de communicatie met en de verzoeken 
vanuit Caribisch Nederland gebleken dat op de openbare lichamen ook behoefte 
hebben aan de mogelijkheid van directe inwerkingtreding van vliegverboden. 
Deze wens is ingegeven door de beperkte capaciteit van de gezondheidszorg in 
dit deel van Nederland waardoor dat gebied in het bijzonder kwetsbaar is voor 
ernstige gevolgen van deze epidemie. De Rijksvertegenwoordiger heeft de 
bestuurders van de openbare lichamen over het voorstel geïnformeerd en de 
bestuurders hebben te kennen gegeven achter het voorstel te staan. 
 
- De leden van de D66-fractie vragen de regering waarom geen invulling wordt 
gegeven aan het advies van de afdeling Advisering van de Raad van State om 
het tijdelijke karakter van deze wijziging ook te borgen.  
 
Aan de voorgestelde wijziging van de Luchtvaartwet BES is inderdaad geen 
beperking in de tijd gekoppeld. In het advies van de Raad van State wordt 
geadviseerd om aan de afwijkende bekendmaking van vliegverboden in het 
Caribische deel van Nederland een tijdelijk karakter te verbinden. De regering 
heeft echter deze permanente mogelijkheid van afwijkende bekendmaking van 
vliegverboden expliciet beoogd, omdat het een evidente omissie in de 
Luchtvaartwet BES betreft. De aard van het verbod of beperking brengt mee dat 
spoedige dan wel directe inwerkingtreding noodzakelijk is. De regering acht het 
daarom noodzakelijk dat niet alleen gedurende de huidige COVID-19-crisis, 
maar ook meer in het algemeen met betrekking tot onder meer 
crisisomstandigheden deze mogelijkheid van afwijkende bekendmaking in de 
Luchtvaartwet BES wordt opgenomen, zodat daarmee ook in de toekomst hierin 
is voorzien. Met deze wijze van bekendmaking van vliegverboden wordt de 
mogelijkheid van effectief optreden in het luchtruim in bijzondere 
omstandigheden gelijkgetrokken met het Europese deel van Nederland. 
 
 
 
 
DE MINISTER VAN INFRASTRUCTUUR EN WATERSTAAT, 
 
 
 
 
 
 
 
 

