> Retouradres Postbus 20350 2500 EJ  Den Haag
Bezoekadres:
De Voorzitter van de Tweede Kamer
Parnassusplein 5
der Staten-Generaal
2511 VX  Den Haag
Postbus 20018
www.rijksoverheid.nl
2500 EA  DEN HAAG
Kenmerk
1730399-208873-PGa
Uw brief
Bijlage(n)
-
Correspondentie uitsluitend 
richten aan het retouradres 
Datum 6 augustus 2020
met vermelding van de datum 
Betreft Ontwikkelingen COVID-19 en het kenmerk van deze 
brief.
Geachte voorzitter, 
Met deze brief informeer ik u, mede namens de minister voor Medische Zorg en 
Sport (MZS), de minister van Justitie en Veiligheid, de minister van Infrastructuur 
en Waterstaat en de minister van Onderwijs, Cultuur en Wetenschap over een 
aantal actuele ontwikkelingen met betrekking tot de uitbraak van COVID-19.  
De vrijheden die we onszelf deze zomer hebben kunnen veroorloven, gingen 
gepaard met een grote verantwoordelijkheid. De afgelopen weken laten zien dat 
mensen zich onvoldoende aan de basisregels houden. Dit is direct van invloed op 
de cijfers. Zo zien we een toename in het aantal besmettingen en dat is zorgelijk.  
We moeten met elkaar ervoor zorgen dat we onze kwetsbare mensen, mensen 
met een beperking, mensen met een chronische ziekte en ouderen, blijven 
beschermen en de mensen in de zorg de ruimte geven om op adem te komen. We 
zitten inmiddels in de controlefase. Via het dashboard en maatregelen, zoals 
testen en bron-en contactonderzoek, houden we de verspreiding van het virus 
nauwkeurig in beeld. Zo weten we, beter dan in maart, waar het virus zit en 
kunnen we lokaal maatregelen nemen. Maar het is en blijft van belang dat we ons 
allemaal aan de gedragsmaatregelen en adviezen blijven houden, alleen dan zal 
het lukken om het virus onder controle te houden.  
Omdat we zien dat het niet vanzelf goed gaat, ontwikkelen we in samenwerking 
met de veiligheidsregio’s en GGD’en instrumenten die lokaal handelingsperspectief 
bieden en die, waar nodig, met landelijke maatregelen worden ondersteund. 
 
Leeswijzer 
In deze brief zal ik u eerst informeren over de laatste cijfers en de huidige situatie 
nader duiden. Daarna zal ik ingaan op een aantal landelijke maatregelen met 
betrekking tot studenten, recreatieve instellingen en horeca. Vervolgens ga ik in 
op het inrichten van een testsetting op de luchthaven Schiphol, asymptomatisch 
testen en thuisquarantaine. Daarna beschrijf ik de ontwikkelingen met betrekking 
tot het testen en het bron- en contactonderzoek en de intensivering van de 
aanpak van de GGD’en. Tevens zal ik de laatste stand van zaken met betrekking 
tot de ontwikkeling van een COVID-19 vaccin toelichten. Tot slot zal ik ingaan op 
de voortgang van het opschalingsplan IC-capaciteit en de beschikbaarheid van 
persoonlijke beschermingsmiddelen. Ik ga in deze brief niet in op de 
Pagina 1 van 14

actieve COVID-19 clusters bekend in Nederland. Dit is een stijging van 126 
Kenmerk
clusters ten opzichte van de week daarvoor. De bron voor de meeste 
1730399-208873-PG
besmettingen is nog steeds te vinden in de thuissituatie: bij 44% van alle clusters. 
De meeste andere besmettingen zijn het gevolg van contact met familie, vrienden, 
feestjes, op het werk of door andere vrijetijdsbesteding zoals horeca of sportclubs. 
Dit zijn plaatsen en momenten waar mensen de 1,5 meter maatregel niet naleven. 
 
Ook zijn er zorgen over de verspreiding van het virus onder studenten. Het is 
bekend dat de groep jongvolwassenen het grootste aandeel heeft in de positieve 
testuitslagen. Sinds 30 juli zijn zes clusters onder studenten gemeld in Rotterdam 
en Amsterdam. Bij 1 cluster in Amsterdam moesten al 140 studenten in 
quarantaine. Het vermoeden bestaat dat er bij studenten sprake is van 
onderrapportage. De studentenclusters zijn ontstaan tijdens verschillende 
gelegenheden zoals tijdens een terrasbijeenkomst, in een café en in een 
strandtent. Er wordt momenteel bron- en contactonderzoek gedaan.  
 
Actuele ontwikkelingen COVID-19-situatie in Caribisch deel van het Koninkrijk 
De laatste gegevens van het Caribisch deel van het Koninkrijk laten het volgende 
besmettingsbeeld over de afgelopen periode zien: Aruba (171), Sint Maarten (160), 
Curaçao (31), Sint Eustatius (3), Saba (5) en Bonaire (5).  
Op Sint Maarten is het aantal nieuwe casussen sinds 16 juli verdubbeld: van 79 
naar 160. Ter versterking van de lokale dienst publieke gezondheid zijn er deze 
week via een internationaal medisch uitzendbureau 8 extra verpleegkundigen en 
een arts infectieziektebestrijding gestuurd en vanuit Nederland een crisiscoördinator 
ten behoeve van de coördinatie op het bron- en contactonderzoek. Sinds afgelopen 
zondag geldt een negatief reisadvies voor Sint Maarten (code oranje). 
Ook Aruba ziet zich gesteld voor een forse toename van nieuwe casussen en heeft 
hierop de maatregelen aangescherpt om verdere verspreiding in te perken. Het 
quarantaine-vrij reizen voor de benedenwindse eilanden is voorlopig opgeschort. We 
staan wekelijks in contact om de consequenties voor het vliegverkeer te bezien.  
Om de personele IC capaciteit in de landen van het Caribisch deel van het 
Koninkrijk voor het najaar 2020 en voorjaar 2021 op peil te houden, worden er 
nieuwe afspraken gemaakt met het Amerikaanse medische uitzendbureau. Met het 
oog op de opschaling van de IC capaciteit in Nederland is het niet mogelijk om in 
Nederland IC personeel te werven. 
 
2. Maatregelen 
Uit de monitoring van de eerder getroffen maatregelen zien we dat mensen zich 
minder houden aan de basisregels, zoals het in acht nemen van de 1,5 meter en 
de hygiënemaatregelen. Niet alleen in drukke winkelstraten en in de horeca, maar 
ook bij kleinere bijeenkomsten in de familiesfeer. Het is van essentieel belang dat 
deze regels weer beter worden toegepast en nageleefd. Daarom wordt op een 
aantal punten de geldende maatregelen aangescherpt, om zo meer te kunnen 
doen op locaties waar besmettingen hebben plaatsgevonden en om preventief te 
kunnen optreden teneinde nieuwe besmettingen te voorkomen. Het is in eerste 
instantie aan de voorzitters van de veiligheidsregio’s om te beoordelen welke 
aanvullende maatregelen zij noodzakelijk achten in hun regio. Het kabinet zal de 
komende weken de situatie scherp in de gaten houden, en mocht daar aanleiding 
voor zijn, overgaan tot verdere landelijke maatregelen. 
Regionaal en lokaal maatwerk 
De stijging van besmettingen met COVID19 verschilt sterk per regio in Nederland. 
Waar in de veiligheidsregio Rotterdam-Rijnmond de besmettingen op dit moment 
een sterke stijging laten zien, kent de veiligheidsregio Drenthe een stabiel beeld. 
Pagina 14 van 14

online. Fysieke activiteiten kunnen alleen in kleine groepen plaatsvinden en zijn 
Kenmerk
informatief van aard, bijvoorbeeld gerelateerd aan het voorbereiden van het 
1730399-208873-PG
volgen van onderwijs. Alle fysieke introductieactiviteiten van studieverenigingen, 
studentensportverenigingen en betrokken onderwijsinstellingen vinden plaats in 
kleine groepen met handhaving van de 1,5m-maatregel, waarbij een eindtijd van 
22:00 uur en een alcoholverbod gelden. Voorts moeten de leiding van betrokken 
onderwijsinstelling en de voorzitter van de veiligheidsregio hebben ingestemd met 
de activiteiten. Hoewel het kabinet de meerwaarde van een reguliere 
introductieperiode inziet en begrijpt dat bovenstaande voor veel jongeren een 
teleurstelling zal zijn, is het risico op grootschalige verspreiding van het virus te 
groot.  
Daarnaast neemt het kabinet in de aanwijzing op dat veiligheidsregio’s recreatieve 
instellingen (zoals horeca, pretparken, enz.) sluiten voor maximaal 14 dagen bij 
constatering van een bronbesmetting door de GGD. Het gaat hierbij om meerdere 
besmettingen die gerelateerd zijn aan de locatie. Op deze wijze kan worden 
onderzocht waardoor deze besmetting heeft kunnen plaatsvinden en kan de 
eigenaar aanvullende maatregelen treffen zodat onder meer de hygiëneregels en 
de 1,5 meter maatregel daarna beter toegepast worden.  
Tot slot treft het kabinet een aantal aanvullende maatregelen voor de horeca. 
Afgelopen periode is gebleken dat de bestaande protocollen onvoldoende zijn 
toegepast en men op veel plekken steeds soepeler omgaat met de geldende 
regels. Daarom is besloten dat voor alle horeca, zowel binnen als buiten en 
onafhankelijk van de omvang van de horecagelegenheid, gewerkt moet worden 
met reservering (van tevoren of aan de deur), een gezondheidscheck (triage) en 
het toewijzen van een vaste zitplaats (placering). Hiermee wordt een eerdere 
versoepeling voor horecagelegenheden teruggedraaid. Daarnaast worden alle 
bezoekers gevraagd zich te registreren. Te vaak loopt het bron en 
contactonderzoek dood en dat tast een belangrijke pijler in de aanpak van het 
virus aan. Daarom is het nodig dat bezoekers hun naam en contactgegevens 
achterlaten zodat de GGD contact kan opnemen bij een besmetting met mensen 
die de horecagelegenheid hebben bezocht. Het is gebleken dat het uitvoeren van 
bron- en contactonderzoek bij mensen die in horeca zijn geweest, complex is. Hoe 
meer en eerder contacten in beeld zijn, hoe sneller en efficiënter de GGD zijn werk 
kan doen, en hoe sneller ingrijpen mogelijk is. Om die reden is er belangrijk dat 
gasten in de horeca zich registreren. Het kabinet heeft besloten een 
registratieplicht in te voeren. De ondernemer wordt verplicht om aan de gasten 
toestemming te vragen voor het tijdelijk opslaan en - in geval van een besmetting 
– op verzoek van de GGD doorgeven van naam en contactgegevens ten behoeve 
van bron- en contactonderzoek. Deze verwerking van persoonsgegevens berust op 
instemming van de gast. Als een gast geen toestemming wil geven, kan de 
toegang tot de horeca niet worden geweigerd. Gasten hebben belang bij 
registratie, omdat zij dan door de GGD benaderd worden met het verzoek om mee 
te werken aan bron- en contactonderzoek als betrokkene in de horecagelegenheid 
mogelijk in contact is geweest met een besmette andere gast of personeelslid. 
  
Pagina 14 van 14

 
Kenmerk
Proces op Schiphol 
1730399-208873-PG
Reizigers die op Schiphol aankomen uit een risicogebied krijgen bij aankomst nu al 
een brief uitgereikt met informatie over thuisquarantaine. Inkomende reizigers 
zullen vanaf volgende week ook worden gewezen op de teststraat op Schiphol 
waar zij zich gratis kunnen laten testen. De locatie ligt centraal en is goed 
bereikbaar. 
 
Thuisquarantaine na een test op Schiphol 
Aangezien testen van mensen zonder klachten, asymptomatisch dus, een  
momentopname is, moet men ook na een negatieve testuitslag nog wel in 
thuisquarantaine. Testen vervangt de 14 dagen thuisquarantaine dus niet, het is 
een aanvulling om mensen met een besmetting snel op te sporen en inzicht te 
krijgen in hoeveel reizigers zonder klachten toch positief testen op COVID-19. 
 
Mensen die niet met het vliegtuig reizen 
Niet iedereen die uit een land komt waar vanwege corona een oranje reisadvies 
geldt, komt met het vliegtuig in Nederland. Er komen ook mensen met de trein of 
bus, bijvoorbeeld uit Antwerpen, en uiteraard ook veel mensen met de auto. Om 
ook deze mensen te bereiken zal worden ingezet op aanvullende communicatie bij 
treinen, bussen en langs de weg. Daar zal ook de boodschap zijn: kom je terug uit 
een land dat vanwege corona een oranje reisadvies heeft, ga 14 dagen in 
thuisquarantaine. Indien uit het onderzoek van testen van mensen zonder 
klachten op luchthavens blijkt dat dit een toegevoegde waarde heeft, zal ik de 
komende weken besluiten of en hoe we dit ook voor andere terugkerende reizigers 
kunnen gaan implementeren. Hier zullen we moeten bekijken wat passend is voor 
welke reizigers en hoe we hen kunnen bereiken met de juiste boodschap.  
 
Registratie reizigers uit risicolanden 
In de brief van 31 juli jl. ben ik uitgebreid ingegaan op het intensiveren van de 
communicatie over de thuisquarantaine. Het OMT adviseerde om reizigers uit 
corona risicogebieden op enigerlei wijze te registreren. Zoals vorige week 
aangegeven, heeft het kabinet onderzocht welke mogelijkheden er zijn om 
reizigers uit risicogebieden te registeren met als doel om een goed overzicht en 
een adequate informatievoorziening te borgen. Daarvoor zetten we in op het 
opvragen van passagiersgegevens. Het doel van het opvragen van 
passagiersgegevens is het uitvoeren van steekproefsgewijze controles, onder 
andere bestaande uit het nabellen van mensen om te vragen of zij zich aan de 
thuisquarantaine houden en benadrukken dat zij zich bij klachten direct moeten 
laten testen. Inzet is om hiervoor, om de GGD niet te belasten, het landelijk call 
center in te zetten. 
 
Ik ga passagiersgegevens opvragen voor schepen, zoals cruises, en 
luchtvaartuigen die met reservering werken voor zover vervoerders hierover de 
beschikking hebben. Dit kan op grond van artikel 53 lid 3 Wet publieke 
gezondheid. Ik ga met de luchtvaartmaatschappijen en rederijen in gesprek over 
de praktische uitvoering hiervan.  
Voor internationale treinen en bussen ontbreekt een wettelijke grondslag om 
passagiersgegevens op te vragen. Over de praktische uitvoering ten aanzien van 
deze vervoersmodaliteiten ga ik samen met betrokken partijen bekijken wat de 
eventuele mogelijkheden zouden zijn om te kunnen beschikken over 
passagiersgegevens.  
 
Pagina 14 van 14

Ondertussen wordt er door GGD’en gewerkt aan meer aanbod: er worden nieuwe 
Kenmerk
teststraten opgezet, bestaande teststraten worden uitgebreid, openingstijden 
1730399-208873-PG
worden verruimd en werken de GGD aan een verdere uitbreiding van 
mogelijkheden voor mobiele testafname en afname bij mensen thuis. Alle GGD’en 
bereiden zich nu al voor op extra capaciteit in het najaar. In dit landelijke 
opschalingsplan wordt ook ingezet op een flexibele landelijke schil voor 
testafname: als erin het najaar regio’s zijn waar virus plotseling opleeft en er 
sprake is van een piek, kunnen deze flexibele testfaciliteiten worden ingezet. 
 
Snellere doorlooptijden in de testketen 
Ook met uw Kamer deel ik het streven om de doorlooptijd van bellen voor een 
afspraak tot de testuitslag maximaal 48 uur te laten zijn. Maar dat begint bij de 
mensen zelf; de ervaring tot nu toe leert dat nog te veel mensen met milde 
klachten te lang wachten om zich te laten testen. Als vervolgens met 0800-1202 
wordt gebeld, is het in de meeste regio’s in Nederland mogelijk om dezelfde of de 
volgende dag een testafspraak te hebben. In een aantal regio’s werd dit de 
afgelopen weken niet gehaald en zijn de betreffende GGD’en hard aan het werk 
gegaan om dit te herstellen. Dat is in de meeste gevallen ook gelukt. 
Het blijkt helaas een stuk lastiger om de tijd tussen testafname en testuitslag 
binnen de 24 uur te houden en nog te veel mensen moeten langer dan 24 uur 
wachten op hun testuitslag.  
 
Met de GGD’en maak ik daarom afspraken om de huidige doorlooptijden 
substantieel te verkorten. Daarvoor is het belang dat alle stappen in de keten 
soepel verlopen: het maken van een afspraak, de afname van het monster, het 
vervoer naar het lab, het testen in het lab, het doorgeven van de uitslag door het 
lab en het doorbellen van de uitslag door de GGD. Vanaf 1 september is het 
ondersteunende ICT-systeem voor deze testketen (CoronIT) verder verbeterd 
waardoor een heel precies beeld ontstaat over de doorlooptijden per fase en de 
knelpunten die er landelijke én lokaal ontstaan. En dat maakt gericht ingrijpen dan 
ook mogelijk. 
Vervolgens is het de verwachting dat door het live gaan van het digitaal portaal op 
12 augustus (waar je met je DigID zelf een afspraak kan maken en je eigen 
testuitslag ook zelf weer kunt inzien) de doorlooptijden verder verbeteren. En tot 
slot ben ik met GGD’en in gesprek over creatieve oplossingen om (vooral de 
negatieve) testuitslagen sneller aan de burgers terug te koppelen.  
  
In de communicatie wil ik meer de nadruk leggen op de boodschap dat mensen 
zich bij klachten sneller moeten te laten testen. Vaak blijken mensen voordat ze 
zich melden al enige tijd klachten te hebben, daardoor verliezen we kostbare tijd. 
Snelheid is van groot belang, en snelheid begint bij het besluit van iedereen om 
zich bij milde klachten meteen te laten testen.  
 
Stand van zaken bron-en contactonderzoek 
In mijn eerder Kamerbrieven van 22 juli en 28 jl. heb ik uw Kamer geïnformeerd 
over de ontwikkelingen op het vlak van bron- en contactonderzoek. De capaciteit 
die de GGD’en regionaal beschikbaar hebben voor bron- en contactonderzoek is de 
afgelopen weken verder opgeschaald. Voor de regionale (2%) alsook voor de 
landelijke capaciteit (5%) is uitgegaan van percentages van het aantal positieve 
testuitslagen bij 30.000 testen per dag. De opschaling van de GGD’en is op deze 
capaciteit gericht. Op dit moment kunnen dagelijks zo’n 600 bron- en 
contactonderzoeken worden gedaan en de GGD’en kunnen dit met behulp van een 
landelijke flexibele capaciteit nu snel opschalen naar 1500. Inmiddels hebben 9 
Pagina 14 van 14

onmiddellijk daarna overgegaan kan worden tot distributie van de vaccins. De 
Kenmerk
afspraken met Sanofi zullen net als die met AstraZeneca uitmonden in een door de 
1730399-208873-PG
Europese Commissie te sluiten contract. De Europese Commissie financiert de 
aanbetalingen vanuit het Emergency Support Instrument; de kosten voor de 
vaccins worden gedragen door de lidstaten zelf en meegefinancierd door de 
Europese Commissie. De Commissie en het onderhandelingsteam voeren op dit 
moment intensieve gesprekken met een groot aantal aanbieders van kansrijke 
kandidaat-vaccins. Het doel is om een breed portfolio samen te stellen van vaccins 
waarbij ook verschillende typen vaccins vertegenwoordigd zijn. 
 
In mijn brief van 25 juni jl. heb ik uw Kamer geïnformeerd over de inspanningen 
van de Europese Commissie om namens alle lidstaten van de Europese Unie 
zogenoemde advance payment agreements te sluiten met aanbieders van een 
kansrijk kandidaat-vaccin tegen COVID-19. De Inclusieve Vaccin Alliantie is 
opgegaan in dit initiatief van de Europese Commissie voor de centrale aankoop 
van COVID-19-vaccins voor alle lidstaten van de EU. De Europese Commissie 
heeft hierbij ook middelen vanuit het Europese Emergency Support Instrument 
(2,7 miljard euro) beschikbaar gemaakt ten behoeve van deze advance payment 
agreements. Nederland maakt onderdeel uit van het zogenoemde Joint 
Negotiation Team dat de onderhandelingen met de aanbieders voert. Naast de 
Europese Commissie en Nederland zijn Duitsland, Frankrijk, Italië, Spanje, 
Zweden en Polen in het onderhandelingsteam vertegenwoordigd. Bij de 
onderhandelingen met vaccinproducenten maakt de Europese Commissie 
prijsafspraken met producenten waarbij betaalbaarheid en toegankelijkheid van 
elk Covid-19-vaccin, conform de wens van uw Kamer in de  motie van het lid 
Ellemeet over eisen voor de betaalbaarheid en de toegankelijkheid van het 
7
COVID-19-vaccin van 2 juli jl. , belangrijke uitgangspunten zijn. Afspraken over 
het delen van wetenschappelijke data en intellectueel eigendom maken deel uit 
van het formele contract dat wordt gesloten. Het is mijn nadrukkelijke bedoeling 
uw Kamer zoveel mogelijk te informeren over de door de Europese Commissie 
gemaakte afspraken, zoals ik dat ook heb gedaan bij de afspraken met 
Oxford/AstraZeneca. Het door de Commissie gesloten contract heeft immers 
gevolgen voor de aankoop van vaccins voor Nederland en daarmee voor de 
rijksbegroting. Daarmee geef ik invulling aan de wens van uw Kamer 
geformuleerd in de motie van het lid Ellemeet over eisen voor de betaalbaarheid 
en de toegankelijkheid van het COVID-19-vaccin van 2 juli jl. om zo spoedig 
8
mogelijk zoveel mogelijk inzicht te geven in de gemaakte afspraken.  
 
Bij het maken van afspraken met kansrijke aanbieders speelt wetenschappelijke 
informatie over de kandidaat-vaccins een belangrijke rol. Nederland wordt bij de 
gesprekken met vaccinproducenten onder andere bijgestaan door experts van het 
RIVM. In aanvulling hierop heb ik het RIVM gevraagd wetenschappelijke kennis 
ten aanzien van vaccinontwikkeling te borgen in een wetenschappelijk 
adviespanel. Dit adviespanel, bestaande uit experts op het gebied van 
vaccinontwikkeling en infectieziekten, draagt zorg voor de wetenschappelijke, 
onafhankelijke duiding van de veiligheid, werkzaamheid, toediening en 
beschikbaarheid van COVID-19 kandidaat-vaccins. Samen met Frankrijk heeft 
Nederland het initiatief genomen om de inzichten van de nationale 
wetenschappelijke adviespanels uit te wisselen, zodat deze kennis ook voor de 
onderhandelingen breed beschikbaar is.  
 
7
 Tweede Kamer, 2019–2020, 35 493 nr. 13 
8
 Kamerstukken II, 2019–2020, 35 493 nr. 13 
Pagina 14 van 14

 
Kenmerk
De opgave waar de ziekenhuizen nu voor staan in het kader van de opschaling 
1730399-208873-PG
van de IC- en klinische COVID-capaciteit is met name fors op het vlak van het 
personeel. Voor het verlenen van de benodigde zorg in een opschaalde situatie 
zijn veel nieuwe en aanvullende IC-zorgmedewerkers nodig, zodat men 
gezamenlijk en goed voorbereid een eventuele tweede golf aan kan. Daarbij 
moeten we ook rekening houden met het feit dat het zorgpersoneel nog 
herstellende is van hun enorme inspanningen tijdens de eerste golf. Het is dan 
ook van groot belang dat de deelnemende ziekenhuizen de actiepunten uit het 
Opschalingsplan op dit punt tijdig in gang hebben gezet. In dit kader heeft de 
minister voor MZS alle deelnemende ziekenhuizen verzocht om uiterlijk 28 
augustus 2020 hun opleidingsplannen toe te sturen. Bij de uitwerking van deze 
opleidingsplannen, ook op instellingsniveau, is betrokkenheid van medewerkers en 
gebruik maken van hun professionaliteit onontbeerlijk.  
 
Op korte termijn zal het kabinet besluiten hoe de kosten van het plan vastgesteld 
worden en financieel ingepast gaan worden en hoe deze per ziekenhuis en RAV 
worden vergoed. Intussen zijn de veldpartijen ook op andere onderwerpen die 
voor de opschaling van groot belang zijn, zoals het vervoer, coördinatie van 
patiëntenstromen en inzicht in beschikbare bedden, bezig met de 
opschalingsacties.  
 
Uiteraard zal de minister voor MZS uw Kamer de komende periode op de hoogte 
houden van de ontwikkelingen met betrekking tot de uitvoering van het 
Opschalingsplan.  
 
7. Persoonlijke beschermingsmiddelen 
Het Landelijke Consortium Hulpmiddelen (LCH) is ontstaan ten tijde van de 
COVID-19 crisis om te voorzien in de aanvullende behoefte aan persoonlijke 
beschermingsmiddelen en hulpmiddelen voor de zorg ten gevolge van het virus. 
Uitgangspunt blijft dat zorgaanbieders de benodigde persoonlijke 
beschermingsmiddelen en hulpmiddelen zo veel mogelijk via hun reguliere 
leveranciers blijven inkopen. Het LCH blijft voor zorginstellingen zowel in de cure 
als de care als noodlijn actief. Indien de reguliere kanalen niet in de behoefte 
kunnen voorzien kunnen zorgaanbieders voor eventuele (aanvullende) behoefte 
aan persoonlijke beschermingsmiddelen en hulpmiddelen nog steeds terecht bij 
het LCH. Daarnaast blijven zij ook beschermingsmiddelen beschikbaar stellen voor 
gebruik in de thuiszorg, voor PGB-ers en mantelzorgers. Het LCH geeft aan  
voldoende persoonlijke beschermingsmiddelen en hulpmiddelen te hebben 
ingekocht om in de behoefte voor de zorg te kunnen voorzien bij een mogelijke 
tweede golf en blijft waar nodig zorgen voor de aanvoer van benodigde producten. 
Zoals de minister voor MZS u eerder heeft gemeld in de Kamerbrief van 4 juni jl. 
wordt hiernaast georiënteerd op de mogelijkheid tot het aanleggen van een 
ijzeren voorraad om toekomstige pieken in de zorg te kunnen opvangen. De 
minister voor MZS informeert u hier t.z.t nader over. 
 
Het LCH hanteerde tot eind juli “pre-COVID-19”-verkoopprijzen terwijl huidige 
marktprijzen hoger lagen. Hierdoor ontstond het onwenselijke effect dat het LCH 
niet als noodvoorraad wordt gebruikt, maar als reguliere leverancier in de zorg. 
Hiermee werd de markt verstoord, waardoor partijen die regulier leverden zich 
terugtrokken uit de markt. De afhankelijkheid van LCH en daarmee het risico voor 
levering en beschikbaarheid wordt daardoor groter. Voor de lange termijn was dit 
een onwenselijke ontwikkeling. Het LCH heeft daarom ingezet op een meer 
Pagina 14 van 14

