> Retouradres Postbus 20011 2500 EA  Den Haag
Ministerie van 
 
Binnenlandse Zaken en 
Aan de Voorzitter van de Tweede Kamer
Koninkrijksrelaties
der Staten-Generaal
Turfmarkt 147
Postbus 20018
Den Haag
Postbus 20011
2500 EA  DEN HAAG
2500 EA  Den Haag
Kenmerk
2020-0000504201
Uw kenmerk
2020Z13853
27 augustus 2020
Datum
Betreft Beantwoording vragen over Besluitvorming Rijksministerraad 
10 juli 2020 inzake (financiële) ondersteuning aan Aruba, 
Curaçao en Sint Maarten
 
 
Hierbij bied ik u de antwoorden aan op de mij gestelde vragen over de 
besluitvorming in de Rijksministerraad van 10 juli 2020 inzake (financiële) 
ondersteuning aan Aruba, Curaçao en Sint Maarten (2020Z13853). 
 
De staatssecretaris van Binnenlandse Zaken en Koninkrijksrelaties, 
 
 
 
 
 
 
 
drs. R.W. Knops 
 
  
Pagina 1 van 30

Ministerie van 
Binnenlandse Zaken en 
Koninkrijksrelaties
Kenmerk
2020-0000504201
verstreken. In artikel 30, derde lid, is echter bepaald dat bij het uitblijven van een 
reactie een beschikking moet worden geacht van rechtswege te zijn afgewezen.  
 
Noch in de Landsverordening administratieve rechtspraak van Aruba, noch in de 
Landsverordeningen administratieve rechtspraak van Curaçao en Sint-Maarten 
wordt het niet tijdig nemen van een beschikking gezien als een toewijzende 
beschikking. In de Landsverordeningen gaat het om een afwijzende beschikking 
respectievelijk de weigering om een beschikking te geven. 
Ten einde te voorkomen dat de regelgeving met betrekking tot de 
subsidieverlening te ingewikkeld wordt doordat er verschillende regimes gelden 
voor de verschillende landen is ervoor gekozen om in eerste instantie de 
Landsverordening van Aruba te volgen en het niet tijdig nemen van een 
beschikking te beschouwen als een afwijzende beschikking. Hiertegen staat ook 
beroep open bij het Gemeenschappelijk Hof van Aruba, Curaçao en Sint Maarten, 
dat beter thuis is in de toepassing van de Landsverordeningen dan in de Awb. 
 
Vraag 4 
In artikel 34 van deze Rijkswet wordt gesproken over het feit dat het 
CAFT dan wel het CFT een goedkeuring “kan” onthouden. Zijn de regels in 
de Rijkswet Financieel Toezicht (RFT) niet veel dwingender voorgesteld?  
 
Antwoord 4 
Verscherpt financieel toezicht is niet geregeld in de Rijkswet financieel toezicht 
Curaçao en Sint Maarten. Verscherpt financieel toezicht is onderworpen aan zijn 
eigen set van regels. Dit kan daarom niet worden vergeleken met de regels van 
de Rijkswet financieel toezicht Curaçao en Sint Maarten. 
 
Vraag 5 
Het CFT en CAFT zijn objectieve beoordelaars van de feiten die financieel 
voorliggen conform de RFT, waarbij zij alleen kunnen beoordelen of een 
land wel of niet voldoet aan de eisen gesteld in de RFT. Is de 
staatsecretaris het eens met de leden van de VVD-fractie dat er geen 
subjectieve beoordeling kan plaatsvinden door het CFT of CAFT? 
 
Antwoord 5 
Het CAft en het Cft zijn de adviseurs van de Rijksministerraad inzake het 
financieel-economisch beleid van de landen Aruba, Curaçao en Sint Maarten. In 
die hoedanigheid leggen zij begrotingen, uitvoeringsrapportages, jaarrekeningen, 
etc. naast de lat van de Rft voor wat betreft Curaçao en Sint Maarten en naast de 
lat van de LAft en het Protocol 2018 voor Aruba. Het Cft en het CAft adviseren 
vanuit hun onafhankelijke positie op professionele wijze. 
 
Vraag 6 
Ten aanzien van de jaarrekening van Curaçao van het jaar 2018 is de 
conclusie van de Algemene Rekenkamer van Curaçao dat deze “geen 
getrouwe weergave geeft van het gevoerde financieel beheer. De 
jaarrekening bevat met betrekking tot de rechtmatigheid en de 
getrouwheid totaal NAf 664,5 miljoen aan fouten en NAf 5.991 miljoen 
Pagina 21 van 30

Ministerie van 
Binnenlandse Zaken en 
Koninkrijksrelaties
Kenmerk
2020-0000504201
ingezet voor het dekken van incidentele tegenvallers hebben zij een direct effect 
op het begrotingstekort. Derhalve mogen – net als in Nederland – incidentele 
meevallers worden ingezet voor het verkleinen van het begrotingstekort. Het 
voorstel zoals dat in de Rijksministerraad van 10 juli jl. voorlag, omvatte – 
overeenkomstig het Protocol van Aruba – een voorstel om nadere 
begrotingsregels ook voor Curaçao en Sint Maarten te laten gaan gelden. 
 
Vraag 9 
Aanpassing van artikel 18 van de Rijkswet Financieel Toezicht spreekt 
over het hebben van vastgestelde jaarrekeningen van de Caribische 
landen. Klopt het dat de laatste jaarrekening van Aruba van 2017 is, van 
Curaçao van 2018 en van Sint Maarten van 2016? Als dit klopt, loopt dan 
het toezicht achter bij de jaarrekeningen? Hoe kunnen er dan toch nog 
leningen verstrekt worden? En hoe hard is dan deze aanpassing in de RFT 
die al vanaf het begin van de RFT had moeten worden toegepast? 
 
Antwoord 9 
De genoemde jaartallen van de laatste jaarrekeningen zijn juist. Het Cft 
benadrukt al jaren dat het proces tot het vaststellen van de jaarrekeningen van 
de landen versnelling en verbetering behoeft.  
Het tijdig vaststellen van jaarrekeningen van enig jaar is noodzakelijk voor de 
begrotingsvoorbereiding van het daaropvolgende jaar. Bovendien is het tijdig 
doorlopen van de begrotings- en verantwoordingscyclus een voorwaarde voor het 
ten volle kunnen uitoefenen van het budgetrecht van de Staten. 
 
De landen dienen op grond van artikel 16 Rft in de begrotingen de voornemens 
tot het aantrekken van geldleningen op te nemen en van de aangetrokken 
leningen melding te maken in de uitvoeringsrapportages en derhalve ook in de 
jaarrekening (de eindverantwoording van een begrotingsjaar) te rapporteren over 
alle uitstaande geldleningen. Het College beoordeelt op basis van deze informatie 
of het bestuur voldoet aan de financiële begrotingsnormen (o.a. de 
rentelastnorm) van artikel 15 van de Rft. Het college beoordeelt tevens of wordt 
voldaan aan de afspraken over de verbeteringen van het financieel beheer, voor 
zover deze betrekking hebben op het aantrekken van leningen. Het tijdig 
aanleveren of tijdig vaststellen van de jaarrekening van het land vormt echter 
geen specifiek criterium om te mogen lenen op basis van de Rft. De huidige 
Rijkswet financieel toezicht bevat vooralsnog geen escalatiemogelijkheid in geval 
de jaarrekening van het land te laat wordt vastgesteld.  
De Landsverordening Aruba tijdelijk financieel toezicht (LAft) bevat een dergelijke 
bepaling wel, in die zin dat een aanwijzing kan worden gegeven om alsnog de 
ontwerp-jaarrekening of de vastgestelde jaarrekening ter beoordeling aan het 
college toe te zenden. Een dergelijke bepaling is voorzien in de Rft.  
 
Vraag 10 
In de Memorie van Toelichting (MvT) van deze Rijkswet onder paragraaf 
2.1 staat dat deze Caribische hervormingsentiteit hiërarchisch niet 
ondergeschikt is aan een verantwoordelijk bewindspersoon, de minister 
van BZK of de regering van Nederland. Maar de Kaderwet zelfstandige 
bestuursorganen (ZBO) kent alleen maar de bevoegdheid van de minister 
Pagina 21 van 30

Ministerie van 
Binnenlandse Zaken en 
Koninkrijksrelaties
Kenmerk
2020-0000504201
Daarnaast zijn nog andere vormen van sturing, coördinatie en zeggenschap in de 
Rijkswet opgenomen. Zo kan worden verwezen naar de artikelen 22 en 27, waarin 
bevoegdheden tot het geven van een aanwijzing worden toegekend aan de 
minister van BZK en de ministers die het aangaat. In artikel 28 is bijvoorbeeld 
bepaald dat de mogelijkheid bestaat om bij ministeriële regeling regels te stellen. 
 
Vraag 14 
Onder paragraaf 3.3.1 van de MvT wordt er gesproken over de 
belastingen van de landen. Er is sprake van een lage naleving van 
belastingverplichtingen. De leden van de VVD-fractie willen graag een 
overzicht hebben per land van de huidige belastinginkomsten en het 
potentieel aan belastinginkomsten. 
 
Antwoord 14 
De gerealiseerde belastinginkomsten per land bedragen in 2020 tot nu toe:  
 
Aruba Curaçao  Sint Maarten 
 
x miljoen AFL x miljoen ANG x miljoen ANG 
 
Jan 2020  159.8  38,4 
  
1
274 
Feb 2020 111.1  28,7 
 
Maart 2020 121.4  37,5 
 
April 2020 51  95.4  9,4 
 
Ik beschik niet over het potentieel aan belastinginkomsten van de drie landen. 
 
 
Vraag 15 
De leden van de VVD-fractie vragen te beginnen met een betere inning 
van de huidige belastingen. 
 
Antwoord 15 
De huidige inning van belastingen is een blijvend punt van aandacht. De landen 
hebben verschillende programma’s om de inning van belastingen te verhogen. 
Onderdeel van de voorwaarden horende bij ondersteuning vanuit Nederland is dat 
de inzet van de landen om de belasting compliance te verhogen wordt 
geïntensiveerd als onderdeel van een integrale aanpak t.a.v. het belastingstelsel 
en de Belastingdienst. 
 
 
Vraag 16  
Bij de voorwaarden van de derde tranche worden de voorwaarden voor 
die tranche neergelegd. Hieruit blijkt ook dat geen van de landen voldoet 
 
1 e
 Gemiddeld gerealiseerde belasting per maand over het 1 kwartaal door het land Aruba: 
AFL 93 miljoen gemiddeld per maand. 
Pagina 21 van 30

Ministerie van 
Binnenlandse Zaken en 
Koninkrijksrelaties
Kenmerk
2020-0000504201
Vragen D66-fractie 
 
 
Vraag 18 
De leden van de D66-fractie constateren dat het draagvlak voor de 
landspakketten bij de besturen van Aruba, Curaçao en Sint Maarten 
beperkt is. Welke acties gaat de staatssecretaris ondernemen om ervoor 
te zorgen dat er breder draagvlak komt voor het te voeren beleid? 
 
Vraag 19 
Kan de staatssecretaris reflecteren op de overeenstemming tussen de 
landspakketten en artikel 37 van het Statuut waarin staat dat de landen 
van het Koninkrijk zoveel mogelijk overleg zullen plegen omtrent alle 
aangelegenheden, waarbij belangen van twee of meer van de landen zijn 
betrokken? 
 
Antwoord 18 en 19 
Ik heb regelmatig overleg met de minister-presidenten van Aruba, Curaçao en 
Sint Maarten. Ook samen met minister-president Rutte en minister Hoekstra heb 
ik vanaf mei contact gehad met de minister-presidenten van de landen. De 
regeringen zijn uiteindelijk verantwoordelijk voor het creëren van draagvlak in 
hun eigen land. Ik heb aangeboden de landen daarbij te ondersteunen. In de 
landspakketten zitten maatregelen die ook in de plannen van de landen zelf voor 
komen en ook hervormingen die al jarenlang vooruitgeschoven zijn. 
 
Vraag 20 
Vindt de regering dat zoveel overleg als mogelijk is gepleegd om tot deze 
voorstellen te komen? 
 
Antwoord 20 
De communicatie richting de landen is bemoeilijkt door de urgentie waarmee de 
economische crisis moest worden bestreden, zowel in Nederland als in het 
Caribisch deel van het Koninkrijk. Ik heb de landen gevraagd zelf met voorstellen 
te komen voor hervormingen. Waar mogelijk, heb ik overlegd met de landen over 
de voorstellen, zowel bilateraal als in de Rijksministerraad. 
 
Vraag 21 
Hoe staan de regeringen van Aruba, Curaçao en Sint Maarten hierin? 
 
Antwoord 21 
Ik ga niet over de standpunten van Aruba, Curaçao en Sint Maarten met 
betrekking tot het overleg. 
 
Vraag 22 
De leden van de D66-fractie constateren dat de nieuw op te richten 
Caribische Hervormingsentiteit een belangrijk onderdeel vormt van de 
landspakketten voor Aruba, Curaçao en Sint Maarten. In hoeverre wordt 
in de samenstelling van de entiteit rekening gehouden met 
Pagina 21 van 30

Ministerie van 
Binnenlandse Zaken en 
Koninkrijksrelaties
Kenmerk
2020-0000504201
Maarten overneemt, maar enkel ondersteunend en in de sfeer van toezicht zal 
kunnen optreden.   
 
Vraag 26  
De leden van de D66-fractie vragen tevens wat de relatie is van de 
nieuwe entiteit met de reeds bestaande Colleges financieel toezicht, 
waarin wel gekozen is voor vertegenwoordiging vanuit alle landen van 
het Koninkrijk? 
 
Antwoord 26 
De nieuwe entiteit is opgericht om een integraal hervormingsprogramma voor de 
landen op te stellen en uit te rollen. De scope van de entiteit is daarmee breder 
dan die van de bestaande colleges financieel toezicht. 
 
Vraag 27 
Deze colleges hebben een vergelijkbaar doel als de nieuw op te richten 
entiteit, dus welke implicaties heeft deze consensusrijkswet voor de rol 
en de positie van de colleges? 
 
Antwoord 27 
De bevoegdheden van het college en de entiteit kunnen elkaar raken. Het is 
belangrijk dat de bevoegdheden echter niet met elkaar botsen. Daarom is in 
artikel 6 van het voorstel bepaald dat de entiteit met de colleges een 
samenwerkingsprotocol sluit en regelen bepaalde artikelen voorts dat adviezen 
van het college aan de entiteit worden gestuurd. Of dat het college moet worden 
gehoord door de entiteit (zie bijvoorbeeld artikel 33). 
Als verscherpt financieel toezicht wordt ingesteld, wordt dat uitgeoefend door het 
College financieel toezicht Curaçao en Sint Maarten of het College Aruba financieel 
toezicht. 
 
Vraag 28 
Waarom is niet gekozen om het toezicht via deze colleges te laten 
verlopen? 
 
Antwoord 28 
De rol van het C(A)ft is om als onafhankelijk adviseur op te treden op het gebied 
van overheidsfinanciën van de landen in het Caribisch deel van het Koninkrijk. De 
bevoegdheid van de toekomstige ZBO ziet op de uitvoering en implementatie van 
hervormingsplannen die de economie en samenleving weerbaarder moeten 
maken tegen toekomstige crises. De scope van de entiteit is daarmee breder dan 
die van de bestaande colleges financieel toezicht. Als echter verscherpt financieel 
toezicht wordt ingesteld, wordt dat uitgeoefend door het College financieel 
toezicht Curaçao en Sint Maarten of het College Aruba financieel toezicht. 
 
Vraag 29 
Waarom is er gekozen voor een tijdspad van zes jaar voor deze 
consensusrijkswet in plaats van de gebruikelijke termijn van drie jaar die 
geldt voor het toezicht op basis van de Rijkswet financiële verhoudingen? 
 
Pagina 21 van 30

Ministerie van 
Binnenlandse Zaken en 
Koninkrijksrelaties
Kenmerk
2020-0000504201
Met betrekking tot de totstandkoming van overige besluiten die de entiteit kan 
nemen, bijvoorbeeld het opstellen van een plan van aanpak (artikel 21) of de 
opschorting van financiële steun (artikel 23) is steeds voorzien in de mogelijkheid 
van hoor en wederhoor.  
 
Vraag 32 
Vindt de staatssecretaris dat er een substantiële geschillenregeling dient 
te komen indien met deze nieuwe entiteit het financieel toezicht op de 
landspakketten gebeurt zonder vertegenwoordiging vanuit Aruba, 
Curaçao en Sint Maarten? 
 
Antwoord 32 
Naar de mening van het kabinet voorziet het voorstel met artikel 40 in een 
substantiële geschillenregeling met betrekking tot de instelling van verscherpt 
financieel toezicht. Als gezegd is deze regeling gemodelleerd op artikel 26 van de 
Rijkswet financieel toezicht Curaçao en Sint Maarten. Dit betekent dat de 
Rijksministerraad niet van oordelen van de Raad van State van het Koninkrijk 
mag afwijken indien deze oordelen berusten op rechtmatigheidsgronden en voor 
het overige alleen als zwaarwegende gronden daartoe aanleiding geven. 
 
Vraag 33 
Hoe verhoudt de geschillenregeling van de nieuw op te richten entiteit 
zich tot de Rijkswet Koninkrijksgeschillen die aangenomen is door de 
Tweede Kamer? 
 
Antwoord 33 
Evenals de geschillenregeling in artikel 26 van de Rijkswet financieel toezicht 
Curaçao en Sint Maarten vertoont de geschillenregeling in het voorstel zowel 
overeenkomsten als verschillen met het voorstel van rijkswet 
Koninkrijksgeschillen. Een overeenkomst is dat in beide gevallen is voorzien in 
een kroonberoepprocedure, waarbij de rol van geschilbeoordelaar wordt vervuld 
door de Raad van State van het Koninkrijk. Een verschil met laatstgenoemd 
voorstel van rijkswet is dat het onderhavige voorstel een onderscheid maakt 
tussen rechtmatigheids- en doelmatigheidsoordelen en aan beide oordelen een 
verschillend rechtsgevolg verbindt. 
 
Vraag 34 
Is de staatssecretaris het eens met de leden van de D66-fractie dat voor 
een effectieve implementatie van de gewenste hervormingen het van 
belang is dat de democratisch gekozen volksvertegenwoordigingen van 
Aruba, Curaçao en Sint Maarten een passende plaats krijgen in de 
implementatie en uitwerking? 
 
 
Vraag 35 
Vindt de staatssecretaris dat deze plaats gegarandeerd is in de 
voorgestelde Rijkswet? Wat is precies het gebruikelijke proces of 
protocol voor het opstellen van dergelijke consensusrijkswetten en in 
hoeverre dat is gevolgd? 
Pagina 21 van 30

Ministerie van 
Binnenlandse Zaken en 
Koninkrijksrelaties
Kenmerk
2020-0000504201
Hiermee wordt tevens beoogd de economieën en de samenlevingen weerbaarder 
te maken met het oog op mogelijke toekomstige crises. Daarom is het 
noodzakelijk hervormingen door te voeren die breder zijn dan alleen economisch. 
 
Vraag 37 
Worden er ook afspraken gemaakt tot op welk niveau de entiteit 
agenda’s kan initiëren op beleidsterreinen die slechts indirect raken aan 
de doelstellingen van de landspakketten? 
 
Antwoord 37 
In artikel 5, lid 1, is opgenomen dat de in de wet (artikel 4) genoemde 
onderwerpen, projecten en maatregelen nader worden uitgewerkt (op hoofdlijnen) 
in de landspakketten.  
 
In de landspakketten worden door Nederland en  de Caribische landen op 
hoofdlijnen de onderwerpen, projecten en maatregelen uitgewerkt ten aanzien 
waarvan de entiteit zijn taken kan uitoefenen. Bij de uitoefening van zijn taken 
moet de entiteit blijven binnen de kaders van de Rijkswet en het landspakket. 
Zolang de entiteit bij deze uitoefening hierbinnen blijft, kan het bijvoorbeeld zelf 
besluiten om een bepaald economisch project op te starten of om een als 
voorwaarde overeengekomen hervorming op een bepaalde wijze vorm te geven. 
De landspakketten zullen worden uitgewerkt middels plannen van aanpak. Hierbij 
zullen de overheden van de landen worden betrokken. 
 
Daarnaast bepaalt artikel 5, lid 2, dat bij of krachtens de landspakketten kan 
worden bepaald dat de ontwikkeling en uitvoering van projecten en maatregelen 
geschiedt zonder ondersteuning en toezicht door de Caribische 
hervormingsentiteit. 
 
Vraag 38 
Bestaat er een mogelijkheid om een gedifferentieerde aanpak te kiezen 
per beleidsterrein voor de mate waarin de entiteit zal ingrijpen in het 
beleid op Aruba, Curaçao en Sint Maarten? Hoe denken de overheden van 
Aruba, Curaçao en Sint Maarten hierover? 
 
Antwoord 38 
Per land is een landspakket opgesteld. Hierbij is – voor zover opportuun – al 
rekening gehouden met land specifieke kenmerken. De nieuw op te richten 
entiteit zal in de implementatie en uitvoering van de landenpakketten rekening 
houden met de mate waarin bepaalde hervormingen al gestart of doorgevoerd 
zijn. 
 
Ik ga niet over de standpunten van Aruba, Curaçao en Sint Maarten. 
 
Vraag 39 
De leden van de D66-fractie hebben begrip voor veel van de voorgestelde 
maatregelen in de landspakketten, maar hebben nog vragen over de 
specifieke toepassing in deze tijd. Zo ligt een kostenreductie van de 
publieke sector in de rede, maar zijn er veel werknemers in de publieke 
Pagina 21 van 30

Ministerie van 
Binnenlandse Zaken en 
Koninkrijksrelaties
Kenmerk
2020-0000504201
Kan de staatssecretaris toelichten wat hiermee bedoeld wordt en tot 
hoeverre hij het redelijkerwijs noodzakelijk vindt om de meest 
kwetsbaren in de samenlevingen van de landen te ondersteunen? 
 
Antwoord 43 
De Nederlandse regering heeft als uitgangspunt dat zij de meest kwetsbare 
groepen in het Koninkrijk niet in de kou laten staan. Dat betekent dat 
onvoorwaardelijke noodhulp wordt geboden zolang de economische situatie op 
Aruba, Curaçao en Sint Maarten naar aanleiding van de COVID-19 crisis nog 
onvoldoende herstellende is. De Nederlandse regering heeft voor de periode tot 
eind 2020 inmiddels in totaal 41,2 miljoen euro beschikbaar gesteld voor 
voedselhulp, daarna wordt opnieuw bezien of en in welke mate aanvullende hulp 
noodzakelijk is. 
 
Vraag 44 
Is de staatssecretaris het met de leden van de D66-fractie eens dat het 
vooral redelijk is om de meest kwetsbare mensen in het Koninkrijk 
intensief te ondersteunen in tijden van ernstige crises zoals nu het geval 
is?  
 
Antwoord 44 
Ja, ik deel de mening dat de meest kwetsbare groepen in de samenleving 
onvoorwaardelijk geholpen moeten worden ten tijde van crises. 
 
Vraag 45  
Welke lessen heeft de Nederlandse regering getrokken van de hulp aan 
de eilanden met betrekking tot de orkaan Irma. Is de staatssecretaris het 
met de leden van de D66-fractie eens dat er naar manieren gezocht moet 
worden om ervoor te zorgen dat de economische hulp zo effectief 
mogelijk ten goede komt aan de samenlevingen van Aruba, Curaçao en 
Sint Maarten? Op welke manier zijn deze lessen betrokken in de 
uitvoering van de landspakketten? 
 
Antwoord 45 
Belangrijke lessen die de Nederlandse regering heeft getrokken uit de hulp aan 
Sint Maarten na de orkaan Irma zijn, dat intensieve ondersteuning en monitoring 
nodig is gelet op het gebrek aan data, benodigde expertise (onder andere 
onderzoekscapaciteit, projectmanagement, procurement en wetgeving) en 
medewerking en uitvoeringskracht van overheid(sorganisaties). Op basis van de 
beschikbare informatie moeten juiste en zorgvuldige afwegingen en beslissingen 
genomen worden waardoor vertraging in de uitvoering voorkomen wordt. Ook de 
regering wil immers dat de hulp effectief gegeven wordt. 
De consensus rijkswet zoals deze nu is opgesteld biedt voldoende mogelijkheden 
om te kunnen handelen ten behoeve van voorspoedige uitvoering. Zo kan de 
entiteit zelf projecten initiëren en uitvoeren maar ook besluiten de steunverlening 
(deels) stop te zetten bij onvoldoende voortgang. De entiteit is zodoende 
essentieel voor de uitvoering van de landspakketten en komt voort uit de 
eerdergenoemde lessen. Dit is des te meer van belang gezien de noodzaak tot 
Pagina 21 van 30

Ministerie van 
Binnenlandse Zaken en 
Koninkrijksrelaties
Kenmerk
2020-0000504201
Vraag 48 
Daarnaast worden de landen geconfronteerd met een 
vluchtelingenstroom vanuit Venezuela. De leden van de GroenLinks-
fractie vragen of ook voor deze kwetsbare groep voldoende adequate 
humanitaire hulp, medische zorg en dergelijke voorhanden is. 
 
Antwoord 48   
Zoals ik uw Kamer op 24 april jl. heb geïnformeerd (Kamerstukken II 2019/20, 
35420, nr.25) levert Nederland aan Aruba, Curaçao en Sint Maarten 
onvoorwaardelijke noodhulp om de meest kwetsbare groepen in deze landen te 
kunnen voorzien van voedselpakketten en hygiëneproducten. Dit gebeurt middels 
inzet van het Rode Kruis, dat hiervoor samenwerkt met lokale partijen zoals 
Human Rights Defense. Het Rode Kruis zet zich nadrukkelijk ook in voor de groep 
migranten en zorgt ervoor dat deze groep bereikt wordt. Indien migranten 
voldoen aan de selectiecriteria (zie hiervoor) kunnen zij aanspraak maken op hulp 
in de vorm van voedsel- en hygiëneproducten. Over de toegang van 
vreemdelingen tot de gezondheidszorg in Aruba en Curaçao – en de rol van 
Nederland – heb ik uw Kamer op 23 maart jl. geïnformeerd (Kamerstukken II 
2019/20, 33 845, nr. 41). 
 
Vraag 49  
Deze leden vragen de regering om een overzicht van ngo’s die in de 
autonome landen actief zijn en worden ingezet bij het bieden van 
humanitaire hulp. 
 
Antwoord 49 
Het Rode Kruis werkt op Curaçao samen met Stichting Hulp Curaçao 
(Voedselbank), Stichting Help Curaçao en een samenwerkingsverband met 6 
organisaties voor ongedocumenteerde migranten (ADRA, Caritas, Venex, 
Sociedad Bolivariana, Unidat di Bario, Human Rights Defense Curaçao); op Aruba 
met Centro pa Desaroyo di Aruba (CEDE Aruba) en Fundacion pa nos comunidad 
(FPNC) en op Sint Maarten met St. Maarten Development Fund (SMDF), K1 
Brittannia Foundation, Freegan Food Foundation, Community Outreach Mentorship 
en Empowerment International Center (COME Center) en Captain’s Rib Shack. 
 
Vraag 50  
Klopt het dat het lokale midden- en kleinbedrijf in de landen moeilijk een 
beroep kan doen op noodhulpvoorzieningen, omdat aan de gestelde 
voorwaarde van inschrijving in de Nederlandse Kamer van Koophandel 
niet kan worden voldaan. Klopt dit en zo ja, kan hiervoor een oplossing 
worden geboden? 
 
Antwoord 50  
Inschrijving bij de Nederlandse KvK is geen vereiste om partner te kunnen zijn bij 
de verstrekking van humanitaire hulp.  
 
Vraag 51 
Zonder afbreuk te doen aan het belang van genoemde hervormingen 
vragen deze leden zich af of een zekere beperking tot de noodzakelijke 
Pagina 21 van 30

Ministerie van 
Binnenlandse Zaken en 
Koninkrijksrelaties
Kenmerk
2020-0000504201
Antwoord 53 
Zoals hierboven, bij de beantwoording van vraag 25 deels al naar voren is 
gekomen, streeft dit voorstel ernaar om een samenwerking tussen Nederland en 
elk van de Caribische landen tot stand te brengen, zonder dat de constitutionele 
autonomie van laatstgenoemde landen hierdoor in fundamentele zin wordt 
doorkruist. De entiteit die door het voorstel wordt ingesteld neemt geen 
wetgevende en bestuurlijke bevoegdheden van de besturen en de Staten van 
Aruba, Curaçao en Sint Maarten over, maar biedt wel ondersteuning bij de 
uitoefening hiervan en kan consequenties verbinden aan het niet of niet 
voldoende naleven door de landen van de verplichtingen die op grond van dit 
voorstel op het land rusten.  
 
De entiteit wordt vormgegeven als Nederlands zelfstandig bestuursorgaan met 
eigen rechtspersoonlijkheid. De democratische controle op haar functioneren 
verloopt dan ook primair via de Nederlandse bewindspersoon die bevoegdheden 
ten aanzien van haar uitoefent, de minister van BZK. Waar in dit voorstel is 
voorzien in bevoegdheden voor andere organen, zoals de Nederlandse 
ministerraad, strekt de politieke verantwoordelijkheid zich ruimer uit, alhoewel 
ook hier voor de hand ligt dat deze verantwoordelijkheid in eerste instantie bij de 
minister van BZK berust. Als zbo legt de entiteit zelf geen democratische 
verantwoording af. Zoals eerder, bij de beantwoording van vraag 11 reeds 
uitgelegd, staat de entiteit primair in een verantwoordingsrelatie tot de minister 
van BZK. 
 
Wat de invloed van een land op de besteding liquiditeitssteun betreft, het 
volgende. De zeggenschap hierover ligt primair bij de entiteit en bij de minister 
van BZK (zie resp. artikel 17, eerste en tweede lid). Wel geven de landen in die 
zin richting aan deze besteding dat voor de uitvoering en initiëring van projecten 
en maatregelen door de entiteit in veel gevallen overleg zal plaatsvinden met de 
betrokken overheidsorganen. Daarnaast zijn de landen in de fase voorafgaand 
aan de besteding van liquiditeitssteun aan zet, wanneer zij op grond van artikel 
17, derde lid, van het voorstel periodiek met Nederland een overeenkomst sluiten 
over de hoogte en aard van de financiële middelen. 
 
Vraag 54 
Is deze entiteit vergelijkbaar aan de Wereldbankconstructie voor de 
besteding van Nederlandse noodhulp aan Sint Maarten naar aanleiding 
van orkaan Irma. 
 
Antwoord 54 
Dit is niet het geval. De Wereldbank is een internationale organisatie waar 
Nederland wederopbouwgelden voor Sint Maarten heeft belegd en waarbij Sint 
Maarten samen met de Wereldbank een leidende rol heeft bij de uitvoering en 
implementatie ervan. Hierbij bepaalt de overheid van Sint Maarten de inhoud van 
de wederopbouwactiviteiten door het indienen en uitvoeren van de projecten.  
Deze entiteit wordt institutioneel vormgegeven als een zelfstandig bestuursorgaan 
met eigen rechtspersoonlijkheid naar Nederlands recht en heeft als oogmerk te 
Pagina 21 van 30

Ministerie van 
Binnenlandse Zaken en 
Koninkrijksrelaties
Kenmerk
2020-0000504201
enorme druk van de huidige situatie – niet onlogisch en hoeft ook niet ten koste 
te gaan van de relatie tussen de landen. Van belang is dat dit uiteindelijk zal 
leiden tot goede afspraken, waarmee de landen ook echt geholpen kunnen 
worden. Ik ben het met de SP-fractie eens dat het belang van de gewone mensen 
op de eilanden daarbij voorop dient te staan. 
 
Vraag 57 
Deze leden begrijpen dat voorwaarden worden gesteld aan de steun, 
zolang die voorwaarden tot doel hebben dat de hulp terecht komt bij de 
mensen die deze hard nodig hebben. Ook begrijpen zij dat nu een 
bijdrage wordt gevraagd aan de rijken die veel van de eilanden hebben 
geprofiteerd maar weinig hebben bijgedragen. Welke zekerheid is er dat 
de rijken vanaf nu ook fatsoenlijk belasting gaan betalen? Hebben ook de 
bestuurders op de eilanden hun bijdrage geleverd? 
 
Antwoord 57 
De Nederlandse regering is van mening dat de sterkste schouders de zwaarste 
lasten moeten dragen. In de landspakketten is een belastinghervorming en een 
hervorming van de Belastingdienst voorzien, waarbij expliciet aandacht is voor 
een eerlijkere verdeling van inkomens en lasten. Daarnaast is het van belang de 
topinkomens in de publieke sector te normeren.  
 
Vraag 58  
Met grote zorgen constateren de leden van de SP-fractie dat 
bezuinigingen in de landen die bedoeld zijn voor de rijken worden 
afgewenteld op de mensen met een laag inkomen, zoals het geval was 
met de vuilophalers op Curaçao. Heeft Nederland ooit de eis gesteld dat 
bezuinigd zou worden op de vuilophalers? Zo nee, weet u waarom de 
regering van Curaçao hier toch voor heeft gekozen? Klopt de opmerking 
van de regering van Curaçao dat dit moest van Nederland? 
 
Antwoord 58 
Nederland heeft als voorwaarde gesteld dat overheidsmedewerkers 12,5% van 
hun totale arbeidsvoorwaardenpakket zouden inleveren, om zo de totale public 
wage bill te verkleinen. Tegelijkertijd is de voorwaarde gesteld dat 
overheidsmedewerkers niet onder het sociaal minimum mochten belanden. Het is 
aan de landen zelf om invulling te geven aan de 12,5% korting van het 
arbeidsvoorwaardenpakket. De landen hadden en hebben derhalve de vrijheid om 
de hogere inkomensschalen zwaarder te korten dan de lagere inkomensschalen. 
 
Vraag 59 
Hebben de landen Aruba, Curaçao en Sint Maarten aan de gestelde eisen 
voldaan? Wat gebeurt er als blijkt dat de landen niet aan de eisen willen 
voldoen? Hoe kunnen we als Nederland dan toch hulp en steun bieden 
aan met name de armeren op de eilanden, zo vragen deze leden. Biedt 
het Statuut de mogelijkheid om hulp te bieden aan de mensen op de 
eilanden buiten de regeringen om, omdat we de mensen niet in de steek 
mogen laten? 
 
Pagina 21 van 30

Ministerie van 
Binnenlandse Zaken en 
Koninkrijksrelaties
Kenmerk
2020-0000504201
Vraag 62 
Graag ontvangen de leden van de fractie van de SP een nadere 
uitwerking van genoemd ‘onafhankelijk instituut’. Wie nemen daarin 
zitting en wat is de taak? Wie is uiteindelijk verantwoordelijk voor een 
goede verdeling en besteding van het geld? Hoe kan dit instituut het 
werk wél doen als blijkt dat regeringen van de landen in de praktijk niet 
bereid zijn om samen te werken? Hoe verhoudt zich dit nieuwe instituut 
tot de verantwoordelijkheden van de lokale regeringen?  
 
 
Antwoord 62 
Wie zitting nemen in de Caribische hervormingsentiteit, is een vraag die pas kan 
gaan spelen als het voorstel van rijkswet in werking zal treden.  
Wat de taken van de entiteit betreft, zij verwezen naar artikel 4 van het voorstel 
en de Memorie van toelichting. Daarin komt naar voren dat de entiteit in totaal 
vier taken heeft met bijbehorende bevoegdheden:  
  ondersteuning van en toezicht op de ontwikkeling en uitvoering van projecten 
en maatregelen door overheidsorganen en overheidsbedrijven van de landen 
met betrekking tot de in deze wet en in de landspakketten bepaalde 
onderwerpen,  
  initiëring en bevordering en uitvoering van projecten met betrekking tot de in 
deze wet en in de landspakketten bepaalde onderwerpen,  
  subsidieverlening in de landen aan burgers en bedrijven, met inbegrip van 
overheidsbedrijven, dan wel het deelnemen in het aandelenkapitaal in 
privaatrechtelijke rechtspersonen,  
  en, voor zover daar aanleiding toe is, de instelling van financieel toezicht op 
uitgaven van de landen.  
 
De entiteit kan financiële middelen inzetten die door Nederland beschikbaar 
worden gesteld. Het is primair de entiteit die verantwoordelijk is voor een goede 
verdeling en besteding van de beschikbaar gestelde middelen, wel steeds zoveel 
mogelijk in overleg met de betrokken landsorganen. Mocht een overheidsorgaan 
van een van de landen niet of onvoldoende meewerken met de uitvoering van 
overeengekomen verplichtingen, dan heeft de entiteit de bevoegdheid de 
steunverlening aan het orgaan geheel of gedeeltelijk op te schorten (art. 23). 
Ingeval van structureel falen door een land bij het nakomen van zijn 
verplichtingen, bestaat voorts de mogelijkheid dat de Nederlandse ministerraad 
het ter beschikking stellen van financiële middelen stopzet. 
 
Voor het antwoord op de laatste vraag zij verwezen naar de beantwoording 
hiervoor op gerelateerde vragen van D66 en GroenLinks. 
 
Vraag 63 
Deelt u de zorgen van de leden van de SP-fractie over de toekomst van 
het Koninkrijk, nu ook deze hulp weer leidt tot politiek geruzie? 
 
Antwoord 63 
Wat ons zou moeten verbinden is perspectief voor de bevolking in de landen. 
 
Pagina 21 van 30

Ministerie van 
Binnenlandse Zaken en 
Koninkrijksrelaties
Kenmerk
2020-0000504201
tussentijd zal Nederland de zwakkeren in de samenlevingen van de landen 
ondersteunen met het noodpakket. 
 
Vraag 67 
Kan de regering aangeven welke bezwaren de landen hebben 
aangedragen als voornaamste redenen dit voorstel niet te aanvaarden? 
 
Antwoord 67 
De landen gaan over hun eigen bezwaren.  
 
Vraag 68 
Welke mogelijke oplossingen ziet de regering om uit deze impasse te 
geraken? 
 
Antwoord 68 
Volgens Nederland zijn er goede redenen waarom in casu geen uitvoerig 
onderhandelingstraject aan het ontwerp van het voorstel vooraf is gegaan, Zie 
hiertoe de beantwoording bij vraag 35. Hiermee wordt de procedure voor 
consensusrijkswetgeving volgens het kabinet ook niet geschonden. Wat de 
inhoudelijke bezwaren van landen tegen het voorstel betreft: deze kunnen bij 
besluitvorming over dit voorstel eerst worden geadresseerd door de Raad van 
State van het Koninkrijk en de Raden van Advies en voorts aan bod komen tijdens 
de parlementaire behandeling van het voorstel. 
 
Vraag 69  
Kan de regering een uitgebreid overzicht verschaffen van de mogelijke 
alternatieven die zij ziet om te voorkomen dat de coronacrisis de meest 
kwetsbaren hard raakt? 
 
Antwoord 69 
Nederland verleent de landen liquiditeitssteun, waarmee de landen zelf de 
benodigde processen en systemen in de lucht kunnen brengen of houden. 
Nederland verbindt daarnaast voorwaarden aan de liquiditeitssteun die tot doel 
hebben ervoor te zorgen dat de sterkste schouders de zwaarste lasten dragen en 
dat de landen financieel en sociaaleconomisch weerbaar worden, juist opdat de 
meest kwetsbaren weer een perspectief krijgen. Vanuit de op te richten 
Caribische hervormingsentiteit zal Nederland de landen hierbij ondersteunen, 
bijvoorbeeld door het verlenen van subsidies of technische assistentie. Daar waar 
acute knelpunten optreden kan Nederland gericht hulp bieden. Dit hebben we 
afgelopen maanden gedaan door bijvoorbeeld het inzetten van extra IC-
capaciteit, het verstrekken van voedselhulp en de inzet van Defensie.  Dit zullen 
we, waar nodig, blijven doen. 
 
Vraag 70 
De leden van de fractie van de PvdA willen graag nadere toelichting over 
het mandaat dat de regering meent te hebben voor de oprichting van een 
zelfstandig bestuursorgaan (zbo). Hoe verhoudt de termijn van zeven 
jaar waarin deze zbo alle fondsen zal beheren zich tot de huidige 
problematiek? 
Pagina 21 van 30

Ministerie van 
Binnenlandse Zaken en 
Koninkrijksrelaties
Kenmerk
2020-0000504201
voorstel van rijkswet in werking zal treden. Van de leden wordt in elk geval 
verwacht dat zij beschikken over een brede deskundigheid op grond van hun 
maatschappelijke kennis en ervaring die nodig is voor de uitoefening van de taken 
van het orgaan. 
 
Vraag 75 
Is de regering van mening dat deze selectie een goede afspiegeling en 
vertegenwoordiging is van de landen? 
 
Vraag 76 
Is deze selectie ook met de landen in kwestie besproken? Hebben de 
genoemde landen hier inspraak op gehad? 
 
Antwoord 75 en 76 
Deze vraag kan op dit moment nog niet beantwoord worden, aangezien nog niet 
bekend is wie zitting nemen in de Caribische hervormingsentiteit. 
 
Vraag 77 
Hoe kijkt de regering naar de geuite kritiek dat het maken van wetgeving 
meer tijd behoeft dan in dit voorstel wordt gegeven? 
 
Antwoord 77 
Zie het antwoord op vraag 35.  
 
Vraag 78 
Is de regering bereid de landen meer tijd te bieden zodat zij gedegen 
werk kunnen verrichten en de ruimte krijgen dit te doen in 
samenwerking met bijvoorbeeld vakbonden? 
 
Antwoord 78 
De omvang en de urgentie van de huidige problematiek vereist dat er zo spoedig 
mogelijk de juiste stappen worden gezet om uit deze crisis te komen. Bij de 
uitwerking van de landspakketten zal rekening worden gehouden met de 
uitvoeringskracht van de landen. 
Bij de plannen van aanpak zullen de overheden van de landen en andere vitale 
stakeholders worden betrokken. 
 
Vraag 79 
Kan de regering een overzicht bieden van hoe de vitale sectoren in Aruba, 
Curaçao en Sint Maarten worden ondersteund en ontzien zoals werd 
gevraagd in het algemeen overleg van 1 juli jl.? 
Wat is er besproken met de landen in kwestie omtrent de 
ondersteuning/het ontzien van vitale sectoren? Welke specifieke 
maatregelen zijn hieruit voortgevloeid? 
 
Antwoord 79 
De landen zijn verantwoordelijk voor de continuïteit van de vitale processen. De 
regering heeft geen overzicht van de wijze waarop de landen deze vitale 
processen ondersteunen. Wel is bekend dat de landen de overheidsentiteiten in de 
Pagina 21 van 30

