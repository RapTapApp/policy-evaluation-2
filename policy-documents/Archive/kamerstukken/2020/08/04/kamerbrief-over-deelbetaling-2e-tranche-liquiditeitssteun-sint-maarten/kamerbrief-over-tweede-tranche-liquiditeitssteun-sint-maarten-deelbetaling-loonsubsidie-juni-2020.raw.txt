> Retouradres Postbus 20011 2500 EA  Den Haag
Ministerie van 
 
Binnenlandse Zaken en 
Aan de Voorzitter van de Tweede Kamer
Koninkrijksrelaties
der Staten-Generaal
Turfmarkt 147
Postbus 20018
Den Haag
Postbus 20011
2500 EA  DEN HAAG
2500 EA  Den Haag
Kenmerk
2020-0000441568
Uw kenmerk
Datum 4 augustus 2020
Betreft Tweede tranche liquiditeitssteun Sint Maarten - Deelbetaling 
loonsubsidie juni 2020
In mijn brief van 22 mei 2020 met kenmerk 2020D19873, heb ik uw Kamer 
geïnformeerd over de tweede tranche financiële ondersteuning aan de landen in 
het Caribisch deel van het Koninkrijk. Deze tweede tranche voor het land Sint 
Maarten zou, conform de voorwaarden, in twee delen worden uitbetaald. Het 
eerste deel is per omgaande als lening verstrekt, het tweede deel, ten behoeve 
van loonsubsidie, zou pas worden verstrekt nadat Sint Maarten zelf een bijdrage 
had gerealiseerd van werknemers van 20% en een aanpassing van het huidige 
staffelmodel voor loonkostensubsidie naar een één op één verhouding met 
omzetverlies had gerealiseerd. Het College financieel toezicht (Cft) is gevraagd 
hierover te adviseren. 
 
Op 21 juli 2020 heeft de voorzitter van het Cft mij bericht dat het land Sint 
Maarten met terugwerkende kracht vanaf 1 juni 2020 adequaat invulling heeft 
gegeven aan de voorwaarde voor een werknemersbijdrage en een aanpassing van 
het huidige staffelmodel voor loonkostensubsidie naar een één op één verhouding 
met omzetverlies.  
 
Sint Maarten komt in aanmerking voor liquiditeitssteun voor de periode waarin 
het land aan de voorwaarden voldoet. De "Regeling payroll ondersteuning voor de 
maand juni" is op 16 juli 2020 in werking getreden en werkt terug tot en met 1 
juni 2020. De liquiditeitssteun bedraagt over de maand juni twee derde van de 
periode 15 mei tot en met juni 2020, oftewel een bedrag van ANG 19,3 miljoen.  
 
Ik heb daarom, conform het advies van het Cft, besloten over te gaan tot 
verstrekking van de tweede deelbetaling inzake de tweede tranche 
liquiditeitssteun voor een bedrag van ANG 19,3 miljoen ten behoeve van de 
loonsubsidie voor de maand juni 2020. Dit bedrag is onderdeel van de totale 
renteloze lening voor de tweede tranche liquiditeitssteun van ANG 43,3 miljoen  
(€ 21,65 miljoen). De eerste deelbetaling inzake de tweede tranche 
liquiditeitssteun waarover ik u op 22 mei jl. informeerde had een omvang van 
ANG 24 miljoen. 
 
De budgettaire gevolgen van deze tweede deelbetaling van de tweede tranche 
liquiditeitssteun worden in een suppletoire begrotingswet aan u voorgelegd.  
Pagina 1 van 2

