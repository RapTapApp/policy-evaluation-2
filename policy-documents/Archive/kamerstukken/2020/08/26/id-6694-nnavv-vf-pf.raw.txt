TWEEDE KAMER DER STATEN-GENERAAL 
 
Vergaderjaar 2020/21 
 
 
35 400 Wijziging van de Wet op het primair onderwijs en de Wet op de expertisecentra 
in verband met beëindiging van de verplichte aansluiting bij een rechtspersoon 
in verband met kosten van vervanging en in verband met wijziging van de wijze 
waarop de werkloosheidsuitkeringen worden verevend (beëindiging 
vervangingsfonds en modernisering participatiefonds) 
 
 
Nr. xxx Nota naar aanleiding van het verslag 
 
 
Ontvangen 
 
Inhoudsopgave 
 
1. Inleiding 
2. Het Vervangingsfonds  
Aanleiding wetswijziging  
Flankerende Maatregelen 
Ad a: ERD-schap  
Ad b: Ziekteverzuim 
Ad c: Tijdelijke vangnet 
Inwerkingtreding 
3. Het Participatiefonds 
Aanleiding wetswijziging Pf 
Kern van de wetswijziging 
Inwerkingtreding 
4. Financiële gevolgen 
5. Internetconsultatie 
6. Algemene Rekenkamer 
7. Caribisch Nederland 
 
1. Inleiding 
 
De leden van de D66-fractie hebben met interesse kennisgenomen van het wetsvoorstel. 
De leden van de VVD-fractie, de CDA-fractie, de GroenLinks-fractie en de SP-fractie 
hebben kennisgenomen van het wetsvoorstel. De leden van de ChristenUnie-fractie 
hebben met belangstelling kennisgenomen van het wetsvoorstel. Ik dank de leden van de 
vaste commissie voor Onderwijs, Cultuur en Wetenschap voor de in het verslag gestelde 
vragen en gemaakte opmerkingen. In de hiernavolgende tekst zal ik, mede namens de 
Minister van Binnenlandse Zaken en Koninkrijksrelaties, op die vragen en opmerkingen 
ingaan. Daarbij is zoveel mogelijk de volgorde van het verslag aangehouden. Waar het de 
leesbaarheid van deze nota naar aanleiding van het verslag ten goede komt is de 
beantwoording van vragen van verschillende fracties samengenomen. Voor de goede 
leesbaarheid van de beantwoording zijn de gestelde vragen cursief weergegeven. 
 
2. Het Vervangingsfonds  
 
Aanleiding wetswijziging 
 
 W6694.NAV 
1 

wel relatief beperkt ten opzichte van de lumpsumbekostiging van het betreffende 
bestuur. Door hier kengetallen ten aanzien van de financiële positie aan toe te voegen, 
wordt een beeld verkregen in hoeverre deze besturen naar verwachting in staat zouden 
zijn om met de gevolgen van afschaffing van het Vf om te gaan. Op deze manier kan de 
potentiële doelgroep voor een eventueel noodzakelijk tijdelijk financieel vangnet tijdig in 
kaart worden gebracht. In de memorie van toelichting geeft de regering aan dat de 
noodzaak, inrichting en voorwaarden van een eventueel vangnet pas goed in beeld 
kunnen worden gebracht wanneer duidelijk wordt wanneer de vereveningstaak van het Vf 
stopt. Met sociale partners is afgesproken dat tussen de bepaling van dit tijdstip en de 
inwerkingtreding daarvan ten minste een vol kalenderjaar zit. Dit geeft de regering 
voldoende gelegenheid na overleg met sociale partners, te beslissen over een vangnet. 
 
Deze leden lezen dat deze indicatoren al sinds 2018 gevolgd worden en vragen de 
regering of kan worden aangegeven wat de ervaringen tot nu toe zijn en of er mogelijk 
knelpunten kunnen worden gesignaleerd.  
Er worden twee sets aan indicatoren door de regering en de sociale partners gevolgd. De 
eerste set richt zich met name op de bedrijfseconomische ontwikkeling van het Vf. Het 
gaat hier bijvoorbeeld om de ontwikkeling van het aantal volledig aangesloten besturen 
en het volume aan vergoedingen van vervangingskosten, de verhouding van de 
uitvoeringskosten ten opzichte van dit volume en de premieontwikkeling. De tweede set 
richt zich op de mogelijke financiële gevolgen als het fonds stopt voor besturen die 
momenteel nog regulier declareren. Voor beide sets geldt dat ze inzicht geven voor de 
besluitvorming over de uiteindelijke afschaffing van het Vf. Maar ook laten de sets zien 
dat het arbitrair is om objectieve grenswaarden aan de indicatoren te verbinden. Het is 
daarmee meer een aangelegenheid geworden van een redelijke afweging op basis van 
alle verschillende indicatoren in samenhang. 
Gezien de huidige stand van de diverse indicatoren komt wat de regering betreft een 
dergelijk besluit steeds dichterbij. Dit in goed overleg met de sociale partners en het 
bestuur van het Vf. Dit hangt samen met de hiervoor beschreven ontwikkeling dat steeds 
meer besturen inmiddels hebben gekozen voor volledig ERD-schap (57 procent) of een 
financiële ERD-variant (8 procent). De brutoloonsom van de nog bij het fonds regulier 
aangesloten besturen bedraagt per 1 januari 2020 circa één vijfde deel van de totale 
brutoloonsom in de sector. Deze loonsom is de grondslag waarover het Vf de premie heft. 
Het volume van het fonds, qua inkomsten en uitgaven, wordt steeds kleiner. Het moment 
van opheffing komt daarmee steeds dichterbij.  
 
De leden van de SP-fractie vragen de regering of zij kan toelichten wat de status is van 
de indicatoren voor beëindiging van de wettelijke vereveningstaak van het Vf. In 
hoeverre zijn alle besturen en scholen op dit moment in het po in staat om zonder Vf te 
voorzien in de kosten van vervanging?  
De status van de indicatoren is dat het beeld dat ze tezamen opleveren, de input vormt 
voor de uitvoering van de afspraak van de regering met de sociale partners om de 
wettelijke vereveningstaak van het Vf, en daarmee verplichte aansluiting van 
schoolbesturen, af te schaffen. De omvang van de netto wegval aan vergoedingen voor 
nog regulier declarerende besturen is beperkt. Op basis van de premie- en 
vergoedingsgegevens 2019 zouden er van de 324 besturen die nog regulier declareren bij 
het Vf, er 240 besturen (75 procent) géén nadeel hebben. Zij hebben in 2019 meer 
premie afgedragen dan vergoeding ontvangen. Van de resterende besturen die er 
financieel op achteruit zouden gaan omdat zij meer vergoeding ontvangen dan premie 
afdragen, zouden er 32 besturen (10 procent) meer dan 1 procent van de personele 
lumpsumvergoeding op achteruit zijn gegaan. Gerelateerd aan eerdere jaren neemt dit 
aandeel gestaag af. In 2016, de start van de meting, zouden er van dezelfde groep nog 
92 besturen (ruim 28 procent) meer dan 1 procent op zijn achteruitgegaan.  
Hierbij is ook van belang vast te stellen dat de groep besturen met de grootste 
achteruitgang, jaarlijks wisselt. Het is een ‘volatiel’ bestand. Dit geeft aan dat bij de in- 
 W6694.NAV 
3 

Hier zijn volgens informatie van het Vf, twee hoofdredenen aan te voeren. Kleinere 
schoolbesturen vinden het gehele ondersteuningsprogramma te zwaar om op in te zetten. 
Men hikt daar aan tegen de eigen inspanning in relatie tot een al ervaren hoge werkdruk. 
Bij de grotere schoolbesturen is de tendens dat zij vinden dat zij het zelf kunnen oplossen 
zonder ondersteuning van het Vf of dat het door tijdgebrek geen prioriteit heeft. Mede 
hierdoor kiest men er niet voor het gehele programma te volgen, maar de onderdelen 
eruit te halen die men als eerste wil aanpakken. Een dergelijke maatwerkaanpak is ook 
mogelijk. Voor het ondersteuningsaanbod geldt overigens dat schoolbesturen zelf de 
afweging maken of zij hiervan geheel, gedeeltelijk of géén gebruik maken. 
 
Wat betekent het plan V(erzuim)+ voor de werkdrukverlaging van docenten, zo vragen 
deze leden. Ook de leden van de SP-fractie vragen de regering op welke wijze het project 
Plan V(erzuim)+ inzet op het voorkomen van burn-outklachten in het po, aangezien een 
4
op de vier leraren lijdt aan dit soort klachten. Kan de regering dit nader toelichten? 
Het plan V(erzuim)+ is gericht op de vermindering van ziekteverzuim. Lager verzuim leidt 
uiteraard tot minder werkdruk. Immers, afwezige collega’s leiden, zeker bij het ontbreken 
van vervanging, tot een hogere werkdruk. Naast Plan V heeft het Vf ook een specifiek 
project wat op de werkdruk inzoomt: Gezonde werkdruk, daar word je beter van! Hierbij 
is aandacht voor de organisatie binnen teams om de werkdruk te verlagen en de 
individuele teamleden beter grip te laten krijgen op hun workload. Het aanbod uit dit 
project is een onderdeel van Plan V, maar kan ook als losse module door schoolbesturen 
worden gebruikt.  
 
De leden van de GroenLinks-fractie lezen dat er flankerende maatregelen worden 
getroffen om de transitie van het Vf goed op te vangen. Een deel van die maatregelen 
gaat over de aanpak van hoog ziekteverzuim. Hierbij heeft de regering het over het 
project Plan V(erzuim)+, voor een ondersteuningsaanbod voor alle schoolbesturen met 
een aanhoudend hoog tot zeer hoog gemiddeld jaarlijks ziekteverzuim (>6%). Deze leden 
vragen hoeveel schoolbesturen een dergelijk hoog ziekteverzuim hebben. Heeft de 
regering daar cijfers van?  
Het ziekteverzuim in het po wordt jaarlijks onderzocht door DUO. Er worden door DUO 
5
verzuimmaten berekend die zijn terug te vinden op DUO open onderwijsdata . In 2018 
blijkt uit de gegevens van dit onderzoek dat er 387 besturen een ziekteverzuim hoger 
dan 6% hadden. In 2019 is dit aantal 351. Dit spoort met het beeld van het Vf. Begin 
2019 is op basis van de verzuimcijfers 2017/2018 door het Vf een analyse gemaakt. 
Daarbij is geconstateerd dat circa 350 schoolbesturen een ziekteverzuimpercentage hoger 
dan 6 procent hebben. 
 
Wat verstaat de regering onder aanhoudend hoog tot zeer hoog ziekteverzuim?  
Het Vf heeft in het kader van Plan V+ hiervoor de definitie gehanteerd: hoger dan 6 
procent in twee opeenvolgende jaren bij een schoolbestuur. Het Vf heeft hiermee 
gekozen voor een ambitieuze definitie want zoals gezegd is het genoemde percentage het 
gemiddelde ziekteverzuim in de sector. De regering steunt deze definitie gezien het 
belang van de vermindering van de werkdruk in het onderwijs. Het ziekteverzuim hangt 
daar voor een deel mee samen. Ook de constatering dat bij minder ziekteverzuim, minder 
vervanging en dus leerkrachten nodig zijn is belangrijk in het licht van het lerarentekort. 
Overigens is op dit moment lastig in te schatten hoe het ziekteverzuim zich ten gevolge 
van het coronavirus (in 2020) en in daaropvolgende jaren zich ontwikkelt. 
 
Zijn er bepaalde kenmerken te herkennen onder deze groep schoolbesturen?  
                                        
4
 Volkskrant, 23 mei 2017, ‘1 op 5 basisschoolleraren ervaart burn-outklachten - klopt dit wel?’, 
https://www.volkskrant.nl/nieuws-achtergrond/1-op-5-basisschoolleraren-ervaart-burn-outklachten-
klopt-dit-wel~b5a7e37d/  
5
 https://www.duo.nl/open_onderwijsdata/publicaties/verzuim-personeel-po-vo/verzuim-
personeel.jsp  
 W6694.NAV 
5 

overblijft voor de ondersteuning van BGZ. De door het Vf verzorgde voorziening vervalt 
dan. 
 
Is het een mogelijkheid om deze belangrijke taak, namelijk de ondersteuning en 
advisering van schoolbesturen bij het organiseren van de bedrijfsgezondheid, onder te 
brengen in het Pf? 
Ja, dat is in principe mogelijk indien de wetgever dit noodzakelijk acht. De regering vindt 
het echter ten principale ongewenst deze mogelijkheid op verplichtende wijze af te 
dwingen door het opnemen van de BGZ als nieuwe wettelijke taak van het Pf. Dit gaat in 
tegen de verdeling van de verantwoordelijkheden ten aanzien van het personeelsbeleid 
tussen de sector en de rijksoverheid. De schoolbesturen, in hun rol als werkgever, zijn 
hiervoor zelf verantwoordelijk en hebben daarvoor ook het instrumentarium.  
De regering merkt daarbij op dat sociale partners via de sectorcao daarover afspraken 
kunnen maken. Dit, zoals hiervoor al is opgemerkt, in navolging van de afspraken die 
gemaakt zijn in de speciaal daarvoor gemaakte meerjarige cao-afspraak in het voortgezet 
onderwijs.  
Overigens blijft de advisering over personeelsbeleid in het kader van voorkomen van 
werkloosheid en het re-integratiebeleid, gehandhaafd bij het Pf. De advisering rond 
arbeidsomstandigheden, ziekteverzuimbeleid en re-integratie vanuit ziekte was sinds de 
oprichting in 1992 gekoppeld aan de waarborgtaak van het Vf. Echter nooit als wettelijke 
taak maar als flankerend beleid. Hiervoor kon de minister van OCW subsidie verstrekken. 
Dit gebeurde ook tot 2016. Vanaf dat moment zijn de subsidiemiddelen toegevoegd aan 
de lumpsumbekostiging.  
 
Voornoemde leden vragen of de regering overwogen heeft om dit wettelijk mogelijk te 
maken door het toe te voegen aan dit wetsvoorstel. Zo niet, waarom niet?  
De regering heeft dit overwogen. De regering is echter van mening dat de huidige BGZ-
taak - die nimmer een wettelijke status heeft gehad – ten principale niet als wettelijke 
taak van het Pf in onderhavige wetswijziging moet worden vastgelegd. De BGZ is primair 
de verantwoordelijkheid van de sector zelf en moet niet van overheidswege worden 
opgelegd. Dit past niet meer in de huidige gedecentraliseerde verhoudingen waarin 
werkgevers zelf verantwoordelijk zijn voor de personeelsvoorziening en de financiële 
huishouding. De sociale partners in het primair onderwijs hebben de mogelijkheid om dit 
bij wijze van zelfbinding zelf opnieuw in te richten en nader te regelen bij cao.  
 
Kan blijvende ondersteuning en advisering in het organiseren van bedrijfsgezondheid 
ziekteverzuim niet verder verlagen en dus vervangingskosten terugdringen?  
De regering ziet hier zeker een belang voor de sector po. Dit moge blijken uit het feit dat 
sinds de oprichting van het door sociale partners bestuurde Vf, de BGZ-taken zijn 
gesubsidieerd. Aanvankelijk vanuit het rijk. Vanaf 2016 zijn de middelen hiervoor 
ondergebracht in de lumpsumvergoeding en beslist de sector zelf over de inzet van de 
gelden. Een dergelijke voorziening kan bijdragen aan het verlagen van het ziekteverzuim 
en dus de vermindering van vervangingskosten.  
Vanaf 2014 heeft het Vf een intensievere aanpak gehanteerd in de bestrijding van het 
ziekteverzuim. Dat heeft in de loop der jaren mede geleid tot enkele tienden procenten 
vermindering van het ziekteverzuim sector breed. Het resultaat van Plan V bij de 
deelnemende schoolbesturen was een daling van het ziekteverzuim met 1,8 procent. Het 
Vf acht het haalbaar dat een blijvende aandacht en begeleiding van de sector kan leiden 
tot een ziekteverzuim van 5,5 procent sectorbreed. Zoals gezegd is het aan de sociale 
partners en de schoolbesturen, die per slot van rekening de voorziening met hun bijdrage 
in stand houden, om straks te beslissen of het Pf nieuwe stijl hierbij een ondersteunende 
rol vervult.  
 
 W6694.NAV 
7 

tijdelijk financieel vangnet overwogen. Dit bij wijze van maatwerk. Hierbij overweegt de 
regering, zoals ook opgemerkt in de memorie van toelichting, gebruik te maken van de 
bestaande wettelijke mogelijkheid van aanvullende personele bekostiging wanneer er 
sprake is van bijzondere omstandigheden. Deze mogelijkheid is vastgelegd in artikel 
123,tweede lid, van de Wet op het primair onderwijs en artikel 120, tweede lid, van de 
Wet op de expertisecentra. Afhankelijk van de financiële context kan een bestuur dat 
buiten haar toedoen met een piek in uitval wegens ziekte wordt geconfronteerd, een 
beroep doen op het vangnet. Uiteindelijk zullen schoolbesturen, groot en klein, zelf met 
de mogelijkheid van dit soort risico’s rekening moeten houden. Dit door bijvoorbeeld een 
financiële voorziening op te bouwen voor dergelijke risico’s al dan niet in combinatie met 
een aanvullende verzuimverzekering, zoals stop-loss verzekering. De middelen die anders 
bestemd zouden zijn voor de premiebetaling van het Vf, kunnen daarvoor ook worden 
benut. 
 
Hoe zorgt de regering ervoor dat scholen die al wel de overgang hebben gemaakt, hier 
ook de voordelen van krijgen? 
Tot de voordelen van ERD-schap behoren onder andere minder administratieve lasten en 
als het ziekteverzuim onder controle is, is het ook financieel voordelig. Voordelig omdat 
het bestuur en de scholen minder vervangingskosten hebben dan ze zouden kwijt zijn 
geweest aan de premieafdracht aan het Vf. De meeste van de ERD-besturen genieten 
deze voordelen al vanaf het moment dat ze hiervoor kozen. Aangezien de besturen dus al 
voordelen plukken van het ERD-schap, kan niet worden gesteld dat zij voordelen hebben 
gemist nu met deze wetswijziging de basis wordt gelegd voor de afschaffing van de 
verplichte aansluiting bij het Vf.  
 
Is de regering het met deze leden eens dat het vreemd is om een tijdelijke voorziening te 
treffen voor scholen die nog niet kiezen voor een ERD-schap, aangezien de beëindiging 
van de Vf er al lange tijd aan zit te komen en besturen hierop voorbereidingen kunnen 
treffen, zo vragen deze leden. 
Het doel van afschaffing van het Vf is door de regering in november 2018 met 
instemming van de sociale partners vastgelegd in de Kamerbrief over de toekomst van de 
fondsen. De regering constateert dat in aanloop naar de brief maar zeker ook in de 
periode daarna, het aantal besturen dat nog niet voor ERD heeft gekozen, verder is 
gedaald. Het volume van het Vf heeft nog maar betrekking op circa 25 procent van de 
sector (20 procent op de reguliere vervangingskosten en 5 procent op financiële ERD-
varianten). De besturen die momenteel nog in het fonds blijven, doen dat vaak omdat ze 
onzeker zijn over de financiële gevolgen of omdat ze hier niet direct financieel baat bij 
hebben. Ook deze besturen moeten de stap echter gaan zetten. Daartoe dienen ook de 
adviestrajecten ter voorbereiding op ERD-schap en Plan V+ van het Vf om deze besturen 
te begeleiden.  
Maar ondanks deze voorbereiding is niet op voorhand uit te sluiten dat er een bestuur 
buiten zijn toedoen in financiële problemen kan komen door de opheffing van het Vf. En 
wel zodanig dat dit de voortgang van het onderwijs bedreigt. Indien daar aanwijzingen 
voor zijn op het moment dat met sociale partners is vastgesteld wanneer de wettelijke 
verveningstaak ophoudt, zal de regering zorgen voor een beleidsregel van een tijdelijk 
financieel vangnet voor een aanvullende personele vergoeding op grond van bijzondere 
omstandigheden. Deze mogelijkheid biedt de Wet op het primair onderwijs en de Wet op 
de expertisecentra.  
 
De leden van de D66-fractie lezen dat in het geval het Vf ophoudt te bestaan er mogelijk 
nog een groep schoolbesturen is die niet zelfstandig in de kosten van vervanging kan 
voorzien zonder dat de voortgang van het onderwijs in het geding komt. Kan de regering 
een of meerdere scenario´s schetsen van de inrichting, omvang en verantwoordings- en 
toezichtstructuur van het tijdelijke vangnet?  
 W6694.NAV 
9 

In aanvulling op de hierboven, in antwoord op de vragen van de fracties van de VVD, het 
CDA en de SP, vermelde kwantitatieve gegevens zijn er per 1 januari 2020 nog 324 
besturen die vervangingskosten regulier declareren bij het Vf. Van deze groep zouden 
indien het fonds zou zijn gestopt er op basis van voorlopige cijfers uit 2019, er 240 
besturen (74 procent) geen financieel nadeel hebben. Deze besturen hebben meer 
premie afgedragen dan vervangingskosten in rekening gebracht van het fonds. De 
overige 84 besturen hebben per saldo meer gedeclareerd dan aan premie betaald. Deze 
besturen zouden gemeten naar 2019 een financieel nadeel hebben. Bij het overgrote deel 
(52 besturen) is dit beperkt, te weten minder dan 1 procent van de personele lumpsum 
van het betreffende jaar. Zoals hiervoor eveneens is vermeld zouden er 32 besturen meer 
dan 1 procent op achteruitgaan. Er is één kenmerk dat schoolbesturen die er op 
achteruitgaan gemeen hebben en dat is een bovengemiddeld ziekteverzuim in het jaar 
waarin de wegval zich voordoet. Daarbij valt ook op dat het verzuim vaak piekt in een 
bepaald jaar. Het risico blijft daardoor vaak beperkt tot een beperkte periode.  
 
De regering geeft aan dat als een tijdelijk vangnet noodzakelijk is, de regering hiervoor 
overweegt tijdelijk de bestaande voorziening open te stellen inzake de bijzondere 
11
bekostiging van personeelskosten vanwege bijzondere omstandigheden in de WPO en 
12
WEC , mits hiervoor voldoende budgettaire middelen beschikbaar kunnen worden 
gesteld. Wat zijn de gevolgen voor schoolbesturen als er geen tijdelijk vangnet middels 
deze voorziening wordt opgesteld, zo vragen de leden van de SP-fractie.  
Dit hangt af van de feitelijke omstandigheden zoals deze zijn wanneer duidelijkheid 
bestaat over het tijdstip waarop het fonds stopt. Gezien de afname van het aantal 
besturen dat potentieel financieel risico loopt en het huidige inzicht dat dit risico 
doorgaans beperkt blijft tot een specifiek jaar, verwacht de regering dat het vangnet voor 
een beperkt aantal schoolbesturen nodig zal zijn. Mocht het vangnet noodzakelijk zijn, 
dan kunnen deze besturen op financieel en inhoudelijk verantwoorde manier de stap 
zetten naar arrangementen voor het dragen van de eigen vervangingskosten.  
 
Wat is de reden dat de regering niet nu al middelen reserveert voor een eventueel 
tijdelijk vangnet, zo vragen deze leden.  
Er kunnen nog geen middelen voor worden gereserveerd in de Rijksbegroting voor het 
komende jaar als de uitgaven zich nog niet gaan voordoen in dat jaar. Daarnaast is de 
omvang van het vangnet naar verwachting relatief beperkt. Op het moment dat meer 
duidelijkheid komt over de beleidsregel en potentiele groep waarop deze betrekking 
heeft, wordt dit aspect nader bezien. 
 
Inwerkingtreding 
 
De leden van de VVD-fractie lezen dat de inwerkingtreding afhankelijk is van de 
gezamenlijke conclusie van partijen dat het Vf kan worden stopgezet. Op welke manier 
begeleidt de regering dit proces?  
De regering heeft hiervoor periodiek (voor- en najaar) overleg ingericht met sociale 
partners en het Vf, zoals ook is aangegeven in de memorie van toelichting (p. 3/4 en 
7/8). In dit zogeheten ‘dashboardoverleg’ wordt aan de hand van acht indicatoren 
gevolgd hoe het ervoor staat met het fonds in termen van draagvlak onder en noodzaak 
voor besturen. Dit gevoegd bij gedetailleerde inzichten in de potentiele financiële risico’s 
en de ontwikkeling van het ziekteverzuim. Het overleg is het gremium dat uiteindelijk op 
basis van deze gegevens een voorstel doet aan de betrokken bewindspersoon en sociale 
partners over een concrete einddatum.  
 
Zit er volgens de regering een einddatum aan dit proces, zo willen deze leden weten.  
                                        
11
 WPO: Wet op het primair onderwijs 
12
 WEC: Wet op de expertisecentra 
 W6694.NAV 
11 

13
Ook is destijds BWGS opgericht en schoolbesturen konden toen eenmalig kiezen om 
over te stappen naar BWGS. Die mogelijkheid is sindsdien stopgezet. Nu is het bij het Vf 
jaarlijks mogelijk om als schoolbestuur te besluiten om eigenrisicodrager te worden. 
Heeft de regering overwogen om die mogelijkheid ook te bieden voor het Pf? Veel 
schoolbesturen zijn tegenwoordig groot genoeg om de gevolgen te kunnen dragen van 
een ontslag. Daarnaast zijn er schoolbesturen die zich willen aansluiten bij BWGS of die 
een vergelijkbare stichting willen oprichten. Die mogelijkheden zijn er nu allemaal niet 
door de verplichte aansluiting bij het Pf. Het lijkt deze leden redelijk om besturen in ieder 
geval opnieuw de keuze te geven. Daarbij kunnen uiteraard wel spelregels afgesproken 
worden, aangezien een eenpitter in veel gevallen niet de financiële gevolgen zal kunnen 
dragen van een ontslag. Daarom zou bijvoorbeeld een minimale loonsom afgesproken 
kunnen worden voor het voeren van zelfstandig wachtgeldbeleid. Voornoemde leden 
vernemen graag de visie van de regering op dit punt. 
In 1995 is het Pf opgericht en destijds waren de schoolbesturen in de sectoren po en vo 
verplicht bij het Pf aangesloten. In het schooljaar 1998 -1999 is de mogelijkheid van 
zelfstandig wachtgeldbeleid ingevoerd. Het Pf had op grond van de wet de bevoegdheid 
om dat in het reglement te regelen. Al na het eerste jaar werd door het bestuur van het 
Pf besloten om het zelfstandig wachtgeldbeleid af te schaffen. Reden hiervoor was dat de 
onderlinge solidariteit teveel onder druk kwam te staan doordat met name 
schoolbesturen met een laag werkloosheidsrisico gebruik maakten van de mogelijkheid 
om zelfstandig wachtgeldbeleid te voeren. Hierdoor bleven naar de mening van het 
bestuur de slechte risico’s achter in het fonds. De premie zou voor hen onbetaalbaar 
worden. Het zelfstandig wachtgeldbeleid stond, onder voorwaarden, open voor ieder 
schoolbestuur en was niet alleen voorbehouden aan gemoedsbezwaarde schoolbesturen. 
Na de afschaffing van de reglementaire mogelijkheid in het reglement 1999-2000 is door 
het Pf met zelfstandig wachtgeldbeleid voerende schoolbesturen een blijvende regeling 
getroffen. Dit gold ook voor de Vereniging voor Gereformeerd Schoolonderwijs (VGS) die 
ten behoeve van de aangesloten scholen de stichting BWGS (Beheersing 
Wachtgeldvolume Gereformeerd Schoolonderwijs) voor het voeren van zelfstandig 
wachtgeldbeleid had opgericht. BWGS functioneerde binnen de kring van VGS-
schoolbesturen als een ‘Pf-in-het-klein’. En dit is nog steeds het geval. Ook na de 
wetswijziging kan de stichting BWGS op basis van de destijds getroffen voorziening haar 
werk voortzetten voor de betreffende schoolbesturen. Het is niet mogelijk dat andere 
schoolbesturen zich hierbij aansluiten. 
De regering heeft in het overleg over de modernisering van het Pf samen met de sociale 
partners in het po diverse moderniseringsrichtingen verkend waarbij gedeeltelijk eigen 
risicodragerschap zonder Pf, zoals in het vo, ook is verkend. Het herinvoeren van de 
mogelijkheid voor schoolbesturen om te kiezen voor een zelfstandig wachtgeldbeleid is 
daarbij niet overwogen vanwege de reden die in 1999 het Pf heeft doen besluiten ermee 
op te houden. Nog steeds geldt dat de onderlinge solidariteit te veel onder druk komt te 
staan als met name schoolbesturen met een laag werkloosheidsrisico een zelfstandig 
wachtgeldbeleid gaan voeren. Dan blijven de besturen met een hoog risico over en wordt 
de premie onbetaalbaar. Ook nu nog is het spreiden van het risico nog altijd noodzakelijk 
en ligt de solidariteitsgedachte ten grondslag aan het gemoderniseerde Pf.  
Het volledig eigen risicodragerschap voor het po door afschaffing van het collectieve 
fonds dat het Pf is, is ook in het overleg overwogen. Hierdoor zouden individuele besturen 
in het po volledig de uitkeringskosten – die onverzekerbaar zijn - zelf moeten gaan 
dragen. De regering vindt dat een te groot financieel risico voor de besturen. Ook omdat 
dit risico lang niet altijd evenwichtig is gespreid over de besturen. Hierbij kan 
bijvoorbeeld worden gedacht aan de recentelijk nog oplopende uitkeringskosten in 
landelijke gebieden vanwege de leerlingendaling.  
De regering is van mening dat er altijd een mate van solidariteit nodig is in een sector als 
het po. De fondsconstructie, ook in de aangepaste vorm, blijft uitgaan van de 
solidariteitsgedachte. Door de verevening blijft het grootste deel van de uitkeringskosten 
                                        
13
 BWGS: stichting Beheersing Wachtgeldvolume Gereformeerd Schoolonderwijs 
 W6694.NAV 
13 

 
Deze leden vragen de regering of de schoolbesturen hun personeelsbeleid dusdanig goed 
op orde hebben dat er met alle werknemers regelmatig functionerings- en 
beoordelingsgesprekken worden gevoerd en vastgelegd.  
15
Volgens het Trendbestand POMO 2016 antwoordde 81% van de respons uit het po 
jaarlijks een gesprek te voeren. 
Uit het meest recente Talis onderzoek (2018) blijkt in het basisonderwijs (groep 3-8) het 
percentage jaarlijkse formele beoordelingen met 40% echter laag te zijn. Dit percentage 
is zorgelijk. In een professionele organisatie en bij een aantrekkelijk beroep is het 
essentieel dat er regelmatig met professionals wordt gesproken over hoe zij zich (verder) 
ontwikkelen, wat beter kan en hoe dat gerealiseerd moet worden. Dit houdt op zich niet 
in dat er onvoldoende gesprekken over functioneren of professionalisering worden 
gevoerd. Het gaat in Talis immers om formele beoordeling. Het Pf kan schoolbesturen 
ondersteunen met het verder professionaliseren van de HRM functie. Hiermee kan het Pf 
een positieve bijdrage leveren om werkloosheid te voorkomen en anders van korte duur 
te laten zijn. 
In de cao po, artikel 9.2, zijn over de gesprekkencyclus van functioneren en beoordelen 
strikte regels opgenomen die in overleg met de personeelsgeleding van de 
medezeggenschapsraad moeten worden vastgesteld 
 
Voornoemde leden vragen de regering een nadere toelichting te geven op de effecten van 
het in 2018 gestarte plan ‘1000 leerkrachten aan de slag’ om leerkrachten met een 
uitkering terug aan het werk te krijgen. Hoeveel van de 1000 leerkrachten zijn inmiddels 
al gere-integreerd zowel binnen als buiten het onderwijs? Geven de resultaten tot nu toe 
aanleiding tot bijstellen van het plan, zo vragen deze leden. 
Het Pf heeft onlangs aangegeven dat de ambitie is gerealiseerd om 1000 mensen met 
een onderwijsuitkering in het po weer aan te werk te krijgen. Naar aanleiding van de 
afspraak in het Convenant extra geld voor werkdrukverlichting en tekorten 
16
onderwijspersoneel in het funderend onderwijs 2020 en 2021 , steunt het Pf het daarin 
opgenomen streven om dit aantal te verhogen naar 1500. Deze ambitie is ook reeds 
gerealiseerd en toont aan dat de persoonlijke aanpak van het Pf zeer goed werkt. Het Pf 
gaat dan ook verder met het hanteren van deze methode ook na het realiseren van de 
“1500 doelstelling”. Daarnaast is er sprake van een stille reserve. Dit zijn 
uitkeringsgerechtigden met een grotere afstand tot de arbeidsmarkt. Omdat de 
inspanningen meer worden verlegd naar uitkeringsgerechtigden met een grotere afstand 
tot de arbeidsmarkt, kijkt het fonds nu wat additioneel nodig is voor een effectieve 
persoonsgerichte aanpak van deze stille reserve. Het basisplan hiervoor is in juni 2020 
vastgesteld door het Pf-bestuur en voorgelegd aan de landelijke tafel lerarentekort. Het 
Pf start op 1 januari 2021 met de geïntensiveerde aanpak gericht op deze groep van 
uitkeringsgerechtigden. De resultaten zullen worden gemonitord.  
 
De leden van de GroenLinks-fractie lezen dat de vergoeding ten laste van het Pf op 
verzoek van het schoolbestuur in bepaalde gevallen kan worden verhoogd. Een van die 
gevallen is ontslag op basis van een uitspraak van de kantonrechter. Is er een kans dat 
schoolbesturen vaker en sneller naar de rechter zullen stappen om op die manier een 
hogere vergoeding te krijgen? Ziet de regering dit risico ook? In dit voorstel lijkt het 
lucratiever voor schoolbesturen te worden om er samen niet uit te komen, maar een 
ontbinding via de kantonrechter te realiseren. Deze leden vragen hoe wordt voorkomen 
dat dit voorstel leidt tot en masse kantonrechterontbindingen. Is daar een waarborg voor 
bedacht? Deze leden ontvangen graag een reactie hierop. 
Sinds de invoering van de Wet werk en zekerheid is de praktijk ontstaan in het primair 
onderwijs om na het onderling regelen van een ontslag de kantonrechter nog pro forma 
                                        
15
 Bron: www.kennisopenbaarbestuur.nl . Ministerie van BZK 
16
 Convenant van 1 november 2019, Kamerstukken 31293, nr. 488, 1 november 2019, vergaderjaar 
2019-2020. 
 W6694.NAV 
15 

Schoolbesturen hebben wel degelijk de mogelijkheid om samen met het Pf op te trekken 
om re-integratie vorm te geven. In de praktijk vinden deze re-integratieactiviteiten al 
plaats sinds de oprichting van het Pf.  
Ook nu al heeft de ex-werkgever zelf ook een verantwoordelijkheid om de inschakeling in 
de arbeid te bevorderen van zijn ex-werknemers in het kader van artikel 72a van de WW. 
Deze verantwoordelijkheid blijkt in de praktijk nog onvoldoende gevoeld te worden. De 
verwachting is dat door de eigen bijdrage in de werkloosheidskosten die 
verantwoordelijkheid actiever opgepakt zal worden door de ex-werkgever. Onderdeel van 
de modernisering van het Pf is daarom ook dat het voor werkgevers nog eenvoudiger 
wordt om samen met het Pf op te trekken in de re-integratie na ontslag. Onderdeel 
daarvan is ook het bieden van de noodzakelijke transparantie over de persoonsgerichte 
activiteiten die het Pf ontplooit ten opzichte van de ex-werknemers. Uiteraard binnen de 
grenzen die de AVG hierbij stelt. De noodzakelijke inzichten hiervoor worden momenteel 
ontwikkeld. Het staat elk schoolbestuur, nu ook al, vrij om met de regiocoördinator van 
het Pf de lopende uitkeringskosten te bezien en te bekijken welke acties reeds zijn 
genomen in het kader van de re-integratie. 
 
De leden van de SP-fractie stellen dat de regering aan geeft dat er meer aandacht komt 
voor de rol van werkgevers en het Pf in de fase voorafgaand aan een mogelijk ontslag. 
Kan de regering dit nader toelichten? 
Zoals hierboven aangegeven bij een vraag van min of meer gelijke strekking van de 
fractie van de VVD kan de werkgever zich wenden tot het Pf bij een dreigend ontslag. Het 
Pf krijgt met het wetsvoorstel de wettelijke taak werkgevers te ondersteunen bij de 
preventieve re-integratie. Dit komt neer op advisering aan en ondersteuning van het 
schoolbestuur om te voorkomen dat personeel werkloos wordt. Dit kan bijvoorbeeld in de 
vorm van het actief zoeken naar vacatures bij andere werkgevers of advies over te 
volgen re-integratietrajecten of scholingen, mobiliteitsscans en duurzame 
inzetbaarheidstrajecten.  
Daarnaast stelt het Pf voorwaarden voor het verlagen van de eigen bijdrage. Onderdeel 
van die voorwaarden is dat wanneer overgegaan moet worden naar een van-werk-naar-
werktraject omdat het ontslag toch in zicht komt, aan bepaalde eisen moet worden 
voldaan. Door middel van die eisen, kan een werkgever inzetten op een effectief traject. 
Hij kan daarbij ook gebruik maken van betrouwbare partners. Het Pf heeft daarvoor in 
kaart gebracht aan welke eisen zo’n partner moet voldoen. Uiteraard kan de werkgever 
dit ook in eigen beheer doen.  
De werkgever is op grond van hoofdstuk 10 van de cao po verplicht zover mogelijk 
vooruit te kijken naar ontwikkelingen in de sector en de regio om 
werkgelegenheidsvraagstukken tijdig in beeld te krijgen. Uitgangspunt is dat instroom in 
een uitkering wordt voorkomen door tijdig afspraken te maken over het begeleiden van 
boventallige werknemers naar een andere baan, bij voorkeur binnen de sector. Bij te 
verwachten formatieve ontwikkelingen treedt de werkgever in overleg met de vakbonden. 
De voorwaarden die het Pf stelt aan het van-werk-naar-werktraject zijn in lijn met de 
voorwaarden die de cao stelt bij een bedrijfseconomische situatie. Die lijn wordt 
doorgetrokken naar andere verlagingsgronden. Wanneer de werkgever in het kader van 
de cao afspraken met de bonden heeft gemaakt, zal het Pf deze afspraken niet opnieuw 
toetsen. Wanneer het van-werk-naar-werktraject toch niet direct tot een aansluitend 
nieuw dienstverband heeft kunnen leiden en er toch een uitkering ontstaat dan sluit het 
re-integratietraject na ontslag door het Pf aan op datgeen de werkgever reeds 
voorafgaand aan het ontslag heeft gedaan. Hiermee wordt voorkomen dat de werknemer 
nogmaals dezelfde activiteiten moet doen. Effectief betekent dit dus dat de werknemer 
reeds in de laatste fase van zijn dienstverband zodanig geholpen wordt dat hij bij ontslag 
een veel betere uitgangspositie heeft om een nieuwe baan te vinden.  
Dit re-integratiebeleid gaat uit van een actieve en persoonsgerichte benadering die beter 
aansluit bij de mogelijkheden en behoeften van het individu. Deze wordt pas ‘losgelaten’ 
nadat er sprake is van een baan en niet meer van een werkloosheidsuitkering. 
 W6694.NAV 
17 

2. Dit bedrag wordt besteed aan minstens één werk-naar-werk-activiteit. Activiteiten 
zijn: coachgesprek, arbeidskansengesprek, gezamenlijk een mobiliteitsplan opstellen, 
het uitvoeren van het mobiliteitsplan en de mogelijkheden van herplaatsing bij een 
ander bestuur onderzoeken. 
3. De facturen of urenspecificaties overleggen die samen minimaal het berekende 
bedrag zijn dat aan de activiteiten uitgegeven moet worden. 
 
Inwerkingtreding 
 
De leden van de CDA-fractie vragen de regering aan te geven of de gewenste datum van 
inwerkingtreding per 2021 haalbaar is. Ook de leden van de GroenLinks-fractie hebben 
een vraag over de inwerkingtreding van het voorstel. Deze leden lezen dat het streven is 
om de modernisering van het Pf per 1 januari 2021 in te voeren. De regering schrijft dat 
in het voorjaar van 2020 meer duidelijk is of dit streven gehaald gaat worden. Is deze 
duidelijkheid er al, zo vragen deze leden. 
Onlangs is vastgesteld dat het Pf op koers ligt om de modernisering vanaf  1 januari 2021 
in- en uit te voeren. De organisatie (WW-plus te Zwolle), die in opdracht voor het Pf 
uitvoering geeft aan de behandeling van de vergoedingsverzoeken en de verrekening met 
schoolbesturen, heeft gegarandeerd dit vanaf genoemde datum in bedrijf te nemen. In 
overleg met het ministerie van OCW heeft het Pf aan KPMG-consultancy verzocht een 
expertadvies in twee delen uit te brengen over de planning en organisatie van de 
transitie. Het eerste deel is afgelopen voorjaar uitgebracht. Er zijn geen belemmeringen 
geconstateerd waarbij de invoeringsdatum door de uitvoeringsorganisatie in het geding 
is. Alle projectrisico’s zijn in kaart gebracht en door beheersmaatregelen gemitigeerd, 
waardoor de invoeringsdatum gehaald kan worden. Doordat er echter geen zekerheid kan 
worden gekregen omtrent de uiteindelijke inhoud en de inwerkingtreding per 1 januari 
2021 van de onderhavige wetswijziging, heeft het bestuur van het Pf, in juni 2020 
besloten de streefdatum voor invoering van het gemoderniseerde reglement uit te stellen 
tot ten minste 1 augustus 2021. Dit in goed overleg met het ministerie van OCW. Dit ook 
omdat schoolbesturen ten minste vier maanden vóór de inwerkingtreding op de hoogte 
dienen te zijn van de nieuwe (spel)regels. Alle schoolbesturen zijn door het Pf 
geïnformeerd over dit uitstel. 
De regering stelt vast dat aan de zijde van het Pf en van DUO alles gereed is voor de 
invoering van het gemoderniseerde systeem vanaf 1 januari 2021. In dit verband hecht 
de regering aan een voorspoedige parlementaire behandeling van het wetsvoorstel. Dit 
omdat uitgaande van der nieuwe streefdatum van 1 augustus 2021, de wetswijziging 
uiterlijk per 31 maart 2021 gepubliceerd moet zijn. Het Pf moet namelijk vier maanden 
vóór de inwerkingtreding van de wet het nieuwe reglement publiceren zodat 
schoolbesturen in de begrotingen en formatieplannen rekening kunnen houden met de 
nieuwe systematiek. Bovendien moeten schoolbesturen ruim vóór het starten van een 
ontslagprocedure weten welke regelgeving daarop van toepassing is. Het nieuwe 
reglement kan alleen gepubliceerd worden als ook de onderliggende wetswijziging 
gepubliceerd is.  
 
4. Financiële gevolgen 
 
De leden van de VVD-fractie lezen dat er een optie is om resterende middelen 
beschikbaar te stellen voor een tijdelijk vangnet voor financieel kwetsbare besturen die 
buiten hun toedoen in financiële problemen zijn gekomen door de afschaffing van het Vf. 
Kan de regering een aantal scenario’s schetsen wanneer er duidelijk sprake is van 
financiële problemen buiten het toedoen van besturen, zo vragen deze leden. 
In aansluiting op hetgeen is beantwoord in reactie op vragen hierover van de leden van 
de fracties van D66 en GroenLinks zal dit verder worden uitgewerkt wanneer het 
noodzakelijk blijkt door middel van een beleidsregel nader invulling te geven aan een 
tijdelijk vangnet. Om met succes een beroep te kunnen doen op het vangnet zal een 
 W6694.NAV 
19 

op dit vlak, vertaalt dat zich in het bedrag dat het Pf in rekening brengt. Bij een actief 
opererend bestuur zal dat niet of beperkt het geval zijn. Een bestuur merkt dus direct de 
financiële voordelen van een actief re-integratiebeleid. Indien dit in de sector brede 
navolging krijgt, is dit ook van invloed op de verdere ontwikkeling van de totale 
uitkeringslasten. Deze kunnen dan worden beperkt, hetgeen zal leiden tot een verlaging 
van de premie. 
 
5. Internetconsultatie 
 
De leden van de VVD-fractie lezen dat de reacties uit de internetconsultatie over de 
beëindiging van het Vf louter positief zijn, “prima” “strak plan, en het liefst op zo korte 
mogelijke termijn” “dat juich ik toe”. Waarom kiest de regering er dan niet voor om een 
deadline te stellen aan de beëindiging van het Vf, aangezien het werkveld duidelijk 
aangeeft hier voordelen in te zien, zo vragen deze leden. 
De regering respecteert hierbij de met sociale partners gemaakte afspraak om in 
gezamenlijk overleg de datum waarop de verplichte aansluiting bij het Vf wordt 
geschrapt, te bepalen. 
 
De leden van de CDA-fractie lezen dat uit de internetconsultatie blijkt dat iedere reactie 
instemt met het voornemen tot afschaffen van de verplichte aansluiting bij het Vf, maar 
dat de reacties ten aanzien van de plannen met betrekking tot het Pf gemengd zijn. Naar 
aanleiding van de reacties op de toegevoegde waarde van het Pf en waarom hierbij de 
verplichte aansluiting ook niet kan worden beëindigd vragen deze leden graag een nadere 
toelichting van de regering wat de toegevoegde waarde is van het Pf ten opzichte van de 
18
taken van het UWV .  
De toegevoegde waarde van het Pf ten opzichte van het UWV is het bieden van 
waarborgen voor de kosten van werkloosheidsuitkeringen en het uitvoeren van de re-
integratie van het werkloos ex-personeel uit het po. De werkgevers in het po zijn in de 
hoedanigheid van overheidswerkgever eigen risicodrager voor de werkloosheidskosten en 
op grond van de WW (artikel 72a) verantwoordelijk voor de re-integratie van het 
werkloos ex-personeel. Het is precies op deze gebieden waar het Pf zijn meerwaarde 
biedt voor het primair onderwijs: uitkeringskosten verevenen en re-integratie 
bevorderen. UWV zou, zonder het Pf, de uitkeringskosten voor de WW direct doorbelasten 
aan de individuele schoolbesturen. UWV voert daarnaast geen re-integratieactiviteiten uit 
voor werkgevers in het primair onderwijs. Door het voeren van beleid om de 
werkloosheidskosten terug te dringen, bewijst het Pf de sector een dienst waardoor 
vrijgevallen middelen ingezet kunnen  worden voor het primaire proces. 
 
Deze leden vragen een nadere toelichting van de regering in hoeverre de differentiatie in 
de vergoedingen de onbedoelde prikkel zal wegnemen bij werkgevers om niet langer met 
de werknemer in gesprek te gaan over ontslag. De werkgever kan toch ook gewoon zijn 
verlies nemen in plaats van te pogen de werknemer buiten de organisatie naar een 
andere baan te begeleiden, zo vragen deze leden. 
Een bestuur kan inderdaad de eigen bijdrage van 50 procent in de uitkeringskosten op 
voorhand voor lief nemen door zich niet of onvoldoende daarvoor in te spannen. Dit zal 
zich na de invoering van de modernisering kunnen voor gaan doen bij sommige 
schoolbesturen. Met sociale partners denkt de regering dat dit echter niet zal opwegen 
tegen het handelen van de besturen die zich aanvullend inspannen om de eigen bijdrage 
terug te brengen tot 10 procent. Uiteraard zal dit door het Pf jaarlijks nauwlettend 
worden gevolgd. Daarbij staat het belang van de sector centraal bij een beheersbare en 
betaalbare ontwikkeling van het collectief te vergoeden deel van de uitkeringskosten.  
 
6. Algemene Rekenkamer 
 
                                        
18
 UWV: Uitvoeringsinstituut Werknemersverzekeringen 
 W6694.NAV 
21 

