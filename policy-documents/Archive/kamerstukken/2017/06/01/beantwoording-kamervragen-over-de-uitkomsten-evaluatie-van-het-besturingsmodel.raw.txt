 
 
 
 
> Retouradres Postbus 20701 2500 ES Den Haag 
 
de Voorzitter van de Tweede Kamer 
Ministerie van Defensie 
der Staten-Generaal 
 
Plein 4 
Plein 2 
MPC 58 B 
2511 CR Den Haag 
Postbus 20701 
2500 ES Den Haag 
www.defensie.nl 
 
 
 
 
 
 
 
Onze referentie 
BS2017017154 
Datum  
Bij beantwoording datum, 
Betreft Antwoorden op feitelijke vragen over de uitkomsten van de 
onze referentie en betreft 
evaluatie van het besturingsmodel  
vermelden. 
 
 
 
 
Hierbij ontvangt u de antwoorden op de feitelijke vragen van de vaste commissie 
voor Defensie over de uitkomsten van de evaluatie van het besturingsmodel 
(ingezonden 11 mei jl. met kenmerk 34550-X-84/2017D12999). 
 
 
 
 
DE MINISTER VAN DEFENSIE 
 
 
 
 
J.A. Hennis-Plasschaert
 Pagina 1 van 6  
 
 

 
 
 
interne processen en saneren van de interne regelgeving is gaande en de 
 
 
bestuurlijke aandacht daarvoor zal niet verslappen. Het is bekend dat veel 
 
militairen op missie meer ruimte ervaren dan in de reguliere werkomgeving in 
Nederland. De reguliere bedrijfsvoering kent dan ook andere uitdagingen dan die 
 
tijdens missies. Dat gezegd hebbende zijn de inspanningen wel degelijk gericht op 
het terugdringen van de regeldruk en het vergroten van de ruimte voor 
commandanten. 
 
6 
Wat gaat u doen aan de veelgehoorde kritiek dat het besturingsmodel 
gericht is op controle, sturing, beheersbaarheid, ingegeven door 
bezuinigingsdrift en efficiency en een wendbaardere, innovatievere 
organisatie in de weg staat? 
 
Het huidige besturingsmodel staat een wendbare en innovatieve organisatie niet 
in de weg. De oplossing wordt dan ook vooral gezocht in andere werkwijzen en 
niet in nieuwe, grootschalige reorganisaties. 
 
7 
Op welke wijze heeft u invulling gegeven aan het Eindrapport 
themaonderzoek IGK 'Regelgeving en regelvrijheid' van 16 januari 2014, 
waarin vastgesteld wordt dat dat commandanten tegen meerdere 
problemen aanlopen bij het toepassen van P-regelgeving, zoals een 
gebrek aan bevoegdheden, overregulering, matige toegankelijkheid van 
P-regelgeving tot moeilijke operationele toepasbaarheid en het 
ontbreken aan maatwerkoplossingen? 
 
Het onderwerp heeft aanhoudend de aandacht. Bureaucratie zit niet alleen in 
regels, maar ook in het gedrag van mensen. Dit is iets wat defensiemedewerkers 
in het algemeen en leidinggevenden in het bijzonder van hoog tot laag in de 
organisatie ter harte moeten nemen. Het aanpassen van gedrag is lastig maar 
voorbeeldgedrag aan de top helpt daarbij. In de Bestuursraad is vereenvoudiging 
een regelmatig terugkerend agendaonderwerp. Een concreet voorbeeld van 
maatwerk is de ruimte die commandanten inmiddels hebben voor aanpassingen 
in de formatie. Ook wordt regelgeving actief gesaneerd en beter toegankelijk 
gemaakt. 
  
8 
Op welke wijze bent u tegemoet gekomen aan de kritiek die de 
Inspecteur-Generaal Krijgsmacht (IGK) uitte in het Jaarverslag 2014: 
'Tijdens mijn werkbezoeken refereert men vaak aan het veranderde en 
sterk versnipperde speelveld dat gepaard gaat met wat wordt ervaren als 
‘de keten der gebroken verantwoordelijkheden’. De toegenomen 
ketenafhankelijkheid maakt dat personeel het gevoel heeft dat iedereen 
door ‘zijn eigen rietje’ kijkt en, door een gebrek aan integraal 
eigenaarschap, niet meer in staat is om te sturen op het beoogde 
resultaat. Commandanten en leidinggevenden vinden het vanwege traag 
verlopende verwervingsprocedures moeilijk om invulling te geven aan 
hun integrale verantwoordelijkheid. Waar die processen op zich goed 
worden doorlopen, wordt het personeel soms geconfronteerd met te ver 
doorgevoerde bureaucratische controlemechanismen. In sommige 
gevallen komt de normale bedrijfsvoering bijna tot stilstand.' Kunt 
 Pagina 3 van 6  
 
 

 
 
 
9 
 
 
Bent u bereid een groeimodel te ontwikkelen, leidend tot de vorming van 
een ‘joint’ commando waarin nieuwe kenniscentra op gebieden als Cyber  
en Space, naast de bestaande commando’s en niet als onderdeel daarvan, 
 
tot ontwikkeling komen en deze kenniscentra daarmee optimaal te 
positioneren als aanjagers van verdere operationele integratie en 
effectiviteitsverbetering van alle operationele capaciteiten van Defensie? 
 
In mijn brief ‘Houvast in een onzekere wereld’ (Kamerstuk 33763, nr. 126) ben ik 
uitgebreid ingegaan op de ontwikkelingen in het cyber- en spacedomein. Duidelijk 
is dat de aard, snelheid en intensiteit van de ontwikkelingen in het cyber- en 
informatiedomein ook de komende jaren onze aandacht zullen blijven opeisen. 
Over de organisatievorm waarin dit gebeurt, zal een volgend kabinet moeten 
besluiten.  
 
10 
In hoeverre kent Defensie nog steeds een viertal ‘business-units’ die zich 
richten op de ontwikkeling en instandhouding van een kern-technologie 
waaraan zij, en daarmee ook de krijgsmacht als geheel, hun identiteit 
ontlenen en er dus geen sprake is van één collectief? Bent u bereid 
verder te investeren in het concretiseren van onderlinge relaties in het 
bijzonder die tussen de Commandant der Strijdkrachten (CDS), 
Hoofddirectie Beleid (HDB), Hoofddirectie Bedrijfsvoering (HDBV) en 
operationele commando’s? 
 
Defensie bestaat naast de vier operationele commando’s uit twee ondersteunende 
defensieonderdelen (DMO en CDC) en een centraal besturend defensieonderdeel 
(Bestuursstaf). De Commandant der Strijdkrachten, de Hoofddirectie Beleid en de 
Hoofddirectie Bedrijfsvoering maken deel uit van de Bestuursstaf. Alle zeven 
defensieonderdelen hebben hun eigen rollen en taken en ontlenen mede daaraan 
hun identiteit. Collectief bepalen zij de operationele kracht van Defensie. De 
onderlinge relaties en samenwerking zijn nauw. 
 
11 
Maken operationele commandanten gebruik van hun bevoegdheid om 
met middelen tussen deelbudgetten te schuiven? Zijn daar voorbeelden 
van? 
 
Operationele commandanten maken gedurende de begrotingsuitvoering gebruik 
van hun bevoegdheid om middelen tussen deelbudgetten te schuiven. Dit hangt 
veelal samen met mee- en tegenvallende uitgaven. Dergelijke herschikkingen 
worden in de suppletoire begrotingen aan uw Kamer gemeld. Voorbeelden van 
e
concrete overhevelingen die in de 2 suppletoire begroting van 2016 zijn gemeld 
betreffen: 
 CZSK heeft budget van instandhouding overgeheveld naar formatie, 
onder meer vanwege hogere uitgaven voor formatie in het Caribisch 
gebied als gevolg van de hogere dollarkoers.  
 CLAS heeft budget overgeheveld van formatie naar gereedstelling voor de 
aanvulling van de voorraden bij operationele catering en naar 
instandhouding ter verbetering van de materiële gereedheid.  
 CLSK heeft budget voor gereedstelling dat is vrijgevallen als gevolg van 
geannuleerde oefeningen gebruikt voor overige exploitatie. 
 Pagina 5 van 6  
 
 

