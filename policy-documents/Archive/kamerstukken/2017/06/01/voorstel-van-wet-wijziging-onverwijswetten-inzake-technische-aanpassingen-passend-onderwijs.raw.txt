 
 
 
 
 
Wijziging van enige onderwijswetten in verband met het aanbrengen van 
enkele aanpassingen met beperkte beleidsmatige gevolgen en enkele 
technische wijzigingen met betrekking tot de bekostiging van passend 
onderwijs  
 
Voorstel van wet 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is om enkele wetten op het 
terrein van het ministerie van Onderwijs, Cultuur en Wetenschap te wijzigen teneinde 
enkele verbeteringen aan te brengen in de wetsbepalingen met betrekking tot de 
bekostiging van passend onderwijs en teneinde enkele overige wetsbepalingen technisch 
te corrigeren; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
 
Artikel I  
 
De Wet op het primair onderwijs wordt als volgt gewijzigd: 
 
A  
 
Artikel 8 wordt als volgt gewijzigd: 
 
1. Het negende lid, onderdeel b, komt te luiden: 
b. de leerlingen in 8 schooljaren ten minste 7520 uren onderwijs ontvangen, met dien 
verstande dat: 
1°. de leerlingen in de eerste 4 schooljaren ten minste 3520 uren onderwijs en in de 
laatste 4 schooljaren ten minste 3760 uren onderwijs ontvangen, en  
2°. aan de leerlingen in de laatste 6 schooljaren ten hoogste 7 weken van het schooljaar 
4 dagen per week onderwijs wordt gegeven, die evenwichtig zijn verdeeld over het 
schooljaar, bij een schoolweek van in beginsel niet minder dan 5 dagen onderwijs; en 
 
2. Na het elfde lid wordt een lid toegevoegd, luidende: 
    W6872.K-2 1 

     
 
Artikel 120, vierde lid, wordt als volgt gewijzigd: 
 
1. De eerste volzin komt te luiden: De gezamenlijke speciale scholen voor 
basisonderwijs van een samenwerkingsverband, ofwel, indien van het 
samenwerkingsverband geen speciale school voor basisonderwijs deel uitmaakt, het 
samenwerkingsverband, ontvangen respectievelijk ontvangt tevens een bekostiging voor 
ondersteuningsvoorzieningen.   
 
2. Na de laatste volzin wordt een volzin toegevoegd, luidende: Indien alle bevoegde 
gezagsorganen van de scholen in het samenwerkingsverband ermee instemmen dat van 
het samenwerkingsverband geen speciale school voor basisonderwijs deel uitmaakt, 
ontvangt het samenwerkingsverband voor de leerlingen, bedoeld in de tweede volzin, 
een bedrag per leerling, welk bedrag wordt verhoogd met een bedrag dat wordt 
vermenigvuldigd met de geraamde landelijk gewogen gemiddelde leeftijd van leraren 
van speciale scholen voor basisonderwijs. 
 
H 
 
Artikel 125b wordt als volgt gewijzigd: 
 
1. Het eerste lid, laatste volzin, komt als volgt te luiden: Het in de eerste volzin 
bedoelde bedrag is de som van:  
a. een bedrag dat afhankelijk is van de in de toelaatbaarheidsverklaring opgenomen 
ondersteuningsbehoefte van de leerling en dat overeenkomt met één van de 
normbedragen die bij ministeriële regeling worden vastgesteld, en 
b. een bij ministeriële regeling vast te stellen bedrag dat afhankelijk is van de leeftijd 
van de leerling, welk bedrag wordt verhoogd met een bedrag dat wordt vermenigvuldigd 
met de geraamde landelijk gewogen gemiddelde leeftijd van leraren van scholen voor 
speciaal onderwijs.  
 
2. In het derde lid wordt “de de” vervangen door: de. 
 
I 
 
Artikel 132, vijfde lid, onderdeel a, komt te luiden: 
 
a. het samenwerkingsverband: 
1°. dat verantwoordelijk is voor de bekostiging tijdens de inschrijving op een school voor 
speciaal onderwijs of speciaal en voortgezet speciaal onderwijs behorend tot cluster 3 en 
4, bedoeld in de Wet op de expertisecentra, indien de leerling onmiddellijk voorafgaand 
aan de opname in de residentiële instelling was ingeschreven op een school voor 
speciaal onderwijs of speciaal en voortgezet speciaal onderwijs, of   
2°. waartoe de vestiging van de school behoort waar de leerling was ingeschreven en 
bekostigd onmiddellijk voorafgaand aan de opname in de residentiële instelling, of 
 
Artikel II 
 
De Wet op het voortgezet onderwijs wordt als volgt gewijzigd: 
 
A 
 
Aan artikel 6g wordt een lid toegevoegd, luidende: 
    W6872.K-2 3 

     
Artikel 96n, eerste lid, wordt als volgt gewijzigd: 
 
1. Na “de bekostiging, bedoeld in artikel 96m, eerste lid,” wordt ingevoegd: artikel 85b, 
eerste lid, en artikel 85b1, eerste lid,.  
 
2. In onderdeel c wordt na “individuele bevoegde gezagsorganen” ingevoegd: en 
samenwerkingsverbanden.  
 
Artikel III 
 
De Wet op de expertisecentra wordt als volgt gewijzigd: 
 
A 
 
In artikel 12, tweede lid, wordt “De inspecteur” vervangen door “De inspectie” en wordt 
na “ermee instemmen dat” ingevoegd: om lichamelijke of psychische redenen voor 
individuele leerlingen.  
 
B 
 
In artikel 14a, tweede lid, onderdeel f, wordt “de inspecteur” vervangen door “de 
inspectie” en wordt na “ermee kan instemmen dat” ingevoegd: om lichamelijke of 
psychische redenen voor individuele leerlingen.  
 
C 
 
In artikel 25, vijfde lid, wordt “De inspecteur” vervangen door “De inspectie” en wordt 
na “ermee instemmen dat” ingevoegd: om lichamelijke of psychische redenen voor 
individuele leerlingen. 
 
D 
 
In artikel 40, zestiende lid, wordt na de eerste volzin een volzin ingevoegd, luidende: In 
de administratie van de school is over een leerling die wordt toegelaten op basis van 
bekostiging als bedoeld in artikel 117, zevende lid, een verklaring aanwezig van de 
residentiële instelling dat de leerling in die instelling is geplaatst.  
 
E 
 
Artikel 118 wordt als volgt gewijzigd: 
 
1. Het tweede lid komt te luiden:  
 
2. Voor het schooljaar waarin een nieuwe school wordt geopend en voor het 
daaropvolgende schooljaar wordt als grondslag genomen het aantal leerlingen op 1 
oktober, volgende op de opening, dat door een samenwerkingsverband toelaatbaar is 
verklaard tot het speciaal dan wel voortgezet speciaal onderwijs.  
 
2. Na het tweede lid wordt een lid ingevoegd, luidende: 
 
3. Indien een nieuwe school ontstaat als gevolg van beëindiging van het speciaal 
onderwijs of het voortgezet speciaal onderwijs van een school voor speciaal en 
    W6872.K-2 5 

     
 
B 
 
Artikel V, onderdeel B, komt als volgt te luiden: 
 
B 
 
Artikel 51, eerste lid, wordt als volgt gewijzigd: 
 
1. Aan het slot van onderdeel h vervalt “en”. 
 
2. Aan het slot van onderdeel i wordt de punt vervangen door: , en.  
 
3. Na onderdeel i wordt een onderdeel toegevoegd, luidende: 
j. de persoon bij wie de taken, bedoeld in artikel 4a, eerste lid, onderdeel c, zijn belegd. 
 
Artikel VI 
 
De artikelen van deze wet treden in werking op een bij koninklijk besluit te bepalen 
tijdstip, dat voor de verschillende artikelen of onderdelen daarvan verschillend kan 
worden vastgesteld.   
  
Lasten en bevelen dat deze in het Staatsblad zal worden geplaatst en dat alle 
ministeries, autoriteiten, colleges en ambtenaren die zulks aangaat, aan de nauwkeurige 
uitvoering de hand zullen houden. 
 
 
Gegeven 
 
 
 
 
 
De Staatssecretaris van Onderwijs, Cultuur en Wetenschap, 
 
 
 
 
 
 
Sander Dekker 
 
 
 
  
    W6872.K-2 7 

     
Indien een bestaande school voor speciaal en voortgezet speciaal onderwijs (sovso-
school) besluit door te gaan als een school voor speciaal onderwijs (so-school) of een 
school voor voortgezet speciaal onderwijs (vso-school), dan wordt die school momenteel 
beschouwd als een nieuwe school en als zodanig bekostigd. Dat wil zeggen dat de 
bekostiging plaatsvindt op basis van de leerlingentelling op 1 oktober in het eerste jaar 
waarin de school is gestart (op t-basis). Dit is uitvoeringstechnisch echter niet mogelijk 
in combinatie met de (nieuwe) bekostigingssystematiek van passend onderwijs, waarbij 
de (v)so-scholen voor een deel worden bekostigd door de samenwerkingsverbanden. 
Bovendien is het ook niet nodig om de school als een nieuwe school te bekostigen; de 
leerlingen zijn namelijk op de teldatum in het voorafgaande schooljaar geteld op 
respectievelijk de so- of de vso-afdeling van de school. In dit wetsvoorstel wordt daarom 
geregeld dat een so- of een vso-school die voorheen deel uitmaakte van een sovso-
school, ook in het eerste jaar wordt bekostigd op basis van de leerlingentelling in het 
jaar voorafgaand aan de inrichting van de school.  
 
2.2. Concretiseren bekostiging leerlingen die zijn geplaatst in een residentiële instelling 
Indien een leerling geplaatst is in een residentiële instelling, dan hoeft die leerling (op 
grond van artikel 40, zestiende lid, van de WEC) geen toelaatbaarheidsverklaring van 
een samenwerkingsverband te hebben om ingeschreven te worden bij de (v)so-school 
die aan de residentiële instelling is verbonden. In de wet is geregeld dat de kosten voor 
de plaatsing in het (v)so worden betaald door het samenwerkingsverband van de school 
waar de leerling stond ingeschreven voorafgaand aan de plaatsing of door het 
samenwerkingsverband waar de leerling woont als de leerling voor de plaatsing nog niet 
ingeschreven stond. Gebleken is echter dat er in de praktijk onduidelijkheid ontstaat 
over welk samenwerkingsverband verantwoordelijk is, bijvoorbeeld als het een leerling 
betreft die wordt overgeplaatst van de ene naar de andere residentiële instelling en 
daarmee verhuist van de ene naar de andere (v)so-school.  
In voorliggend wetsvoorstel wordt verduidelijkt welk samenwerkingsverband 
verantwoordelijk is voor de bekostiging wanneer een leerling in een residentiële 
instelling wordt geplaatst. Daarbij geldt het algemene uitgangspunt van passend 
onderwijs dat het samenwerkingsverband dat de eerste toelaatbaarheidsverklaring 
afgeeft, in principe verantwoordelijk blijft voor de bekostiging en voor het afgeven van 
toelaatbaarheidsverklaringen gedurende de schoolloopbaan van de leerling binnen de 
eigen sector (dus binnen po of binnen vo). Dit draagt ertoe bij dat steeds helder is wie 
(financieel) verantwoordelijk is voor een leerling.   
De bekostigingssystematiek van leerlingen in een residentiële instelling ziet er als volgt 
uit: 
1. Zodra een leerling, geplaatst in een residentiële instelling, wordt ingeschreven bij een 
(v)so school verbonden aan de residentiële instelling, wordt allereerst gekeken of de 
leerling al een toelaatbaarheidsverklaring heeft. In dat geval betaalt het 
samenwerkingsverband dat de toelaatbaarheidsverklaring heeft afgegeven.  
2. Indien de leerling geen toelaatbaarheidsverklaring heeft, moet het 
samenwerkingsverband van de school waar de leerling was ingeschreven en bekostigd 
onmiddellijk voorafgaand aan de plaatsing in de residentiële instelling, de 
ondersteuningsbekostiging betalen voor de plaatsing. In het primair onderwijs is op 
ieder moment bekend op welke school een leerling staat ingeschreven en kan op ieder 
moment een bekostigingsstatus toegekend worden aan die inschrijving. In het 
voortgezet onderwijs is die informatie echter niet op ieder moment beschikbaar, omdat 
er slechts eenmaal per jaar een leerlingentelling plaatsvindt (op 1 oktober) en eenmaal 
per jaar een bekostigingsstatus aan een inschrijving wordt gekoppeld. Daarom is binnen 
het voortgezet onderwijs het samenwerkingsverband van de school waar de leerling op 1 
    W6872.K-2 9 

     
Een medewerker in dienst van een school of een samenwerkingsverband die wordt 
ontslagen, heeft recht op een tijdelijke uitkering (wachtgeld). De kosten van de 
wachtgelden worden door DUO via uitvoerders zoals het UWV betaald aan de ex-
werknemers. Deze kosten worden in mindering gebracht op de bekostiging van de 
scholen. Dit vindt plaats op basis van een vereveningssystematiek, die inhoudt dat de 
kosten voor een deel (75 procent) ingehouden worden op de bekostiging van het 
collectief van vo-scholen en voor een deel (25 procent) op de bekostiging van het 
bevoegd gezag waar de ex-werknemer in dienst was. Deze vereveningssystematiek is op 
dit moment geregeld in het Bekostigingsbesluit WVO en in de Regeling nadere 
voorschriften met betrekking tot de verrekening van uitkeringskosten.  
Sinds de invoering van passend onderwijs zijn de samenwerkingsverbanden in het 
voortgezet onderwijs afzonderlijke rechtspersonen. Zij vallen niet onder de voornoemde 
vereveningssystematiek. Dat betekent dat het samenwerkingsverband de volledige 
wachtgeldkosten zelf moet dragen, als het onverhoopt genoodzaakt is een werknemer te 
ontslaan. Voor een samenwerkingsverband kan dit een moeilijk beheersbare kostenpost 
opleveren. Bovendien leidt dit ertoe dat de prikkel ontstaat om personeel niet zelf in 
dienst te nemen, maar in te huren bij een aangesloten schoolbestuur. Dit is onwenselijk, 
omdat de keuze om personeel in dienst te nemen, gemaakt zou moeten worden op basis 
van inhoudelijke gronden en niet op basis van het risico voor wachtgeldkosten. Daarom 
wordt nu geregeld dat de samenwerkingsverbanden in het voortgezet onderwijs 
aansluiten bij de wachtgeldverevening van de scholen in het voortgezet onderwijs.  
De samenwerkingsverbanden dragen in dit voorstel niet bij aan het collectief waaruit een 
deel van de wachtgeld wordt betaald. De reden hiervoor is tweeledig: het is niet 
wenselijk omdat de samenwerkingsverbanden bestaan uit vo-scholen, die al bijdragen; 
daarnaast is het uitvoeringstechnisch lastig om het bedrag te bepalen dat de 
samenwerkingsverbanden zouden moeten bijdragen.  
 
2.5. Afwijken onderwijstijd in verband met lichamelijke of psychische redenen 
Het uitgangspunt van het onderwijs is dat alle kinderen naar school gaan. Soms kunnen 
kinderen echter, vanwege psychische of lichamelijke beperkingen, tijdelijk of gedeeltelijk 
niet naar school. Denk bijvoorbeeld aan kinderen die op school zoveel prikkels te 
verwerken krijgen dat zij aan leren niet toekomen, kinderen die vanwege hun 
behandeling in de zorg tijdelijk minder onderwijs kunnen volgen, of kinderen wier 
fysieke gesteldheid het niet toelaat dat zij uren achtereen op een stoel zitten. Voor 
kinderen in het regulier onderwijs die vanwege een lichamelijke of psychische reden 
tijdelijk of gedeeltelijk niet naar school kunnen, wordt het daarom mogelijk om af te 
wijken van de voorgeschreven onderwijstijd en onderwijs te volgen op een andere plek 
dan de school. Dit gebeurt op een vergelijkbare wijze als de mogelijkheid die nu al voor 
leerlingen in het (v)so wordt geboden. Hierdoor worden er in het regulier onderwijs meer 
wettelijke maatwerkmogelijkheden gecreëerd voor leerlingen die tijdelijk of gedeeltelijk 
niet naar school kunnen, maar bijvoorbeeld wel een deel van het onderwijsprogramma 
thuis kunnen volgen. Deze mogelijkheid tot afwijking van de voorgeschreven 
onderwijstijd geldt zowel voor kinderen die tijdelijk of gedeeltelijk helemaal geen 
onderwijs kunnen volgen (bijvoorbeeld omdat ze onder behandeling zijn in de zorg) als 
voor kinderen die tijdelijk of gedeeltelijk niet op school onderwijs kunnen volgen, maar 
waarvoor wel buiten school in onderwijs wordt voorzien. De voorgestelde wetswijziging 
ziet op de groep kinderen die vanwege hun beperking tijdelijke of gedeeltelijk niet naar 
school kunnen. Voor zieke leerlingen (bijvoorbeeld griep, gebroken been of migraine) 
blijft artikel 11 onder d van de Leerplichtwet van toepassing, waarin geregeld is dat 
ziekte een vorm van geoorloofd verzuim is. 
 
    W6872.K-2 11 

     
DUO acht alle onderdelen van dit wetsvoorstel uitvoerbaar. Onderdeel 2.2 van de 
Memorie van Toelichting (concretiseren bekostiging leerlingen die zijn geplaatst in een 
residentiële instelling) is naar aanleiding van de toets van DUO aangepast. Dit omdat 
door het verschil in registratiesystemen en het aantal telmomenten per jaar tussen 
primair en voortgezet onderwijs, het voor DUO niet mogelijk bleek om in beide sectoren 
het betalende samenwerkingsverband op dezelfde wijze te kunnen vaststellen. In het 
primair onderwijs is maandelijks een overzicht beschikbaar van de school waar de 
leerling is ingeschreven. In het voortgezet onderwijs is dat overzicht niet maandelijks 
beschikbaar. Daarom wordt in het voortgezet onderwijs door DUO gekeken naar de 
bekostigde inschrijving op 1 oktober voorafgaand aan de inschrijving van een leerling in 
het vso, die afkomstig is van een residentiële instelling. Met bekostigde inschrijving 
wordt de inschrijving bedoeld waar de leerling op 1 oktober werd meegeteld voor de 
bekostiging (zie ook onderdeel 2.2 van deze Memorie van Toelichting). 
 
4. Administratieve lasten  
Van de voorstellen die in dit wetsvoorstel zijn opgenomen, is nagegaan of zij met 
administratieve lasten gepaard gaan. Onder administratieve lasten wordt verstaan: de 
kosten om te voldoen aan informatieverplichtingen aan de overheid, voortvloeiend uit 
wet- en regelgeving van de overheid. Het gaat daarbij om het verzamelen, bewerken, 
registreren, bewaren en ter beschikking stellen van informatie. Ten gevolge van één 
onderdeel van dit wetsvoorstel is er sprake van een (zeer minimale) toename van 
administratieve lasten voor (v)so-scholen. De (v)so-scholen met leerlingen die geplaatst 
zijn in een residentiële instelling, moeten namelijk aantonen dat die leerlingen 
daadwerkelijk zijn geplaatst in die residentiële instelling. Er is echter geen sprake van 
een nieuwe verplichting: deze bewijslast bestond reeds voor de invoering van passend 
onderwijs. Met dit wetsvoorstel wordt de bewijslast voor (v)so-scholen opnieuw 
ingevoerd. De overige onderdelen van het wetsvoorstel zijn niet van invloed op de 
administratieve lasten.  
 
5. Financiële gevolgen 
Dit wetsvoorstel heeft geen gevolgen voor de rijksbegroting. 
 
6. Consequenties voor Caribisch Nederland 
Vanwege de andere inrichting en financiering van de ondersteuning van leerlingen in 
Caribisch Nederland is de wetgeving met betrekking tot passend onderwijs daar niet van 
toepassing. Het voorliggende wetsvoorstel bevat wijzigingen die voortvloeien uit 
voornoemde wetgeving en zal derhalve evenmin van toepassing zijn binnen Caribisch 
Nederland, met uitzondering van enkele technische wijzigingen.  
 
7. Consultatie 
Dit wetsvoorstel is van 16 augustus tot en met 20 september 2016 openbaar gemaakt 
voor een internetconsultatie. Tijdens de internetconsultatie zijn dertien reacties 
ingediend op de voorgenomen wijzigingen in dit wetsvoorstel. Hiervan zijn acht reacties 
ingediend door samenwerkingsverbanden passend onderwijs, vier reacties door 
belangenorganisaties en één reactie is ingediend door een particuliere burger. Hieronder 
wordt ingegaan op de vijf meest voorkomende en belangrijkste reacties. Overige 
reacties zijn ter kennisname aangenomen of hebben geleid tot een verduidelijking van 
de Memorie van Toelichting. 
 
7.1 Afbakening begrip residentiële instelling  
    W6872.K-2 13 

     
het voorliggende wetsvoorstel nu een extra mogelijkheid voor maatwerk. Kortom, deze 
ontheffingsmogelijkheid geldt zowel voor kinderen die tijdelijk of gedeeltelijk helemaal 
geen onderwijs kunnen volgen (bijvoorbeeld omdat ze in behandeling zijn in de zorg) als 
voor kinderen die tijdelijk of gedeeltelijk niet op school onderwijs kunnen volgen, maar 
waarvoor wel buiten school in onderwijs wordt voorzien. Deze verduidelijking is ook 
toegevoegd in paragraaf 2.5 van deze Memorie van Toelichting. 
 
7.5 Groeibekostiging in het (v)so 
In de reacties op de internetconsultatie kwamen twee aspecten over de wijze waarop de 
groeibekostiging voor het (v)so is geregeld aan de orde:  
1. De huidige regeling voorziet alleen in een verplichting van 
samenwerkingsverbanden om bij groei van het aantal leerlingen tussen 
peildatum 1 oktober en 1 februari (het personele deel van) de 
ondersteuningsbekostiging te betalen en niet de basisbekostiging (van zowel het 
personele deel als de materiële deel van de bekostiging). Dit wordt gezien als 
een omissie in de wet omdat voor sbo, de overdrachtsverplichting van de 
basisbekostiging wel wettelijk is verplicht. Iedere leerling dient immers volledig 
bekostigd te worden door het samenwerkingsverband. Om die reden is aan het 
wetsvoorstel een artikel toegevoegd waarin het verplicht wordt om naast de 
ondersteuningsbekostiging, ook de basisbekostiging over te dragen aan de 
(v)so-scholen. In de praktijk wordt overigens in veel gevallen de 
basisbekostiging al overgemaakt. 
 
2. Het blijkt niet duidelijk te zijn of leerlingen ingeschreven op een (v)so-school die 
verbonden is met een residentiële instelling, ook meetellen voor de 
groeibekostiging. Deze onduidelijkheid zou voortkomen uit de bepaling dat de 
groeibekostiging is gebaseerd op het aantal leerlingen dat door het 
samenwerkingsverband toelaatbaar is verklaard. Omdat de leerlingen in een 
residentiële instelling aangemerkt worden als toelaatbaar verklaard door het 
samenwerkingsverband, voldoen zij aan de wettelijke voorwaarden. Hierover 
kan dus geen onduidelijkheid (meer) bestaan (zie de artikelen 71c, 112 en 117, 
zevende lid, van de WEC). 
 
 
Artikelsgewijs deel 
 
 
Artikel I 
 
Artikel I, onderdeel A, en artikel II, onderdeel A 
In artikel 8, negende lid, van de WPO en in artikel 6g van de WVO is verankerd dat een 
leerling in het primair respectievelijk het voortgezet onderwijs een minimaal aantal uren 
onderwijs dient te volgen. Er kunnen echter psychische of lichamelijke redenen zijn, 
waardoor een leerling tijdelijk of gedeeltelijk niet in staat is om naar school te gaan. 
Voorgesteld wordt om ten behoeve van leerlingen met psychische of lichamelijke 
beperkingen de mogelijkheid te creëren om af te wijken van de voorgeschreven 
onderwijstijd. Om in een concreet geval te kunnen afwijken van de betreffende 
urennorm is het een vereiste dat de inspectie heeft ingestemd met een door het 
bevoegd gezag hiertoe ingediend verzoek. Een dergelijke afwijkingsmogelijkheid bestaat 
reeds voor het (v)so. De voorwaarden waaronder deze afwijking kan worden gehanteerd 
1
zijn momenteel uitgewerkt in een beleidsregel van de inspectie. Voor een nadere 
                                                
1
 Beleidsregel van de inspecteur-generaal van het onderwijs van 11 juli 2013, nr 4081443, inzake 
het verlenen van ontheffingen WEC en Onderwijskundig besluit WEC 
    W6872.K-2 15 

     
plaatsing nog niet stond ingeschreven op een school. Verduidelijkt wordt dat, wanneer 
de leerling voorafgaand aan de huidige plaatsing eveneens geplaatst was op een 
residentiële instelling, het samenwerkingsverband dat verantwoordelijk was voor de 
kosten van de voorgaande plaatsing, ook verantwoordelijk blijft voor de kosten van de 
daaropvolgende plaatsing. Voor een nadere toelichting wordt verwezen naar paragraaf 
2.2 van het algemeen deel van deze toelichting.    
 
Artikel II 
 
Onderdelen C en F 
Abusievelijk is met de Wet integratie lwoo en pro in passend onderwijs (Stb. 2015, nr. 
149) geen grondslag opgenomen om de materiële en personele ondersteuningsbedragen 
voor leerwegondersteunend onderwijs (lwoo) en praktijkonderwijs (pro) bij ministeriële 
regeling vast te stellen. Met de voorgestelde wijzigingen wordt deze omissie hersteld.  
 
Onderdeel G 
Voor scholen in het voortgezet onderwijs geldt een wachtgeldvereveningsregeling. Deze 
regeling houdt in dat wanneer een vo-school genoodzaakt is een werknemer te ontslaan, 
de vo-school zelf slechts een deel van de wachtgeldkosten draagt. De overige kosten 
worden ten laste gebracht van het collectief van de vo-scholen. 
Samenwerkingsverbanden in het voortgezet onderwijs zijn momenteel niet aangesloten 
bij de bestaande wachtgeldverevening. Dat betekent dat een samenwerkingsverband 
verantwoordelijk is voor de volledige wachtgeldkosten, wanneer het een werknemer 
ontslaat. Met deze voorgestelde wijziging worden de samenwerkingsverbanden 
opgenomen in de in artikel 96n van de WVO vastgelegde grondslag voor de 
wachtgeldverevening in het voortgezet onderwijs, zodat de 
wachtgeldvereveningsregeling ook van toepassing zal zijn op de 
samenwerkingsverbanden. Op dit moment zijn de nadere regels omtrent de 
wachtgeldverevening gesteld in het Bekostigingsbesluit WVO en in de Regeling nadere 
voorschriften met betrekking tot de verrekening van uitkeringskosten. Voor een verdere 
toelichting op de wachtgeldverevening in het funderend onderwijs wordt verwezen naar 
paragraaf 2.4 van het algemeen deel van deze toelichting.    
 
Artikel III 
 
Onderdelen A, B en C 
Met het oog op harmonisatie wordt voorgesteld de bepalingen betreffende de 
afwijkingsmogelijkheid van de onderwijstijd in artikel 12, tweede lid, artikel 14a, tweede 
lid, onder f, en artikel 25, vijfde lid, van de WEC, aan te passen en te verduidelijken 
conform de voorgestelde bepalingen in de WPO en de WVO. Met deze aanpassing is 
uitdrukkelijk geen beleidswijziging beoogd. Ook thans is het de inspectie die enkel ten 
behoeve van individuele leerlingen die vanwege lichamelijke of psychische redenen 
tijdelijk of gedeeltelijk niet naar school kunnen, in kan stemmen met een verzoek van 
het bevoegd gezag om af te wijken van de onderwijstijd.  
 
Onderdeel D 
De abusievelijk verdwenen wettelijke verplichting (Stb. 2012, 533) dat (v)so-scholen 
door middel van een verklaring van een residentiële instelling moeten aantonen dat een 
leerling daadwerkelijk in die residentiële instelling is geplaatst, wordt met deze 
voorgestelde wijziging hersteld. Dit maakt het voor de accountant en voor het 
samenwerkingsverband, dat voor de plaatsing van de leerling in de residentiële instelling 
moet betalen, mogelijk om te controleren of de door de (v)so-school verstrekte 
informatie klopt.   
    W6872.K-2 17 

     
 
Deze toelichting wordt gegeven in overeenstemming met de Minister van Economische 
Zaken, 
 
 
De Staatssecretaris van Onderwijs, Cultuur en Wetenschap, 
 
 
 
 
 
Sander Dekker 
    W6872.K-2 19 

