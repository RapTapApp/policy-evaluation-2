34725-VII Jaarverslag en slotwet Ministerie van Binnenlandse Zaken en 
Koninkrijksrelaties 2016 
 
nr.   Lijst van vragen en antwoorden 
   
Vastgesteld (wordt door griffie ingevuld als antwoorden er zijn) 
 
  De vaste commissie voor Binnenlandse Zaken, belast met het voorbereidend  
  onderzoek van dit voorstel van wet, heeft de eer verslag uit te brengen in de vorm 
  van een lijst van vragen met de daarop gegeven antwoorden. De vragen zijn op 24 
  mei 2017 voorgelegd aan de Minister van Binnenlandse Zaken en   
  Koninkrijksrelaties. Bij brief van ………   zijn  ze door de Minister van  
  Binnenlandse Zaken en Koninkrijksrelaties beantwoord. Met de vaststelling van het 
  verslag acht de commissie de openbare behandeling van het wetsvoorstel voldoende 
  voorbereid. 
 
  
  De voorzitter van de commissie, 
  Pia Dijkstra  
 
  De Adjunct-griffier van de commissie, 
  Hendrickx 
 
Nr Vraag Bijlage Blz. t/m 
(van) 
1 Kan de minister aangeven waarom in het Jaarverslag niet gekozen is om te werken met indicatoren en  0   
meetwaarden?  Deelt u de mening dat voor de transparantie en de controlefunctie van de Kamer het 
gebruik van duidelijke indicatoren, streefwaarden en meetwaarden van meerwaarde zou kunnen zijn? 
Zo nee, waarom niet? 
Antwoord: 
Ik deel de mening dat duidelijke indicatoren, streefwaarden en meetwaarden van meerwaarde kunnen 
zijn voor de transparantie en de controlefunctie van de Kamer. Daarbij is van belang dat een indicator 
aansluit op de beleidsinspanningen van de minister. Bij de begroting zijn op basis van de rol en 
verantwoordelijkheid van de minister indicatoren en meetwaarden vastgesteld. In het Jaarverslag – de 
spiegel van de begroting – komen deze indicatoren en meetwaarden terug. Daarbij is niet substantieel 
afgeweken van voorgaande jaren.  
 
2 Hoeveel Wob-verzoeken heeft het ministerie in 2016 ontvangen? Hoeveel aanvragen zijn nog in  0   
behandeling? Welke openstaande aanvragen zijn van voor 2016? Hoeveel dwangsommen zijn 
betaald? Hoeveel ingebrekestellingen heeft het ministerie ontvangen wegens niet-tijdig beslissen? 
Antwoord: 
Het ministerie van BZK heeft 90 Wob-verzoeken ontvangen in 2016. Daarvan zijn 3 Wob-verzoeken 
nog in behandeling. Er is 1 Wob-verzoek van voor 2016 nog in behandeling; dit betreft een 
omvangrijk verzoek dat in de afrondende fase is. Het ministerie heeft 3 ingebrekestellingen ontvangen 
wegens niet-tijdig beslissen. Er zijn geen dwangsommen verbeurd. 
 
3 Hoeveel andere ministeries hebben ook ingebrekestellingen ontvangen wegens niet-tijdig beslissen?  0   
Wat is de omvang van het aantal ingebrekestellingen per ministerie? Hoeveel dwangsommen zijn 
verbeurd? 
Antwoord: 
Als minister van BZK ben ik politiek verantwoordelijk voor de Wob. De verantwoordelijkheid voor 
de uitvoering van de Wob ligt echter bij de afzonderlijke bestuursorganen, onder andere bij de 
Totaallijst feitelijke vragen Jaarverslag Ministerie van Binnenlandse Zaken en Koninkrijksrelaties 2016 
(34725-VII-1)  1/18 

substantieel en hoog kunnen worden ingevoerd, zal mede bepalend zijn voor het tempo van uitfaseren.  
 
9 Op welke wijze heeft de minister van BZK zijn bedenkingen kenbaar gemaakt indien het door de  0   
regering gevoerde decentralisatiebeleid niet toelaatbaar voorkomt? (ARK-rapport, blz. 21) 
Antwoord: 
Vanuit mijn wettelijke verantwoordelijkheden aangaande de interbestuurlijke en financiële 
verhoudingen en meer specifiek vanuit mijn rol als coördinerend bewindspersoon voor het sociaal 
domein draag ik bij aan de totstandkoming van het regeringsbeleid op het gebied van het sociaal 
domein. Daartoe staat mij het reguliere interdepartementale overleg in al zijn vormen ter beschikking. 
 
10 Wat vindt de minister van de constatering van de Algemene Rekenkamer dat de minister zijn taken en  0   
verantwoordelijkheden voor een integraal openbaar bestuur, zoals voortvloeien uit artikel 116 en 117 
van de Gemeentewet in 2016 onvoldoende heeft ingevuld? Hoe gaat hij dat in 2017 veranderen? 
(ARK-rapport, blz. 22) 
Antwoord: 
Ik vervul mijn rol van coördinerend bewindspersoon voor het sociaal domein en voer in den brede 
wettelijke verantwoordelijkheden uit aangaande de interbestuurlijke verhoudingen. Naast mijn rol in 
de brede regietafel en bij het programma sociaal domein neem ik mijn verantwoordelijkheid voor het 
uitbrengen van de overall monitor sociaal domein en voor de vormgeving van de decentralisaties in 
het gemeentefonds. Zie ook mijn antwoorden op de vragen 5 en 9. 
 
11 Wat gaat de minister doen om het aantal goedkeurende controleverklaring bij de gemeentelijke  0   
jaarrekening te vergroten? (ARK-rapport, blz. 25) 
Antwoord: 
Op 14 november 2016 heb ik gerapporteerd over de uitkomsten van de verantwoording door 
gemeenten, over het verslagjaar 2015 (Kamerstukken II 2016-2017 34 477, nr. 9). In deze Kamerbrief 
zijn acties opgenomen om het aantal goedkeurende controleverklaringen bij de gemeentelijke 
jaarrekeningen te vergroten. Hierbij is opgemerkt dat dit een traject van meerdere jaren is. Eén van 
deze acties was het verzoek aan gemeenten om een verbeterplan op te stellen. Het betrof hier 
gemeenten die de jaarstukken niet tijdig hadden ingediend en de gemeenten die van de accountant een 
oordeelonthouding hadden ontvangen. Voor de overige acties verwijs ik naar deze Kamerbrief en naar 
mijn bestuurlijke reactie. In het najaar van 2017 zal ik de Kamer informeren over de uitkomsten voor 
het verslagjaar 2016. 
 
12 Hoeveel heeft de organisatie van het Oekraïne referendum in totaal gekost?  8   
Antwoord: 
De kosten voor de organisatie van het raadgevend referendum op 6 april 2016 voor rekening van het 
Rijk bedragen € 36 mln. Het grootste deel hiervan betreft de vergoeding voor kosten van gemeenten 
ten behoeve van de voorbereiding en organisatie van het referendum (€ 32,3 mln.), waarvan het Rijk € 
30 mln. heeft vergoed (Kamerstukken II 2015-2016 34 270, nr. 20, p. 2). 
De overige kosten hangen onder meer samen met het opstellen en uitvoeren van de subsidieregeling 
door de Referendumcommissie, de communicatie door en bezoldiging en ondersteuning van de 
Referendumcommissie, de kosten die zijn gemaakt door de Kiesraad (onder meer ten behoeve van de 
ontwikkeling van een applicatie waarmee kan worden beoordeeld of er voldoende geldige 
referendumverzoeken zijn ingediend) en de informatievoorziening aan kiezers. 
 
13 Wordt het besluit over elektronisch stemmen in het stemlokaal aan een volgend kabinet overgelaten?  8   
Antwoord: 
Het kabinet moet nog een besluit nemen over de haalbaarheid van de door de commissie Van Beek 
voorgestelde wijze van elektronisch stemmen (met een stemprinter) en elektronisch tellen (met een 
stemmenteller) in het stemlokaal. De commissie Van Beek heeft geraamd dat de investering om de 
stemprinters en stemmentellers in te voeren tussen € 150 en € 250 mln. zal bedragen. Daarboven 
zullen volgens de commissie de aanvullende kosten per verkiezing tussen de € 6 á € 10 mln. bedragen. 
Totaallijst feitelijke vragen Jaarverslag Ministerie van Binnenlandse Zaken en Koninkrijksrelaties 2016 
(34725-VII-1)  3/18 

domein, zoals voortvloeiend uit de artikelen 116 en 117 van de Gemeentewet, in 2016 onvoldoende 
heeft ingevuld? 
Antwoord: 
Zie het antwoord op vraag 10. 
 
19 Wat gaat u doen om binnen het programma sociaal domein uniforme begrippen, definities en  10   
meetgegevens te ontwikkelen, opdat er wel inzicht ontstaat in de resultaten van de 
decentralisatieoperaties sociaal domein? 
Antwoord: 
Zie het antwoord op vraag 6. 
 
20 Wat is uw schatting voor de omvang waarin de Belastingdienst, UWV, DUO gebruik gaan maken van  12   
de investeringen in de Generieke Digitale Infrastructuur? Hoe groot is de groep kleinere “gebruikers” 
die op p12 van het Jaarverslag genoemd wordt ?  
Antwoord: 
Voor inzicht in het gebruik van de Generieke Digitale Infrastructuur (GDI) verwijs ik naar de GDI 
monitor (https://www.digitaleoverheid.nl/document/gdi-monitor-2016/.) 
De verwachting is dat het gebruik van de GDI in de toekomst alleen maar zal toenemen.  
De groep ‘kleinere gebruikers’ bestaat uit alle gemeenten, provincies, waterschappen, pensioenfondsen, 
verzekeraars en samenwerkingsverbanden en ook een aantal landelijke uitvoeringsorganisaties.  
 
21 Wat is in 2016 gedaan om ambtenaren te ondersteunen bij intimidatie, bedreigingen,  12   
integriteitskwesties en ondermijning? 
Antwoord:  
Met het programma Veilige Publieke Taak (VPT) heb ik van 2009 – 2017  ingezet op verbetering van 
de veiligheid van overheidsmedewerkers. De monitor Integriteit & veiligheid 2016 laat zien dat het 
programma heeft gewerkt (Kamerstukken II 2016-2017 28684 nr. 486). Uit de monitor blijkt dat het 
aantal medewerkers dat slachtoffer is van agressie en geweld blijft dalen. 
Het programma VPT is ultimo 2016 beëindigd. Wel blijft het Ministerie van BZK op landelijk niveau 
de coördinatoren van de Veilige-publieke-taak-regio’s ondersteunen en is de kennisfunctie geborgd bij 
het ministerie. De uitvoering van de VPT taken ligt nu volledig bij de overheidswerkgevers zelf en 
wordt daar ook actief opgepakt, een en ander conform de Arbowet. Zo heeft de inspectie Sociale Zaken 
en Werkgelegenheid (SZW) geconstateerd dat er sprake is van een toegenomen implementatie van 
beleid en dat overheidswerkgevers centrale expertisecentra voor preventie, aangifte, schadeverhaal en 
nazorg inrichten.   
 
22 Is de minister van mening dat er altijd ruimte moet zijn voor een niet-digitaal alternatief? Zo nee,  12   
waarom niet? 
Antwoord: 
In de dienstverlening staan de burger en ondernemer centraal. Voor de niet-digivaardigen betekent dit 
dat zij worden ondersteund in de digitale wereld. Het is aan de dienstverleners zelf om, passend bij hun 
dienstverlening, te zorgen dat eenieder gebruik kan maken van hun diensten en daarbij te bepalen of er 
naast de ondersteuning bij digitale dienstverlening ook een niet-digitaal alternatief nodig is.  
 
23 Welke acties zijn ondernomen ten aanzien van het verbeteren van de Rijksinformatiehuishouding naar  13   
aanleiding van het ABDTopConsult-rapport "Quick scan Wet open overheid" waaruit blijkt dat de 
overheid nog niet klaar is voor een open overheidsbeleid? 
Antwoord: 
De nadere aanpak gericht op het borgen van openbaarheid en duurzame toegankelijkheid van 
overheidsinformatie zal worden afgestemd op de uitkomsten van de besluitvorming over de Wet open 
overheid. 
 
Totaallijst feitelijke vragen Jaarverslag Ministerie van Binnenlandse Zaken en Koninkrijksrelaties 2016 
(34725-VII-1)  5/18 

gemeenten opereren. De wetten zijn de uitkomst van een uitvoerig voorbereidend traject, met daarin 
volop betrokkenheid van de VNG, besloten met een volwaardig parlementair besluitvormingstraject. 
Met de wetgeving zijn belangrijke verantwoordelijkheden op een breed terrein bij gemeenten 
neergelegd, die met een grote mate van beleidsvrijheid mogen worden ingevuld.  
 
27 Waarom leveren nog niet alle gemeenten gegevens over het gebruik van WMO-voorzieningen aan?  22 23  
Antwoord: 
Gemeenten hebben zich via de algemene ledenvergadering van de VNG gecommitteerd aan de levering 
van de gegevens voor de Gemeentelijke monitor, waaronder het WMO voorzieningengebruik, ten 
behoeve van de horizontale verantwoording. De gemeentelijke informatievoorziening moest in de 
eerste fase na de decentralisaties waarin zorgcontinuïteit centraal stond, bij een aantal gemeenten nog 
goed ingeregeld worden. In de eerste overall rapportage is voor een beeld van het WMO 
voorzieningengebruik aanvullend op de Gemeentelijke Monitor Sociaal Domein, gebruik gemaakt van 
gegevens van het Centraal Administratie Kantoor (CAK). Ook in de tweede editie zullen deze 
gegevens gebruikt worden. De aanlevering van de gegevens voor de Gemeentelijke Monitor Sociaal 
Domein is verbeterd en binnen het programma sociaal domein waarin het Rijk en gemeenten intensief 
samenwerken, wordt de monitor doorontwikkeld. 
 
28 Wat verklaart het verschil tussen het totaal subsidies aan politieke partijen (17.330.000) met totaal  26 30  
subsidies aan politieke partijen (16.467.507) op pagina 30? 
Antwoord: 
Het totaal subsidies aan politieke partijen (€ 16.467.507) op pagina 30 betreft het voorlopige bedrag 
voor het subsidiejaar 2016. 80% van dit totaal is in 2016 uitgekeerd. Uiterlijk 1 juli van het jaar 
volgend op het subsidiejaar moeten partijen een definitieve subsidieaanvraag indienen. Als bij de 
beoordeling daarvan blijkt dat de partijen voldoen aan de voorwaarden, wordt de resterende 20% 
uitgekeerd.  
Het totaal subsidies aan politieke partijen (€ 17.330.000) opgenomen in de tabel budgettaire gevolgen 
van beleid bevat de bovengenoemde 80% voor het subsidiejaar 2016. Daarnaast hebben er in 2016 
betalingen plaatsgevonden met betrekking tot de subsidies uit eerdere jaren en aanvullende matra-
subsidies 2016.  
 
29 Waaraan zijn de overschrijdingen op artikel 1 voor wat betreft uitgaven en verplichtingen precies te  26   
wijten? 
Antwoord: 
Deze overschrijding wordt o.a. veroorzaakt door de meerjarige verplichting van de subsidie aan het 
Ondersteuningsteam Asielzoekers Vergunninghouders van de Vereniging van Nederlandse Gemeenten 
en de subsidie aan het A&O-fonds en een opdracht voor het ICTU. Daarnaast is de uitvoering van het 
raadgevend referendum over het associatieverdrag met de Oekraïne bekostigd, waarvoor in de 
begroting oorspronkelijk niet was voorzien. 
 
30 Kan de minister een toelichting geven op de forse onderbesteding bij overige subsidies van € 553 mln.  26   
in plaats van € 4.132 mln.? 
Antwoord: 
De uitgaven 2016 op het instrument «Diverse subsidies» van beleidsartikel 1 «Openbaar bestuur en 
democratie» van de BZK-begroting bedroegen € 4,312 mln. Vergeleken met het in de vastgestelde 
begroting 2016 beschikbare budget (€ 553.000) is sprake van een overschrijding van € 3,759 mln.  
De overschrijding van € 3,759 mln. is vooral het gevolg van een herschikking van middelen binnen 
artikel 1, voor (extra) subsidies voor de proeftuinen «Maak verschil», het Ondersteuningsteam 
Asielzoekers en Vergunninghouders (OTAV) en het A&O fonds vakmanschap.  
 
31 Welke bedragen zijn verstrekt aan de daar genoemde instanties? Wat is de aanleiding dat de post  27   
diverse subsidies ten opzichte van de aanvankelijke begroting met € 3,6 mln. overschreden is? Hoe 
Totaallijst feitelijke vragen Jaarverslag Ministerie van Binnenlandse Zaken en Koninkrijksrelaties 2016 
(34725-VII-1)  7/18 

aankondigde datum uit het jaarverslag niet gehaald en wat is wel de datum geworden? 
Antwoord: 
De wijziging van de Kieswet die het mogelijk maakt om een permanente registratie te vormen van 
Nederlanders die vanuit het buitenland willen stemmen is per 1 april 2017 in werking getreden.  
 
De gemeente Den Haag is verantwoordelijk voor de permanente registratie van de Nederlanders die 
vanuit het buitenland willen stemmen voor de verkiezingen van de leden van de Tweede Kamer, de 
leden van het Europees Parlement en voor landelijke raadgevende referenda. De gemeente Den Haag 
heeft de voorziening ingericht om permanente registratie mogelijk te maken. Op dit moment rondt de 
gemeente de voorbereiding af om de meer dan 500.000 Nederlanders in het buitenland waarvan een 
adres bekend is, aan te schrijven. In de aanschrijvingsbrief wordt uitgelegd dat de mogelijkheid bestaat 
om zich permanent te registreren om vanuit het buitenland te stemmen en wordt uitgelegd wat men 
moet doen om zich te registreren. De eerste batch aanschrijvingsbrieven is door de gemeente Den Haag 
verzonden.  
 
38 Is de registratievoorziening per 1 april operationeel?  32   
Antwoord: 
Zie het antwoord op vraag 37. 
 
39 Zijn er voorbeelden waar de coördinatie door het Ministerie van Binnenlandse Zaken en  34   
Koninkrijksrelaties in 2016 heeft geleidt tot het uitwisselen van ICT personeel  of systemen tussen 
ministeries? En zo ja zijn er dan aan de hand van die voorbeelden, voorbeelden van de significante 
operationele verbeteringen of kostenbesparingen die dat heeft opgeleverd?  
Antwoord: 
Een voorbeeld van uitwisseling van ICT personeel met het Ministerie van Binnenlandse Zaken en 
Koninkrijksrelaties in een coördinerende rol is I-interim Rijk; een pool van professionals op het gebied 
van informatiemanagement die rijksbreed kunnen worden ingezet op complexe projecten en 
programma’s. Met deze pool wordt de flexibiliteit en inzetbaarheid groter, blijft kennis behouden 
binnen de Rijksoverheid en wordt de afhankelijkheid van externe inhuur verkleind.  
In 2015 is aangekondigd dat deze pool wordt verdubbeld van 100 naar 200 fte; deze verdubbeling zal 
in 2017 gerealiseerd zijn. 
Een ander voorbeeld is het generieke card management systeem van de rijkspas (G-CMS); dit is eind 
2015 opgeleverd. In 2015 is BZK aangesloten en vanaf 2016 is gestart met het aansluiten van andere 
onderdelen van het Rijk en de Hoge Colleges van Staat. De overstap naar G-CMS levert zowel een 
kostenbesparing (bv. verval beheerkosten eigen systeem, verval inhuur 3e lijn support, gebruik G-CMS 
wordt goedkoper voor elke deelnemende overheid), alsook significante operationele verbeteringen op 
(eigen beheerorganisatie vervalt door gebruik generiek systeem). 
 
40 Kunt u de eenmalige technische kasschuif toelichten waarmee de additionele uitgaven van de AIVD  35   
over 2016 worden gedekt? 
Antwoord: 
Als gevolg van veranderingen in het Rijkshuisvestingsstelsel diende in 2016 de resterende 
egalisatieschuld buiten de gebruikersvergoeding om te worden afgelost aan het Rijksvastgoedbedrijf 
(RVB). Hierbij is gebruik gemaakt van een technische kasschuif: de eenmalige aflossing van de schuld 
in 2016 wordt gedekt door het overeenkomstig verlagen van het budget in de periode tot 2023.  
 
41 In het kader van de verminderde regeldruk is het bedrag aan de becijfering van geïdentificeerde  36   
maatregelen toegenomen van € 400 mln in 2013 tot € 1.064 mln in 2016. Wat was het oorspronkelijke 
doel en kan de minister eventuele verschillen in realisatie toelichten? 
Antwoord: 
De doelstelling van het kabinet was om de regeldruk met € 2,5 miljard voor burgers, bedrijven en 
professionals te verminderen. Per 1 april 2017 is € 2,48 miljard van de in kaart gebrachte maatregelen 
daadwerkelijk gerealiseerd (€ 1,39 miljard voor bedrijven en 1,09 miljard voor burgers en 
Totaallijst feitelijke vragen Jaarverslag Ministerie van Binnenlandse Zaken en Koninkrijksrelaties 2016 
(34725-VII-1)  9/18 

Adreskwaliteit (LAA). Het totale budget voor fraudebestrijding komt hiermee op € 11,8 mln. en 
daarvan is € 9,3 mln. uitgegeven.  
De RvIG en Logius hebben een bijdrage ontvangen om fraude actief aan te pakken. Hieronder valt het 
verbeteren van systemen ter voorkoming van fraude en het aanbieden van slachtofferhulp.  
Incidenten die zich hebben voorgedaan betreffen phishing, malware, botnets, malafide apps en 
misbruik door derden. Logius geeft bescherming en voorlichting aan slachtoffers van misbruik en 
oneigenlijk gebruik van hun DigiD. Dit houdt onder andere in het verwijderen van DigiD-accounts bij 
mogelijk misbruik en het informeren van de gebruikers hiervan. In 2016 zijn 8921 DigiD-accounts 
verwijderd.  
Als burgers slachtoffer zijn van identiteitsfraude of fouten met hun persoonsgegevens kunnen zij dat 
melden bij het Centraal Meldpunt Identiteitsfraude en -fouten (CMI). Afhankelijk van de behoefte en 
de vraag van het slachtoffer, adviseert het CMI over mogelijke oplossingen of het CMI neemt zelf 
contact op met overheidsorganisaties en private partijen om de situatie op te lossen als het slachtoffer 
daar zelf niet uitkomt. In 2016 zijn er bij het CMI 1724 meldingen van fraude en fouten binnen 
gekomen, waarop hulp is geboden. 
 
45 Waarom is de vernieuwing van de berichtenvoorziening voor burgers van MijnOverheid niet eerder  45   
geraamd? Waarom was de vernieuwing noodzakelijk? 
 
Antwoord: 
 
De vernieuwing van de berichtenvoorziening is noodzakelijk om de groei van het gebruik, o.a. als 
gevolg van de invoering van de Wet Elektronisch Berichten Verkeer (EBV) d.d. 2 juli 2015, aan te 
kunnen. 
Dergelijke grotere doorontwikkelingsopgaven vereisen in alle gevallen aanvullend budget. Over de 
aanvullende financiering is besloten gedurende het begrotingsjaar 2016.   
 
46 Gaat het om een extra bijdrage voor de beheervoorziening Burgerservicenummer? Hoe groot was de  45   
bijdrage? Wat was de aanleiding? 
Antwoord: 
Nee, het betreft regulier onderhoud en beheer van het BSN-stelsel (de beheersvoorziening BSN, het 
foutenmeldpunt BSN, het nummerregister en de voorziening voor algemene informatie). In 2016 
bedroegen de kosten voor het onderhoud en beheer van het BSN-stelsel € 3,4 mln. 
 
47 Kan de minister het verschil toelichten bij de realisatie van subsidies overlegstelsel, nu deze  51   
substantieel afwijken van de begroting (€ 4.445 mln t.o.v. € 3.295 mln). ? 
Antwoord: 
Onderdeel van de subsidie aan de Stichting Centrum voor Arbeidsverhoudingen Overheidspersoneel 
(CAOP) is een bedrag van € 1,2 mln. voor het Bureau Integriteitsbevordering Openbare Sector (BIOS). 
Dit bedrag was oorspronkelijk begroot onder het instrument ‘diverse subsidies’. De hogere uitgaven op 
deze post betreffen dus een technische mutatie. 
 
48 Waarom zijn in 2016 geen subsidies verstrekt voor het programma veilige publieke taak?  52   
Antwoord: 
In 2016 zijn geen nieuwe subsidieverleningen aangegaan door de beëindiging van het programma 
Veilige Publieke Taak (VPT). De subsidietrajecten die organisaties zoals Veilige-Publieke-Taak-
regio’s of gemeenten hebben aangevraagd en toegekend hebben gekregen in het kader van het 
programma VPT, liepen tot 31 december 2016 of 1 april 2017. 
 
49 Kan de minister een nadere – financiële - toelichting geven op de forse toename van de kosten van  55   
eigen personeel? Graag in relatie tot de begroting 2016 en de realisatie 2015. 
Antwoord: 
De toegenomen kosten ten opzichte van realisatie 2015 (€ 10 mln.) zijn met name ontstaan door 
overgekomen taken, door de loonontwikkeling uit de afgesloten CAO Rijk en het inlopen van het 
aantal vacatures na het reorganisatietraject. Nieuwe taken betreft de oprichting in 2016 van het Huis 
Totaallijst feitelijke vragen Jaarverslag Ministerie van Binnenlandse Zaken en Koninkrijksrelaties 2016 
(34725-VII-1)  11/18 

kerndepartement en de baten-lastenagentschappen een aantal specifieke ontwikkelingen.   
 
In 2014 is voor het kerndepartement een efficiencykorting opgelegd van 1,5% per jaar in de jaren 2016, 
2017 en 2018 (structureel 4,5%). Het restant van de taakstelling is evenredig verdeeld over de 
onderdelen. In 2016 is het kerndepartement van BZK gereorganiseerd, waarbij BZK van zes 
directoraten-generaal naar vijf directoraten-generaal is gegaan (DGBW, DGOO, DGVBR, DGABD, 
DG AIVD). Bij de reorganisatie zijn de budgettaire kaders als uitgangspunt genomen, en is geen 
additionele taakstelling opgelegd. In 2015 en 2016 is voor P-Direkt en FMH centrale bekostiging 
doorgevoerd. Alle departementen hebben hun budget overgeheveld voor P-Direkt (ca. € 68 mln.) en 
FMH (ca. €86 mln.). Dat heeft voor een significante stijging van de BZK begroting gezorgd, daar staat 
een gelijke daling tegenover van de departementale begrotingen. 
 
In 2012 besloot het kabinet op de AIVD te bezuinigen. Eén jaar later werd de bezuiniging deels 
teruggedraaid. De uiteindelijk vastgestelde generieke taakstelling van € 23 mln. is ingevuld door de 
AIVD met versoberings- en efficiencymaatregelen, gericht op met name de staf en ondersteuning, 
interne dienstverlening en ICT en heeft geleid tot een reductie van het personeelsbestand met ongeveer 
200 fte (TK 2013-2014, 33 750 VII, nr. 15).  
 
In 2014 (€ 25 mln.) en 2015 (€ 40 mln.) zijn middelen voor versterking van de veiligheidsketen aan de 
begroting van AIVD toegevoegd (Kamerstukken II 2014-2015 29 754, nr. 302). De begroting van de 
AIVD bedraagt na deze toevoegingen € 215 mln. in 2017 en loopt daarna gefaseerd op tot € 227 mln. 
per jaar vanaf 2020. Bij de invulling van deze middelen is in 2015 en 2016 ingezet op de versterking 
van de operationele onderzoeken en investeringen in materiële uitgaven, waaronder ICT.  
 
De baten-lastenagentschappen zijn vraaggestuurde diensten. De taakstellingen zijn als 
efficiencymaatregel opgelegd, maar tegelijkertijd zijn trajecten gestart voor nieuwe diensten, 
overheveling van taken en verambtelijkingstrajecten van externe inhuur. Hieronder een overzicht van 
de significante wijzigingen. 
 
Logius 
In 2016 is de omzet van € 170 mln. met ruim 16% gegroeid ten opzichte van de omzet 2015 van € 146 
mln. De groei van de omzet heeft te maken met een stijging in het gebruik van de dienstverlening van 
Logius, door onder andere DigiD, Standard Business Reporting (SBR) en MijnOverheid. De groei van 
de omzet gaat tegelijkertijd gepaard met een groei van de werkzaamheden en daarmee personele inzet. 
 
P-Direkt 
De bezuinigingstaakstelling heeft P-Direkt in haar tarieven verwerkt met behoud van de afgesproken 
basisdienstverlening. De doorbelasting van de dienstverlening laat de komende jaren een daling zien. 
Vanaf 2013 tot en met 2019 betekent dit voor de basis dienstverlening (95% van de totale 
dienstverlening) een daling van  € 9,1 mln.. Deze daling komt ten goede aan de ministeries die daarmee 
invulling kunnen geven aan de taakstellingen. 
De stijging van personeelskosten wordt verklaard, omdat alle departementen zijn overgegaan op de 
nieuwe gecentraliseerde P-Direkt HR dienstverlening, langs de lijnen van het Programma Optimaal 
Verbinden (het optimaliseren van de P-Direkt HR keten). Per 1 januari 2016 is ook de formele 
overgang naar P-Direkt van alle betrokken departementale medewerkers gerealiseerd (ca. € 15 mln.). 
 
UBR 
De toename van formatie ten opzichte van 2015 is vooral een gevolg van de implementatie van de 
lageloonschaalprojecten bij UBR|RBO en UBR|IPKD (+120 fte’s), bij UBR|ECO&P (+30 fte’s) en als 
gevolg van het Programma Operatie informatiebestel Rijk (OIR) bij UBR|IIR (+60 fte’s). Dit is terug te 
zien in de personele uitgaven die gestegen zijn met € 17,9 mln. 
 
 
FMH 
Totaallijst feitelijke vragen Jaarverslag Ministerie van Binnenlandse Zaken en Koninkrijksrelaties 2016 
(34725-VII-1)  13/18 

bestaan deze activiteiten? Wat is de omvang van de fiscale Vpb-positie? 
Antwoord: 
Bij het Ministerie van BZK zijn de organisatieonderdelen Uitvoeringsorganisatie Bedrijfsvoering Rijk 
(UBR), Rijksvastgoedbedrijf (RVB), Rijksdienst voor Identiteitsgegevens (RvIG) en het 
Kerndepartement Vpb-plichtig. 
Voor het Kerndepartement betreft het de activiteiten veiling benzinestations, windturbines en 
zendmasten. Bij het RVB betreft het de verhuur en verkoop van vastgoed. Het beheer van 
reisdocumenten bij de RvIG is een vpb-plichtige activiteit. De activiteiten van UBR betreffen met 
name de werkzaamheden van het Expertise Centrum Organisatie en Personeel (ECO&P), de Haagse 
Inkoop Samenwerking (HIS) en Intercoach. 
Momenteel wordt de omvang van de belastbare winst geschat op € 24 mln. Er zijn nog een aantal 
activiteiten in vooroverleg met de Belastingdienst. Pas na afronding van dit traject kan de definitieve 
omvang van de belastbare winst bepaald worden. 
 
58 Wat is de juridische positie van het ministerie op het moment dat een rechtszaak begonnen wordt,  70   
omdat het ministerie onrechtmatige inkopen heeft gedaan ten gevolge van het verlopen van de 
raamcontracten? 
Antwoord: 
Een ondernemer die zich benadeeld voelt als sprake is van onrechtmatige inkopen als gevolg van het 
verlopen van een (raam)overeenkomst, zou zich tot de civiele rechter kunnen wenden. Indien 
bijvoorbeeld een overeenkomst ten onrechte is gesloten zonder voorafgaande bekendmaking van een 
aankondiging van de opdracht, zou de rechter de overeenkomst kunnen vernietigen (artikel 4.15 van de 
Aanbestedingswet 2012). Het instellen van een vordering tot vernietiging is gebonden aan wettelijke 
termijnen. Ook bestaat de mogelijkheid dat een benadeelde ondernemer schadevergoeding vordert, mits 
hij weet aan te tonen dat de opdracht aan hem zou zijn gegund indien de opdracht in overeenstemming 
met de aanbestedingsregels zou zijn aanbesteed.  
 
Voor de goede orde hecht ik er overigens aan om op te merken dat in het geval van het verlopen van 
(raam)overeenkomsten er niet per definitie sprake hoeft te zijn van onrechtmatige inkopen. Er kan 
bijvoorbeeld sprake zijn van een nadere overeenkomst die ook na expiratie van de raamovereenkomst 
doorloopt, of van een opdracht die onder het drempelbedrag blijft. Daarnaast is het in specifieke 
uitzonderingssituaties mogelijk om binnen de aanbestedingsregels voor een relatief korte periode een 
overbruggingsovereenkomst te sluiten in de aanloop naar een nieuwe (raam)overeenkomst. 
 
59 Wat wordt bedoeld met mitigerende maatregelen?   70   
Antwoord: 
Het Ministerie van BZK heeft een rijksbrede verantwoordelijk voor de inkoopcategorie ICT 
Werkomgeving Rijk. In dat kader is thans een aantal Rijksbrede Europese aanbestedingen uitgevoerd 
ter opvolging van EASI2O1O- en 0T2010 contracten. Zoals toegelicht in de bedrijfsvoeringsparagraaf 
zijn een aantal contracten echter eerder afgelopen dan de nieuwe contracten beschikbaar waren. Alles is 
er op gericht geweest om de tijd tussen expiratie en nieuw contract zo kort mogelijk te houden. Er zijn 
hiertoe mitigerende maatregelen getroffen. Denk hierbij aan; (1) waar mogelijk vooruit bestellen in de 
oude overeenkomst voor de einddatum en (2) waar mogelijk bestellingen uitstellen tot de nieuwe 
overeenkomst. 
 
60 Waaruit volgt de sterke stijging van het aantal ambtsberichten aan het OM?  74   
Antwoord: 
De Algemene Inlichtingen- en Veiligheidsdienst (AIVD) heeft, gezien het dreigingsbeeld, in 2016 een 
extra inspanning geleverd teneinde het Openbaar Ministerie (OM) in staat te stellen tot handelen over 
te gaan. 
 
61 Hebben voor het aanvragen van een paspoort de Nederlandse gemeenten één of hetzelfde IT systeem?  74   
Zo nee, hoeveel verschillende systemen zijn er onder gemeenten in gebruik?  
Antwoord: 
Totaallijst feitelijke vragen Jaarverslag Ministerie van Binnenlandse Zaken en Koninkrijksrelaties 2016 
(34725-VII-1)  15/18 

jaar, oftewel € 1.296 per maand. De aanname was dat de tijdsbesteding voor de voorzitter 16 uur per 
3.
maand zou bedragen De tijdsbesteding bleek feitelijk hoger te zijn, circa 46 uur per maand. Op basis 
4
hiervan is de vaste vergoeding per maand verhoogd naar € 3.780 per maand . Er is recht op een vaste 
vergoeding vanaf het moment dat het besluit van  het centraal stembureau (de Kiesraad) dat een 
inleidend verzoek voor het houden van een raadgevend referendum is toegelaten, onherroepelijk is 
geworden tot en met 6 maanden na de dag van de stemming van het raadgevend referendum. De laatste 
drie maanden van die periode geldt vanwege een lagere tijdsbesteding (16 uur per maand) een lagere 
5
vaste vergoeding per maand, te weten € 1.296 . 
 
66 Wat is de oorzaak dat de Stichting Administratie Indonesische Pensioenen, zelfstandig bestuursorgaan,  113   
geen rechtmatigheidsverklaringen voor 2015 en 2016 heeft gekregen en geen verklaring voor 
getrouwheid voor 2015? Wat is er afgelopen jaren gedaan om wel tot een rechtmatigheidsverklaring te 
komen? Wat is de omvang van de uitgaven van het SAIP? Zijn er vermoedens van fraude, 
mismanagement en dergelijke die tot het ontbreken van de verklaringen hebben geleid? 
Antwoord: 
Over het jaarverslag SAIP van 2015 en de jaren ervoor is wel een goedkeurende accountantsverklaring 
afgegeven. Over 2016 is dit nog niet het geval. Dit is gebruikelijk, omdat de verklaring pas bij het 
compleet maken van het SAIP jaarverslag in het jaar erop (t+1) volgt. De verwachting is dat de 
verklaring over 2016 in juni 2017 wordt afgegeven. Er zijn geen vermoedens van fraude, 
mismanagement of soortgelijke praktijken. De uitgaven van de SAIP over 2015 bedroegen ca. €13,78 
mln. en over 2016 € 12,4 mln.  
67 Hoeveel heeft de organisatie van de gemeenteraadsverkiezingen in totaal gekost?  115  
Antwoord:    
Er hebben in 2016 geen gemeenteraadsverkiezingen plaatsgevonden, afgezien van de verkiezing als  
gevolg van de samenvoeging van de gemeenten Schijndel, St. Oedenrode en Veghel tot de nieuwe 
 
gemeente Meierijstad. Voor het Rijk waren aan deze herindelingsverkiezing nagenoeg geen kosten 
verbonden. De organisatie van een verkiezing is in handen van de betrokken gemeenten. Het is mij niet 
bekend welke kosten de betrokken gemeenten hebben gemaakt voor deze herindelingsverkiezing. 
 
68 Hoeveel is per agentschap uitgegeven aan de advisering opdrachtgevers automatisering (109 miljoen)?   122   
Antwoord: 
De uitgaven in 2016 aan de advisering opdrachtgevers automatisering van BZK zijn per 
organisatieonderdeel als volgt opgebouwd: 
Organisatieonderdeel BZK Bedrag (in € x 1000) 
SSC-ICT 64.933 
Logius 33.039 
Rijksvastgoedbedrijf 7.090 
UBR 1.552 
RvIG 348 
FMHaaglanden 185 
BZK kerndepartement 1.929 
Totaal advisering opdrachtgevers 109.076 
automatisering 
 
 
                                                           
3
 Stcr. 2015, nr. 33925 
4
 Stcr. 2016, nr. 3180 
5
 Stcr. 2016, nr. 30382 
Totaallijst feitelijke vragen Jaarverslag Ministerie van Binnenlandse Zaken en Koninkrijksrelaties 2016 
(34725-VII-1)  17/18 

