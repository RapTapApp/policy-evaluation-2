 
1 
 
 
> Retouradres Postbus 20301 2500 EH  Den Haag 
 
 Directoraat-Generaal 
Politie 
Aan de Voorzitter van de Tweede Kamer 
ICA 
  
der Staten-Generaal 
Turfmarkt 147 
Postbus 20018 
2511 DP  Den Haag 
2500 EA  DEN HAAG 
Postbus 20301 
2500 EH  Den Haag 
  
www.rijksoverheid.nl/venj 
 
  
 
  
Ons kenmerk 
 
2098223 
  
Bij beantwoording de datum 
 
en ons kenmerk vermelden. 
Wilt u slechts één zaak in uw 
Datum 30 juni 2017 brief behandelen. 
 
Onderwerp Rapport Initieel politieonderwijs Caribisch Nederland 
 
 
 
Hierbij bied ik u aan het rapport van de Raad voor de Rechtshandhaving (verder: 
de Raad) over het initieel politieonderwijs ten behoeve van het Korps Politie 
Caribisch Nederland (hierna: het KPCN). De Raad heeft eind 2016 onderzoek 
verricht naar de kwaliteit van het initiële politieonderwijs na een eerder positief 
bevonden oriënterend onderzoek in 2013. De nadruk in dit onderzoek lag bij de 
Politieacademie (hierna: PA) als aanbieder van dit onderwijs en bij het KPCN als 
afnemer. 
 
Het stemt mij tot tevredenheid dat de Raad heeft geconstateerd dat de 
Politieacademie erin is geslaagd goede initiële politieopleidingen te verzorgen voor 
het KPCN en dat het korps erin is geslaagd de randvoorwaarden te creëren voor 
vruchtbare praktijkperioden. De Raad stelt daarbij vast dat de Politieacademie en 
het KPCN, een korps in opbouw, door middel van de initiële opleidingen 
aspiranten hebben opgeleid maar ook zittende medewerkers verder hebben 
geprofessionaliseerd. Voor ongeveer een derde van de totale bezetting van het 
korps zijn vooral Caribisch Nederlandse medewerkers opgeleid tot niveau drie 
(MBO3) en niveau vier (MBO4) van het middelbaar beroepsonderwijs, 
respectievelijk tot politiemedewerker en tot allround politiemedewerker. Een 
prestatie van formaat volgens de Raad van zowel de Politieacademie als van alle 
betrokkenen van het KPCN. 
Ik wijs er in dit verband op dat het positieve resultaat ook geplaatst moet worden 
in het licht van verhouding tussen de gevraagde grote inspanning en het per 
definitie beperkte mogelijkheden van een klein korps. Het betreft hier de primaire 
opleiding van een korps met een formatie van iets meer dan 150 fte. Deze 
observatie geldt overigens voor veel meer terreinen dan alleen politie-onderwijs 
op de BES.  
 
De Raad oordeelt positief over de kwaliteit van de opleidingen en doet tevens 
enkele aanbevelingen die gericht zijn op het borgen en bestendigen van het 
politieonderwijs. De Raad komt tot deze aanbevelingen vanuit de constatering dat 
het KPCN en daarmee ook de huidige inrichting van het politieonderwijs in 
Caribisch Nederland nog maar een korte bestaansperiode kent waarbij de 
afgelopen jaren met succes is gepionierd met opleidingen die een projectmatig 
karakter hebben. 
 
   
 Pagina 1 van 2 
 

