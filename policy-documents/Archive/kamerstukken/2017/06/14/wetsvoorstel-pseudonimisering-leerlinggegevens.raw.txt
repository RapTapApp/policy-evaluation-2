 
  
Voorstel van wet tot wijziging van diverse onderwijswetten in verband met het 
pseudonimiseren van het persoonsgebonden nummer van een 
onderwijsdeelnemer ten behoeve van het bieden van voorzieningen in het 
kader van het onderwijs en de begeleiding van onderwijsdeelnemers 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het gelet op het belang van een 
zorgvuldige omgang met persoonsgegevens van onderwijsdeelnemers wenselijk is om 
met het oog op het bieden van voorzieningen in het kader van het onderwijs en de 
begeleiding van onderwijsdeelnemers het persoonsgebonden nummer van een  
onderwijsdeelnemer te kunnen gebruiken om een pseudoniem te genereren, en dat het 
in verband hiermee noodzakelijk is om de Wet op het primair onderwijs, de Wet primair 
onderwijs BES, de Wet op de expertisecentra, de Wet op het voortgezet onderwijs, de 
Wet voortgezet onderwijs BES, de Wet educatie en beroepsonderwijs, de Wet educatie 
en beroepsonderwijs BES en de Wet op het hoger onderwijs en wetenschappelijk 
onderwijs te wijzigen; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
Artikel I. Wijziging Wet op het primair onderwijs 
 
De Wet op het primair onderwijs wordt als volgt gewijzigd: 
 
A 
 
Aan artikel 178a worden na het tiende lid vier leden toegevoegd, luidende:  
 
11. Het bevoegd gezag kan het persoonsgebonden nummer van een leerling eenmalig 
gebruiken ten behoeve van het genereren van een pseudoniem voor deze leerling met 
het oog op het bieden van voorzieningen in het kader van het onderwijs en de 
begeleiding van leerlingen. Het bevoegd gezag draagt er zorg voor dat het pseudoniem 
wordt bewaard in de systemen waarin de leerlingen zijn geregistreerd.  
12. Het bevoegd gezag kan het pseudoniem, bedoeld in het elfde lid, gebruiken voor het 
genereren van een ander pseudoniem voor een leerling in het kader van de toegang tot 
en het gebruik van digitale leermiddelen of het digitaal afnemen van toetsen, waarbij het 
bevoegd gezag er zorg voor draagt dat dit andere pseudoniem wordt bewaard in de 
systemen waarin de leerlingen zijn geregistreerd. Dit andere pseudoniem wordt 
uitsluitend verstrekt aan een leverancier die een digitaal product of een digitale dienst 
aanbiedt bestaande uit leerstof of toetsen en de daarmee samenhangende digitale 
diensten. 
 W6801.K-2 1 

 
 
B 
 
Na artikel 167d wordt een artikel ingevoegd, luidende:  
 
Artikel 167e. Evaluatie in verband met het pseudonimiseren van het 
persoonsgebonden nummer van een onderwijsdeelnemer 
Onze Minister zendt binnen vijf jaar na de inwerkingtreding van de Wet van ….tot 
wijziging van diverse onderwijswetten in verband met het pseudonimiseren van het 
persoonsgebonden nummer van een onderwijsdeelnemer ten behoeve van het bieden 
van voorzieningen in het kader van het onderwijs en de begeleiding van 
onderwijsdeelnemers (Stb. …) aan de Staten-Generaal een verslag over de 
doeltreffendheid en effecten van artikel 147, achtste tot en met elfde lid, in de praktijk.  
 
Artikel III. Wijziging Wet op de expertisecentra 
 
De Wet op de expertisecentra wordt als volgt gewijzigd: 
 
A 
 
Aan artikel 164a worden na het elfde lid vier leden toegevoegd, luidende:  
 
12. Het bevoegd gezag kan het persoonsgebonden nummer van een leerling eenmalig 
gebruiken ten behoeve van het genereren van een pseudoniem voor deze leerling met 
het oog op het bieden van voorzieningen in het kader van het onderwijs en de 
begeleiding van leerlingen. Het bevoegd gezag draagt er zorg voor dat het pseudoniem 
wordt bewaard in de systemen waarin de leerlingen zijn geregistreerd. 
13. Het bevoegd gezag kan het pseudoniem, bedoeld in het twaalfde lid, gebruiken voor 
het genereren van een ander pseudoniem voor een leerling in het kader van de toegang 
tot en het gebruik van digitale leermiddelen of het digitaal afnemen van toetsen en 
examens, waarbij het bevoegd gezag er zorg voor draagt dat dit andere pseudoniem 
wordt bewaard in de systemen waarin de leerlingen zijn geregistreerd. Dit andere 
pseudoniem wordt uitsluitend verstrekt aan een leverancier die een digitaal product of 
een digitale dienst aanbiedt bestaande uit leerstof of toetsen en de daarmee 
samenhangende digitale diensten. 
14. Bij algemene maatregel van bestuur kunnen andere gevallen worden aangewezen 
dan het geval, bedoeld in het dertiende lid, waarvoor het bevoegd gezag op basis van 
het pseudoniem, bedoeld in het twaalfde lid, een ander pseudoniem kan genereren.  
Daarbij worden in ieder geval de categorieën van ontvangers van dit andere pseudoniem 
aangewezen. 
15. Bij ministeriële regeling worden regels gesteld over de voorwaarden waaronder de 
pseudoniemen, bedoeld in het twaalfde tot en met het veertiende lid, kunnen worden 
gegenereerd en gebruikt. Deze voorwaarden betreffen in ieder geval de duur en de 
beveiliging, waaronder de gescheiden opslag van de pseudoniemen.  
 
B 
 
Na artikel 173c wordt een artikel ingevoegd, luidende: 
 
Artikel 173d. Evaluatie in verband met het pseudonimiseren van het 
persoonsgebonden nummer van een onderwijsdeelnemer 
Onze Minister zendt binnen vijf jaar na de inwerkingtreding van de Wet van ….tot 
wijziging van diverse onderwijswetten in verband met het pseudonimiseren van het 
persoonsgebonden nummer van een onderwijsdeelnemer ten behoeve van het bieden 
van voorzieningen in het kader van het onderwijs en de begeleiding van 
onderwijsdeelnemers (Stb. …) aan de Staten-Generaal een verslag over de 
 W6801.K-2 3 

 
9. Het bevoegd gezag kan het persoonsgebonden nummer BES van een leerling 
eenmalig gebruiken ten behoeve van het genereren van een pseudoniem voor deze 
leerling met het oog op het bieden van voorzieningen in het kader van het onderwijs en 
de begeleiding van leerlingen. Het bevoegd gezag draagt er zorg voor dat het 
pseudoniem wordt bewaard in de systemen waarin de leerlingen zijn geregistreerd. 
10. Het bevoegd gezag kan het pseudoniem, bedoeld in het negende lid, gebruiken voor 
het genereren van een ander pseudoniem voor een leerling in het kader van de toegang 
tot en het gebruik van digitale leermiddelen of het digitaal afnemen van toetsen en 
examens, waarbij het bevoegd gezag er zorg voor draagt dat dit andere pseudoniem 
wordt bewaard in de systemen waarin de leerlingen zijn geregistreerd. Dit andere 
pseudoniem wordt uitsluitend verstrekt aan een leverancier die een digitaal product of 
een digitale dienst aanbiedt bestaande uit leerstof of toetsen en de daarmee 
samenhangende digitale diensten. 
11. Bij algemene maatregel van bestuur kunnen andere gevallen worden aangewezen 
dan het geval, bedoeld in het tiende lid, waarvoor het bevoegd gezag op basis van het 
pseudoniem, bedoeld in het negende lid, een ander pseudoniem kan genereren.  
Daarbij worden in ieder geval de categorieën van ontvangers van dit andere pseudoniem 
aangewezen. 
12. Bij ministeriële regeling worden regels gesteld over de voorwaarden waaronder de 
pseudoniemen, bedoeld in het negende tot en met het elfde lid, kunnen worden 
gegenereerd en gebruikt. Deze voorwaarden betreffen in ieder geval de duur en de 
beveiliging, waaronder de gescheiden opslag van de pseudoniemen.  
 
B 
 
Na artikel 218b wordt een artikel ingevoegd, luidende:  
 
Artikel 218c. Evaluatie in verband met het pseudonimiseren van het 
persoonsgebonden nummer van een onderwijsdeelnemer 
Onze Minister zendt binnen vijf jaar na de inwerkingtreding van de Wet van ….tot 
wijziging van diverse onderwijswetten in verband met het pseudonimiseren van het 
persoonsgebonden nummer van een onderwijsdeelnemer ten behoeve van het bieden 
van voorzieningen in het kader van het onderwijs en de begeleiding van 
onderwijsdeelnemers (Stb. …) aan de Staten-Generaal een verslag over de 
doeltreffendheid en effecten van artikel 179, negende tot en met twaalfde lid, in de 
praktijk.  
 
Artikel VI. Wijziging Wet educatie en beroepsonderwijs 
 
De Wet educatie en beroepsonderwijs wordt als volgt gewijzigd: 
 
A 
 
In artikel 2.3.6a worden onder vernummering van het negende lid tot het dertiende lid 
vier leden ingevoegd, luidende: 
 
9. Het bevoegd gezag kan het persoonsgebonden nummer van een deelnemer eenmalig 
gebruiken ten behoeve van het genereren van een pseudoniem voor deze deelnemer 
met het oog op het bieden van voorzieningen in het kader van het onderwijs en de 
begeleiding van deelnemers. Het bevoegd gezag draagt er zorg voor dat het pseudoniem 
wordt bewaard in de systemen waarin de deelnemers zijn geregistreerd. 
10. Het bevoegd gezag kan het pseudoniem, bedoeld in het negende lid, gebruiken voor 
het genereren van een ander pseudoniem voor een deelnemer in het kader van de 
toegang tot en het gebruik van digitale leermiddelen of het digitaal afnemen van toetsen 
en examens, waarbij het bevoegd gezag er zorg voor draagt dat dit andere pseudoniem 
wordt bewaard in de systemen waarin de deelnemers zijn geregistreerd. Dit andere 
 W6801.K-2 5 

 
 
Artikel VII. Wijziging Wet educatie en beroepsonderwijs BES  
 
De Wet educatie en beroepsonderwijs BES wordt als volgt gewijzigd: 
 
A 
 
Aan artikel 2.3.4 worden na het achtste lid vier leden toegevoegd, luidende:  
 
9. Het bevoegd gezag kan het persoonsgebonden nummer BES van een deelnemer 
eenmalig gebruiken ten behoeve van het genereren van een pseudoniem voor deze 
deelnemer met het oog op het bieden van voorzieningen in het kader van het onderwijs 
en de begeleiding van deelnemers. Het bevoegd gezag draagt er zorg voor dat het 
pseudoniem wordt bewaard in de systemen waarin de deelnemers zijn geregistreerd. 
10. Het bevoegd gezag kan het pseudoniem, bedoeld in het negende lid, gebruiken voor 
het genereren van een ander pseudoniem voor een deelnemer in het kader van de 
toegang tot en het gebruik van digitale leermiddelen of het digitaal afnemen van toetsen 
en examens, waarbij het bevoegd gezag er zorg voor draagt dat dit andere pseudoniem 
wordt bewaard in de systemen waarin de deelnemers zijn geregistreerd. Dit andere 
pseudoniem wordt uitsluitend verstrekt aan een leverancier die een digitaal product of 
een digitale dienst aanbiedt bestaande uit leerstof of toetsen en de daarmee 
samenhangende digitale diensten. 
11. Bij algemene maatregel van bestuur kunnen andere gevallen worden aangewezen 
dan het geval, bedoeld in het tiende lid, waarvoor het bevoegd gezag op basis van het 
pseudoniem, bedoeld in het negende lid, een ander pseudoniem kan genereren.  
Daarbij worden in ieder geval de categorieën van ontvangers van dit andere pseudoniem 
aangewezen. 
12. Bij ministeriële regeling worden regels gesteld over de voorwaarden waaronder de  
pseudoniemen, bedoeld in het negende tot en met het elfde lid, kunnen worden 
gegenereerd en gebruikt. Deze voorwaarden betreffen in ieder geval de duur en de 
beveiliging, waaronder de gescheiden opslag van de pseudoniemen.  
 
B 
 
Na artikel 11.6e wordt een artikel ingevoegd, luidende: 
 
Artikel 11.6f. Evaluatie in verband met het pseudonimiseren van het 
persoonsgebonden nummer van een onderwijsdeelnemer 
Onze Minister zendt binnen vijf jaar na de inwerkingtreding van de Wet van ….tot 
wijziging van diverse onderwijswetten in verband met het pseudonimiseren van het 
persoonsgebonden nummer van een onderwijsdeelnemer ten behoeve van het bieden 
van voorzieningen in het kader van het onderwijs en de begeleiding van 
onderwijsdeelnemers (Stb. …) aan de Staten-Generaal een verslag over de 
doeltreffendheid en effecten van artikel 2.3.4, negende tot en met twaalfde lid, in de 
praktijk.  
 
Artikel VIII. Wijziging Wet op het hoger onderwijs en wetenschappelijk 
onderzoek 
 
De Wet op het hoger onderwijs en wetenschappelijk onderzoek wordt als volgt 
gewijzigd: 
 
A 
 
Aan artikel 7.52 worden na het achtste lid vier leden toegevoegd, luidende: 
 
 W6801.K-2 7 

Memorie van toelichting 
 
Inhoudsopgave 
 
A. Algemeen .................................................................................................... 9 
1. Inleiding ................................................................................................... 10 
1.1. Kern van het wetsvoorstel ................................................................. 10 
1.2. Leeswijzer .......................................................................................... 10 
1.3. Probleemanalyse ................................................................................ 10 
1.4. Aanleiding en achtergrond ................................................................. 12 
1.5. Convenant privacy en digitale onderwijsmiddelen: 
onderwijsinstellingen voeren de regie .......................................................... 14 
1.6. Pseudoniem maakt dataminimalisatie mogelijk ................................. 15 
1.7. Nut en noodzaak wetsvoorstel ........................................................... 16 
2. Doel van het wetsvoorstel ........................................................................ 18 
2.1. Doel ................................................................................................... 18 
2.2. Bescherming van persoonsgegevens .................................................. 19 
2.3. Reikwijdte van het pseudoniem ......................................................... 21 
2.4. Hoe komt het pseudoniem tot stand? ................................................. 22 
2.5. Aanvullende maatregelen................................................................... 23 
3. Samenwerking Inspectie van het Onderwijs met de AP ............................ 24 
4. Reactie onderwijsorganisaties en uitkomst internetconsultatie ................ 24 
5. Reactie Autoriteit Persoonsgegevens ........................................................ 25 
6. Uitkomsten Privacy Impact Assessment (PIA) .......................................... 26 
6.1. Toets op de doelen, noodzakelijkheid en passend gebruik ................. 27 
6.2. Risicoanalyse ..................................................................................... 27 
7. Positie Caribisch Nederland ...................................................................... 28 
8. Uitvoering en handhaving ......................................................................... 28 
9. Administratieve lasten .............................................................................. 29 
10. Financiële gevolgen ............................................................................... 29 
B. Artikelsgewijs ........................................................................................... 29 
 
A. Algemeen 
 
Dit wetsvoorstel voorziet in een grondslag op basis waarvan onderwijsinstellingen het 
persoonsgebonden nummer eenmalig kunnen gebruiken om een pseudoniem te 
genereren. Dit pseudoniem vormt de basis om voor specifieke gevallen andere 
pseudoniemen (in de technische uitvoering bekend als: ketenID’s) te kunnen genereren 
en gebruiken, waarmee een veiliger, betrouwbaarder en meer efficiënte digitale 
uitwisseling van gegevens door onderwijsinstellingen met andere partijen mogelijk wordt 
gemaakt. Het gebruik van een ketenID is in ieder geval voorzien voor de toegang tot en 
het gebruik van digitale leermiddelen en het digitaal afnemen van toetsen en examens 
en heeft tot gevolg dat het aantal persoonsgegevens dat wordt gebruikt voor de digitale 
uitwisseling van gegevens tot een minimum beperkt kan worden. Wijzigingen worden 
voorgesteld van de Wet op het primair onderwijs (WPO), de Wet primair onderwijs BES 
(WPO BES), de Wet op de expertisecentra (WEC), de Wet op het voortgezet onderwijs 
 W6801.K-2 9 

stagebedrijf in het kader van de beroepspraktijkvorming in het mbo, of aan de 
gegevensuitwisseling tussen instellingen in het middelbaar beroepsonderwijs en hoger 
onderwijs indien de onderwijsdeelnemer een deel van het onderwijs bij een andere 
instelling geniet dan waar hij staat ingeschreven. Hiervoor is het nodig dat 
onderwijsinstellingen gegevens kunnen uitwisselen over onderwijsdeelnemers. Er is een 
groeiende behoefte om dit efficiënt, veilig en met de nodige privacywaarborgen via de 
digitale weg te kunnen doen. 
 
Het meest in het oog springende voorbeeld is dat steeds meer leraren apps gebruiken 
die hen helpen om kinderen bijvoorbeeld taal of rekenen te leren. Onderwijsinstellingen 
in het primair onderwijs (po), (voortgezet) speciaal onderwijs ((v)so), voortgezet 
onderwijs (vo), middelbaar beroepsonderwijs (mbo) en het hoger onderwijs (ho) maken 
1
in toenemende mate gebruik van dergelijke digitale leermiddelen. Of het nu gaat om 
onderwijsinstellingen die alle onderwijsdeelnemers met behulp van een laptop of tablet 
onderwijs geven, of om onderwijsinstellingen die voor sommige klassen of enkele 
vakken of delen van de opleiding digitale hulpmiddelen gebruiken, het gebruik van 
digitale leermiddelen neemt in het Nederlandse onderwijs gestaag toe.  
Digitale leermiddelen brengen nieuwe mogelijkheden met zich mee, die veel kunnen 
betekenen voor de kwaliteit van het onderwijs. Zo kunnen digitale leermiddelen 
bijdragen aan maatwerk door oefenstof in het tempo en op het niveau van de 
onderwijsdeelnemer aan te bieden. Door onderwijsdeelnemers digitaal (formatief) te 
toetsen, kan de leraar de vorderingen goed op dag tot dag basis volgen. Dat maakt het 
voor docenten mogelijk om meer te differentiëren tussen onderwijsdeelnemers. Directe 
feedback en automatisch nakijken zijn voordelen waarmee leraren tijd besparen, die 
weer benut kan worden voor interactie met de onderwijsdeelnemers. Ook worden 
digitale leermiddelen veel gebruikt bij het aanleren van 21e-eeuwse vaardigheden zoals 
digitale geletterdheid, mediawijsheid en computational thinking. Naast formatieve 
toetsen worden ook steeds meer formele (summatieve) toetsen en examens digitaal 
aangeboden. Centrale examens in het mbo, een deel van de centrale examens in het vo 
en de (adaptieve) eindtoets in het po kunnen digitaal afgenomen worden. 
 
Tegelijkertijd brengt het gebruik van digitale leermiddelen nieuwe vraagstukken met zich 
mee. Om gebruik te kunnen maken van digitale leermiddelen en digitale toetsen moeten 
onderwijsdeelnemers vaak verbinding maken met de digitale leeromgeving van de 
leverancier van deze middelen (meestal een educatieve uitgever of een andere 
educatieve dienstverlener). Daarvoor is het nodig dat onderwijsdeelnemers 
probleemloos, met inachtneming van hun privacy, kunnen inloggen en de leermiddelen 
kunnen gebruiken waarvoor is betaald. Hiervoor worden licenties afgesloten tussen 
onderwijsinstelling of onderwijsdeelnemer en de leveranciers. Daarbij is een goede 
organisatie op stelselniveau van belang zodat onderwijsinstellingen, leraren en 
onderwijsdeelnemers op een efficiënte manier gebruik kunnen maken van deze 
leermiddelen, met oog voor een goede borging van de privacy van betrokkenen. 
 
Verschillende partijen dragen eraan bij om een goed gebruik van digitale leermiddelen 
mogelijk te maken. Leveranciers van schoolinformatiesystemen (zij verzorgen onder 
meer de leerlingadministratie voor de onderwijsinstelling), distributeurs (zij verzorgen 
onder meer de toegang tot digitale leermiddelen) en educatieve uitgevers (de 
ontwikkelaars van digitale leermiddelen) werken hierin samen (hierna gezamenlijk: 
leveranciers). Om ervoor te zorgen dat onderwijsdeelnemers probleemloos gebruik 
kunnen maken van digitale leermiddelen, moeten zij uniek geïdentificeerd kunnen 
worden door de leveranciers. Hiervoor hebben de onderwijsinstelling en de 
                                                
1
 Onder digitale leermiddelen wordt verstaan: digitale producten of digitale diensten, bestaande uit 
leerstof en/of (formatieve) toetsen en de daarmee samenhangende digitale diensten, gericht op 
onderwijsleersituaties, ten behoeve van het geven van onderwijs door of namens 
onderwijsinstellingen. 
 W6801.K-2 11 

strikt noodzakelijke persoonsgegevens uitgewisseld worden. Pseudonimiseren 
maakt deze dataminimalisatie mogelijk; 
2.  Met het toenemend gebruik van digitale leermiddelen en digitale toetsen en de 
wens van onderwijsinstellingen en leraren om hun onderwijs beter te laten 
aansluiten op het tempo en niveau van de afzonderlijke onderwijsdeelnemer, 
neemt het belang van een goed functionerende leermiddelenketen toe. Om van 
de meerwaarde van digitale leermiddelen gebruik te kunnen maken, moeten 
onderwijsdeelnemers gedurende een bepaalde periode door de leermiddelen 
herkend kunnen worden. Alleen dan kunnen de vorderingen van een 
onderwijsdeelnemer worden gevolgd. De toegang tot en het gebruik van digitale 
leermiddelen en toetsen moeten soepel verlopen, zonder onnodige 
administratieve lasten voor onderwijsinstellingen en zodanig dat de 
leerresultaten snel en gemakkelijk toegankelijk zijn voor de onderwijsdeelnemer 
en de leraar. De onderwijsdeelnemer moet ook beter dan nu in staat worden 
gesteld om zijn materiaal en vorderingen mee te nemen wanneer hij van school 
wisselt. Dit zorgt ervoor dat de onderwijsdeelnemer zich verzekerd ziet van het 
recht op dataportabiliteit, dat in de Algemene verordening gegevensbescherming 
is opgenomen. 
 
In het Doorbraakproject Onderwijs en ICT is in 2014 in publiek-private samenstelling 
(met onderwijsinstellingen en leveranciers) gesproken over de belangrijkste 
belemmeringen en oplossingen om een doorbraak in het gebruik van adaptieve digitale 
leermiddelen te bereiken. Eén van de adviezen van de publiek-private tafels betreft de 
introductie van een ketenID voor onderwijsdeelnemers om de toegang tot en het 
3
gebruik van digitale leermiddelen te optimaliseren. Een ketenID is een unieke identiteit 
voor onderwijsdeelnemers die door elke leverancier kan worden gebruikt, zonder dat 
direct te herleiden is om welke specifieke onderwijsdeelnemer het gaat.  
 
De Tweede Kamer heeft tijdens een Algemeen overleg op 21 januari 2015 haar zorgen 
geuit over de omgang met persoonsgegevens door onderwijsinstellingen en uitgevers 
van digitaal leermateriaal. Zij heeft aangegeven het onwenselijk te vinden dat 
onderwijsinstellingen direct identificerende persoonsgegevens van onderwijsdeelnemers 
gebruiken in de uitwisseling met private partijen. Ook als dit rechtmatig gebeurt in een 
situatie waarin de onderwijsinstelling als verantwoordelijke en de uitgever als bewerker 
4
in de zin van de Wbp optreedt. De motie Rog vraagt de regering te realiseren dat 
persoonsgegevens van onderwijsdeelnemers alleen nog maar gepseudonimiseerd 
 5
worden verstrekt aan leveranciers en ontwikkelaars van digitaal leermateriaal. De 
motie Jasper van Dijk verzoekt de regering ervoor te zorgen dat de persoonlijke 
gegevens van onderwijsdeelnemers in handen van commerciële bedrijven worden 
 6
vernietigd (overwegende dat er gewerkt wordt aan pseudonimisering). 
 
Bij het afnemen van digitale toetsen en examens lopen onderwijsinstellingen tegen 
vergelijkbare vragen aan. Hiervoor is ook een unieke digitale identiteit nodig, om de 
administratieve lasten zo beperkt mogelijk te houden en zo min mogelijk 
persoonsgegevens uit te wisselen. Daarom is onderhavig wetsvoorstel mede bedoeld om 
het gebruik van een ketenID voor het digitaal afnemen van toetsen en examens 
mogelijk te maken. 
 
Tijdens de voorbereiding van dit wetsvoorstel is gebleken dat de behoefte aan een 
unieke digitale identiteit sterk en breed leeft in het hele onderwijs (zie de onder 1.3 
                                                
3
 Doorbraakproject Onderwijs en ICT, Eindrapportage publiek-private tafels, oktober 2014. Te 
vinden op www.doorbraakonderwijsenict.nl 
4
 Handelingen II 2014/15, nr. 44. Verslag van een Algemeen overleg privacy in het onderwijs, 21 
januari 2015. 
5
 Kamerstukken II 2014/15, 32 034, nr. 15 
6
 Kamerstukken II 2014/15, 32 034, nr. 9 
 W6801.K-2 13 

1.6. Pseudoniem maakt verdere dataminimalisatie mogelijk 
 
Op dit moment wisselen onderwijsinstellingen en leveranciers onderling veelal nog een 
set aan persoonsgegevens uit om zich ervan te vergewissen dat ze het over dezelfde 
onderwijsdeelnemer hebben. Daarbij hebben ze vaak eveneens een eigen administratief 
nummer geïntroduceerd. Het is ook mogelijk om in plaats van deze set aan 
persoonsgegevens en eigen administratieve nummers een nummer te gebruiken dat 
voor iedere onderwijsdeelnemer uniek is. Het persoonsgebonden nummer (PGN) in het 
onderwijs – meestal het burgerservicenummer (BSN) – is zo’n uniek nummer. Het is 
echter ongewenst om het BSN zelf hiervoor te benutten, omdat dit nummer op meer 
plekken binnen en buiten het onderwijs wordt gebruikt en daardoor in meer systemen 
bekend is. Dat zou het risico op koppelbaarheid van gegevens vergroten en daarmee op 
gespannen voet komen te staan met de uitgangspunten van de Wbp. 
 
Om die reden wordt het PGN omgezet naar een pseudoniem, dat alleen voor de school 
beschikbaar is en verder niet wordt gebruikt voor het uitwisselen van gegevens. Dit 
pseudoniem wordt per specifiek bepaald geval omgezet naar een ander pseudoniem dat 
in de uitwisseling voor specifieke ketens wordt gebruikt (ketenID). Het eerste ketenID 
dat is voorzien is voor de toegang tot en het gebruik van digitale leermiddelen, toetsen 
en examens. Dit ketenID leidt ertoe dat onderwijsinstellingen en leveranciers van 
digitaal leermateriaal, toetsen en examens weten dat ze het over dezelfde 
onderwijsdeelnemer hebben. Alleen de onderwijsinstelling weet welke 
onderwijsdeelnemer dit is; het ketenID is voor anderen niet te herleiden tot een 
individuele onderwijsdeelnemer. Dit ketenID is een unieke identiteit in de 
computersystemen van de leveranciers en de school, verschijnt niet op het scherm en is 
in die zin niet door mensen te verwerken.  
 
Het ketenID maakt verdere dataminimalisatie mogelijk. Onderwijsinstellingen hoeven 
alleen die gegevens met leveranciers uit te wisselen die nodig zijn voor een 
gebruiksvriendelijke inzet van digitale leermiddelen. Te denken valt aan een voornaam, 
zodat onderwijsdeelnemers die werken in een digitale leeromgeving die niet in de 
onderwijsinstelling zelf staat, aangesproken kunnen worden met hun voornaam. De 
onderwijsinstelling bepaalt welke gegevens dit precies zijn, vanuit haar 
verantwoordelijkheid op grond van de Wbp voor een zorgvuldige omgang met 
persoonsgegevens. Dit is onderdeel van de afspraken die de onderwijsinstelling maakt 
met de leverancier. Het eerder hierboven beschreven privacyconvenant en de 
bijbehorende modelbewerkersovereenkomst ondersteunen de onderwijsinstellingen in 
het po en vo hierbij.  
 
De deelnemende partijen aan het convenant hebben concrete afspraken gemaakt over 
de implementatie van het pseudoniem/ketenID en over de aanvullende 
persoonsgegevens die verstrekt mogen worden voor de toegang tot en het gebruik van 
digitaal leermateriaal en het digitaal afnemen van toetsen en examens. Daarbij is het 
doel het zoveel mogelijk terugbrengen van het aantal persoonsgegevens dat hiervoor 
nodig is, terwijl het verzorgen van onderwijs zo efficiënt mogelijk kan verlopen. Binnen 
Edu-K is hiertoe een attributenbeleid vastgesteld, waarin de uitgangspunten staan 
beschreven op basis waarvan onderwijsinstellingen en private partijen omgaan met 
aanvullende persoonsgegevens (attributen). In het kader daarvan is een 
standaardattributenset afgesproken, waarin de aanvullende gegevens zijn opgenomen 
die gebruikt kunnen worden tussen onderwijsinstellingen en private partijen voor de 
toegang tot en het gebruik van digitale leermiddelen en toetsen. Het gaat om gegevens 
zoals de voornaam van de onderwijsdeelnemer, in welke groep de onderwijsdeelnemer 
onderwijs volgt en leerresultaten (zoals de score van een toets die de deelnemer heeft 
gemaakt). De standaardattributenset is juridisch getoetst en voldoet aan het vereiste 
van doelbinding; de gegevens die erin zijn opgenomen zijn nodig voor het goed laten 
 W6801.K-2 15 

Ook uit het privacy impact assessment blijkt dat het PGN het voor de hand liggende 
nummer is om als basis voor het pseudoniem van onderwijsdeelnemers te gebruiken (zie 
paragraaf 6).  
 
Om het pseudoniem te kunnen baseren op het PGN, is het noodzakelijk een doelbepaling 
voor het gebruik van het PGN in de wet op te nemen. Omdat het gebruik van het PGN 
extra risico's met zich kan brengen voor de bescherming van de persoonlijke 
levenssfeer, is in artikel 24 van de Wbp bepaald dat verwerking van persoonsnummers 
voor andere doeleinden dan de uitvoering van de betreffende wet alleen mogelijk is voor 
zover dat bij de wet is bepaald. Aldus is een afweging op het niveau van de formele wet 
in beginsel gegarandeerd. Aan dit vereiste wordt met dit wetsvoorstel voldaan.  
 
In de digitale uitwisseling van gegevens met andere partijen loopt de onderwijsinstelling 
telkens tegen dezelfde problemen aan. Er is een behoefte aan unieke, persistente 
identiteiten, zodat de uitwisseling goed verloopt en er niet meer persoonsgegevens 
worden gebruikt dan noodzakelijk. De behoefte hieraan groeit, aangezien de 
samenleving steeds verder digitaliseert. De verscheidenheid aan partijen die 
onderwijsinstellingen uit de verschillende sectoren kennen, maakt dat een 
toekomstbestendige en flexibele oplossing nodig is. Om de huidige problemen het hoofd 
te bieden, hebben partijen hun eigen systematiek in het leven geroepen, met eigen 
nummers en veelal het gebruik van persoonsgegevens. Door een stelsel van ketenID’s 
te creëren, waarbij het pseudoniem op het PGN is gebaseerd, kunnen voor specifieke 
uitwisselingen deze problemen worden opgelost en onder betere en transparante 
voorwaarden tot stand komen. Door alleen het pseudoniem op het PGN te baseren (in 
plaats van de afzonderlijke ketenID’s) wordt het PGN niet in meer gevallen gebruikt dan 
strikt noodzakelijk. Dit wetsvoorstel vraagt slechts éénmaal een afweging op het niveau 
van de wet en is daarmee ook toekomstbestendig. Het wetsvoorstel voorziet erin dat de 
nadere aanwijzing van specifieke gevallen waarvoor een ketenID gegenereerd mag 
worden bij algemene maatregel van bestuur zal plaatsvinden, waarbij eveneens de 
categorieën van ontvangers worden benoemd die van het ketenID gebruik mogen 
maken. De voorwaarden waaronder het pseudoniem en het ketenID gebruikt mogen 
worden, zullen bij ministeriële regeling worden vastgesteld. Deze voorwaarden hebben 
betrekking op de duur van het pseudoniem/ketenID – hierbij gaat het om de vraag hoe 
lang hetzelfde pseudoniem voor een onderwijsdeelnemer gebruikt mag worden – en de 
beveiliging, waaronder gescheiden opslag van de pseudoniemen.  
 
De  regering heeft een bijzondere verantwoordelijkheid voor het genereren en gebruiken 
van pseudoniemen, omdat deze hun oorsprong vinden in het  persoonsgebonden 
nummer; het gebruik van dit nummer is aan strenge wettelijke regels gebonden. De 
regering wil voorkomen dat pseudoniemen alsnog herleid kunnen worden tot het 
persoonsgebonden nummer, of dat het pseudoniem door langdurig gebruik de facto een 
nieuw persoonsgebonden nummer wordt. Daarvoor is het nodig nadere voorwaarden te 
stellen aan de beveiliging en het gebruik van pseudoniemen, door zowel de categorieën 
van ontvangers van het pseudoniem te limiteren, als grenzen te stellen aan hoe lang het 
pseudoniem gebruikt mag worden (duur van het pseudoniem). 
 
Ten aanzien van de duur van het ketenID dat gebruikt wordt voor de toegang tot en het 
gebruik van digitale leermiddelen en het digitaal afnemen van toetsen en examens zal 
de duur van het pseudoniem aanvankelijk worden beperkt tot de onderwijssector. 
Wanneer een leerling van het primair onderwijs naar het voortgezet onderwijs gaat, zal 
er een ander pseudoniem voor deze leerling moeten worden gegenereerd. Daar is voor 
gekozen omdat vrijwel het gehele aanbod van leermiddelen per onderwijssector is 
vormgegeven. De ontwikkelingen binnen het onderwijs en de leermiddelenmarkt gaan 
echter toe naar een situatie waarin maatwerk per leerling en doorlopende leerlijnen 
beter gefaciliteerd worden. Het aanbod van sectoroverstijgende leermiddelen zal 
daarmee groeien. Op termijn ontstaat hierdoor een situatie waarbij een andere indeling 
van de duur van pseudoniemen wenselijk is om het onderwijs aan leerlingen op een 
 W6801.K-2 17 

– het kunnen uitwisselen van leer- en toetsresultaten tussen leveranciers van digitale 
leermiddelen en het schoolinformatiesysteem; 
– de analyse en interpretatie van leer- en toetsresultaten door leveranciers om 
leerstof en toetsmateriaal te kunnen aanbieden dat is afgestemd op de specifieke 
leerbehoefte van een onderwijsdeelnemer. 
 
Ook wordt met dit voorstel beoogd dat dit ketenID kan worden gebruikt in de benodigde 
gegevensuitwisseling voor het digitaal afnemen van examens en toetsen, waaronder de 
wettelijk vastgelegde.  
 
Door gebruik te maken van dit ketenID zijn een aantal andere identificerende gegevens 
niet langer noodzakelijk om een onderwijsdeelnemer te herkennen (zoals 
geboortedatum of geslacht). Dit leidt tot dataminimalisatie en een minder omvangrijke 
opslag van persoonsgegevens door de leveranciers. Op deze wijze wordt voorkomen dat 
onnodig persoonsgegevens worden verwerkt door leveranciers en ontwikkelaars van 
digitaal leermateriaal. 
 
Het gebruik van een ketenID heeft als voordelen: 
– het kunnen garanderen van een kwalitatief hoogwaardig proces van uitgifte van 
persistente digitale identiteiten; 
– het voorkomen van matchingsproblemen bij het gebruik van verschillende 
identiteiten; 
– het reduceren of voorkomen van verlies van onderwijstijd door problemen met 
identiteiten; 
– een betere bescherming van persoonsgegevens door gebruik van een minimale set 
persoonskenmerken in de keten. 
 
2.2. Bescherming van persoonsgegevens 
 
Onderwijsinstellingen maken steeds meer gebruik van digitale leermiddelen bij het 
geven van onderwijs. Gebleken is dat daarbij regelmatig onnodig veel persoonsgegevens 
worden uitgewisseld tussen onderwijsinstellingen en leveranciers: gegevens die niet 
strikt noodzakelijk zijn voor het geven van goed onderwijs. Ouders moeten ervan uit 
kunnen gaan dat de onderwijsinstelling zorgvuldig omgaat met de gegevens van hun 
kinderen. Onderwijsdeelnemers verdienen de best mogelijke privacybescherming. Dit 
vloeit ook voort uit de Wbp. Ingevolge deze wet mogen verantwoordelijken (degenen die 
doel en middelen van de verwerking vaststellen) alleen persoonsgegevens verwerken 
voor zover dit noodzakelijk is voor het doel. Onderwijsinstellingen zijn als 
verantwoordelijken in de zin van de Wbp aan te merken. Dit betekent dat op 
onderwijsinstellingen de verplichting rust om de Wbp na te leven. Het eerder genoemde 
privacyconvenant en de bijbehorende modelbewerkersovereenkomst ondersteunen de 
onderwijsinstelling hierbij (zie paragraaf 1.5). 
 
Met het introduceren van een pseudoniem en ketenID’s voor onderwijsdeelnemers wordt 
beoogd aan de onwenselijke situatie van onnodige gegevensuitwisseling een einde te 
maken. Naar verwachting levert het gebruik van pseudoniemen een wezenlijke bijdrage 
aan de bescherming van de persoonsgegevens van de onderwijsdeelnemer. 
 
Er is uiteraard ook gekeken naar alternatieven. In de eerste plaats is de mogelijkheid 
van anonimisering onderzocht. Bij anonimisering is de onderwijsdeelnemer bij elke 
inlogsessie echter weer een onbekende, waardoor het onmogelijk is om leervorderingen 
bij te houden. Om maatwerk te realiseren met behulp van adaptieve digitale 
leermiddelen, is het noodzakelijk dat de leermiddelen de onderwijsdeelnemers over een 
bepaalde periode kunnen herkennen. Anonimisering is daarom geen geschikt alternatief. 
 
In de tweede plaats is onderzocht of in plaats van het PGN een vaste set 
persoonsgegevens (bijvoorbeeld volledige naam, geboortedatum, geboorteplaats), die al 
 W6801.K-2 19 

Digitale leermiddelen vragen voor een goede werking en vanuit het onderwijsbelang om 
het gebruik van een aantal persoonskenmerken, bijvoorbeeld de voornaam, de groep of 
het niveau van de onderwijsdeelnemer. Dit is ook nodig opdat leraren direct kunnen zien 
welke onderwijsdeelnemer (en niet welk ketenID) welke resultaten behaalt. Gebruik van 
het ketenID betekent dus niet dat er geen persoonsgegevens meer uitgewisseld worden. 
Het is aan de onderwijsinstelling als verantwoordelijke om daar zorgvuldige keuzes in te 
maken. Zodra een leverancier van digitale leermiddelen stopt met het aanbieden 
daarvan, bijvoorbeeld omdat de contractuele relatie met de onderwijsinstelling eindigt, 
dient hij binnen het daarvoor geldende regime van de Wbp zorg te dragen voor 
verwijdering van alle persoonsgegevens, inclusief de ketenID’s van de betreffende 
onderwijsdeelnemers. 
 
Door het toepassen van encryptie (dataversleuteling) op zowel het PGN, als op het 
pseudoniem en ketenID’s, wordt het risico op identificeerbaarheid van 
onderwijsdeelnemers tot een minimum gereduceerd. De leveranciers zijn gehouden om 
pseudoniemen op een zodanig beveiligde wijze in hun administratie te bewaren, dat er 
geen koppeling kan plaatsvinden met gegevenssets van onderwijsdeelnemers die voor 
andere doeleinden zijn verkregen.  
 
2.3. Reikwijdte van pseudoniemen 
 
Het is niet de bedoeling dat het pseudoniem of één van de ketenID’s een 
persoonsnummer wordt en de functie van het PGN in het onderwijs overneemt. Het 
pseudoniem wordt niet gebruikt in de digitale uitwisseling van gegevens tussen de 
onderwijsinstelling en een derde partij. KetenID’s worden alleen geïntroduceerd wanneer 
het gebruik daarvan een beperkte reikwijdte heeft. Voorafgaand aan het introduceren 
van een nieuw ketenID zal onderzoek en een privacy impact assessment worden verricht 
om zeker te stellen dat de reikwijdte beperkt is en blijft. Het eerste ketenID is op dit 
moment voorzien bij de uitwisseling van gegevens tussen de onderwijsinstelling en haar 
leveranciers in het kader van de toegang tot en het gebruik van digitale leermiddelen en 
voor het digitaal afnemen van toetsen en examens. Dit ketenID heeft daardoor een 
beperkte reikwijdte. Het pseudoniem wordt ook in reikwijdte beperkt doordat het wijzigt 
zodra een onderwijsdeelnemer overstapt naar een andere sector. In de uitgevoerde 
Privacy Impact Assessment (PIA) wordt deze conclusie onderschreven. 
 
In het wetsvoorstel wordt voorzien om bij algemene maatregel van bestuur vast te 
leggen voor welke specifieke gevallen een ander pseudoniem (ketenID) gebruikt mag 
worden. Dit betekent dat voor elk geval een ander ketenID gegenereerd wordt, 
waardoor er geen risico op koppelbaarheid ontstaat en de reikwijdte van elk ketenID per 
definitie al beperkt is. Om zeker te stellen dat de reikwijdte beperkt genoeg is zal een 
PIA worden uitgevoerd voor de introductie van een nieuw ketenpseudoniem. Een 
specifieke beschrijving van het geval bij algemene maatregel van bestuur en het stellen 
van nadere voorwaarden bij ministeriële regeling borgen op transparante wijze dat deze 
reikwijdte beperkt is en blijft. 
 
Het gebruik van pseudoniemen wordt niet voorgeschreven. Aangezien 
onderwijsinstellingen zorgdragen voor het geven van onderwijs, zijn zij als 
verantwoordelijken in de zin van de Wbp aan te merken. Dit betekent dat op 
onderwijsinstellingen de verplichting rust om de Wbp na te leven. Zo sluiten 
onderwijsinstellingen bijvoorbeeld bewerkersovereenkomsten met leveranciers van 
digitale leermiddelen die zij zelf kunnen kiezen. Deze eigen verantwoordelijkheid van de 
onderwijsinstelling is een belangrijke reden om niet tot het gebruik van pseudoniemen te 
verplichten. Bovendien zal het gebruik van pseudoniemen voor onderwijsinstellingen in 
de praktijk standaard worden, aangezien leveranciers afspraken maken met 
onderwijsinstellingen over het gebruik van pseudoniemen en daar hun systemen op 
aanpassen. Dit wetsvoorstel verplicht dan ook niet tot het gebruik van pseudoniemen, 
maar stelt onderwijsinstellingen in staat een ketenID te hanteren als zij gegevens 
 W6801.K-2 21 

hetzelfde pseudoniem van de onderwijsdeelnemer en per geval waarvoor het 
pseudoniem gebruikt wordt.  
 
4. Op het moment dat onderwijsdeelnemers digitale leermiddelen gaan gebruiken of 
digitale toetsen of examens afnemen, wordt dit ketenID gebruikt in de uitwisseling 
tussen het schoolinformatiesysteem en de leverancier(s) van de betreffende 
leermiddelen, dan wel toetsen of examens, om de toegang te regelen en het 
gebruik mogelijk te maken. 
 
5. Het pseudoniem en de ketenID’s zijn door hun verschijningsvorm geschikt voor 
verwerking door computers en vrijwel niet door mensen. Deze zijn namelijk niet 
leesbaar op een scherm of simpel over te schrijven. In die zin wijken het 
pseudoniem en ketenID’s wezenlijk af van het PGN zelf. Om het risico van inbreuk 
op de bescherming van persoonsgegevens van onderwijsdeelnemers als gevolg van 
datalekken te minimaliseren, worden het pseudoniem en de ketenID’s versleuteld 
vastgelegd in de schoolinformatiesystemen. 
 
De nummervoorziening is centraal ontwikkeld door Stichting Kennisnet voor het gehele 
onderwijs. Het voornemen is om de nummervoorziening voor het po, vo en mbo onder 
te brengen in de ICT-basisinfrastructuur die Stichting Kennisnet beheert. Door middel 
van een derdenverklaring kan de kwaliteitsborging voor onderwijsinstellingen en 
10
leveranciers worden geregeld. Onderwijsinstellingen sluiten met de beheerder van de 
nummervoorziening een bewerkersovereenkomst waarin de gegevensuitwisseling tussen 
de onderwijsinstelling en de nummervoorziening is vastgelegd. Het gebruik van 
pseudoniemen moet op een goede manier bij de leveranciers ingevoerd worden, zodat 
de scholen er zonder problemen mee kunnen werken. Om dit te borgen zijn bestuurlijke 
afspraken gemaakt met leveranciers en is een apart programma ingericht dat de 
implementatie coördineert en zorgdraagt voor een geruisloze invoering op scholen. 
 
De Wbp stelt dat maatregelen genomen dienen te worden om de beveiliging van 
persoonsgegevens op een passend niveau te brengen en houden. De nieuwe 
mogelijkheden die technologische ontwikkelingen meebrengen, maken dat hier een 
continue verbetering in wordt aangebracht. In de ministeriële regeling zullen de actuele 
beveiligingsmaatregelen worden beschreven, zodat transparant is op welke manier een 
veilige omgang met de pseudoniemen en ketenID’s zekergesteld wordt. Tot slot 
participeert de onderwijssector met het oog op de voortschrijdende techniek en de 
veranderende eisen aan privacy en beveiliging in de ontwikkeling van de Generieke 
11
Digitale Infrastructuur (GDI) van de overheid. Het is voor de onderwijssector van 
belang om te borgen dat de stappen die gezet worden in lijn zijn met het rijksbrede 
initiatief om tot een standaard voor de toegang tot online dienstverlening te komen.  
 
2.5. Aanvullende maatregelen 
 
Naast de introductie van het pseudoniem en ketenID’s wordt in het onderwijs een aantal 
andere maatregelen getroffen, die gezamenlijk tot de beoogde verbetering van de 
privacy en de omgang met persoonsgegevens moeten leiden: 
– de invoering van het hierboven beschreven convenant ‘Digitale Onderwijsmiddelen 
en Privacy – Leermiddelen en Toetsen’ voor po en vo en het gebruik van de 
modelbewerkersovereenkomst door partijen; 
– de sectorraden in po, vo en mbo en Kennisnet ondersteunen onderwijsinstellingen 
en instellingen op het gebied van informatiebeveiliging en privacy. Door middel van 
                                                
10
 Een derdenverklaring is een verklaring die afgegeven wordt door een onafhankelijke auditpartij 
over de kwaliteit van de ICT-dienstverlening en -beheersing van een organisatie. 
11
 De GDI bestaat uit herbruikbare digitale basisvoorzieningen, standaarden en producten die het 
overheden, publieke organisaties en private partijen mogelijk maken om hun primaire processen 
doelmatig in te richten en te blijven ontwikkelen.  
 W6801.K-2 23 

aanpassingen in hun systemen kunnen aanbrengen. Hoe moderner de techniek, hoe 
langer het duurt voordat alle partijen zijn aangesloten. 
 
Als het gaat om de bescherming van persoonsgegevens is het noodzakelijk om periodiek 
te bezien of de huidige beveiligingsmaatregelen nog afdoende zijn en of er betere 
technieken beschikbaar zijn op de markt. Zodra zo’n nieuwe techniek breed gedragen 
wordt, kan invoering ervan plaatsvinden. Het wetsvoorstel voorziet op dit punt in de 
gewenste flexibiliteit door de mogelijkheid om op niveau van een ministeriële regeling 
nadere voorwaarden te stellen aan het pseudoniem en ketenID’s. 
 
De memorie van toelichting is op basis van de reacties op enkele punten verduidelijkt. 
 
5. Reactie Autoriteit Persoonsgegevens (AP) 
 
Op 8 november 2016 heeft de AP haar advies uitgebracht over een eerdere versie van 
dit wetsvoorstel. De AP heeft daarin het volgende geadviseerd: 
a. De AP adviseert om in de toelichting op het wetsvoorstel nader te motiveren 
waarom een pseudoniem noodzakelijk is en op welke wijze een pseudoniem tot 
dataminimalisatie leidt. 
b. De AP adviseert om nader toe te lichten door wie, wanneer en op welke wijze 
pseudoniemen aan elkaar kunnen worden gekoppeld. 
c. De AP constateert dat persoonsnummers de koppeling van verschillende 
bestanden aanzienlijk vergemakkelijken en daarmee een extra bedreiging voor de 
persoonlijke levenssfeer vormen. De AP adviseert om deze bedreiging te betrekken 
in de onderbouwing van de noodzaak voor de voorgestelde pseudonimisering. 
d. De AP constateert dat het PGN kan worden aangemerkt als een identificerend 
nummer dat bij wet is voorgeschreven als bedoeld in artikel 24 van de Wbp. Dit 
betekent dat niet bij ministeriële regeling mag worden bepaald dat het PGN mag 
worden gebruikt om een pseudoniem te genereren voor andere gevallen. De AP 
adviseert om expliciet in het wetsvoorstel of in de toelichting daarop aan te geven 
dat andere pseudoniemen niet worden gebaseerd op het PGN, tenzij zulks geschiedt 
bij formele wet. 
 
De adviezen van de AP hebben geleid tot aanpassing van het wetsvoorstel. De adviezen 
zijn als volgt verwerkt: 
a. In de toelichting is nader gemotiveerd hoe de invoering van pseudoniemen tot 
dataminimalisatie leidt. In de huidige situatie worden veelal persoonsgegevens 
gebruikt voor de identificatie van onderwijsdeelnemers. Met de invoering van een 
ketenID hoeven alleen nog maar die persoonsgegevens uitgewisseld te worden die 
nodig zijn voor het beoogde doel. Bij het gebruik van digitale leermiddelen hoeft dan 
bijvoorbeeld de geboortedatum of het geslacht van een leerling niet langer 
meegestuurd te worden om zeker te weten dat de school en de leverancier het over 
dezelfde leerling hebben, het ketenID zorgt daarvoor. 
b. De onderwijsinstelling beschikt in juridische zin als verantwoordelijke over het 
PGN, het pseudoniem en ketenID’s. In de praktijk krijgen de partijen waarmee de 
school gegevens uitwisselt enkel een ketenID. Voor zover dat verschillende gevallen 
betreft, is dat elke keer een ander ketenID. In het administratiesysteem van de 
school worden het PGN, pseudoniem en de ketenID’s zowel gescheiden van elkaar 
als gescheiden van de (ten opzichte van het pseudoniem) aanvullende 
persoonsgegevens van de onderwijsdeelnemer bewaard, zoals wordt vereist op 
grond van de Algemene verordening gegevensbescherming. Het pseudoniem en 
ketenID’s zijn unieke identiteiten in de computersystemen van de school, 
verschijnen niet op het scherm en zijn in die zin niet door mensen te verwerken. 
Alleen in het geval dat de onderwijsinstelling als verantwoordelijke aan het 
administratiesysteem als bewerker de opdracht geeft om de koppeling tussen deze 
gegevens te maken, zullen deze aan elkaar gekoppeld worden. 
 W6801.K-2 25 

6.1. Toets op de doelen, noodzakelijkheid en passend gebruik 
 
Ten aanzien van de doelen van gegevensverwerking en de noodzakelijkheid van het 
gebruik van gegevens, concludeert het PIA dat: 
– om onderwijsdeelnemers te identificeren zonder gebruik te maken van datasets 
met daarin direct identificerende gegevens (zoals naam en adres) een identificator 
noodzakelijk is. 
 
Ten aanzien van de noodzakelijkheid van een identificator en de noodzakelijkheid van 
een nummer als identificator, concludeert het PIA dat:  
– een ketenID de voorkeur verdient als identificator binnen de leermiddelenketen 
boven datasets met NAW-gegevens en boven direct identificerende nummers, zoals 
het PGN;  
– de identificator (het ketenID) met name een administratieve functie vervult en, bij 
het gebruik van bepaalde digitale leermiddelen, de bevoegdheid representeert om 
die leermiddelen te gebruiken. De identificator is geen nummer dat het resultaat is 
van een voorafgaande identiteitscontrole. 
 
Belangrijke constateringen ten aanzien van het passend gebruik zijn:  
– Het privacyconvenant en de bijbehorende bewerkersovereenkomst zijn essentiële 
voorwaarden om de machtsverhouding tussen onderwijsinstellingen en 
leermiddelenproducenten (distributeurs en uitgevers) in balans te krijgen.  
– Ook de beheerder van de nummervoorziening en de beheerders van de 
inlogfaciliterende applicaties zijn aan te merken als Wbp-bewerkers voor de 
onderwijsinstellingen; 
– Het PGN is het eerst voor de hand liggende nummer om als basis voor het ketenID 
van onderwijsdeelnemers te gebruiken. 
  
6.2. Risicoanalyse 
 
In de risicoanalyse die door middel van het PIA is uitgevoerd, worden zes privacyrisico’s 
geduid: 
1. Verspreiding van direct identificerende gegevens over/binnen de 
leermiddelenketen; 
2. Distributeurs en uitgevers verwerken gegevens (als bewerker) op een manier die 
zich aan het zicht van onderwijsinstellingen onttrekt ofwel waar de 
onderwijsinstellingen zich niet (volledig) bewust van zijn; 
3. Distributeurs en uitgevers gebruiken de gegevens – waarover zij in het kader 
van hun rol in de leermiddelenketen beschikken – voor de eigen bedrijfsvoering 
of voor commerciële benadering van onderwijsdeelnemers of ouders; 
4. Rechtmatigheidsproblemen die ontstaan doordat het gebruik van nummers 
breder is dan met betrekking tot persoonsidentificerende nummers binnen de 
wet is toegestaan; 
5. Gegevenssets die op basis van verschillende doelen zijn verkregen worden op 
basis van het ketenpseudoniem aan elkaar gekoppeld waardoor een grotere 
gegevensset ontstaat; 
6. Resultaten van onderwijsdeelnemers worden gebruikt als personeelsvolgsysteem 
van de docent. 
 
Met de invoering van het pseudoniem, de wijze waarop de nummervoorziening is 
ontworpen en de totstandkoming van het privacyconvenant worden bovenstaande 
risico’s 1 en 2 adequaat ondervangen. Voor risico 6 is de conclusie dat dit niet speelt bij 
de nummervoorziening. Risico’s 3, 4 en 5 worden (groten)deels aangepakt en het PIA 
stelt een aantal aanvullende maatregelen voor. Deze maatregelen zijn:  
– voorafgaande toestemming van de onderwijsinstelling voor hergebruik van 
gegevens door leveranciers. Daarnaast zal er in de praktijk ook en vooral aandacht 
 W6801.K-2 27 

 
9. Administratieve lasten 
 
De invoering van het pseudoniem en ketenID’s zal voor onderwijsinstellingen een 
administratieve lastenvermindering opleveren. De gegevensuitwisseling tussen het 
schoolinformatiesysteem en de nummervoorziening en de uitwisseling met bevoegde 
partijen zal volledig geautomatiseerd plaatsvinden. Dit vergt geen additionele 
handelingen van de onderwijsinstelling in vergelijking met de huidige praktijk. Door de 
invoering van ketenID’s zal de foutgevoeligheid van gegevensuitwisselingen afnemen. 
De fouten maken nu administratieve correcties door de onderwijsinstelling noodzakelijk 
en leiden in het geval van digitale leermiddelen tot ongewenste lesverstoringen op 
momenten dat onderwijsdeelnemers geen toegang hebben tot hun leermiddelen. De 
huidige praktijk laat zien dat deze fouten vooral in het voortgezet onderwijs een 
probleem zijn en geschat wordt dat een gemiddelde onderwijsinstelling minimaal drie 
uur per jaar met correcties bezig is. Dat aantal loopt snel op als er serieuze problemen 
zijn.  
 
Het digitaal afnemen van toetsen en examens met behulp van een pseudoniem betekent 
voor onderwijsinstellingen dat zij niet langer zelf een administratieve handeling hoeven 
te verrichten om de resultaten te koppelen aan hun onderwijsdeelnemers. De vertaalslag 
van pseudoniem naar onderwijsdeelnemer vindt geautomatiseerd plaats in het 
administratiesysteem van de school. 
 
De omvang van de administratieve lastenvermindering voor het gebruik van ketenID’s 
voor andere gevallen is nu niet bekend, evenwel is helder dat daar ook een vermindering 
van de administratieve last mee zal worden bereikt. 
 
10. Financiële gevolgen 
 
De invoering van het pseudoniem en ketenID’s heeft geen directe financiële gevolgen 
voor onderwijsinstellingen. De incidentele, centrale ontwikkelkosten (ca. €500.000) van 
de nummervoorziening en het beheer daarvan worden gefinancierd door de minister van 
OCW. Leveranciers maken kosten om de aanpassingen in hun systemen te kunnen doen. 
 
B. Artikelsgewijs 
 
Artikelen I, III, IV, VI en VIII 
 
Met de wijziging van de artikelen 178a van de WPO, 164a van de WEC, 103b van de 
WVO, 2.3.6a en 2.5.5a van de WEB, en 7.52 van de WHW wordt voor het bevoegd 
gezag een grondslag gecreëerd om het PGN van een onderwijsdeelnemer eenmalig te 
gebruiken ten behoeve van het genereren van een pseudoniem voor een 
onderwijsdeelnemer met het oog op het bieden van voorzieningen in het kader van het 
geven van onderwijs en de begeleiding van leerlingen, deelnemers, studenten en 
extraneï. Het bevoegd gezag draagt er zorg voor dat dit pseudoniem en het andere 
pseudoniem, waarop hieronder verder wordt ingegaan, uitsluitend wordt bewaard in de 
systemen van de leveranciers waarin de onderwijsdeelnemers zijn geregistreerd. Dit 
pseudoniem kan vervolgens worden gebruikt voor het genereren van een ander 
pseudoniem (ketenID) voor gegevensuitwisseling met leveranciers in het kader van de 
toegang tot en het gebruik van de digitale leermiddelen of in het kader van het digitaal 
afnemen van toetsen, examens, of in het hoger onderwijs ook tentamens, waaronder de 
wettelijk verplichte toetsen en examens. Het gaat hierbij om een ketenID gekoppeld aan 
het gebruik van digitale leermiddelen en het digitaal afnemen van toetsen en examens. 
Dit andere pseudoniem wordt uitsluitend verstrekt aan een leverancier die een digitaal 
product of een digitale dienst aanbiedt bestaande uit leerstof of toetsen en de daarmee 
samenhangende digitale diensten. Hierbij kan worden gedacht aan een centraal 
examensysteem dat toetsen en examens digitaal afneemt. Tevens kan het pseudoniem 
 W6801.K-2 29 

Artikelen II, V en VII 
 
Ook de bepalingen over het gebruik van het persoonsgebonden nummer BES worden 
aangepast. Deze bepalingen (artikelen 147 van de WPO BES, 179 van de WVO BES en 
2.3.4 van de WEB BES) komen overeen met de bepalingen over het gebruik van het PGN 
in de WPO, WVO en WEB (artikel 2.5.5a van de WEB). In beginsel kunnen dus ook alle 
scholen en instellingen in Caribisch Nederland die over het PGN BES beschikken 
eenmalig een pseudoniem laten genereren met het oog op het bieden van voorzieningen  
in het kader van het geven van onderwijs en de begeleiding van leerlingen. Dit 
pseudoniem kan vervolgens worden gebruikt voor het genereren van een ander 
pseudoniem (ketenID) in het kader van gegevensuitwisseling met leveranciers in het 
kader van de toegang tot en het gebruik van de digitale leermiddelen of in het kader van 
het digitaal afnemen van toetsen en examens, waaronder de wettelijk verplichte toetsen 
en examens, zoals het eindexamen, bedoeld in artikel 72 van de WVO BES of de 
examens, bedoeld in de artikelen 7.4.2 en 7.4.13 van de WEB BES. Voor beide soorten 
pseudoniemen is in het wetsvoorstel geregeld om welke categorieën van ontvangers het 
gaat. Deze zijn hierboven bij de artikelsgewijze toelichting op de artikelen I, III, IV, VI 
en VIII nader toegelicht. Tevens kan dit pseudoniem worden gebruikt voor het 
genereren van een ander pseudoniem in het kader van een ander geval bepaald bij 
algemene maatregel van bestuur. Inwerkingtreding van deze bepalingen is niet op korte 
termijn voorzien. Dit heeft er onder meer mee te maken dat nog niet alle scholen en 
instellingen op de BES over een persoonsgebonden nummer BES beschikken.15 De 
wijzigingen in dit voorstel zullen pas van kracht worden op het tijdstip waar de 
genoemde bepalingen in de BES-wetten in werking zullen treden (zie ook in paragraaf 
7).  
 
In de artikelen 167e van de WPO BES, 218c van de WVO BES en 11.6f van de WEB BES 
is een evaluatiebepaling opgenomen. Voor een toelichting op deze bepalingen wordt 
verwezen naar de artikelsgewijze toelichting bij de artikelen I, III, IV, VI en VIII.  
 
De Minister van Onderwijs, Cultuur en Wetenschap, 
 
 
 
dr. Jet Bussemaker 
 
 
 
De Staatssecretaris van Onderwijs, Cultuur en Wetenschap, 
 
 
Sander Dekker 
                                                
15
 Zie de Memorie van Toelichting bij de Tweede aanpassingswet openbare lichamen Bonaire Sint Eustatius en 
Saba-B, Kamerstukken II 2009/10, nr. 3. 
 W6801.K-2 31 

