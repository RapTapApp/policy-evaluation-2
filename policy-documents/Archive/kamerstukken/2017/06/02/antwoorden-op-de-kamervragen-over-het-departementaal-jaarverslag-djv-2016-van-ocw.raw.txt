 
34725-VIII Jaarverslag ministerie van Onderwijs, Cultuur en Wetenschap 2016 
 
Nr.   Verslag houdende lijst van vragen en antwoorden 
   
Vastgesteld (wordt door griffie ingevuld als antwoorden er zijn) 
 
1
De vaste commissie voor Onderwijs, Cultuur en Wetenschap heeft de minister van Onderwijs, Cultuur 
en Wetenschap de volgende vragen ter beantwoording voorgelegd over het Jaarverslag 2016 van het 
ministerie van Onderwijs, Cultuur en Wetenschap d.d. (Kamerstuk). De daarop door de minister 
gegeven antwoorden zijn hierbij afgedrukt.  
 
Fungerend voorzitter van de commissie,  
  Tellegen 
 
  Adjunct-griffier van de commissie, 
  Arends 
   
 
Nr Vraag Bijlag Blz. t/
e (van m 
) 
1 Hoe verhoudt het Nederlandse onderwijs zich ten opzichte van onderwijsstelsels in andere OESO-    
2
landen , met betrekking tot werkdruk, klassengrootte en salarisniveau van leraren? 
Dit is een complexe en veelomvattende vraag, waarop geen kort en eenduidig antwoord gegeven kan 
worden. Aspecten als werkdruk, klassengrootte en salarisniveau hangen in de praktijk met elkaar 
samen, zodat voorzichtigheid geboden is met het trekken van conclusies ten aanzien van 
deelonderwerpen. Verder moet worden aangetekend dat onderwijsstelsels slechts tot op zekere 
hoogte vergelijkbaar zijn, ook omdat landen verschillen (bijvoorbeeld qua demografische situatie) 
en omdat er (culturele) verschillen kunnen zijn ten aanzien van bijvoorbeeld werkdrukervaring. Ook 
is sprake van variatie binnen ‘het onderwijs’: in het (Nederlandse) voortgezet onderwijs komt 
bijvoorbeeld veel meer variatie voor in groepsgrootte dan in het primair onderwijs. 
In haar publicatie Education at a Glance presenteert de OESO periodiek een schat aan informatie 
over talloze (deel)onderwerpen betreffende het onderwijs. Op 15 september 2016 heeft de regering 
haar reactie op Education at a Glance 2016 aan uw Kamer gestuurd. De conclusie die daarin werd 
getrokken geldt nog steeds: Nederland neemt internationaal gezien een sterke onderwijspositie in, 
waarbij er ruimte is om nog beter te worden. Daar blijven we dan ook aan werken.  
Als we wat dieper op de informatie ingaan zien we in de eerste grafiek hieronder uit het betreffende 
OESO-rapport, dat het salarispeil van Nederlandse leraren in het voortgezet onderwijs in 2014 
gemiddeld iets hoger ligt dan het OESO-gemiddelde. 
                                                           
1
  
2
 OESO: Organisatie voor Economische Samenwerking en Ontwikkeling 
Totaallijst feitelijke vragen Jaarverslag ministerie van Onderwijs, Cultuur en Wetenschap 2016 (34725-VIII-1) 1/39 

 
3 Kunt u bevestigen dat bij een aantal indicatoren in het jaarverslag tussentijds de meetmethode is     
aangepast, waardoor de vergelijkbaarheid over de jaren niet goed mogelijk is? Hoe wordt dit in de 
toekomst verbeterd? 
Bij het vormgeven van indicatoren wordt kritisch gekeken naar standaardkwaliteitseisen van de 
onderzoeksvraag en de bron, waarbij altijd getracht wordt om zo veel mogelijk aan te sluiten bij de 
bestaande registratiesystemen van DUO. We proberen daarbij zoveel mogelijk robuuste indicatoren 
te kiezen waardoor metingen op lange termijn mogelijk zijn. Hier zal ook bij het vormgeven van 
toekomstige indicatoren de nadruk op liggen. Op die manier hopen we te voorkomen dat er 
indicatoren gewijzigd moeten worden. Het klopt echter dat voor een aantal indicatoren de 
meetmethode is gewijzigd. Soms is het noodzakelijk om door voortschrijdend inzicht of 
teruglopende respons een andere bron te kiezen. Zo liep de respons terug van het oorspronkelijke 
onderzoek ‘Onderwijs werkt!’( Regioplan), waardoor noodgedwongen is gekozen over te gaan op en 
andere betrouwbaardere meetmethode door aan te sluiten bij het tweejaarlijkse zogenaamde 
Personeels- en MobiliteitsOnderzoek (POMO, van het ministerie van BZK). Deze overgang had ook 
een voordeel: Door aan te sluiten bij deze grotere uitvraag worden registratielasten voor het veld 
verminderd en de representativiteit van de steekproef voor de toekomst beter gewaarborgd. 
4 Is met zekerheid te stellen dat de uitval van startende leraren te verhelpen is door betere  13   
begeleiding? 
 Het is met zekerheid te stellen dat de begeleiding van startende leraren een bijdrage kan leveren aan 
de vermindering van uitval van beginnende leraren. Dit blijkt uit onderzoek van  Wim van der Grift 
en Michelle Helms-Lorenz (2014):  De reductie van de voortijdige beroepsverlating in het VO.  
 
Uit de Loopbaanmonitor Onderwijs 2012 (uitgevoerd onder startende leraren in po en vo) blijkt dat 
vooral die beginnende leraren uitstromen die aangeven dat ze minder goed zijn begeleid. De 
overgang van opleiding naar het werk voor de klas wordt als groot ervaren. Daarom zetten we al 
langer in op een betere aansluiting tussen opleiding en werk. Planmatige begeleiding van startende 
leraren draagt bij aan de doorlopende leerlijn. 
5 Behalve de aanpak van regeldruk binnen de scholen, hoe wordt er ingezet op het aanpakken van  13   
regeldruk die buiten de directe invloedssfeer van de scholen ligt? 
 In de gesprekken over de Regeldrukagenda Onderwijs 2014 - 2017, die zijn gevoerd met vele 
betrokkenen uit het onderwijsveld, kwam naar voren dat ervaren regeldruk onder meer voortkomt 
uit verwarring rond sommige regels in de onderwijswetgeving. Een belangrijk deel van onze 
inspanningen om regeldruk weg te nemen is daarom gericht op het meer toegankelijk maken van de 
onderwijswetgeving. Met een algemene onderwijswet en met een modernisering van de Wet op het 
voortgezet onderwijs, gaan wij hier een bijdrage aan leveren. Daarnaast hebben wij de huidige 
deugdelijkheidseisen geëvalueerd op consistentie en actualiteit en hebben wij in het kader van de 
stofkamoperatie informatieverplichtingen in de sectorwetten doorgelicht. Naar aanleiding hiervan 
zien wij mogelijkheden een aantal informatieverplichtingen voor de school te schrappen of te 
vereenvoudigen. Zo hoeven scholen in de toekomst niet meer te worden verplicht om de schoolgids 
op papier beschikbaar te stellen, maar kan worden volstaan met het digitaal beschikbaar stellen van 
de schoolgids. Voor de zomer zal het wetsvoorstel, wanneer de Ministerraad hiermee instemt, 
waarvan de evaluatie van de deugdelijkheidseisen en de stofkamoperatie deel uitmaakt gepubliceerd 
worden voor internetconsultatie. Daarnaast wordt er voor scholen een overzicht gemaakt van de 
grootste misverstanden omtrent registraties in het onderwijs. 
6 Wat is de reden dat ondanks meer begeleiding, startende leraren nog te veel uitvallen? Hoeveel  13   
vallen uit? Is dat aantal gegroeid of gekrompen? 
Er worden meer starters begeleid. Hoe deze begeleiding wordt vormgegeven verschilt per school. De 
kwaliteit en intensiteit van de begeleiding is nog niet overal optimaal ingevuld. Jaarlijks wordt 
hierover gerapporteerd in de voortgangsrapportage lerarenagenda. Over de jaren 2012-2014 is 23 
procent van de startende leraren in het po na het eerste jaar uitgestroomd. In het vo gaat het om 20 
procent. In het po was in het verleden duidelijk sprake van een stijging in uitval, die kon worden 
gekoppeld aan een moeilijke arbeidsmarkt voor startende leraren. In 2015 lijkt sprake te zijn van een 
trendbreuk in de uitval in het po. Zowel in de uitval na één, drie als vijf jaar is een duidelijke 
afvlakking van de eerdere stijging te zien. Bij de uitval in het vo zien we een stabiele, licht dalende 
ontwikkeling van de uitval na één, drie en vijf jaar. 
7 Wat wordt bedoeld met: ‘In de wetenschap worden topprestaties bereikt met een gemiddeld niveau  13   
van publieke middelen’? Met welke landen is Nederland te vergelijken als het gaat om voldoende 
Totaallijst feitelijke vragen Jaarverslag ministerie van Onderwijs, Cultuur en Wetenschap 2016 (34725-VIII-1) 3/39 

 
 Er wordt momenteel gewerkt aan een monitor die met behulp van indicatoren inzicht geeft in de 
ontwikkeling van gelijke kansen in het onderwijs. Voor het meten van de effectiviteit van ingezette 
maatregelen is de monitor niet bedoeld: de trendontwikkeling wordt weliswaar zichtbaar, maar er 
kunnen geen conclusies getrokken worden over een eventuele causale relatie tussen ingezette 
maatregelen en de kwantitatieve ontwikkelingen in de monitor. Daarom hebben wij het NRO 
verzocht om een evaluatie uit te zetten op een aantal maatregelen die in de brief genoemd zijn. Dit 
betreft de maatregelen die gericht zijn op de overgangen po-vo, vmbo-mbo/havo en mbo-hbo, 
alsmede de pilot gericht op het vrij roosteren van docenten voor coaching en ondersteuning (zie: 
https://www.nro.nl/onderzoeksprojecten/gelijke-kansen/). De call for proposals is april jongstleden 
uitgezet en inmiddels gesloten. Naar verwachting geschiedt de gunning deze zomer. De evaluatie 
van deze maatregelen loopt van 2017 tot 2021. De overige maatregelen uit de brief zullen apart 
geëvalueerd worden. 
11 Hoe groot is het aandeel thuiszittende leerlingen dat drie of meer maanden thuis zit zonder passend  15   
onderwijsaanbod, die wel ingeschreven staan op een school zowel in percentages, als in absolute 
getallen in schooljaar 2014-2015 en 2015-2016? 
In het schooljaar 2014-2015 duurde bij 2.232 (0,09 procent) leerlingen het langdurig relatief verzuim 
langer dan drie maanden. In het schooljaar 2015-2016 ging het om 2.592 leerlingen (0,1 procent). 
Oftewel, in het schooljaar 2014-2015 ging het om ongeveer  9 op de 10.000 leerlingen en het 
schooljaar erna op ongeveer 10 op de 10.000 leerlingen. 
12 Hoe verklaart u de stijging van het aantal thuiszitters in het primair en voortgezet onderwijs?  15   
 Het aantal thuiszitters is niet gestegen maar licht gedaald. Zoals in de tiende voortgangsrapportage 
is te lezen, is het totale aantal thuiszitters, bestaande uit absoluut verzuim  en langdurig relatief 
verzuim, het afgelopen jaar gedaald van 9.972 in het schooljaar 2014-2015 naar 9.388 in 2015-2016. 
13 Hoe kan het dat het ‘percentage mbo-deelnemers dat met diploma de instelling verlaat’ op alle  15   
niveaus verminderd is ten opzichte van 2015 (vergelijking realisatie 2016 en realisatie 2015)? 
Gebleken is dat de cijfers over 2014 en 2015 verkeerd verwerkt zijn. De juiste cijfers staan hieronder 
vermeld en afgebeeld. In de figuur is ook het studiejaar 2012/2013 opgenomen. (realisatie 2015 
betreft het schooljaar 2013/2014, realisatie 2016 betreft het schooljaar 2014/2015). 
 
niveau    2013/2014 2014/2015 
1             78%        78% 
2             73%        74% 
3             72%        74% 
4             74%        74% 
totaal       73%        74% 
 
 
Op alle niveaus is dus het percentage mbo-deelnemers dat met diploma de instelling verlaat gelijk 
gebleven of gestegen in 2014/2015 ten opzichte van 2013/2014. 
Totaallijst feitelijke vragen Jaarverslag ministerie van Onderwijs, Cultuur en Wetenschap 2016 (34725-VIII-1) 5/39 

 
door OCW niet gepubliceerd voor het mbo.  
 
In principe ziet de reguliere bekostiging die mbo-instellingen ontvangen ook op het verzorgen van 
onderwijs voor mbo-studenten die relatief lang in het mbo verblijven. Een rekenvoorbeeld is lastig te 
maken omdat de bekostiging van het mbo bestaat uit een verdeelmodel van het landelijk budget voor 
het mbo waarbij elke instelling haar aandeel ontvangt op basis van de ingeschreven mbo-studenten 
en de afgegeven diploma’s. Daarnaast krijgen de mbo-studenten een wegingsfactor voor de leerweg, 
opleiding en de verblijfsduur en het niveau van het afgegeven diploma. Deze 
bekostigingsparameters bepalen de hoogte van de lumpsum van de mbo-instellingen in het 
verdeelmodel.  
  
Het doel van deze tijdelijke regeling is de mbo-instellingen die 20% of meer van dergelijke 
studenten hebben ingeschreven en daardoor minder bekostiging ontvangen financieel te 
ondersteunen. Het landelijk gemiddelde bedraagt ca. 17%. Hierdoor zouden er geen belemmeringen 
meer mogen zijn om deze mbo-studenten langer in het onderwijs te houden. Met deze extra 
middelen is het voor deze mbo-instellingen mogelijk deze mbo-studenten gelijke kansen te geven 
om het voor hen hoogst haalbare mbo-diploma te halen. 
19 Wat bedoelt u concreet met 'We zijn gestart met de voorbereiding van een extra  16   
ondersteuningsaanpak mbo-pabo in een grootstedelijke context voor studenten die we nu 
onvoldoende bereiken'? 
Het ondersteuningsaanbod ‘Goed voorbereid naar de pabo’ dat met de invoering van de bijzondere 
nadere vooropleidingseisen voor de pabo is ingericht, is in de praktijk toegespitst op studenten in 
een mbo-opleiding tot onderwijsassistent. Vanuit de grote steden is de behoefte kenbaar gemaakt om 
ook een aanbod te creëren voor studenten uit andere mbo-opleidingen. Deze studenten beslissen 
vaak pas aan het einde van de mbo-opleiding naar de pabo te gaan, terwijl het startmoment van het 
ondersteuningstraject al aan het begin van het laatste mbo-jaar ligt. Om ook deze groep te bereiken 
en succesvol naar de pabo te geleiden, hetgeen moet leiden tot een meer diverse instroom in de pabo, 
is de subsidieregeling ‘Stimulering doorstroom niet verwant mbo-pabo’ opgesteld. Met deze 
regeling wordt een beperkte pilot in de steden Amsterdam, Rotterdam en Den Haag gesubsidieerd 
waarbij de ROC’s en pabo’s nauw samenwerken om de doelgroep te bereiken. 
20 Hoeveel zomerscholen (of lentescholen) zijn er voor vmbo-leerlingen, die willen doorstromen naar  16   
het mbo? Om hoeveel leerlingen gaat het? Ontvangen deze scholen een bekostiging van het Rijk? Zo 
ja, om hoeveel middelen gaat het? 
De subsidie die scholen in 2015, 2016 en 2017 op grond van de regeling lente- en zomerscholen vo 
konden aanvragen was uitsluitend bestemd voor lente- of zomerschoolprogramma’s gericht op het 
voorkomen van zittenblijven, niet voor andere doelen zoals doorstroom van vmbo naar mbo. Wel 
bieden diverse scholen nu op eigen initiatief zomerprogramma’s aan ten behoeve van de overstap 
vmbo-mbo. Vanaf komende zomer zal hiervoor subsidie beschikbaar zijn. Het beleidskader 
subsidies doorstroomprogramma’s vmbo-mbo en vmbo-havo (motie-Rog, Kamerstukken II 2015-
2016, 31 289, nr. 316) zal één dezer dagen gepubliceerd worden. 
21 Klopt het dat het ondersteuningstraject voor de pabo is geïntensiveerd om de instroom en diversiteit  16   
te stimuleren? In hoeverre is er in dit ondersteuningstraject ingezet op meer mannelijke docenten 
voor de klas? 
De intensivering van het ondersteuningstraject ‘Goed voorbereid naar de pabo’ kent drie actielijnen, 
gericht op extra inzet op het behalen van de toelatingstoetsen, scouting en werving van meer diverse 
studenten voor de pabo, en  professionalisering van mbo-docenten die de vakken van de 
toelatingstoets (gaan) geven. Het ondersteuningstraject, en ook de intensivering hiervan, kent een 
regionale invulling. De exacte invulling van de intensivering verschilt dus per regio, omdat ook de 
behoefte c.q. uitdagingen niet overal dezelfde zijn. Waar in de meeste regio’s de stimulering van 
diversiteit in brede zin wordt benaderd (zoals etniciteit, sekse en vooropleiding), zijn er ook regio’s 
die zich hierbij specifiek richten op het bereiken van mannen. 
22 Kan een overzicht gegeven worden van de beschikbare middelen voor ‘soepele overgangen’ voor de  16   
komende jaren met een uitsplitsing naar maatregelen? 
Voor soepele overgangen zijn de maatregelen in gang gezet  en middelen beschikbaar gesteld. 
Maatregel 2017 2018 2019 2020 ev 
Totaallijst feitelijke vragen Jaarverslag ministerie van Onderwijs, Cultuur en Wetenschap 2016 (34725-VIII-1) 7/39 

 
die deze mogelijkheden aanbieden? Wat maakt dat zij hierin slagen? 
Het is niet bekend op hoeveel scholen vakken op een hoger niveau kunnen worden gevolgd. Zoals 
ook in de Examenmonitor 2016 is gemeld heeft een zeer beperkt aantal kandidaten eindexamen 
gedaan in een vak op een hoger niveau.  
 
In het schooljaar 2015/2016 zijn enkele koplopers van start gegaan om op het vwo een versneld of 
verrijkt programma aan te bieden. Scholen kunnen zich tot uiterlijk 1 november 2020 aanmelden. In 
totaal doen nu 33 scholen mee aan de pilot voor deze maatregel en die vullen dat allemaal anders in. 
Scholen bieden veelal maatwerk voor leerlingen, en geen vaste programma’s of één keus: versneld 
óf verrijkt. 
 
Op dit moment is het nog te vroeg om gedeelde succesfactoren te benoemen. Een 
evaluatieonderzoek  naar het versneld/verrijkt vo is onlangs van start gegaan om te bezien of deze 
beleidsmaatregel scholen voldoende ondersteunt bij een effectieve uitvoering en waar eventuele 
aanpassing gewenst is. Hieruit kunnen we ook een beeld van de succesfactoren verkrijgen. Uw 
Kamer wordt begin 2018 geïnformeerd over dit onderzoek. 
26 Wat waren de criteria voor de maatwerkbekostiging op aanvraag voor scholen? Hoeveel aanvragen  17   
zijn er gedaan?  Welk percentage van de aanvragen is toegewezen/afgewezen en op welke gronden? 
In het primair onderwijs zijn de volgende criteria gehanteerd bij de aanvragen: 
 Indien het aantal opgegeven asielzoekerskinderen en het aantal vreemdelingenkinderen op de 
peilmomenten kleiner was dan 4 of er geen toename van het aantal asielzoekerskinderen ten 
opzichte van 1.10.2014 was vastgesteld, werd de aanvraag voor de school afgewezen.  
 De bijzondere bekostiging op grond van artikel 123 WPO voor het schooljaar 2015-2016 was 
gebaseerd op een bekostiging van maximaal € 9.000,00 per leerling op jaarbasis. Hierbij werd 
rekening gehouden met de reeds ontvangen extra bekostiging in verband met deze instroom. 
Indien werd vastgesteld, dat de reeds toegekende extra bekostiging hoger werd dan de maximale 
bekostiging van € 9.000,00 per leerling op jaarbasis, werd de aanvraag afgewezen.  
 Voor de scholen waarvoor gold dat de reeds toegekende extra bekostiging lager was dan de 
maximale bekostiging van € 9.000,00 per leerling op jaarbasis, werd het toe te kennen bedrag 
opgenomen, exclusief de verrekening met de eventueel toegekende groeibekostiging. Deze 
verrekening werd apart vastgesteld op bestuursniveau op basis van de aantallen 
asielzoekerskinderen en in welke mate dezen hebben bijgedragen aan de toegekende 
groeibekostiging voor het bestuur. Dit bedrag werd vervolgens gekort op het toe te kennen 
bedrag.  
 
Er zijn in het primair onderwijs door 155 verschillende schoolbesturen  aanvragen ingediend voor in 
totaal 277 scholen. Uiteindelijk heeft circa 90 procent van de schoolbesturen maatwerkbekostiging 
ontvangen op basis van de bovengenoemde criteria. 
In het voortgezet onderwijs konden de scholen op vier peildata het aantal daadwerkelijk 
schoolgaande leerlingen opgeven dat niet de Nederlandse nationaliteit had, op de peildatum korter 
dan twee jaar in Nederland was en op 1 oktober 2015 nog niet op deze school of een andere school 
binnen hetzelfde bevoegd gezag stond ingeschreven. De verstrekking van de maatwerkbekostiging 
vond plaats op basis van de per peildatum door het bevoegd gezag van de school aangeleverde 
gegevens en werd verstrekt voor een periode van drie maanden. 
Voor het aantonen van juistheid van de verstrekte gegevens dienden de scholen ervoor te zorgen dat 
de gegevens over nationaliteit en verblijfsduur van de leerlingen opgenomen waren in de 
administratie van de school en dat er minstens een document aanwezig was waaruit deze gegevens 
bleken, wat overeenkomt met het aanvragen van aanvullende bekostiging voor het onderwijs aan 
nieuwkomers in eerdere jaren.  
In 2016 zijn er voor het voortgezet onderwijs, verspreid over vier peildata, 538 aanvragen gedaan 
voor maatwerkbekostiging. Alle aanvragen zijn toegekend. 
27 Hoe gaat u ervoor zorgen dat de beheersing van didactische en differentiatievaardigheden van  18   
docenten worden verbeterd in zowel primair als voortgezet onderwijs? 
Het goed leren beheersen van de didactische vaardigheden, vooral de complexe, is iets wat leraren 
vooral in de werkpraktijk ontwikkelen. Het is daarom belangrijk dat zij hierin op school gefaciliteerd 
Totaallijst feitelijke vragen Jaarverslag ministerie van Onderwijs, Cultuur en Wetenschap 2016 (34725-VIII-1) 9/39 

 
schoolleiders.  
Het Schoolleidersregister VO (SRVO) is sinds 1 april 2016 in de lucht. Op 1 januari 2017 hadden 
reeds 966 schoolleiders in het voortgezet onderwijs zich in het SRVO ingeschreven. 
31 Kunt u bevestigen dat de nieuwe cijfers over het aandeel leraren dat de algemeen didactische  18   
vaardigheden beheerst vanwege onnauwkeurigheid en onvergelijkbaarheid op op aanraden van de 
inspectie niet zijn gebruikt in de tabel? Hoe wordt gezorgd dat de komende jaren toch inzicht 
verkregen kan worden in de ontwikkeling van deze indicator? 
De manier waarop de beheersing van de algemeen didactische vaardigheden van leraren gemeten 
wordt, is in 2015/2016 enigszins veranderd. Hierdoor is een vergelijking over de tijd niet goed meer 
mogelijk. Op aanraden van de Inspectie worden de nieuwe cijfers over de algemeen didactische 
vaardigheden van leraren in het po niet vergeleken met de oudere cijfers.  
Momenteel wordt een verdiepend onderzoek naar de differentiatievaardigheden uitgevoerd. Op basis 
van deze uitkomsten wordt gekeken naar een mogelijke vervanging van de indicator. 
32 Is bij de indicatoren in de tabel in paragraaf 1.2 overwogen toe te voegen: 'het aantal scholen waar  18   
alle docenten de genoemde vaardigheden beheersen en deelnemen aan peer review’? Zo ja, wanneer 
wordt dit toegevoegd? Zo nee, waarom niet? 
Dit is niet overwogen. Het is belangrijk dat alle leraren over deze vaardigheden beschikken. 
Schoolniveau is hier niet relevant en wordt daarom niet gemeten. 
33 Waarom is in paragraaf 1.2 over vakkundig onderwijspersoneel geen stand van zaken aangaande het  18   
lerarentekort opgenomen? 
Het jaarverslag 2016 kijkt specifiek terug op 2016 en de indicatoren van de begroting (en 
beleidsagenda) van 2016. Daarin stond het lerarentekort niet als zodanig benoemd. In de Kamerbrief 
van 29 november 2016 bent u geïnformeerd over de stand van zaken aangaande het lerarentekort. U 
heeft toen ook het rapport met de laatste ramingen van CentERdata ontvangen. Op 24 februari 
jjongstleden heeft u het plan van aanpak Lerarentekort ontvangen. In het najaar van 2017 wordt u 
geïnformeerd over de voortgang van activiteiten die in het plan van aanpak lerarentekort zijn 
aangekondigd. 
34 Wat is de reden dat de doelstelling dat 40% van de leraren in het basisonderwijs in salarisschaal LB  19   
moeten zitten nog steeds niet behaald is? Welke stappen gaat u ondernemen om ervoor te zorgen dat 
de doelstelling in 2017 wel behaald wordt? 
De redenen voor het niet behalen van de landelijke doelstelling lopen uiteen. Een deel van de 
besturen haalt de doelstelling van 40 procent. Bij sommige besturen haalt de ene school de 
doelstelling wel, de andere niet. De redenen voor het niet behalen van de doelstelling verschillen per 
school en per bestuur. In het eind 2016 verschenen onderzoek ‘Carrièreperspectieven van leraren in 
het kader van de functiemix primair en voortgezet onderwijs’ noemden schoolleiders bijvoorbeeld 
financiën, formatieruimte, dalende leerlingaantallen, animo onder leraren om voor promotie in 
aanmerking te komen, aanbod van personeel, kwaliteit van het huidige personeel, cultuur op school 
of keuzes die besturen maken ten aanzien van het personeelsbeleid.  
In 2016 is samen met de vakbonden en de PO-Raad een traject gestart om schoolbesturen in het 
primair onderwijs te ondersteunen om de functiemix op een beleidsrijke manier te versterken via het 
verbeteren van het HRM-beleid. In het najaar van 2016 zijn in diverse regio’s in Nederland 
bijeenkomsten georganiseerd om schoolbesturen van elkaar te laten leren en elkaar te stimuleren om 
de functiemix in te zetten als instrument binnen het HRM-beleid. Ook zijn scholen gefaciliteerd met 
individuele maatwerkbegeleiding. De eerste concrete resultaten van dit traject zullen naar 
verwachting pas in de cijfers vanaf 2017 zichtbaar worden. 
35 Hoe verklaart u het achterblijvende percentage van een zichzelf verbeterende zwakke afdeling,  19   
gezien de stijging van het aandeel zwakke scholen dat zich binnen een jaar verbetert? 
Er lijkt een verband te zijn tussen de daling van het aantal zwakke en zeer zwakke afdelingen in het 
voortgezet onderwijs en het terugdringen van de verbetertermijn naar één jaar voor zeer zwakke 
afdelingen. Blijkbaar stimuleert een kortere verbetertermijn sterk het verbeteren van de kwaliteit. 
Daarnaast geeft de inspectie aan dat de problematiek van de overgebleven (zeer) zwakke afdelingen 
ernstiger en complexer is. Door deze complexiteit is het voor deze afdelingen moeilijker om zich 
binnen de verbetertermijn te verbeteren, wat een verklaring is voor het achterblijvende percentage.  
Het verder van belang te melden dat de cijfers een samengesteld percentage weergeeft. Door het 
gering aantal zeer zwakke afdelingen (<10) kan een kleine verandering echter grote verschillen 
Totaallijst feitelijke vragen Jaarverslag ministerie van Onderwijs, Cultuur en Wetenschap 2016 (34725-VIII-1) 11/39 

 
Deze indicator maakt onderscheid tussen wel of geen deelname aan leeractiviteiten maar biedt geen 
inzicht in subgroepen die meer of minder kans hebben om deel te nemen aan een leeractiviteit 
mbo/ho. 
42 Welke kwantitatieve resultaten ten aanzien van de economische zelfstandigheid en financiële  25   
zelfredzaamheid van vrouwen heeft u bereikt? 
Tussen 2005 en 2015 steeg het aandeel economisch zelfstandige vrouwen van 46 procent naar 54 
procent. Tijdens de economische crisis was er sprake  van zeer beperkte groei, terwijl het percentage 
economisch zelfstandige mannen daalde. Inmiddels is er weer sprake van een (nog bescheiden) 
stijging van het aandeel economisch zelfstandige vrouwen.  
Het emancipatiebeleid heeft uiteraard effect op deze cijfers. Het is echter niet een-op-een aan te 
geven wat de kwantitatieve resultaten van het beleid zijn; de arbeidsparticipatie en economische 
zelfstandigheid worden ook beïnvloed door andere economische en culturele factoren. 
Wel zijn er  gegevens over het bereik van projecten, bijvoorbeeld het project Eigen Kracht, gericht 
op vrouwen met een afstand tot de arbeidsmarkt. In 2015-2016 hebben 24 centrumgemeenten 
hiervoor een decentralisatieuitkering  ontvangen. Uit de resultaten van een deel van deze gemeenten 
blijkt dat een grote meerderheid van de vrouwen daadwerkelijke stappen heeft gezet, bijvoorbeeld in 
de vorm van een betaalde baan, vrijwilligerswerk, een opleiding, of een eigen bedrijf. 
43 Waaruit blijkt dat onder andere de aanpak vrouwen naar de top effectief is gebleken?  25   
De voortgang van het aandeel vrouwen aan de top wordt gevolgd door de Monitoring Commissie die 
daarover jaarlijks rapport over uitbrengt. Uit het onderzoek van de Commissie blijkt dat dat het 
aandeel vrouwen in raden van bestuur en raden van commissarissen licht toeneemt maar dat de groei 
traag is. De Commissie stelt vast dat betere resultaten worden geboekt door de top 200 waarop de 
aanpak Vrouwen naar de Top van de minister van  Emancipatie en Hans de Boer zich met name 
richt. De Commissie schrijft de relatief hoge percentages vrouwen in de raden van commissarissen 
in 2015 bij de top 200 toe aan deze aanpak en pleit voor voortzetten en intensivering. De 
bevindingen en het pleidooi van de Monitoring Commissie vormen een belangrijk en positief signaal 
dat de aanpak werkt. Tegelijk blijven zorgen over de trage groei van het aandeel vrouwen aan de 
top. 
44 Klopt het dat het percentage 'sociale acceptatie homoseksualiteit onder de bevolking' in 2016 op  25   
93% ligt en de streefwaarde op boven de 90%? Deelt u de mening dat het tijd is om de streefwaarde 
te verhogen, bijvoorbeeld naar 100%? 
Het klopt dat het aandeel van de Nederlandse bevolking met een positieve houding ten opzichte van 
homoseksualiteit sinds 2006 onverminderd blijft toenemen. In vergelijking met andere landen 
behoort Nederland tot de groep landen waar de bevolking het meest positief over homoseksualiteit 
denkt: 93 procent van de Nederlandse bevolking staat neutraal tot positief tegenover 
homoseksualiteit, 7 procent is negatief. Alle inspanningen zijn er uiteraard op gericht het percentage 
zo hoog mogelijk te krijgen en te houden, een streefwaarde van 100 procent lijkt desondanks 
onrealistisch.. 
4
45 Kunt u aangeven wat de plannen zijn om de acceptatie van LHBTI’s te vergroten?  25   
Uw Kamer heeft op 20 januari 2017 een brief ontvangen met een overzicht van de opbrengsten 
emancipatiebeleid 2013-2017. Hierin zijn ook de speerpunten van beleid terug te lezen. Speerpunten 
zijn onder meer jongeren en groepen waar de sociale acceptatie achter blijft, in het bijzonder 
bepaalde levensbeschouwelijke en biculturele gemeenschappen. Gezien demissionaire status blijft 
het kabinet inzetten op de maatregelen zoals die in gang zijn gezet en waarvan de voortgang is 
beschreven in bovengenoemde brief. 
46 Wanneer kan de Kamer de beleidsdoorlichting 'tegemoetkoming onderwijsbijdrage en schoolkosten'  28   
verwachten? 
Deze beleidsdoorlichting zal uiterlijk december 2017 aan de Tweede Kamer worden aangeboden. 
47 Kan de lijst met verstrekte subsidies worden verstrekt?  30   
Op de site www.opendata.rijksbegroting.nl vindt u onder “dataset 2: subsidieoverzichten” per 
departement het overzicht van de in 2016 verstrekte subsidies. 
48 Welke stappen worden door u gezet om een causaal verband te kunnen leggen tussen specifieke  31   
                                                           
4
 LHBTI:  lesbische vrouwen, homoseksuele mannen, biseksuelen, transgenders en intersekse personen 
Totaallijst feitelijke vragen Jaarverslag ministerie van Onderwijs, Cultuur en Wetenschap 2016 (34725-VIII-1) 13/39 

 
51 Kunt u aangeven waarom de emancipatieprojecten van OCW geen landelijk bereik hebben?  31   
Het overgrote deel van het gendergelijkheidsbeleid van OCW heeft een landelijk bereik, 
bijvoorbeeld het beleid rond topvrouwen, voor sociale veiligheid. Daarnaast richt OCW zich op 
samenwerking met andere ministeries, als het gaat om kabinetsbeleid dat (mede) effect heeft op de 
arbeidsparticipatie en economische zelfstandigheid van vrouwen. Ook dat beleid heeft uiteraard een 
landelijk bereik.  
Daarnaast zijn er ook emancipatieprojecten die lokaal worden uitgevoerd. Gemeenten zijn 
verantwoordelijk voor de re-integratie, en kunnen ook het beste maatwerk leveren. Vandaar dat 
OCW bij emancipatieprojecten rond arbeidsmarkttoeleiding en economische zelfstandigheid van 
vrouwen samenwerkt met gemeenten. Dit gebeurt over het algemeen in de vorm van  cofinanciering 
door middel van decentralisatieuitkeringen. Deze regelingen hebben in zoverre een landelijk bereik, 
dat alle 35 centrumgemeenten cofinanciering kunnen aanvragen. 
52 Hebben de lessen die geleerd zijn over de kwaliteit van beleidsdoorlichtingen nog effect op de  32   
planning en opzet van beleidsdoorlichtingen in 2017 of 2018? 
De beleidsdoorlichtingen in  2017 en  2018 worden uitgevoerd op artikelniveau en niet zoals de 
beleidsdoorlichtingen in 2014 en 2015 artikel-overschrijdend gebaseerd op de beleidsdoelstellingen. 
Daarnaast stimuleren we medewerkers die de beleidsdoorlichting uitvoeren deel te nemen aan een 
opleiding via het ministerie van Financiën. 
53 Kunt u bevestigen dat vanwege het faillissement van Ibn Ghaldoun in 2013 het zich garant stellende  33   
ministerie van OCW in 2016 een bedrag moest storten bij het ministerie van Financiën voor de 
roodstandfaciliteit voor schatkistbankieren? Kunt u een toelichting geven op dit mechanisme? Hoe 
verhoudt dit zich tot de aansprakelijkheid van het schoolbestuur? Worden de kosten in de toekomst 
daar verhaald of staat bij faillissement van een school die aan schatkistbankieren doet altijd OCW 
aan de lat vanwege de garantstelling? Heeft u het beleid voor garantstellingen naar aanleiding van 
deze kwestie aangescherpt? 
Ibn Ghaldoun had een rekening courantkrediet bij de schatkist en vanwege het faillissement van Ibn 
Ghaldoun heeft OCW, vanwege de garantstelling richting het ministerie van Financiën, het tekort op 
dit rekening-courantkrediet aangezuiverd. Instellingen betalen bij  gebruik van een rekening-
courantkrediet een opslagpercentage van 0,25 procent en voor een (hypothecaire) lening een opslag 
van 0,1 procent. Deze opslag dient als dekking voor OCW voor het geval een instelling failliet gaat 
en er een restschuld ontstaat. In het interdepartementaal beleidsonderzoek risicobeheer en 
risicobeheersing schatkistbankieren OCW is uitgebreid toegelicht hoe OCW met deze risico’s om 
gaat (Kamerstuk 33 495, nr. 101).  
In de onderwijswetgeving is de aansprakelijkheid van het schoolbestuur niet geregeld. In beginsel 
wordt de restschuld van een instelling die bij de schatkist leent, in het geval van faillissement, 
verhaald bij OCW. Wanneer er sprake is van een lening met een gemeentegarantie, worden de  
resterende betalingsverplichtingen vervolgens bij de betreffende gemeente verhaald. Bij een 
hypothecaire lening wordt de restschuld vereffend met de opbrengst van het betreffende onderpand 
bij executoriale verkoop. De evtuele restschuld na executoriale verkoop bij een hypothecaire lening 
wordt gefinancierd via de reserve die is ontstaan door de in rekening gebrachte opslag op rekening-
courantkredieten en leningen. 
Bij het eerder genoemde interdepartementale beleidsonderzoek is uitgebreid onderzoek gedaan naar 
de garantstelling van OCW, waarbij ook de casus Ibn Galdoun is betrokken. Zoals ook uit de 
kabinetsreactie bij dit onderzoek is gemeld, is er vooralsnog geen aanleiding geweest om het beleid 
voor garantstellingen op dit vlak bij het schatkistbankieren aan te passen. 
54 Wat is de reden dat het aandeel thuiszittende leerlingen dat drie of meer maanden thuis zit zonder  34   
passend onderwijsaanbod is gestegen in schooljaar 2015-2016 ten opzichte van schooljaar 2014-
2015 in het primair onderwijs? 
Zie het antwoord op vraag 12. 
55 Kunt u de precieze definitie aangeven van het aandeel leraren dat deelneemt aan peer review?  35   
Zie  vraag 170. 
56 Gezien de geringe stijging, wat gaat u doen om het percentage ‘aantal leraren met een afgeronden  35   
wo-bachelor of hbo-/wo masteropleiding' de komende tijd te doen stijgen? 
Dat het aandeel leraren met een afgeronde hbo of wo masteropleiding van 66,2 procent in 2011 is 
gestegen naar 80 procent in 2016 is mooi. Zeker tegen de achtergrond dat op hogescholen ook veel 
Totaallijst feitelijke vragen Jaarverslag ministerie van Onderwijs, Cultuur en Wetenschap 2016 (34725-VIII-1) 15/39 

 
Uit de huidige cijfers blijkt dat 74% van de leraren in het po en 68 procent van de leraren in het vo 
aangeeft dat zij deelnemen aan enige vorm van peer review. Omdat er sprake is van een nieuwe bron 
kan er geen betrouwbare vergelijking worden gemaakt met de vorige meting. Bij de volgende 
meting in 2018 kunnen we zien welke beweging er zichtbaar is. 
64 Is er ook een oordeel van leraren ten aanzien van ouderbetrokkenheid? Zo ja, welke ontwikkeling is  36   
hier te zien? Zo nee, waarom niet? 
In 2014 is Ouders & Onderwijs als dé landelijke ouderorganisatie in het leven geroepen. Een van de 
functies van Ouders & Onderwijs is om signalen van ouders in kaart te brengen en op basis hiervan 
OCW en de Tweede Kamer te informeren. Ouders en Onderwijs heeft dat dit jaar onder andere 
gedaan in de publicatie de Staat van de Ouder, waarvoor ouders uitgebreid zijn bevraagd. Daarin 
wordt geen oordeel van leraren ten aanzien van ouderbetrokkenheid gespecificeerd, maar is er wel 
uitdrukkelijk ook aandacht voor de relatie tussen de leerkracht en de ouder. Op deze wijze wordt de 
ouderbetrokkenheid gevolgd. 
65 Waarom is er geen meting gedaan naar ouderbetrokkenheid in 2016, waar het voorheen in 2012 en  36   
2014 iedere twee jaar wel het geval was? 
Zie vraag 64. 
66 Welk deel van de lumpsumbekostiging in het primair onderwijs is uitgegeven aan personeelskosten  38   
en welk deel aan kosten voor materieel en dergelijke? 
In 2015 is ongeveer 81 procent van de totale lasten uitgegeven aan personeelslasten en 19 procent 
aan materieel en dergelijke (bron: Financiële staat van het Onderwijs 2015, Inspectie van het 
onderwijs, december 2016). De gegevens over 2016 zijn nog niet beschikbaar. Deze jaarrekeningen 
over 2016 worden begin juli 2017 bij DUO ingediend. 
67 Waaruit bestaat de overschrijding van € 13,1 miljoen die onder 'overig' staat?  38   
De realisatie op de aanvullende bekostiging is € 13,1 miljoen hoger dan begroot. Dit betreft 
grotendeels uitgaven voor de regeling procesbegeleiders krimp en de regeling lerarenontwikkelfonds 
(€ 1,8 miljoen respectievelijk € 4,5 miljoen) die beide eerder begroot waren onder het instrument 
«opdrachten», en uitgaven voor georganiseerd overleg- en vakbondsfaciliteiten (GOVAK) ter 
grootte van € 4,9 miljoen die eerder waren begroot onder het instrument «hoofdbekostiging». 
68 Klopt het dat het loonakkoord 2016 tot een overschrijdingop de OCW-begroting heeft geleid  van de  38 48  
gebudgetteerde lumpsum in zowel po als vo van in totaal meer dan € 480 miljoen? Hoe wordt dit 
opgevangen? 
Dit klopt niet. De benodigde middelen voor het loonakkoord, zowel voor het po als het vo, zijn 
toegevoegd aan de begroting vanuit de algemene middelen. Dit leidde ertoe dat de begroting 
verhoogd werd en er middelen beschikbaar kwamen ten behoeve van het loonakkoord. 
69 Hoe groot was de toename van het loon van docenten als gevolg van de loonbijstelling,  39   
gespecificeerd naar basis- en voortgezet onderwijs? 
Loonontwikkeling kan op meerdere manieren worden weergegeven. Een goede indicatie van de 
ontwikkeling van beloning is de contractloonontwikkeling. Tot het contractloon behoren naast 
generieke salarismaatregelen (zoals loonbijstelling) ook andere onderdelen, zoals eenmalige 
uitkeringen en de stijging van de eindejaarsuitkering.  
Vanaf 2010 tot en met 2017 is er in het po en vo een contractloonstijging van ieder ongeveer 7,5 
procent. 
70 Wat is de procentuele loonontwikkeling wanneer 2010 als basisjaar wordt genomen tot en met 2017,  39   
gespecifieerd naar het basis- en voortgezet onderwijs? 
Zie antwoord op vraag 69. 
71 Wat is uw verklaring voor het verschil tussen de vastgestelde begroting en de realisatie in 2016 van  39   
min € 300.000 bij 'Ondersteuning G86'? 
Dit verschil wordt verklaard doordat de middelen ten behoeve van implementatie van de 
kwaliteitsverbetering van voorschoolse educatie in alle gemeenten via het instrument subsidies zijn 
uitgeput. 
72 Kunt u in een tabel weergeven hoeveel er sinds 2010 per jaar is uitgegeven aan  39   
onderwijsachterstandenbeleid? 
Onderstaande tabel laat de uitgaven zien aan het onderwijsachterstandenbeleid door OCW die via de 
Totaallijst feitelijke vragen Jaarverslag ministerie van Onderwijs, Cultuur en Wetenschap 2016 (34725-VIII-1) 17/39 

 
78 Hoe wordt inzichtelijk gemaakt of middelen uit de prestatiebox daadwerkelijk leiden tot de  40   
afgesproken doelen? 
De doelstellingen die zijn afgesproken in het bestuursakkoord voor de sector primair onderwijs zijn 
vertaald in indicatoren met streefwaarden. Bij het sluiten van het bestuursakkoord is afgesproken 
periodiek te monitoren. Daarvoor wordt in een dashboard per doel de voortgang in beeld gebracht en 
toegelicht aan de hand van realisatiecijfers op de indicatoren en andere relevante 
monitoringsgegevens. Uw Kamer ontvangt jaarlijks een voortgangsrapportage met in de bijlage het 
dashboard (tweede voortgangsrapportage 2016; dashboard bestuursakkoord po). In 2015 was de 
nulmeting. 
79 Hoe wordt verklaard dat schoolbesturen ten onrechte hoge werkeloosheidskosten hebben  41   
gedeclareerd? 
Schoolbesturen declareren zelf niet rechtstreeks werkloosheidskosten bij het Participatiefonds. Het 
proces loopt iets anders. Een gewezen medewerker van een schoolbestuur meldt zich bij het UWV 
voor een uitkering. Het UWV beoordeelt de aanvraag en gaat over tot het uitkeren van de 
werkloosheidsuitkering. Die kosten worden één op één door Participatiefonds aan het UWV betaald. 
Daarop vindt een ‘instroomtoets’ door het participatiefonds plaats om te bepalen of een 
schoolbestuur reglementair in aanmerking komt voor vergoeding van deze kosten. Indien dat het 
geval is, gebeurt er verder niets, aangezien het Participatiefonds reeds de kosten heeft betaald. Wordt 
er negatief getoetst dan worden de uitkeringslasten door DUO verrekend met de rijksvergoeding van 
het betreffende bestuur. OCW maakt vervolgens op basis van deze inhouding het verrekende bedrag 
over aan het Participatiefonds. De toetsing wordt in opdracht van het Participatiefonds uitgevoerd 
door DUO. Vanwege knelpunten bij de invoering van een nieuw systeem, heeft deze toetsing 
beperkt plaatsgevonden in de periode 2012-2015. Hierdoor is een achterstand ontstaan in de 
verrekening.  Deze achterstand is ontstaan door toedoen van de vertraging in de beoordeling van de 
instroomtoets door DUO. De schoolbesturen kunnen daar niets aan doen. Dit neemt niet weg dat 
achteraf waar nodig een correctie plaatsvindt. Het Participatiefonds verwacht dat deze achterstand 
eind 2017 is weggewerkt. 
80 Is de bijdrage voor brede scholen en sport en cultuur (combinatiefuncties) die is overgeheveld naar  41   
het gemeentefonds geoormerkt? Zo ja, hoe? Zo nee, waarom niet? 
De middelen voor de Brede impuls combinatiefuncties worden in de huidige situatie overgeheveld 
naar gemeenten via een decentralisatie uitkering in het gemeentefonds. Hiermee worden de 
middelen verdeeld volgens criteria die de ministeries van OCW en VWS samen met de stakeholders 
hebben bepaald op basis van inhoudelijke doelstellingen. Decentralisatie-uitkeringen zijn apart 
zichtbaar binnen het gemeentefonds. Een gemeente ziet hoeveel geld er via decentralisatie-
uitkeringen beschikbaar is gesteld. En kan hiermee geld reserveren voor specifieke doelen/thema’s. 
Gemeenten dienen een intentieverklaring in waarin ze aangeven voor hoeveel fte zij in een jaar 
middelen willen ontvangen. 
81 Klopt het dat scholen voor € 23,7 miljoen aan werkloosheidskosten hebben gedeclareerd, die  42   
onterecht bleken? Kunt u toelichten hoe dit kan gebeuren? 
Zie het antwoord op vraag 79. De planning van  het Participatiefonds is om in samenwerking met 
DUO  alle achterstallige toetsingen in 2017 uit te voeren en aan te bieden voor verrekening. 
82 Wat is de reden dat het aandeel thuiszittende leerlingen dat drie of meer maanden thuis zit zonder  43   
passend onderwijsaanbod is gestegen in schooljaar 2015-2016 ten opzichte van schooljaar 2014-
2015 in het voortgezet onderwijs? 
Zie het antwoord op vraag 12. 
6
83 Bent u van plan een nieuwe doelstelling op te stellen om het aantal vsv’ers nog verder te laten  44   
dalen? Zo ja, welke acties gaat u uitvoeren om dit te bewerkstelligen? Zo nee, waarom niet? 
De huidige vsv-doelstelling luidt dat er in 2021 maximaal 20.000 nieuwe vsv’ers per jaar mogen zijn 
(gemeten over schooljaar 2019-2020). Het is voorbarig om deze doelstelling op dit moment al aan te 
scherpen.. 
84 Hoe ziet u de haalbaarheid van de sprong van het aandeel leraren met een afgeronde wo  44   
masteropleiding in de bovenbouw van het vwo van 63% nu naar 80-85% in 2020? Wat gaat u 
hiervoor doen? 
                                                           
6
 vsv: voortijdig schoolverlater 
Totaallijst feitelijke vragen Jaarverslag ministerie van Onderwijs, Cultuur en Wetenschap 2016 (34725-VIII-1) 19/39 

 
informatie wordt u verwezen naar 'Succesvolle aanpak voortijdig schoolverlaten krijgt een krachtig 
vervolg'.. 
90 Als 36% van de scholen niet adequaat fase 1 van meten en analyseren van behaalde resultaten van  44   
leerlingen doorloopt, hoe worden zij ertoe bewogen dat alsnog te doen? 
In de voortgangsrapportage Lerarenagenda 2016 is benoemd op welke manier de beweging naar 
meer formatieve evaluatie en feedback wordt gestimuleerd en gefaciliteerd. Zo worden goede 
praktijkvoorbeelden gedeeld, voorlopers en startende scholen ondersteund in leernetwerken, en 
vraag en aanbod van scholing en instrumenten bij elkaar gebracht. 
In het dashboard sectorakkoord VO is voor opbrengstgericht werken aangegeven dat het leren over 
opbrengst gericht werken in netwerken met andere scholen kansrijk is. In het dashboard zijn ook 
enkele netwerken genoemd die de afgelopen jaren zijn opgezet. 
Op dit moment zien wij dat steeds meer leraren en scholen starten met formatief evalueren: het 
verzamelen en interpreteren van (toets)informatie die doelbewust gebruikt wordt door leraren en 
leerlingen, om zelfstandig of in interactie, tot beslissingen te komen met een positieve invloed op het 
onderwijs en het leren. Het is een cyclisch proces waarin het steeds gaat om het stellen van doelen, 
feedback geven op geleverde prestaties en handvatten bieden voor verder leren. Dit leidt bij 
leerlingen tot een hogere motivatie en meer eigenaarschap voor hun leerproces, wat kan leiden tot 
betere leerprestaties. 
91 Wat is het gemiddeld aantal leerlingen per locatie in de jaren tussen 2012 en 2016?  45   
  Totaal Aantal Gem. aantal 
aantal vestigingen          leerlingen per 
Jaar leerlingen  vestiging 
2012 937.200 1.364 687 
2013 946.500 1.413 670 
2014 956.600 1.420 674 
2015 966.200 1.432 675 
2016 966.700 1.457 663 
 
92 Welke conclusie trekt u uit uw constatering dat differentiatievaardigheden in de praktijk ontwikkeld  45   
worden voor uw voorgenomen beleid? 
De randvoorwaarden voor de ontwikkeling van differentiatievaardigheden zijn steeds beter 
aanwezig: steeds meer startende leraren krijgen begeleiding, meer dan negentig procent van de PO-
scholen gebruikt een observatie-instrument bij de lesobservatie, leraren krijgen 
functioneringsgesprekken en doen aan peer review, waarbij deze vaardigheden aan bod komen. De 
Onderwijscoöperatie start in samenwerking met de inspectie en de raden een pilot met een 
observatie-instrument. Vanuit de sector en OCW zijn er al diverse acties om hier een impuls aan te 
geven, op basis van afspraken in het NOA, cao-po en de sectorakkoorden. Bijvoorbeeld met de 
programma’s ‘Professionele Schoolorganisatie’, ‘Begeleiding Startende Leraren’, ‘Toptalenten’, ‘de 
Lerarenagenda’ en de ‘Leerlabs van het Doorbraakproject Onderwijs’ en ICT. 
 
Toch is de gewenste stijging nog niet zichtbaar in de cijfers. Momenteel wordt door ResearchNed 
onderzocht wat succesfactoren zijn voor professionalisering op dit gebied en hoe 
differentiatievaardigheden van leraren in het funderend onderwijs verder versterkt kunnen worden. 
Hieruit kunnen nieuwe bijsturingsopties volgen. Goede voorbeelden die uit het onderzoek naar 
voren komen, zullen breed gedeeld worden, onder meer via de website Leraren.nl. 
93 Als scholen per leerling meer middelen hebben ontvangen, is inzichtelijk waar dit extra bedrag per  45   
leerling aan is uitgegeven? 
Scholen kunnen op verschillende manieren extra middelen per leerling ontvangen: via de 
lumpsumbekostiging, via de prestatiebox, maar ook via subsidies en aanvullende 
bekostigingsregelingen (zoals bijvoorbeeld maatwerkbekostiging). Meer algemeen geldt uiteraard 
dat besturen verantwoording afleggen over de besteding van middelen in hun jaarverslag. Ook de 
Raad van Toezicht en de medezeggenschapsraad hebben een eigen verantwoordelijkheid in het 
kader van de verantwoording over middelen. De inspectie houdt financieel toezicht op 
schoolbesturen. Er is in het huidige stelsel dus zowel sprake van verticale, als van horizontale 
verantwoording door schoolbesturen.  
Aan de verschillende financieringsstromen zijn wel verschillende verantwoordingsverplichtingen 
gekoppeld. Voor sommige stromen wordt vrij precies inzichtelijk waar het extra geld per leerling 
Totaallijst feitelijke vragen Jaarverslag ministerie van Onderwijs, Cultuur en Wetenschap 2016 (34725-VIII-1) 21/39 

 
99 Door welke wijzigingen in de regeling voor resultaatafhankelijke bekostiging vroegtijdig  50   
schoolverlaters is de realisatie € 4,0 miljoen lager dan de oorspronkelijke vastgestelde begroting? 
Zie het antwoord op vraag 98. 
100 Welke doelstellingen hanteert u voor alle indicatoren genoemd in tabel 4.1?  52   
De algemene doelstelling bij de indicatoren in tabel 4.1 is steeds: hoger of verbetering. Specifiek ziet 
u dat terug in de kolom streefwaarde. 
101 Wat is volgens u de oorzaak van de daling van het percentage mbo’ers dat met een diploma de  53   
instelling verlaat over alle niveau? 
Zie het antwoord bij vraag 13. 
7
102 Kunt u de ontwikkeling van het aantal bbl'ers en bol'ers jaarlijks uitsplitsen naar sectoren over de  54   
periode 2012-2016? 
Zie hieronder in grafiek de ontwikkeling van het aantal bbl'ers en bol'ers8 jaarlijks uitgesplitst naar 
sectoren over de periode 2012-2016. 
 
 
 
                                                           
7
 bbl: beroepsbegeleidende leerweg 
  bol: beroepsopleidende leerweg 
8
 bbl: beroepsbegeleidende leerweg 
  bol: beroepsopleidende leerweg 
Totaallijst feitelijke vragen Jaarverslag ministerie van Onderwijs, Cultuur en Wetenschap 2016 (34725-VIII-1) 23/39 

 
spelen op nieuwe ontwikkelingen en maatschappelijke opgaven. In de brief  responsief mbo zijn er 
onder andere maatregelen aangekondigd om de responsiviteit van het mbo te verhogen. De 
kwalificatiestructuur is herzien, waardoor er meer ruimte is ontstaan voor vernieuwing.  Onder 
andere door de introductie van keuzedelen en de start van het experiment cross-overs hebben 
scholen nu meer ruimte om aan de actuele behoefte van de regionale arbeidsmarkt te voldoen. 
Daarnaast is er een Regionaal investeringsfonds mbo ingesteld, waarmee vanuit de Rijksoverheid 
circa € 25 miljoen per jaar wordt geïnvesteerd in innovatieve publiek-private samenwerking in het 
mbo. Voor werkenden is met een samenhangend pakket van maatregelen een impuls gegeven aan 
een Leven Lang Leren. Over de voortgang van deze maatregelen heeft Uw Kamer  op 20 september 
2016 een voortgangsrapportage leven lang leren ontvangen. Veel van de maatregelen zullen de 
komende jaren de condities voor het versterken van de leercultuur, de scholingsdeelname en een 
adequaat en flexibel aanbod voor volwassenen verbeteren. Voor effectmetingen zijn de maatregelen 
te recent geïmplementeerd. 
107 Kunt u een overzicht geven van alle experimenten bol-bbl en cross-over die er op dit moment lopen?  54   
Er zijn op dit moment negen cross-over kwalificaties goedgekeurd. Toestemming voor het verzorgen 
van onderwijs op grond van een of meer cross-over kwalificaties is verleend aan in totaal acht mbo-
instellingen. De eerste cross-over opleidingen starten in schooljaar 2017/2018. Instellingen kunnen 
tot uiterlijk 15 september 2017 aanvragen indienen voor cross-over opleidingen die starten in 
schooljaar 2018/2019. 
Voor het experiment beroepsopleiding gecombineerde leerwegen bol-bbl zijn vanaf de schooljaren 
2015/2016 t/m 2017/2018 46 experimenten goedgekeurd. Dit betreft in totaal 16 mbo-instellingen.   
Onderstaande tabel bevat de lijst van goedgekeurde cross-over kwalificaties en goedgekeurde 
experimenten beroepsopleiding leerwegen bol-bbl met daarbij de instelling aan wie toestemming is 
verleend om onderwijs op grond hiervan te verzorgen. 
Totaallijst feitelijke vragen Jaarverslag ministerie van Onderwijs, Cultuur en Wetenschap 2016 (34725-VIII-1) 25/39 

 
2016-2018’ dat door de ministeries van OCW, SZW en VWS wordt uitgevoerd en gefinancierd? 
Kunt u bevestigen dat hiermee in de eerste negen maanden van 2016 circa 18.000 cursisten zijn 
bereikt via Stichting Lezen & Schrijven? Kunt u een gedetailleerd overzicht geven van de producten 
waarmee deze cursisten zijn bereikt en in welke zin, met welk doel en met welke opbrengst deze 
cursisten zijn bereikt? 
Op artikel 4 van de begroting van OCW is inderdaad € 11,7 miljoen beschikbaar gesteld als bijdrage 
aan de uitvoering van het interdepartementale actieplan tegen laaggeletterdheid, “Tel mee met Taal”. 
Omdat ook andere departementen en directies uitgaven hebben gedaan in het kader van dit 
programma, bedragen de totale uitgaven in 2016, conform de Kamerbrief Actieprogramma tel mee 
met taal die u op 6 maart 2015 ontving, ongeveer € 18 miljoen. In de eerste 9 maanden van 2016 zijn 
inderdaad circa 18.000 cursisten bereikt via Stichting Lezen & Schrijven. Voor heel 2016 gaat het 
om ongeveer 25.000 cursisten. Op dit moment wordt gewerkt aan een tussenrapportage waarmee het 
bereik en de opbrengsten in kaart worden gebracht van alle activiteiten die vanuit “Tel mee met 
Taal” zijn uitgevoerd in de periode januari 2016 – juni 2017. Uw Kamer ontvangt deze 
tussenrapportage in het najaar van 2017. 
110 Bent u voornemens om het resultaatafhankelijk budget voor het mbo uit te breiden om de menselijke  58   
maat te waarborgen, zoals verzocht werd in de motie van de leden Jadnanansing en Lucas over de 
menselijke maat in het mbo (Kamerstuk 31 524, nr. 277)? 
De motie vraagt om het thema van de menselijke maat op te nemen binnen de kwaliteitsafspraken. 
Destijds is  al aangegeven dat het dictum van de motie op een meer brede wijze geïnterpreteerd zou 
worden. Dit is gedaan door instellingen te stimuleren het onderwijs kleinschalig te organiseren. Ook 
zijn mbo-instellingen vanaf 2017 verplicht om in hun geïntegreerd jaardocument aan te geven hoe 
zij hun op de menselijke maat geënt onderwijs vormgeven, met het doel de herkenbaarheid in het 
onderwijs te versterken. Tevens is er binnen de JOB-monitor meer nadrukkelijk aandacht voor dit 
thema. Een derde maatregel is de voorgenomen introductie van de (algemene) zorgplicht menselijke 
maat, zoals deze is aangekondigd in de brief Fusietoets in het onderwijs. Met bovenstaande 
maatregelen wordt de menselijke maat in het mbo verder gewaarborgd, in lijn met de genoemde 
motie. 
111 Wat gebeurt er met de €17 miljoen die instellingen niet ontvangen omdat ze de vsv-norm niet  58   
hebben gehaald? 
Als mbo-instellingen de vsv-normen niet halen, ontvangen zij inderdaad geen resultaatafhankelijke 
vsv-bekostiging. De € 17 miljoen die hierdoor niet aan mbo-instellingen wordt uitgekeerd, is in 2016 
gebruikt om de OCW-begroting sluitend te krijgen. Deze manier van bekostiging is ook nog van 
toepassing op het begrotingsjaar 2017. Vanaf het studiejaar 2016/2017 geldt een nieuwe systematiek 
voor de resultaatafhankelijke vsv-bekostiging. Dat betekent dat vanaf het begrotingsjaar 2018 het 
volledige bedrag (€ 36,5 miljoen) dat hiervoor beschikbaar is wordt uitgekeerd aan mbo-
instellingen. 
112 Hoe reflecteert u op de invulling die scholen hebben gegeven aan de kwaliteitsafspraken in 2016?  58   
In 2015 hebben alle bekostigde mbo-scholen kwaliteitsplannen opgesteld waarin ze hebben 
beschreven wat hun inzet is voor de verbetering van de kwaliteit in de periode 2015 tot en met 2018. 
In 2015 zijn de scholen gestart met de uitvoering van deze plannen. Om de eerste ervaringen met de 
kwaliteitsafspraken, waaronder de uitvoering ervan, in het mbo inzichtelijk te maken, is aan 
ResearchNed gevraagd om een tussenevaluatie uit te voeren. De verwachting is dat deze 
tussenevaluatie in de zomer 2017 naar uw Kamer te sturen. 
113 Kunt u nader toelichten hoe de aangevraagde gelden vanuit het Regionaal investeringsfonds mbo  59   
ook daadwerkelijk hebben bijgedragen aan een betere aansluiting van het onderwijs op de 
arbeidsmarkt? 
In de brief van 10 februari 2017, is uw Kamer geïnformeerd over de uitkomsten van de 
tussenevaluatie van het regionaal investeringsfonds mbo. Uit de evaluatie is gebleken dat het fonds 
als katalysator werkt om de totstandkoming van publiek private samenwerkingsverbanden te 
stimuleren zodat de aansluiting van het beroepsonderwijs op de behoefte vanuit de arbeidsmarkt 
beter wordt. Het fonds heeft gezorgd voor dynamiek en nieuwe energie en een betere samenwerking 
tussen onderwijs, overheid en bedrijfsleven. De evaluatie laat ook zien dat zonder het fonds de 
vorm, intensiteit en snelheid van projectactiviteiten niet uitvoerbaar zouden zijn geweest. Veel 
projecten zijn erop gericht om kwantitatieve en kwalitatieve personele tekorten in de regio aan te 
pakken. 
Totaallijst feitelijke vragen Jaarverslag ministerie van Onderwijs, Cultuur en Wetenschap 2016 (34725-VIII-1) 27/39 

 
dat de hogere realisatie met name wordt veroorzaakt door het uitvoeren van (grote) projecten zoals 
de doorontwikkeling van BRON en het digitaal verzuimloket. Om de daarmee te realiseren 
beleidsmatige en politiek-bestuurlijke prioriteiten tijdig uitvoering te kunnen geven was er in 
aanvulling op het bij DUO beschikbare budget voor vernieuwing, incidenteel extra budget nodig 
voor modernisering gegevensuitwisseling met instellingen en registratie bij DUO. De projectkosten 
zijn steeds op jaarbasis in de begroting verwerkt. Inmiddels zijn in de eerste suppletoire begroting 
2017 voor de projectkosten voor doorontwikkeling BRON meerjarig aangepast. Het grootste deel 
van de kosten betreft personeelskosten, aangezien de ontwikkeling van de software in eigen beheer 
bij DUO wordt uitgevoerd. Dat is ook de reden dat het aanpassen van de begroting in samenspraak 
met het ministerie van Wonen en Rijksdienst (WenR) plaatsvindt. 
121 Hoe verklaart u het verschil tussen de trend dat het percentage studenten dat tevreden is over  64 65  
uitdagend onderwijs nagenoeg gelijk of zelfs is gedaald en de studenten-tevredenheid, die juist een 
stijging liet zien? 
De mate waarin studenten de opleiding voldoende uitdagend vinden is een onderdeel van 
studenttevredenheid. De studententevredenheid is echter opgebouwd uit meerderde aspecten van de 
opleiding waarover de tevredenheid van studenten in beeld wordt gebracht. Zodoende kan de 
algehele studenttevredenheid positiever zijn dan het percentage dat aangeeft de opleiding voldoende 
uitdagend te vinden. 
122 Hoe kan het dat het percentage studenten dat ‘tevreden is over uitdagend onderwijs’ in het hbo  64   
slechts 55% is en in het wo 67%? 
Wo-studenten zijn al jaren meer tevreden over het onderwijs dan hbo-studenten en dat blijkt nog 
steeds het geval te zijn. Studenten in het hoger onderwijs zijn in 2015 over vrijwel alle onderwerpen 
positiever dan in 2014. Opvallend is dat hbo-studenten een sterkere stijging laten zien dan wo-
studenten. Zo zijn zij beduidend meer tevreden geworden over het leren van wetenschappelijke 
vaardigheden, informatievoorziening en hun studie in het algemeen. De professionaliseringsslag die 
de hogescholen de afgelopen jaren hebben ingezet, lijkt dus terug te zien in een hogere beoordeling 
van de opleidingen. 
123 Kunt u een segmentatie geven van het percentage studenten dat tevreden is over uitdagend onderwijs  64   
specifiek in het hbo (landelijk 55%), bijvoorbeeld naar instelling, opleiding en achtergrond van 
student? 
Hieronder is een uitsplitsing gegeven naar sector en etniciteit. Deze informatie is openbaar 
toegankelijk via http://www.studentenmonitor.nl/tabellen. Op deze site zijn onder ‘kwaliteit en 
studeerbaarheid/Beoordeling deelaspecten studie’  nog meer uitsplitsingen te vinden.  
 
Percentage studenten dat tevreden is over: 
2011 2012 2013 2014 2015 
uitdagend onderwijs 
 hbo Landbouw 62 56 56 59 53 
Natuur * * ** ** ** 
Techniek 60 60 59 58 57 
Gezondheidszorg 57 58 59 57 58 
Economie 56 52 54 49 49 
Recht * * ** ** ** 
Gedrag & maatschappij 58 59 56 54 52 
Taal & cultuur 72 67 65 60 60 
Onderwijs 59 56 58 55 59 
Sectoroverstijgend 47 * ** ** ** 
Totaal 58 57 57 54 54 
wo Landbouw 74 78 73 73 75 
Natuur 74 74 72 72 70 
Techniek 76 75 70 76 72 
Gezondheidszorg 73 70 67 66 65 
Economie 66 64 61 58 63 
Recht 62 66 64 63 61 
Gedrag & maatschappij 62 63 61 58 59 
Taal & cultuur 65 67 66 62 67 
Onderwijs * * 48 64 67 
Sectoroverstijgend 80 79 76 76 75 
Totaal 68 68 65 65 66 
Totaal Landbouw 66 66 64 66 64 
Natuur 74 74 71 70 69 
Totaallijst feitelijke vragen Jaarverslag ministerie van Onderwijs, Cultuur en Wetenschap 2016 (34725-VIII-1) 29/39 

 
128 Hoe ontwikkelt het wettelijk collegegeld zich in de komende drie collegejaren?  67   
Het wettelijk collegegeld ontwikkelt zich als volgt:  
 2017/2018: € 2.006 
 2018/2019: € 2.060. Dit bedrag wordt in juni 2017 per ministeriële regeling vastgesteld op basis 
van de voorlopige consumentenprijsindex van april 2017 zoals bepaald door het CBS. Het is 
mogelijk dat de hoogte van het wettelijk collegegeld nog bijgesteld wordt indien de definitieve 
consumentenprijsindex van april 2017 afwijkt van het voorlopige cijfer.  
 2019/2020: Het bedrag is nog niet bekend. Dit bedrag wordt in juni 2018 per ministeriële 
regeling vastgesteld op basis van de voorlopige consumentenprijsindex van april 2018 zoals 
vastgesteld door het CBS.  
De vaststelling vindt jaarlijks plaats conform artikel 2.2, vierde lid van het Uitvoeringsbesluit 
WHW. De jaarlijkse verhoging met € 22, conform artikel 2.2, derde lid van het Uitvoeringsbesluit 
WHW, stopt na collegejaar 2018/2019. 
129 Hoe verklaart u dat het aantal ‘hbo deeltijd bachelor’ laag blijft?  67   
Het aantal hbo deeltijdstudenten in de bachelor is ongeveer stabiel gebleven afgelopen jaar, na een 
jarenlange sterke daling. Om het deeltijdonderwijs aantrekkelijker te maken voor werkenden, zijn 
experimenten met meer flexibel deeltijdonderwijs van start gegaan. Veel hogescholen kiezen 
bovendien de laatste tijd expliciet voor het versterken van het deeltijdonderwijs. In september 2016 
zijn de eerste opleidingen gestart met een curriculum dat is gebaseerd op leeruitkomsten, waarbij 
meer maatwerk geleverd kan worden. In 2018 kunnen er binnen de pilots in totaal zo’n 500 
deeltijdopleidingen bij 20 hogescholen met een flexibele aanpak werken. De verwachting is dat als 
gevolg van deze grotere aandacht voor maatwerk en flexibilisering het deeltijdonderwijs de 
komende jaren steeds aantrekkelijker zal worden. 
130 Kunt u de berekening geven van ‘Onderwijsuitgaven per student’?  67   
De indicator ‘Onderwijsuitgaven per student’ geeft de ontwikkeling van de onderwijsuitgaven in de 
loop van de jaren en de toekomstige ontwikkeling weer.   Zie voor de berekeningswijze de brief aan 
de Tweede Kamer van 1 september 2009 over de berekening(swijze) van de onderwijsuitgaven per 
student. 
131 Kunt u aangeven hoe de onderwijsuitgaven per student zich verhouden tot internationaal  67   
vergelijkbare landen? 
In Education at a Glance (EaG) publiceert de OESO ieder jaar gegevens over de onderwijsstelsels in 
de 35 lidstaten van de OESO en een aantal partnerlanden. Deze data zijn internationaal vergelijkbaar 
doordat landen volgens dezelfde definities, classificaties en met overeenkomende dekking 
rapporteren. De gegevens uit EaG zijn daardoor niet 1-op-1 te vergelijken met de gegevens in de 
OCW-begroting.  
Uit EaG blijkt dat zowel voor wat betreft de publieke en private uitgaven per student aan 
onderwijsinstellingen als het percentage van het bbp – het deel van de welvaart dat een land uitgeeft 
aan onderwijsinstellingen - de positie van Nederland net boven het OESO-gemiddelde ligt. Zie ook 
de aanbiedingsbrief bij het OESO-rapport Education at a Glance 2016 en Trends in Beeld voor meer 
internationale indicatoren. 
132 Hoe verloopt het aannemen van extra docenten zoals de bedoeling was in de strategische agenda  68   
hoger onderwijs en onderzoek? 
Zie het antwoord op vraag 29. 
133 Welke overwegingen liggen ten grondslag aan de vaste voet bij de bekostiging van het hoger  68   
onderwijs? Waarom is deze regeling zo vormgegeven als nu het geval is? 
In 2011 is het huidige bekostigingsmodel ingevoerd in samenspraak met de Vereniging 
Hogescholen, de VSNU en studentenbonden. Er is in het bekostigingsmodel van het hoger onderwijs 
gekozen voor een combinatie van variabele bedragen (op basis van het aantal inschrijvingen, graden 
en promoties) en vaste bedragen. De combinatie van een variabel en een vast deel zorgt voor zowel 
flexibiliteit als stabiliteit. De variabele bedragen worden via verdeelindicatoren zoals inschrijvingen 
en graden, verdeeld over de instellingen. De vaste voet brengt stabiliteit en voorspelbaarheid in de 
omvang van de rijksbijdrage van een instelling. Dit stelt een instelling in staat om vaste kosten voor 
bijvoorbeeld personeel, huisvesting en onderzoeksinfrastructuur te dekken en lange termijn 
beslissingen te nemen. 
Totaallijst feitelijke vragen Jaarverslag ministerie van Onderwijs, Cultuur en Wetenschap 2016 (34725-VIII-1) 31/39 

 
aanmelddatum dan mbo-studenten. Qua financiële voorbereidingen zijn er echter weinig verschillen 
tussen mbo-studenten en scholieren. De doelgroep ouders heeft op meerdere vlakken minder kennis 
van de voorbereidingen dan de jongeren. 
137 Kunt u per onderdeel aangeven hoe hoog de Rijksbijdrage voor universiteiten en hogescholen  72   
‘vanwege onderwijs’ is ? 
Het onderwijsdeel wo bedroeg in 2016 € 1.731 miljoen en bestaat uit:  
– studentgebonden deel: € 1.137 miljoen 
– onderwijsopslag in bedragen: € 90 miljoen. 
– onderwijsopslag in percentages: € 504 miljoen. 
 
Het onderwijsdeel hbo bedroeg in 2016 € 2.505 miljoen en bestaat uit:  
– studentgebonden deel: € 2.214 miljoen. 
– onderwijsopslag in bedragen: € 17 miljoen. 
onderwijsopslag in percentages: € 274 miljoen. 
138 Kunt u per onderdeel aangeven hoe hoog de Rijksbijdrage ‘ontwerp en ontwikkeling (hbo) en  72   
Onderzoeksdeel (wo) is? 
Het deel ontwerp en ontwikkeling hbo bedroeg in 2016 € 71 miljoen en bestaat uit:  
– bedragen ontwerp en ontwikkeling: € 3 miljoen.  
– resterend deel: € 68 miljoen. 
 
Het onderzoekdeel wo bedroeg in 2016 € 1.769 miljoen en bestaat uit:  
– graden: € 274 miljoen. 
– promoties en ontwerperscertificaten: € 439 miljoen. 
– voorziening onderzoek in bedragen: € 85 miljoen 
– voorziening onderzoek in percentages: € 971 miljoen. 
139 Kunt u een overzicht geven van het gebruik van en het beschikbare budget voor de lerarenbeurs  87   
sinds deze is opgezet? 
Jaartal Budget Realisatie 
2008 € 18.000.000 € 18.000.000 
2009 € 23.000.000 € 49.000.000 
2010 € 37.000.000 € 61.000.000 
2011 € 34.000.000 € 78.000.000 
2012 € 40.000.000 € 68.000.000 
2013 € 61.000.000 € 80.000.000 
2014 € 86.500.000 € 75.000.000 
2015 € 137.350.000 € 104.000.000 
2016 € 119.500.000 € 107.000.000 
In bovenstaand overzicht geldt dat tot en met 2014 de doorloop niet is meegenomen in het budget, 
waardoor er een vertekend beeld ontstaat tussen de realisatie en het budget. In de jaren tot en met 
2014 werd de lerarenbeurs voor een periode van maximaal 3 jaar toegekend. Hierbij is het mogelijk 
dat de beurs dus doorloopt in het tweede en derde jaar na de aanvraag, maar deze kosten zijn niet 
meegenomen in het budget terwijl deze wel in de realisatiecijfers zijn meegenomen. Daarnaast is in 
dit overzicht ook het bewegingsonderwijs meegenomen in de jaren 2015 en 2016.. 
140 Hoe verklaart u het feit dat het beschikbare budget voor de lerarenbeurs niet volledig is gebruikt?  87   
 In 2016 is het aantal toekenningen gestegen ten opzichte van 2015. In totaal hebben ruim 10.000 
leraren een Lerarenbeurs ontvangen. In de sectoren vo en mbo is sprake van een toename ten 
opzichte van 2015 (vo: 209, mbo:77). In het po is het aantal toekenningen ongeveer gelijk gebleven, 
in het hbo is sprake van een lichte daling.  
In het overzicht (zie vraag 139) is te zien dat het budget van de Lerarenbeurs de afgelopen jaren 
sterk is toegenomen, maar niet volledig wordt uitgeput ondanks de stijging van het aantal 
toekenningen. Hieruit blijkt dat het budget dat geraamd is voor de Lerarenbeurs hoger is dan het 
Totaallijst feitelijke vragen Jaarverslag ministerie van Onderwijs, Cultuur en Wetenschap 2016 (34725-VIII-1) 33/39 

 
In de brief van 15 september 2016 die mede namens de staatsecretaris van IenM, aan uw Kamer is 
gestuurd,  is een reactie gegeven op het rapport van de Taskforce ‘Beter benutten onderwijs en 
openbaar vervoer’ (onder leiding van mevrouw Jeannette Baljeu). In die reactie is onder meer 
aangegeven dat ingezet wordt op een regionale aanpak, waarbij per regio gekeken wordt wat er 
gedaan kan worden om knelpunten rondom de mobiliteit van studenten op te lossen en een besparing 
te realiseren op het OV-contract tussen OCW en de openbaarvervoersbedrijven.  Daarbij is tevens 
aangegeven dat dhr. Maarten van Poelgeest vanaf 1 oktober 2016 de rol van landelijk coördinator 
van deze aanpak vervult.  In de beleidsreactie op de monitor beleidsmaatregelen is nader ingegaan 
op de stand van zaken op dit onderwerp 
https://www.tweedekamer.nl/kamerstukken/brieven_regering/detail?id=2017Z07283&did=2017D15
438. 
 
149 Hoeveel studieschulden werden er in 2016 kwijtgescholden?  98   
In 2016 werd voor ongeveer  € 91 miljoen studiefinanciering kwijtgescholden. Voor een aanzienlijk 
deel betreft het echter het kwijtschelden van schulden die niet daadwerkelijk door de studenten zijn 
gemaakt. Dit is bijvoorbeeld het geval als studenten besluiten de reisvoorziening niet aan te vragen 
of niet te activeren. Er wordt in het dossier van deze studenten wel een schuld opgebouwd, maar 
deze wordt kwijtgescholden als de student stopt met studeren of afstudeert. 
10
150 Wat is de reden dat het verschil tussen begroting en realisatie 2016 bij de TS18+ regeling min €  103   
0,5 miljoen is? 
Binnen de TS18+ doen de lagere uitgaven zich voornamelijk voor bij de Tegemoetkoming 
lerarenopleiding. Er zijn minder studenten die gebruik hebben gemaakt van deze tegemoetkoming 
dan aanvankelijk geraamd. 
151 Wat is de reden dat het verschil tussen begroting en realisatie 2016 bij de VO18+ regeling min € 0,9  103   
miljoen is? 
Het aantal studenten dat gebruik heeft gemaakt van de tegemoetkomingen die vallen onder VO18+ 
was iets lager dan aanvankelijk geraamd. 
152 Wanneer wordt bekend wat het percentage BIS instellingen is dat aan de eigen inkomstennorm  107   
voldeed in 2016? 
Dit zal in het najaar van 2017 bekend zijn. De verantwoordingen over het jaar 2016 worden 
momenteel gecontroleerd en op basis hiervan vinden er gesprekken met instellingen plaats.  
In het najaar is dit proces afgerond. De gegevens over de jaren 2013 tot en met 2016 worden in 
Cultuur in Beeld gepubliceerd. 
153 Kunt u de gemiddelde eigen inkomstenpercentages uitsplitsen naar sector en over de verlooptijd van  107   
de afgelopen BIS-periode? 
Zie mijn antwoord op vraag 152. 
154 Welke stappen is het ministerie nu aan het zetten richting de volgende BIS periode na 2020?  107   
Op 30 januari 2017 heeft de minister de Raad voor Cultuur de verkenningsaanvraag cultuurbeleid 
2021 en verder gestuurd. Hierin vraagt de minister de Raad voor Cultuur een verkenning te doen 
naar de mogelijkheden van een sterkere en evenwichtigere samenwerking tussen overheden 
onderling en overheden en de cultuursector. Daarnaast vraagt de minister om sectoradviezen, waarin 
per thema of discipline trends en ontwikkelingen worden geduid. Het gaat om de sectoren 
podiumkunsten, beeldende kunst, architectuur en stedenbouw, creatieve industrie, musea, letteren en 
bibliotheken en de audiovisuele sector. 
Het ministerie benut deze periode om knelpunten en kansen van het huidige cultuurbeleid in beeld te 
brengen. Het ministerie is daarover in gesprek met vertegenwoordigers van de cultuursector, steden 
en provincies. Ook de cultuurfondsen van het Rijk zijn met hun expertise en ervaring belangrijke 
partners in de voorbereiding op de periode na 2020. Daarbij heeft het ministerie aandacht voor de 
positie van makers die vaak minder institutioneel verankerd en vertegenwoordigd zijn, en de 
beleving en behoeften van het (potentiële) publiek. 
155 Kan de totale garantiestellingen voor de indemniteitsregeling toenemen nu door de aanpassing van  110   
de regeling deze minder blijkt te drukken op de begroting? Graag een toelichting. 
                                                           
10
 TS: tegemoetkoming schoolkosten 
Totaallijst feitelijke vragen Jaarverslag ministerie van Onderwijs, Cultuur en Wetenschap 2016 (34725-VIII-1) 35/39 

 
instellingen en de NPO [http://wetten.overheid.nl/BWBR0039192/2017-02-11] vastgelegd dat de 
NPO moet rapporteren over de kosten van de programmering per net en zender op het niveau van 
genres. 
162 Klopt het dat de realisatie van de uitgaven, verplichtingen en ontvangsten afwijkt van de ramingen?  119   
Kunt u  dit toelichten, bijvoorbeeld aan de hand van de wijze van ramen? 
Ja, in het Departementaal  Jaarverslag  is zowel per instrument als per onderliggende begrotingspost 
aangegeven, waar de verschillen tussen de ramingen en de uiteindelijke realisaties door ontstaan. De 
ramingen van de uitgaven zijn in de regel gelijk aan de uitgavenrealisaties van het voorgaande jaar. 
Gedurende het begrotingsjaar wordt dit verhoogd met de prijsindex en kunnen er om beleidsmatige 
redenen verschuivingen plaatsvinden tussen de begrotingsposten. 
163 Wat is er door Nederland bijgedragen aan Erasmus+ en Horizon 2020? Hoeveel is er door  128   
Nederlandse instellingen en onderzoekers aan gelden uit Erasmus en Horizon ontvangen? 
Nederland levert geen rechtstreekse bijdragen aan Horizon2020 en Erasmus+. De financiering gaat 
via de EU-begroting waarvan Nederland 4,9 procent financiert. Het totale budget voor Horizon 2020 
(2014-2020) is € 74 miljard en voor Erasmus+ (2014-2020) € 14,7 miljard. Sinds de start van 
Horizon 2020 is  
€ 1.851 miljoen (7,7 procent van het totaal beschikbare budget voor Horizon 2020) toegekend aan 
deelnemers in Nederland. 
De verantwoordelijkheid voor Erasmus+ ligt gezamenlijk bij OCW (onderwijs en training) én VWS 
(jeugd en sport). Nederland draagt middels cofinanciering bij aan de uitvoering van het Erasmus+ 
programma. In 2016 heeft OCW € 1.963.000,- bijgedragen en VWS € 572.935,-.  Voor Erasmus+ is 
sinds de start € 139,2 miljoen toegekend aan deelnemers en organisaties uit Nederland voor 
decentrale acties. Daarnaast ontvangen Nederlandse onderwijsinstellingen incidenteel financiële 
middelen voor grensoverschrijdende projecten. Sinds de start van Erasmus+ ging het om ongeveer € 
17,7 miljoen. Hierbij is het lastig om het exacte bedrag toe te schrijven aan een Nederlandse 
instelling vanwege het gezamenlijke karakter van de projectaanvragen. 
164 Is de indicator "sociale acceptatie" een indicator die afdoende is om te monitoren of de emancipatie  129   
van homoseksuele mannen, lesbische vrouwen, biseksuelen en transgenders gewaarborgd is? 
Sociale acceptatie wordt als parapluterm gebruikt. Houdingen ten aanzien van homoseksualiteit en 
genderdiversiteit zijn complex van aard, zowel in vorm, gradatie als inhoud en 
bevolkingsopvattingen kunnen een ander beeld geven dan ervaringen van LHBT’s zelf. Daarom 
wordt op basis van verschillende meetmethoden vastgesteld hoe het is gesteld met de opvattingen 
over seksuele diversiteit en genderdiversiteit in Nederland en met de ervaringen van de groep:  
 Het SCP hanteert een samengestelde maat waarmee het sinds 2006 de sociale acceptatie van 
homoseksualiteit monitort. Resultaten hiervan worden vaak gebruikt wanneer er wordt gesproken 
over sociale acceptatie. Het SCP stelt 13 vragen over homoseksualiteit, bijvoorbeeld over 
aanvaarbaarheid, gelijke rechten en zichtbare homoseksualiteit. 
 Daarnaast heeft het SCP een aparte maat ontwikkeld waarmee de acceptatie van transgenders 
wordt gemeten. Deze maat kent 7 items. 
 SCP monitort ook de ervaringen van de LHBT’s zelf, bijvoorbeeld via de Veiligheidsmonitor. 
165 Hoe verhouden zich de positieve resultaten ten aanzien van de indicator "sociale acceptatie"  met de  129   
vele geweldsincidenten tegen homoseksuele mannen, lesbische vrouwen, biseksuelen en 
transgenders? 
De verhouding tussen de positieve resultaten ten aanzien van de indicator ‘sociale acceptatie’ met 
geweldsincidenten tegen LHBT’s is lastig te duiden. Het SCP legt geen relatie tussen opvattingen 
van mensen en de acties die mensen wel of niet ondernemen. Het is daarom ook moeilijk te zeggen 
of positieve opvattingen van mensen worden weerspiegeld in een toe- of afname van 
geweldsincidenten. Ook geven aangiftecijfers geen beeld van de daadwerkelijke omvang van anti-
LHB-gedrag. Slechts een minderheid doet aangifte van (gewelds)incidenten en een stijging van het 
aantal aangiften kan weliswaar duiden op een stijgend aantal incidenten, maar ook op een 
toenemende aangiftebereidheid. Het SCP gebruikt naast de aangiftecijfers twee andere bronnen: 
onderzoeken naar ervaringen van LHB’s zelf en algemene slachtofferenquêtes. Uit deze gegevens 
blijkt niet dat het geweld tegen LHBT’s de laatste jaren sterk is toegenomen. 
166 Kunt u de hogere personele uitgaven verklaren ten opzichte van begroting (€ 18 miljoen, 11%)? Is  137   
hier sprake van een nog in te vullen personeelsreductie? Zo ja, wat is de omvang hiervan in absolute 
aantallen en in percentage van het totale personeelsbestand? 
Totaallijst feitelijke vragen Jaarverslag ministerie van Onderwijs, Cultuur en Wetenschap 2016 (34725-VIII-1) 37/39 

 
verbanden was overigens opmerkelijk hoger in het vo (29,8 procent), mbo (32,6 procent) en po (22,3 
procent). Hier is veel potentie onbenut en valt nog veel winst te behalen. 
173 Kunt u de vermeende discrepantie verklaren tussen 8% van de docenten dat leert in de vorm van  224   
professionele leergemeenschappen (PLG’s) en de doelstelling van 100% van de docenten dat in 
2020 aan peer review moet doen? Kunt u een toelichting hierop geven? 
Zie antwoord op vraag 172; er zitten verschillen tussen de beide indicatoren die worden genoemd in 
vraag 173. 
174 Kunt u aangeven welke concrete maatregelen er liggen om de door u genoemde streefwaarde van  224   
100% van het aantal docenten dat in 2020 aan peer review doet te behalen? 
Zie het antwoord op vraag 28. 
175 Waarom is het lerarenregister de enige geformuleerde indicator voor de kwaliteit en professionaliteit  224   
van leraren en schoolleiders op het mbo? 
De kwaliteit van de docent is de meest bepalende factor voor de kwaliteit van onderwijs. De 
indicator over het lerarenregister is daarmee een belangrijke, omdat deze aangeeft dat docenten 
actief werk maken van hun professionele ontwikkeling. Via het lerarenregister laten docenten 
namelijk zien dat zij bekwaam zijn en hun bekwaamheid onderhouden. Om in het Jaarverslag een 
hanteerbaar overzicht van de geleverde prestaties te kunnen geven, moeten noodzakelijke keuzes 
worden gemaakt ten aanzien van het aantal indicatoren. Er is uiteraard veel meer publiek 
toegankelijke informatie beschikbaar dan opgenomen in het Jaarverslag over de kwaliteit van leraren 
in het mbo. Zo hebben we een dashboard lerarenagenda waarin meer informatie staat opgenomen 
over mbo-leraren, en uiteraard rapporteert ook de inspectie uitgebreid over de kwaliteit van de 
leraren in het mbo middels diverse indicatoren. Momenteel zijn wij intern aan het verkennen of we 
meer informatie kunnen verkrijgen over deze lerarenpopulatie. 
 
Totaallijst feitelijke vragen Jaarverslag ministerie van Onderwijs, Cultuur en Wetenschap 2016 (34725-VIII-1) 39/39 

