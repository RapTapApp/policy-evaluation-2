 
De zogenaamde “V-100” heeft een aantal vragen gesteld bij het jaarverslag 2016 van het 
ministerie van Sociale Zaken en Werkgelegenheid 
Deze vragen en de daarop gegeven antwoorden zijn hierbij afgedrukt. 
 
Thema 1: Meer goed werk 
 
Nederland telt zo’n één miljoen zpp’ers. Deze groep is heel divers, ook qua inkomen. De verplichte 
arbeidsongeschiktheidsverzekering is sinds 1 augustus 2004 afgeschaft. Op dit moment heeft ongeveer 20% een 
verzekering. Welke inspanningen heeft u verricht om het aantal verzekerde zzp’ers te stimuleren?  
Antwoord: 
Zzp’ers hebben de keuzevrijheid om zich al dan niet te verzekeren voor het arbeidsongeschiktheidsrisico.  
Als zzp’ers ervoor kiezen om zich te verzekeren voor het arbeidsongeschiktheidsrisico faciliteert de overheid dat 
op verschillende manieren. Zo zijn de premies die de zzp’er betaalt voor een arbeidsongeschiktheidsverzekering 
(AOV) fiscaal aftrekbaar. Voorts is er in het najaar van 2016 een voorlichtingscampagne gehouden om het 
bewustzijn onder zzp’ers te vergroten over de gevolgen van arbeidsongeschiktheid. Daardoor worden zij zich 
bewuster van de risico’s en gevolgen van arbeidsongeschiktheid en de mogelijkheden die er zijn om zich 
hiertegen te verzekeren.  
In sommige gevallen komt een zzp’er niet in aanmerking voor een reguliere AOV bij een private verzekeraar, 
bijvoorbeeld om gezondheidsredenen. In dat geval kunnen startende ondernemers gebruik maken van de 
vangnetverzekering van private verzekeraars. Ondernemers die starten vanuit een dienstverband of 
werknemersverzekering kunnen bovendien de WIA-verzekering in vrijwillige vorm bij het UWV voortzetten.  
Er geldt een acceptatieplicht voor zowel de vangnetverzekering als de vrijwillige verzekering bij het UWV. 
Daardoor hebben ook mensen met een verhoogd arbeidsongeschiktheidsrisico toegang tot een 
arbeidsongeschiktheidsverzekering.  
 
Is bij u bekend dat een verzekering voor een groot deel van de zzp’ers financieel niet toegankelijk is? Zo ja, wat 
gaat u daaraan doen?   
Antwoord: 
Uit onderzoeken blijkt dat zzp’ers regelmatig aangeven dat zij geen verzekering afsluiten omdat zij een reguliere 
AOV bij een particuliere verzekeraar te duur vinden. Het gaat dan vaak om een AOV met de meest uitgebreide 
dekking. Om beter aan te sluiten bij de behoefte aan goedkopere producten zijn private verzekeraars ook met 
andere verzekeringsproducten op de markt gekomen. Als alternatief, om het arbeidsongeschiktheidsrisico af te 
dekken, zijn er ook andere initiatieven ontstaan, zoals de Broodfondsen.  
In de voorlichtingscampagne zijn de diverse mogelijkheden om zich te verzekeren toegelicht. De keuzetool 
(https://www.rijksoverheid.nl/onderwerpen/zelfstandigen-zonder-personeel-zzp/inhoud/keuzetool-verzekeren-
arbeidsongeschiktheid-zelfstandige) maakt deze mogelijkheden inzichtelijk. De keuzetool verduidelijkt 
bovendien dat de hoogte van de premie mede wordt bepaald door de dekking die de zpp’er zelf kiest, zoals de 
hoogte van de uitkering en de duur van de uitkering.     
 
Is bij u bekend hoe divers de zzp’er is en de daarmee gepaard gaande kosten? Is daar beleid op?  
Antwoord: 
Het is bekend dat achter het begrip ‘zzp’er’ vele verschijningsvormen schuilgaan. Dat komt ook duidelijk naar 
voren in het rapport van het interdepartementaal beleidsonderzoek naar zzp’ers (IBO ZZP), dat in 2015 is 
uitgebracht (Tweede Kamer, 31 311, nr. 154). Daaruit blijkt dat sprake is van een grote heterogeniteit. Sommige 
zzp’ers bieden producten aan, anderen eigen arbeid of diensten. De een werkt voor consumenten, de ander voor 
bedrijven.  
Voor zzp’ers bestaan verschillende (fiscale) instrumenten, bijvoorbeeld de fiscale aftrekbaarheid van bepaalde 
kosten, zoals de premie voor een AOV. Ook de zelfstandigenaftrek is daar een voorbeeld van.  
 
  
 
 
Vragen V-100 en antwoorden m.b.t. jaarverslag 2016 SZW 1/5 
 
 

 
Het is overigens wel bekend dat er mensen zijn die wel beschikbaar zijn voor werk maar niet actief naar werk 
hebben gezocht: de zogenaamde ontmoedigden. Deze mensen worden niet als werkloos geteld. In 2016 waren er 
144.000 45-plussers die niet actief op zoek waren naar werk en daarom niet als werklozen telden, ondanks dat ze 
beschikbaar voor werk waren. 
 
Niet-beroepsbevolking die beschikbaar is voor werk 
maar niet actief zoekt (x 1.000) 
  2015 2016 
15 tot 75 jaar 344 322 
15 tot 25 jaar 110 111 
25 tot 45 jaar 76 67 
45 tot 75 jaar 158 144 
bron: Statline. 
 
In het jaarverslag staat dat de sectorplannen een belangrijke rol spelen bij het samenbrengen van vraag en aanbod 
op de arbeidsmarkt. Heeft de evaluatie van het beleid van de sectorplannen tot aanpassing geleid, met als doel 
om meer mensen om te scholen? Zo ja, hoe zien die aanpassingen er uit? 
Antwoord: 
De eerste tussenevaluatie van de sectorplannen wordt in het najaar van 2017 naar uw Kamer gestuurd. Er is nog 
geen evaluatie, dus er zijn ook geen beleidsaanpassingen doorgevoerd naar aanleiding van de evaluatie. De 
halfjaarlijkse monitorrapportages over de voortgang van de sectorplannen onderstrepen wel de behoefte aan 
scholing. Deze rapportages laten zien dat verreweg het grootste aantal deelnemers een scholingsmaatregel volgt. 
Daarnaast heeft de minister extra ingezet op het stimuleren van scholing door het beschikbaar stellen van 
scholingsvouchers waarmee directe kosten van scholing naar kansberoepen worden vergoed. De middelen 
daarvoor komen vanuit de onderbenutting van de sectorplannen (Tweede Kamer, 33 566, nr. 83).       
 
In het regeerakkoord uit 2012 stelt het kabinet nooit haar ogen te zullen sluiten voor de mensen die het zonder 
extra zetje in de rug niet kunnen redden. Daarnaast stelt het kabinet dat wie kan werken, dat ook moet doen. Tot 
slot mag flexibele arbeid niet verworden tot een goedkoop alternatief voor vast werk. Uit de arbeidsmarktanalyse 
2017 blijkt dat mensen uit kwetsbare groepen veelal in flexbranches werken en deze onvoldoende gebruik 
kunnen maken van scholingsinstrumenten. Met de Wet werk en zekerheid (WWZ) probeert het kabinet de balans 
tussen vast en flexibel werk te verbeteren. Bijvoorbeeld door de duur van flexcontracten te beperken tot twee 
jaar, en de pauze tussen contracten te verlengen tot zes maanden. Uit het jaarverslag 2016 blijkt dat 80% van de 
nieuwe banen flexibele banen zijn. In hoeverre is het gelukt om met de WWZ een (meer) duurzame inclusieve 
arbeidsmarkt te realiseren?  
Antwoord: 
Uit het jaarverslag 2016 blijkt dat de werkgelegenheid in Nederland ten opzichte van voorgaande jaren is 
gegroeid, zowel voor werknemers met een vast als met een flexibel contract. Dit is het eerste jaar sinds 2009 dat 
het aantal werknemers met een vast contract een stijging laat zien. Het aantal werknemers met een flexibel 
contract is echter sterker toegenomen dan het aantal werknemers met een vast contract. Dit kan overigens 
worden verwacht in een periode van economisch herstel. Ook is de groei van het aantal flexibele contracten - een 
langdurige trend die al vijftien jaar zichtbaar is - niet zomaar gekeerd.  
Het CBS geeft aan dat sinds het vierde kwartaal van 2016 binnen de groep flexwerkers het aantal werknemers 
met uitzicht op een vaste baan het meest groeit. Het UWV signaleert in de Arbeidsmarktprognose 2017–2018 dat 
na een jarenlange daling nieuwe werknemers in 2016 vaker een vast contract krijgen dan in 2015 en dat de 
doorstroom van werknemers met een flexibel contract naar een vast contract weer licht toeneemt. Dit biedt 
perspectief aan werknemers. 
Een eventuele invloed van de Wwz valt niet direct te herleiden uit deze macro-economische cijfers. De Wwz 
heeft onder meer tot doel om de doorstroom van flexibele naar vaste arbeidsrelaties te bevorderen. In 2020 zal de 
 
 
Vragen V-100 en antwoorden m.b.t. jaarverslag 2016 SZW 3/5 
 
 

 
van personen met een handicap. De staatssecretaris van SZW heeft de gemeenten hier onlangs ook op gewezen 
in de Verzamelbrief. Een inclusieve samenleving is niet in één dag bereikt. Het vraagt om een integrale aanpak 
en vergt de inzet van alle partijen in de samenleving. Van belang is de mensen om wie het gaat goed te betrekken 
bij de aanpak. 
 
De bestrijding van armoede en schulden is een belangrijk doel voor de participatie en productiviteit van 
kwetsbare burgers en kinderen. Het ministerie zegt hierover als beleid dat er onverminderd hard wordt gewerkt 
aan de bestrijding van armoede en schulden. Het ministerie benoemt het als beleidsprioriteit en het kabinet heeft 
hiervoor 100 miljoen euro vrijgemaakt. Kunt u aangeven hoe de 100 miljoen euro is besteed?  
Antwoord: 
Het kabinet heeft extra middelen beschikbaar gesteld voor de intensivering van het armoede- en schuldenbeleid. 
Vanaf 2015 gaat het om een bedrag van € 100 miljoen structureel. Van dit bedrag ontvangen gemeenten jaarlijks 
€ 90 miljoen. Verder zijn de middelen ingezet voor een specifieke Sportimpuls voor kinderen in lage 
inkomensbuurten. Daarnaast is in 2014 tot en met 2017 jaarlijks € 4 miljoen beschikbaar gesteld om landelijke 
projecten van maatschappelijke organisaties te stimuleren. Tot slot zijn er ook extra middelen voor de 
intensivering van het armoede- en schuldenbeleid in Caribisch Nederland beschikbaar gesteld.   
 
Welke doelstellingen zijn geformuleerd en wat heeft de investering tot nu toe opgeleverd? 
Antwoord: 
De extra middelen zijn erop gericht om het armoede- en schuldenbeleid te intensiveren. Een belangrijk deel van 
de extra middelen gaat naar gemeenten. Uit onderzoek blijkt dat gemeenten deze extra middelen inzetten voor 
het doel waarvoor ze bedoeld zijn en dat gemeenten deze middelen in belangrijke mate inzetten voor een 
integrale aanpak van armoedebestrijding en preventie van armoede- en schuldenproblematiek, de speerpunten 
die de staatssecretaris aan gemeenten heeft meegegeven (Tweede Kamer, 24 515, nr. 294). Zo benutten 
gemeenten de middelen o.a. voor het samenstellen van een kindpakket. Het aantal gemeenten met een 
kindpakket is in de afgelopen jaren aanzienlijk toegenomen. In 2016 had 44% van de gemeenten een kindpakket 
(Tweede Kamer, 24 515, nr. 381).  
 
Uw doelstelling is ervoor te zorgen dat nieuwkomers snel de Nederlandse taal machtig zijn en kennis hebben van 
de Nederlandse samenleving en participeren (begrotingsartikel 13). Wij constateren dat zowel in de begroting als 
het jaarverslag niet concreet (genoeg) vermeld staat hoe het is gesteld met deze doelstellingen. We weten dat er 
een beleidsdoorlichting is en willen toch van u weten: wat zijn de behaalde resultaten van deze doelstelling? 
Bent u hier tevreden over? Wat zijn de cijfers? Hoe kunt u dit vertalen naar de verbetering van de positie van de 
migranten op de arbeidsmarkt? 
Antwoord: 
Het beeld dat uit de beleidsdoorlichting oprijst is dat er sprake is van positieve ontwikkelingen: de achterstanden 
nemen op tal van terreinen geleidelijk af. Uit de doorlichting blijkt ook dat er niettemin nog steeds achterstanden 
resteren en dat de situatie op de arbeidsmarkt het meest zorgelijk is. De integratie is nog niet ‘klaar’. De 
inhoudelijke en beleidsmatige appreciatie van de geschetste ontwikkelingen en de cijfers zijn opgenomen in de 
brief van 30 januari 2017 aan uw Kamer over de beleidsdoorlichting en in de bijlagen bij deze brief (Tweede 
Kamer, 30 982, nr. 31). Het kabinet neemt een aantal aanbevelingen van de ARK over, bijvoorbeeld als het gaat 
om inzet op groepen die achterblijven, transparantie en het opleidingsniveau en het volgen van een opleiding als 
verlengingsgrond. 
 
 
 
 
 
 
Vragen V-100 en antwoorden m.b.t. jaarverslag 2016 SZW 5/5 
 
 

