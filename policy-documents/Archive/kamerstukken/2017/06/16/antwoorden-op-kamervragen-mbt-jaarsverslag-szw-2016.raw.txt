 
34725-XV-1 Jaarverslag Ministerie van Sociale Zaken en Werkgelegenheid 2016 
 
nr.   Lijst van vragen en antwoorden 
   
Vastgesteld (wordt door griffie ingevuld als antwoorden er zijn) 
De vaste commissie voor Sociale Zaken en Werkgelegenheid heeft een aantal vragen 
voorgelegd aan de Minister van Sociale Zaken en Werkgelegenheid over het 
Jaarverslag Ministerie van Sociale Zaken en Werkgelegenheid 2016 (34725-XV, 
nr. 1). 
Deze vragen en de daarop gegeven antwoorden zijn hierbij afgedrukt. 
 
Vraag 1 
Kan de Minister aangeven waarom in het Jaarverslag niet gekozen is om te werken met indicatoren en 
meetwaarden? Deelt u de mening dat voor de transparantie en de controlefunctie van de Kamer het 
gebruik van duidelijke indicatoren, streefwaarden en meetwaarden van meerwaarde zou kunnen zijn? 
Zo ja, waarom? Zo nee, waarom niet? 
Antwoord 1 
De minister deelt zeker uw mening dat voor de transparantie en de controlefunctie van de Tweede 
Kamer het gebruik van duidelijke indicatoren, streefwaarden en meetwaarden van meerwaarde kunnen 
zijn. Dit is eerder aan de orde geweest tijdens het wetgevingsoverleg van 23 juni 2016 over het 
Jaarverslag 2015 waarin is besloten om met een werkgroep van de Tweede Kamer over mogelijke 
indicatoren nader met het ministerie in gesprek te gaan. Vervolgens heeft de Tweede Kamer 
aangegeven dit gesprek tot nader order uit te stellen. Na het verkiezingsreces zou deze afspraak 
opnieuw op de agenda gezet worden. Wij gaan graag een gesprek aan met de Commissie over uw 
wensen rondom indicatoren en meetwaarden.  
In 2016 is ondertussen verder gewerkt aan het opnemen van aanvullende indicatoren/kerncijfers om zo 
het overkoepelende beeld van het beleid van het ministerie van SZW in de begroting en het jaarverslag 
helderder in kaart te brengen. Daarbij hanteert het ministerie als kader dat het op te leveren beeld aan 
moet sluiten bij de missie en visie van het ministerie van SZW, te weten:  
 Werk voor iedereen;  
 Kwalitatief goed en eerlijk werk; 
 Bestaanszekerheid waar werken echt niet (meer) mogelijk of passend is.  
De inzet van het ministerie van SZW in 2016 heeft er toe geleid dat in de paragraaf beleidsprioriteiten 
van het jaarverslag de relatie tussen kerncijfers en prioriteiten is versterkt. Daarnaast is gewerkt aan de 
ontwikkeling van specifieke indicatoren op het terrein van re-integratie, de inspectie SZW, gezond en 
veilig werken, prestatie-indicatoren SVB en UWV en handhaving. De uitkomsten ervan worden, 
zoveel mogelijk, verwerkt in de begroting 2018. 
 
Vraag 2 
Wanneer zou de arbeidsmarkt volgens u wel in balans zijn en er niet meer “een disbalans tussen vast, 
flex- en zelfstandig werk” zijn? 
Antwoord 2 
De arbeidsmarkt zou meer in balans zijn als voor structurele werkzaamheden niet langer repeterend (en 
daarmee oneigenlijk) gebruik wordt gemaakt van tijdelijke c.q. uitzendovereenkomsten of van 
(schijn)zelfstandigen, om zodoende verplichtingen die anderszins zouden gelden te ontlopen c.q. om 
risico’s die tot het normale ondernemersrisico van de werkgever worden gerekend af te wentelen op 
werknemers en in het verlengde daarvan op de sociale zekerheid. 
 
Vraag 3 
Hoeveel mensen hebben dankzij de hervorming van het ontslagrecht een grotere baan- en/of 
inkomenszekerheid gekregen? En hoeveel mensen hebben een kleinere baan- en/of inkomenszekerheid 
gekregen? 
Vragen en antwoorden Jaarverslag SZW 2016 (34725-XV-1)  1/32 

 
De huidige werkloosheidsdefinitie hanteert deze criteria: 
Afbakening: De bevolking van 15 tot 75 jaar (exclusief de institutionele bevolking), ingedeeld in de 
werkzame, werkloze en de niet-beroepsbevolking. 
Hierbij geldt: 
Werkzame beroepsbevolking: Personen die betaald werk hebben, ongeacht de arbeidsduur. 
Werkloze beroepsbevolking: Personen zonder betaald werk, die recent naar werk hebben gezocht en 
daarvoor direct beschikbaar zijn. 
Niet-beroepsbevolking: Personen zonder betaald werk die niet recent naar werk hebben gezocht of 
daarvoor niet direct beschikbaar zijn. 
De oude werkloosheidsdefinitie hanteert deze criteria: 
Afbakening: De bevolking van 15 tot 65 jaar (exclusief de institutionele bevolking), die ingedeeld in 
wordt in de werkzame, de werkloze en de niet-beroepsbevolking. 
Hierbij geldt:  
Werkzame beroepsbevolking (12-uursgrens): Personen die twaalf uur of meer per week betaald 
werken. 
Werkloze beroepsbevolking (12-uursgrens): Personen die geen betaald werk hebben of voor minder 
dan twaalf uur per week, recent naar werk voor twaalf uur of meer per week hebben gezocht en 
daarvoor direct beschikbaar zijn. 
Niet-beroepsbevolking (12-uursgrens): Personen die geen betaald werk hebben of voor minder dan 
twaalf uur per week en die niet recent naar betaald werk voor twaalf uur of meer per week hebben 
gezocht of daarvoor niet direct beschikbaar zijn. 
 
Vraag 6 
Kunt u aangaande de uitgaven aan scholing binnen de sectorplannen aangeven wat naar verhouding 
besteed is aan werkenden en wat aan werkzoekenden? 
Antwoord 6 
De uitgaven aan scholing binnen de sectorplannen in de eerste en tweede tranche kunnen niet gesplitst 
worden naar de doelgroepen werkenden en werkzoekenden. Dit is geen onderdeel van de reguliere 
monitoring en evaluatie en wordt daarom niet op deze wijze geregistreerd en geanalyseerd.  
Bij de sectorplannen in de derde tranche wordt wel met doelgroepen gewerkt. Bij de derde tranche 
worden de uitgaven echter per traject geregistreerd. Binnen een traject kunnen meerdere instrumenten, 
waaronder scholing, ingezet zijn. Ook bij deze sectorplannen is het daarom niet mogelijk de uitgaven 
aan scholing te splitsen naar werkenden en werkzoekenden. 
 
Vraag 7 
Kunt u toelichten waarom het loonverschil tussen mannen en vrouwen bij de overheid in 2014 is 
toegenomen ten opzichte van 2012? 
Antwoord 7 
Het CBS concludeert dat er een gestage afname van het gecorrigeerde beloningsverschil bij de 
overheid bestaat in de onderzochte periode (2008-2014). Om vast te stellen wat de trend is, is door het 
CBS een lijn geschat op basis van de vier gecorrigeerde beloningsverschillen over de jaren 2008, 2010, 
2012 en 2014. Tussen 2012 en 2014 is er weliswaar sprake van een kleine stijging. Tegelijkertijd is het 
belangrijk om rekening te houden met onzekerheidsmarges rondom de uitkomsten. We kunnen 
derhalve niet concluderen dat er sprake is van een trendbreuk. 
 
Vraag 8 
Hoe significant is het verband tussen de arbeidsparticipatie van vrouwen, alsmede ouders met kinderen, 
en de verhoging van de kinderopvangtoeslag? Welke andere factoren dragen bij aan de verhoogde 
arbeidsparticipatie? 
Antwoord 8 
In ‘De Effectiviteit van Fiscaal Participatiebeleid’ stelt het CPB op basis van onderzoek dat een 
intensivering van de kinderopvangtoeslag met € 500 miljoen een positief effect van 0,13% op de 
Vragen en antwoorden Jaarverslag SZW 2016 (34725-XV-1)  3/32 

 
Vraag 12 
Hoeveel mensen zijn, doordat ze tijdelijk in het buitenland gewerkt hebben terwijl ze in de WW zaten, 
hun opbouw van WW rechten van de jaren daarvoor kwijt geraakt? 
Antwoord vragen 11 en 12 
Wanneer een werknemer in deeltijd gaat werken loopt het recht op (een gedeeltelijke) WW-uitkering 
door. Maar als iemand werkt (dat geldt ook voor werken in deeltijd) dan bouwt de werknemer wel weer 
een nieuw WW-recht op. De duur van het nieuwe WW-recht is opnieuw gebaseerd op het gehele 
arbeidsverleden (zolang aan de jareneis is voldaan). De hoogte van het nieuwe WW-recht is gebaseerd 
op het inkomen dat de werkloze werknemer heeft verdiend in het afgelopen jaar voor het ontstaan van 
werkloosheid. Per saldo leidt het werken in deeltijd er daarom niet toe dat WW-rechten worden 
opgebruikt. 
Ook wanneer WW-gerechtigden in het buitenland werken terwijl ze een WW-uitkering ontvangen, 
wordt het inkomen (70%) uit die baan verrekend met de WW-uitkering. Indien een werknemer een 
dienstbetrekking in een andere EU-lidstaat aanvaardt, is de verordening 883/2004 voor de coördinatie 
van de socialezekerheidsstelsels van toepassing. Onder de huidige verordening ondervindt een EU-
burger geen verlies van sociale zekerheidsrechten (en dus WW-recht) door het verrichten van arbeid in 
een andere lidstaat. Met het tijdelijk werken in een andere EU-lidstaat kan een nieuw recht op WW 
worden opgebouwd, als er sprake is van werken in loondienst. 
  
Vraag 13 
Welke besluiten moet het kabinet nog nemen om de reparatie van het derde WW-jaar door sociale 
partners in cao's te kunnen faciliteren? 
Antwoord 13 
Het Besluit fondsen en spaarregelingen dient nog formeel te worden gewijzigd. Hiertoe zal het 
gewijzigde Besluit, na ontvangst van het advies van RvS en na behandeling in de Ministerraad, 
officieel worden gepubliceerd. Daarnaast dient voor elk van de door sociale partners overeengekomen 
verzamel-cao’s algemeen verbindendverklaring (avv) te worden verleend door de minister van SZW. 
 
Vraag 14 
Kunt u meer details geven over het niet bereiken van overeenstemming tussen de sociale partners met 
betrekking tot een gelijke behandeling bij de arbeidsvoorwaarden van payrollers en collega’s conform 
de Motie Hamers? 
Vraag 15 
Kunt u toelichten over welke maatregelen er geen overeenstemming bestaat tussen sociale partners, 
waardoor het kabinet niet is overgegaan tot uitvoering van de motie Hamer? 
Vraag 16 
De arbeidsomstandigheden van payrollwerknemers worden in het Jaarverslag genoemd als 'een punt 
van aandacht'. De motie Hamer verzocht om een gelijke behandeling bij de arbeidsvoorwaarden van 
payrollers en collega’s die wel rechtstreeks in dienst zijn bij de werkgever. Het kabinet is niet 
overgegaan tot uitvoering van de motie Hamer omdat er geen overeenstemming bestaat tussen sociale 
partners over maatregelen die getroffen zouden moet worden. Wordt het probleem van de 
arbeidsvoorwaarden van payroll-medewerkers nog verder gebracht aangezien we nu de ongelijkheid in 
stand houden? Wat gaat de minister hieraan doen? 
Antwoord op vragen 14, 15 en 16 
Voor het standpunt van sociale partners verwijst de minister u naar de brief van de Stichting van de 
Arbeid van 29 juni 2015 waarin de Stichting laat weten dat zij vanwege de complexiteit en samenhang 
met andere arbeidsmarktontwikkelingen geen eensluidend advies kan uitbrengen over de vraag of en zo 
ja op welke wijze de zogeheten driehoeksrelaties passen in de ordening van de arbeidsrelaties. Zoals u 
verder in de brief van 21 april 2016 is gemeld, is er geen overeenstemming bereikt over de reikwijdte 
van de gelijke behandeling waar in de motie Hamer (Tweede Kamer, 33 818, nr. 43) om wordt 
verzocht. Vandaar dat het huidige kabinet geen uitvoering geeft aan deze motie. In de brief van 5 
Vragen en antwoorden Jaarverslag SZW 2016 (34725-XV-1)  5/32 

 
Antwoord 20 
Sectorplannen zijn geen banenplannen. Nieuwe banen moeten ontstaan door het aantrekken van de 
economie. Dit wordt door het kabinet via andere wegen gestimuleerd. De sectorplannen helpen 
werkloosheid te voorkomen en de kansen die de aantrekkende economie biedt optimaal te benutten. Ze 
dragen daarmee bij aan het verhogen van het algemene scholingsniveau en het verbeteren van het 
functioneren van de arbeidsmarkt. 
In de evaluatie wordt de arbeidsmarktpositie van de deelnemers na afloop van de sectorplannen 
meegenomen in de analyse. De aard van de arbeidsrelatie (waaronder het gegeven of het een vast 
contract betreft) is onderdeel van de gegevensset. De eerste tussenevaluatie wordt in het najaar van 
2017 naar de Tweede Kamer gestuurd. 
  
Vraag 21 
Kunt u een financieel overzicht geven van alle, dus niet alleen de sectorplannen, door het ministerie 
gedane uitgaven aan scholing? 
Vraag 22 
Kunt u de effectiviteit van de uitgaven aan scholing onderbouwen? 
Vraag 23 
Hoe houdt u toezicht op de effectiviteit van de uitgaven aan scholing? 
Antwoord vragen 21, 22 en 23 
Scholing wordt op verschillende manieren rechtstreeks ondersteund. Het gaat dan om : 
 Scholing binnen de sectorplannen. 
 Scholingsvouchers richting een kansberoep.  
 Scholing binnen de Regeling DWSRA (projecten van sociale partners op de arbeidsmarkt).  
 Subsidie scholing en plaatsing oudere werklozen uit het actieplan 50-plus. 
 Scholing ESB-regeling. 
Hieronder is aangegeven wat elk van deze regelingen inhoudt en welke uitgaven daarvoor, zoveel 
mogelijk toegespitst op 2016, zijn gedaan. In veel gevallen is (nog) geen exact bedrag bekend, 
doorgaans omdat de gedane uitgaven pas vast komen te staan bij de eindafrekening. De minister van 
SZW vindt het belangrijk dat middelen effectief worden ingezet. Daarom zijn er bij aanvang van alle 
regelingen afspraken gemaakt over monitoring en evaluatie.  
Scholing binnen de sectorplannen  
Scholing is een van de mogelijke instrumenten binnen de sectorplannen. In de sectorplannen uit de 
eerste en tweede tranche tezamen is een totaalbudget beschikbaar van ruim € 100 miljoen voor diverse 
vormen van scholing (zoals om- en bijscholing, loopbaanadvies, EVC.) en ruim € 140 miljoen voor 
leer-werkplekken (o.a. BBL). Deze bedragen zijn toegekend voor de looptijd (doorgaans 24 maanden) 
van deze sectorplannen. De verdeling over de jaren van de uitgaven aan scholing binnen de 
sectorplannen is niet bekend.  
De sectorplannen uit de derde tranche kennen een focus op trajecten naar nieuw werk in plaats van 
instrumenten. De kosten voor de sectorplannen in deze derde tranche worden daarom geregistreerd per 
doorlopen traject. Een traject bestaat uit meerdere instrumenten, waaronder scholing. De specifieke 
uitgaven aan scholing voor deze plannen is daarom niet bekend. 
De sectorplannen zijn nog niet geëvalueerd. De eerste tussenevaluatie verschijnt in het najaar van 2017. 
In de brief van 29 september 2016 (Tweede Kamer, 33 566, nr. 94) heeft de minister de 
onderzoeksopzet van onderzoeksbureaus SEO en ecbo gedeeld. De effecten van de sectorplannen 
worden o.a. geanalyseerd door de arbeidsmarktpositie van deelnemers te analyseren. Dit wordt voor elk 
type maatregel, dus ook voor om- en bijscholing, apart geanalyseerd. Verder wordt de uitvoering van 
de sectorplannen gemonitord met de quickscans door onderzoeksbureaus SEO en ecbo en met de 
reguliere monitorgesprekken door Agentschap SZW. 
Scholingsvouchers richting een kansberoep  
Voor deze regeling, bekostigd vanuit de onderuitputting sectorplannen, is een totaal bedrag (na 
verhoging) beschikbaar gesteld van € 45 miljoen, exclusief uitvoeringskosten, voor de gehele looptijd 
van de regeling (mei 2016 t/m december 2017). Dit bedrag is verdeeld over twee separate doelgroepen, 
Vragen en antwoorden Jaarverslag SZW 2016 (34725-XV-1)  7/32 

 
Antwoord 25 
Initiatiefnemers van het sectorplan Grenzenloos werken hebben de minister, na intensief contact en 
meedenken vanuit het ministerie, bij brief in februari jl. laten weten de uitvoering van het plan stop te 
zetten. Zij hebben dit besluit aan het ministerie toegelicht en achten het bemiddelen over de grens niet 
uitvoerbaar binnen de kaders van een sectorplan. De subsidie wordt momenteel afgewikkeld.  
 
Vraag 26 
Kunt u specifieker aangeven wanneer de gegevens die Regioplan heeft opgehaald ten behoeve van 
Matchen op werk worden aangeboden aan de Kamer? 
Antwoord 26 
Het onderzoek is opgeschort om de uitvoerders in regio’s minder te belasten door beter aan te sluiten 
bij de aanpak ‘Matchen op werk’ zoals beschreven in de betreffende brief (Tweede Kamer, 29 544, nr. 
779). Het onderzoek heeft een tweesnijdend karakter, enerzijds brengt het de werkprocessen bij de 
matching in een aantal arbeidsmarktregio’s in kaart, anderzijds is het de bedoeling dat het onderzoek de 
regio’s ondersteunt bij het optimaliseren van de matching op werk. Op dit moment worden de ambities 
en ondersteuningvragen van de arbeidsmarktregio’s opgehaald.  
  
Vraag 27 
Wat heeft het overleg met de Turkse organisaties in september concreet opgeleverd met betrekking tot 
het kanaliseren en verminderen van spanningen? 
Antwoord 27 
Bij het overleg van 14 september 2016 waren alle genodigde organisaties aanwezig. Daarmee werden 
alle organisaties, ook die in Turkije niet in één ruimte zouden zitten, gezamenlijk en tegelijkertijd 
bereikt. Tijdens dit overleg hebben alle aanwezige organisaties uitgesproken dat zij de Nederlandse 
democratische grondbeginselen volledig onderschrijven, en dat de spanningen en conflicten in Turkije 
daar opgelost moeten worden. Een samenvattend verslag over dit overleg is op 30 september 2016 naar 
uw Kamer verzonden (Tweede Kamer, 32 824, nr. 160). 
 
Vraag 28 
Kan de minister een update geven over de stand van zaken betreffende het actieplan “perspectief voor 
vijftigplussers”? Wat is de effectiviteit van de daarin getroffen maatregelen? 
Antwoord 28 
In december 2016 heeft de minister uw Kamer een brief gestuurd over de uitwerking van het actieplan 
‘Perspectief onder vijftigplussers’ (Tweede Kamer, 29 544, nr. 763). Inmiddels worden de maatregelen 
uit het actieplan uitgevoerd. Zo krijgen meer werkzoekende vijftigplussers intensieve ondersteuning bij 
het vinden van werk door het UWV. Ook worden bijeenkomsten georganiseerd om werkgevers en 
werkzoekende vijftigplussers bij elkaar te brengen.  
Daarnaast is de subsidieregeling ‘meer werk voor vijftigplussers’ ingesteld. Het aanvraagtijdvak is 
inmiddels gesloten. Er zijn in totaal 59 aanvragen ingediend. Deze worden momenteel beoordeeld. Na 
de zomer zal bij diverse beroepen waar sprake is van krimp of een verhoogd risico op uitval het 
instrument ‘tweede loopbaanadvies’ worden ingezet. 
Om te weten wat werkt en wat niet bij de aanpak van de werkloosheid onder vijftigplussers wordt een 
uitgebreide evaluatie van de maatregelen uitgevoerd. Hiervoor is een evaluatiekader opgesteld, dat de 
minister op 15 mei 2017 naar uw Kamer heeft verzonden (Tweede Kamer, 29 544, nr. 782). 
 
Vraag 29 
Hoeveel duurzame (nieuwe)banen zijn er in 2016 bijgekomen in het kader van de banenafspraak? Kan 
hierbij onderscheid gemaakt worden in het (procentuele) aantal vaste banen en tijdelijke banen? 
Antwoord 29 
Het antwoord op deze vraag wordt samengevoegd met het antwoord op de vragen 71 en 72. 
 
 
Vragen en antwoorden Jaarverslag SZW 2016 (34725-XV-1)  9/32 

 
 
Vraag 34 
Hoeveel kinderopvangtoeslag kost het om de arbeidsparticipatie met 1 fulltime-equivalent (FTE) te 
verhogen? Met andere woorden hoeveel kinderopvangtoeslag kost het om 1 baan te creëren? Kan er 
aangegeven worden in welke sector(en) deze banen met name worden gecreëerd? 
Antwoord 34 
In ‘De Effectiviteit van Fiscaal Participatiebeleid’ stelt het CPB op basis van onderzoek dat een 
intensivering van de kinderopvangtoeslag met € 500 miljoen een positief effect van 0,13% op de 
werkgelegenheid zou hebben. Omgerekend komt dat neer op een toename van 8.970 arbeidsjaren. 
Uitgaande van deze cijfers kost het ongeveer € 55.000 om één arbeidsjaar te creëren. Het gaat hierbij 
uitsluitend om het eerste orde arbeidsmarkteffect. Eventuele andere effecten die volgen uit de 
verhoogde arbeidsparticipatie van met name vrouwen zijn daarbij niet meegenomen. Het is onduidelijk 
in welke sectoren deze banen met name worden gecreëerd.  
 
Vraag 35 
Waar binnen de Inspectie SZW is de daling in 2016 van 36fte neergeslagen? 
Antwoord 35 
De daling van het aantal fte is inspectiebreed en ontstaat daar waar medewerkers de dienst verlaten als 
gevolg van pensionering. De daling van het aantal fte is in lijn met de formatie en het budget. Uiteraard 
wordt geborgd dat de capaciteit wordt ingezet waar dat noodzakelijk is. 
 
Vraag 36 
Wat is het totale openstaande bijstandsfraudebedrag en hoeveel fraudegevallen zijn er geconstateerd in 
2016? 
Antwoord 36 
Het aantal overtredingen van de inlichtingenplicht van de Participatiewet in 2016 bedraagt 29.870.   
Het openstaand bijstandsfraudebedrag ultimo 2016 (van vorderingen ontstaan na 1 januari 2013) 
bedraagt € 168,3 miljoen (bron: CBS, bijstandsdebiteuren- en fraudestatistiek). Ter vergelijking: in 
2016 is op basis van het definitief macrobudget participatiewetuitkeringen € 5,3 miljard uitgekeerd aan 
specifiek bijstandsuitkeringen en loonkostensubsidie (bron: Toelichting definitief macrobudget 
participatiewetuitkeringen). 
  
Vraag 37 
De Wet Structuur Uitvoeringsorganisatie Werk en Inkomen (SUWI) stelt dat het regionaal Werkbedrijf 
(RWB) zorgt voor eenduidige dienstverlening in een arbeidsmarktregio, zodat werkgevers niet 
geconfronteerd worden met verschillen in dienstverlening in één regio. In de praktijk zien we echter dat 
in één regio de dienstverlening toch kan verschillen tussen gemeenten. Hoe gaat de minister deze 
'willekeur' tegen, en hoe gaat hij zorgen voor eenduidige dienstverlening in de arbeidsmarktregio's? 
Antwoord 37 
Met de brief ‘Matchen op werk in de arbeidsmarktregio’s’ van oktober 2016 (Tweede Kamer, 29 544, 
nr. 745) hebben de minister en staatssecretaris een gezamenlijke aanpak aangekondigd om te komen tot 
meer eenduidige en herkenbare werkgeversdienstverlening in en met de regio’s. Omdat de primaire 
verantwoordelijkheid voor de gecoördineerde werkgeversdienstverlening in de regio’s ligt, is ervoor 
gekozen om aan te sluiten en te versterken wat al loopt in de regio’s. Sinds de aankondiging in de brief 
van oktober 2016 heeft het ministerie van SZW ingezet op het verkrijgen van draagvlak voor deze 
aanpak en op het aanbrengen van focus (fase 1). Uw Kamer is over de voortgang en de vervolgstappen 
geïnformeerd met de brief ‘Voortgang matchen op werk in de arbeidsmarktregio’s’ van april 2017 
(Tweede Kamer, 29 544, nr.779). 
Een belangrijk resultaat van de afgelopen periode is dat we vanuit de regio’s een aantal, breed 
gedragen, punten hebben opgehaald die essentieel zijn voor effectieve werkgeversdienstverlening. Zij 
bieden houvast aan de inspanningen in de regio’s en geven de ambitie en de wens aan wat betreft 
Vragen en antwoorden Jaarverslag SZW 2016 (34725-XV-1)  11/32 

 
Vraag 41 
Hoeveel banen bestaan uit minder dan 24 uur per week? 
Vraag 42 
Hoeveel banen bestaan uit minder dan 36 uur per week? 
Antwoord op vragen 40, 41 en 42 
In 2015 bestonden 4,179 miljoen banen uit minder dan 35 uur per week. Een deel hiervan, 2,778 
miljoen banen, betrof banen die bestonden uit banen van minder dan 25 uur per week. En weer een deel 
hiervan, 1,213 miljoen banen, bestond uit banen van minder dan 12 uur per week (bron: Statline).  
 
Vraag 43 
Hoeveel werkenden werken minder dan 12 uur per week? 
Antwoord 43 
In 2016 werkten 946.000 mensen minder dan 12 uur per week (bron: Statline). 
  
Vraag 44 
Hoeveel werkenden werken minder dan 24 uur per week? 
Antwoord 44 
Het CBS publiceert deze informatie niet op dit niveau (‘minder dan 24 uur’). Wel publiceert het CBS 
dat in 2016 1,608 miljoen mensen minder dan 20 uur per week werkten. Daarnaast werkten 1,177 
miljoen mensen tussen de 20 en de 28 uur. Dus in 2016 werkten bijna 2,8 miljoen mensen minder dan 
28 uur per week, waarvan ruim 1,6 miljoen mensen minder dan 20 uur per week (bron: Statline). 
  
Vraag 45 
Hoeveel werkenden die minder dan 12 uur per week werken zijn op zoek naar (meer) werk? 
Antwoord 45 
In 2016 waren er 210.000 mensen die minder dan 12 uur per week werkten en meer uren wensten te 
werken (bron: Statline). 
  
Vraag 46 
Kunt u het effect in 2016 verder toelichten aangaande de Wet werken na de AOW-gerechtigde leeftijd? 
Antwoord 46 
De Wet werken na de AOW-gerechtigde leeftijd (Staatsblad 2015, nr. 376) is per 1 januari 2016 in 
werking getreden. Per die datum is een aantal arbeidsrechtelijke bepalingen in verschillende wetten 
gewijzigd waarmee enerzijds wordt beoogd om het (door)werken na de AOW-gerechtigde leeftijd op 
basis van een arbeidsovereenkomst te faciliteren en anderzijds om verdringing van nog niet AOW-
gerechtigde werknemers tegen te gaan. Conform het amendement Dijkgraaf (Tweede Kamer, 34 073, 
nr. 13) zal de wet in 2018 worden geëvalueerd. Die evaluatie richt zich op de effecten van de wet in de 
eerste twee jaren na de inwerkingtreding van de wet. Het effect dat de wet in 2016 heeft gehad, is dus 
op dit moment nog niet bekend. 
 
Vraag 47 
Kunt u aangeven hoeveel procent van de werkenden (werknemers, zzp'ers) een arbeidsongeval met 
tenminste een dag verzuim heeft gehad, aangezien in het jaarverslag alleen wordt gerapporteerd over 
'werknemers'? 
Antwoord 47 
In 2015 en 2016 heeft 1,4% van de werknemers een arbeidsongeval met ten minste een dag verzuim 
gehad. Van de zelfstandig ondernemers zonder personeel heeft in 2015 1,3% een arbeidsongeval met 
verzuim gehad, van de zelfstandigen met personeel 0,8%. Deze informatie is afkomstig uit de in 
december 2016 gepubliceerde Arbobalans. Eind juni 2017 komen voor de zelfstandigen nieuwe cijfers 
beschikbaar. 
 
  
Vragen en antwoorden Jaarverslag SZW 2016 (34725-XV-1)  13/32 

 
 
Vraag 52 
Bij welk percentage van de meldingsplichtige arbeidsongevallen was het slachtoffer een 
arbeidsmigrant en hoe verhoudt dit zich tot de jaren 2015 en 2014? 
Antwoord 52 
Op grond van de nationaliteit van het slachtoffer, als geregistreerd door de Inspectie, kan 15,2% in 
2016 worden aangemerkt als niet-Nederlands slachtoffer van een arbeidsongeval. In 2014 ging het om 
13,4% en in 2015 om 13,5%. De vijf meest voorkomende nationaliteiten van niet-Nederlandse 
slachtoffers zijn de Poolse, Duitse, Turkse, Belgische en Roemeense nationaliteit. 
 
Vraag 53 
In welke sectoren heeft het toegenomen aantal ongevalsmeldingen ertoe geleid dat er minder reguliere 
inspectieactiviteiten zijn verricht? 
Antwoord 53 
De stijging van het aantal ongevalsmeldingen in 2016 heeft er toe geleid dat binnen vrijwel alle 
programma’s van de Inspectie minder actieve inspecties hebben plaatsgevonden. Het meest geraakt 
zijn de programma’s Transport en logistiek, Landbouw en Marktoezicht.  
 
Vraag 54 
Wat is het totale extra capaciteitsbeslag in fte in 2016 geweest als gevolg van het toegenomen 
onderzoek naar ongevallen? 
Antwoord 54 
In 2016 is naar aanleiding van de behandeling van de Begroting SZW 2017 becijferd dat de toename 
van ongevalsonderzoek (als ook klachten en meldingen) circa 34 fte extra capaciteit benodigd is voor 
reactieve inspecties (onderzoeken naar ongevallen, klachten en meldingen) en capaciteit welke het 
primaire proces ondersteunt (o.a. projectleiders, analisten, medewerkers Boete en Inning) om de 
risicogerichte inspecties en inspectiedruk op peil te houden.  
In het Inspectie Control Framework (zie de brief aan de Tweede Kamer inzake het Inspectie Control 
Framework d.d. 16-05-2017: Tweede Kamer, 34 550-XV, nr. 74) wordt geschetst dat voorafgaand aan 
2015 ongevalsonderzoek gaandeweg is beperkt tot de zwaarste gevallen. Dit is gedaan om, gegeven de 
beschikbare middelen, toch procentueel circa 50% van de capaciteit in te kunnen zetten op 
inspectieprogramma’s gericht op preventie, Op dit moment is de verhouding tussen ongevalsonderzoek 
en op preventie gericht toezichtswerk geen 50/50%, maar door de toename van de meldingen in 2015 
en 2016 neemt het ongevalsonderzoek meer dan 60% voor haar rekening.  
 
Vraag 55 
Welke mogelijkheden zijn er om beter zicht te krijgen op arbeidsongevallen bij niet meldingsplichtige 
zelfstandige ondernemers? 
Antwoord 55 
De meldingsplicht in de Arbeidsomstandighedenwet (AW), op grond waarvan de Inspectie haar 
ongevalsonderzoek instelt, is een verplichting gericht op de werkgevers. De AW stelt het begrip 
werknemer centraal (art. 1 AW). Daar waar een zelfstandige (art.1 lid 3 onder k AW) onder gezag 
werkt (art. 1 lid 2 AW) wordt deze aangemerkt als een werknemer.  
Via de Zelfstandigen Enquête Arbeid (ZEA) van CBS/TNO krijgt de Inspectie een beeld van de 
aantallen en aard van ongevallen met zzp’ers. Ook meldt de politie (na een 112-melding) ongevallen 
met zelfstandigen bij de Inspectie. De Inspectie intensiveert de contacten met de Politie over het 
doorgeven van 112-meldingen. 
Een andere potentiële bron die meer zicht kunnen geven op niet meldingsplichtige arbeidsongevallen 
met zelfstandigen is het Letsel Informatie Systeem van VeiligheidNL dat wordt gevoed met data 
3
afkomstig van de spoedeisende hulpposten van deelnemende ziekenhuizen in Nederland.  
                                                           
3
 Zie https://www.veiligheid.nl/organisatie/wat-we-doen/onderzoek/letsel-informatie-systeem 
 
Vragen en antwoorden Jaarverslag SZW 2016 (34725-XV-1)  15/32 

 
betekent dus circa 5 reguliere inspecties minder en per saldo dus 4 minder inspecties. (Zie de brief over 
de bijstelling van het jaarplan Inspectie SZW 2016, Tweede Kamer, 34550-XV, nr. 5). 
  
Vraag 61 
In hoeverre zijn aan de genoemde instrumenten (mobilititeitsbonus et cetera) concrete doelstellingen 
verbonden en indien die er zijn, welk effect hebben die? Hoe verklaart u de onderuitputting van de 
mobiliteitsbonus? 
Antwoord 61 
Zie bij het antwoord op vraag 63. 
 
Vraag 62 
Kunt u aangeven hoeveel procent van de jongeren die sinds 2014 met een premiekorting een baan 
hebben gekregen, na twee jaar (dus na verstrijken van de periode met premiekorting) bij de werkgever 
konden blijven werken in een vaste baan? 
Antwoord 62 
De premiekorting voor jongeren is er op gericht de kansen op het vinden van een baan voor 
uitkeringsgerechtigde jongeren (Werkloosheidswet en Participatiewet) te laten toenemen door het voor 
werkgevers financieel aantrekkelijker te maken deze jongeren in dienst te nemen. Over het gebruik van 
premiekortingen rapporteert de minister periodiek in de Monitor Arbeidsmarkt. De laatste monitor, 
waarin werd gerapporteerd over de premiekorting jongeren, dateert van 11 mei 2017. Deze is ook aan 
uw Kamer gezonden (Tweede Kamer, 29 544, nr. 781). In 2016 is er € 15 miljoen uitgegeven aan 
premiekortingen voor jongeren. Cijfers over hoeveel mensen er in (vaste) dienst zijn gehouden zijn niet 
beschikbaar. 
 
Vraag 63 
De realisatie van de mobiliteitsbonus voor oudere uitkeringsgerechtigden is in 2016 lager dan geraamd. 
Wat is hiervan de oorzaak? 
Antwoord op vragen 61 en 63 
De premiekortingen (mobiliteitsbonussen) zijn er op gericht de duurzame inzetbaarheid van oudere 
uitkeringsgerechtigden en arbeidsgehandicapten te vergroten door het voor werkgevers financieel 
aantrekkelijker te maken deze mensen in dienst te nemen. Over het gebruik van premiekortingen 
rapporteert de minister periodiek in de Monitor Arbeidsmarkt. De laatste monitor waarin werd 
gerapporteerd over de premiekorting jongeren dateert van 11 mei 2017. Deze is ook aan uw Kamer 
gezonden (Tweede Kamer, 29 544, nr. 781). In 2016 is er € 288 miljoen uitgegeven aan 
mobiliteitsbonussen voor arbeidsgehandicapten en oudere werknemers. Cijfers over hoeveel mensen er 
in (vaste) dienst zijn gehouden zijn niet beschikbaar. 
Over geheel 2016 zijn er in totaal circa 30.000 doelgroepverklaringen verstrekt. Het aantal 
doelgroepverklaringen dat door het UWV is verstrekt voor de mobiliteitsbonus ouderen geeft een 
indicatief beeld van het gebruik daarvan. In het jaarverslag staan de totaalbedragen van de 
mobiliteitsbonussen die door de Belastingdienst zijn uitgekeerd. Gedetailleerde cijfers zijn niet 
beschikbaar. Per 1 januari 2018 worden de mobiliteitsbonussen vervangen door loonkostenvoordelen 
(LKV's). De loonkostenvoordelen zijn beter te monitoren dan de huidige mobiliteitsbonussen, omdat er 
onder andere een nieuw doelgroepverklaringenregister wordt bijgehouden en de loonkostenvoordelen 
per beschikking worden toegekend. Dan kan er ook beter inzicht geboden worden in het aantal 
verstrekkingen. 
  
Vraag 64 
Hoeveel mensen waren er in Nederland dakloos in 2016, in 2015, 2014, 2013 en 2012? 
Antwoord 64 
In onderstaande tabel staat een overzicht van het aantal daklozen in Nederland over de periode 2012-
2016. Het gaat hier om een schatting van het aantal daklozen in de leeftijd van 18 tot 65 in Nederland. 
Vragen en antwoorden Jaarverslag SZW 2016 (34725-XV-1)  17/32 

 
(alleenstaande) wordt vrijgelaten. Het is weliswaar aan het college om in individuele gevallen invulling 
te geven aan de vermogenstoets, maar het bezit van een fiets zal in dit kader geen belemmering voor 
het recht op bijstand opleveren. 
  
Vraag 68 
Kunt u aangeven welke geldstromen van Rijk naar gemeenten onder de Participatiewet geoormerkt 
zijn? 
Antwoord 68 
De gemeenten ontvangen voor bijstandsuitkeringen en loonkostensubsidie een afzonderlijk budget via 
de gebundelde uitkering op basis van artikel 69 van de Participatiewet. Dit betreft een specifieke 
uitkering. Middelen die gemeenten overhouden van hun budget zijn vrij besteedbaar. Daarnaast 
ontvangen gemeenten geld voor re-integratie via de Integratie-uitkering Sociaal Domein. Deze 
middelen zijn niet geoormerkt.  
  
Vraag 69 
Hoeveel zou het op de begroting kosten om de onderstand in Caribisch Nederland op te plussen naar 
bijstandsniveau? Welke gegevens zijn bekend over de kosten van levensonderhoud in het Caribisch 
gebied ten opzichte van Nederland? 
Antwoord 69 
De systematiek van de onderstand is wezenlijk anders dan die van de bijstand in het Europees deel van 
Nederland. De onderstand is opgebouwd uit een basisbedrag en toeslagen voor zelfstandig wonen, 
gezamenlijke huishouding, kinderen en volledig en duurzame arbeidsongeschiktheid. Het recht op de 
verschillende toeslagen is afhankelijk van de persoonlijke omstandigheden en leefsituatie van de 
betrokkene. Inkomsten uit arbeid en kinderalimentatie worden vrijgelaten tot de som van de 
betreffende inkomsten en de onderstand gelijk is aan het wettelijk minimumloon. Daardoor loont het 
om te werken en om kinderalimentatie te regelen. Ook fungeert de onderstand via de toeslag bij 
volledige en duurzame arbeidsongeschiktheid als een Wajong-achtige voorziening. De uiteenlopende 
systematiek staat het kunnen aangeven hoeveel het zou kosten om de onderstand naar het 
bijstandsniveau te brengen in de weg. Verhogen van het nominale basisbedrag in de onderstand kost 
overigens jaarlijks circa € 20.000 per procent waarmee dit bedrag wordt verhoogd. Hierbij zij 
opgemerkt dat het basisbedrag onderstand al substantieel is verhoogd per 1 maart 2017. Ook moet 
worden meegewogen dat bij een eventuele verhoging van het nominale basisbedrag in de onderstand de 
afstand tussen de onderstand en het wettelijk minimumloon kleiner wordt, hetgeen de prikkel gericht 
op uitstroom uit de onderstand naar werk kan verkleinen.  
Voor de vraag naar de kosten van levensonderhoud in het Caribisch gebied ten opzichte van het 
Europees deel van Nederland vormt de woonlandfactor een objectieve parameter. Nederland kent op 
basis van de Wet woonlandbeginsel sociale zekerheid het beleid dat bij export van kinderbijslagen en 
kindgebonden budget, nabestaandenuitkeringen en WGA-vervolguitkeringen buiten de EU de hoogte 
wordt afgestemd op het kostenniveau van het land waar de gerechtigde (of het kind) woont. Het 
kostenniveau, zoals weergegeven door de koopkrachtpariteit of een afgeleide van het bruto binnenlands 
product (BBP), is een internationaal algemeen geaccepteerde indicator, die periodiek door onder andere 
de Wereldbank en de Organisatie voor Economische Samenwerking en Ontwikkeling (OESO) 
gepubliceerd wordt. Het woonlandbeginsel is ook ingevoerd voor Caribisch Nederland (Bonaire, Saba 
en Sint Eustatius) en de Koninkrijkslanden (Curaçao, Aruba en Sint Maarten). De woonlandfactor 
bedraagt in 2017 voor zowel Caribisch Nederland als de andere Koninkrijkslanden 70% (zie de 
Regeling van de minister van SZW van 23 juni 2016 tot wijziging van de Regeling woonlandbeginsel 
in de sociale zekerheid 2012 (Stcrt. 2016, nr. 34 026, https://zoek.officielebekendmakingen.nl/stcrt-
2016-34026.html)). Overigens is momenteel een onderzoek naar de kosten voor levensonderhoud (de 
zogeheten ‘bare essentials’, o.a. voeding, kleding, wonen en transport) in voorbereiding, wat tot doel 
heeft op basis van objectiveerbare gegevens tot een sociaal minimum te komen. 
 
  
Vragen en antwoorden Jaarverslag SZW 2016 (34725-XV-1)  19/32 

 
de duurzaamheid van de banen van de mensen uit de doelgroep Banenafspraak in kaart gaat brengen. 
Dit rapport zal naar verwachting voor de zomer aan uw Kamer worden aangeboden. 
  
Vraag 73 
Hoeveel mensen zijn sinds de Participatiewet uitgestroomd uit de sociale werkplaats om andere 
redenen dan het bereiken van de pensioengerechtigde leeftijd? Is dat inclusief of exclusief 
gedetacheerden? Hoeveel uitstroom was geraamd bij invoering van de Participatiewet? Hoeveel budget 
per Sociale Werkbedrijven (SWer) hebben de gemeentes nu en hoeveel is dat minder dan geraamd? 
Antwoord 73 
De meest recente gegevens die beschikbaar zijn over de uitstroom uit de Wsw zijn de gegevens over 
2015. Uit deze gegevens blijkt dat er dat jaar 6.561 dienstverbanden zijn beëindigd. Dit is inclusief de 
gedetacheerden. In onderstaande tabel wordt vermeld wat de uitstroomredenen zijn. 
Uitstroomgegevens over 2016 komen nog voor de zomer beschikbaar. 
 
Reden einde dienstverband percentage aantal 
Onvoldoende medewerking verkrijgen arbeid 1% 66 
Betrokkene behoort niet langer tot doelgroep 4% 262 
Ontslag op eigen verzoek 9% 590 
Aflopen proeftijd 1% 66 
Aflopen overeenkomst voor bepaalde tijd  27% 1771 
Overlijden, 2 jaar ziek, (vervroegd) pensioen 51% 3346 
Overige redenen  8% 525 
Totaal 100% 6561 
Bron: Panteia, 2016, Wsw-statistiek 2015 Jaarrapport. 
 
Zoals aangegeven in de vierde nota van wijziging bij invoering van de Participatiewet kan het fictieve 
bedrag per SWer worden berekend door het budget voor de Wsw te delen door het volume Wsw in 
arbeidsjaren (Tweede Kamer, 33 161, nr. 107). Ten tijde van de vierde nota van wijziging was dit 
fictieve bedrag circa € 25.000 per arbeidsjaar. De meest recente gegevens over het werkelijk 
gerealiseerde volume betreffen het jaar 2016. Hieruit blijk dat er in 2016 83.014 arbeidsjaren zijn 
gerealiseerd in de Wsw. Dit ligt iets onder het volume van 83.300 voor 2016 zoals dit ten tijde van de 
invoering van de Participatiewet is geraamd. Het budget voor de Wsw in de Integratie-uitkering 
Sociaal Domein bedroeg voor 2016 € 2.143 miljoen. Dit is voornamelijk als gevolg van het toekennen 
van loon- en prijsbijstellingen aanmerkelijk hoger dan het bedrag van € 2.083 miljoen geraamd in de 
vierde nota van wijziging. Als gevolg van dit lagere volume en het hogere budget komt de fictieve 
bijdrage per arbeidsjaar op € 25.800. Dit is circa € 800 per arbeidsjaar meer dan geraamd ten tijde van 
de invoering van de Participatiewet.  
  
Vraag 74 
Wat zijn de verwachtingen voor het aantal huishoudens met recht op Aanvullende 
inkomensvoorziening ouderen (AIO) in de komende acht jaar, per jaar? 
Antwoord 74 
De raming van het aantal huishoudens dat de AIO instroomt is gebaseerd op de CBS-prognose van het 
aantal niet-westerse allochtonen dat de AOW-leeftijd bereikt. Op basis hiervan wordt verwacht dat het 
aantal huishoudens met recht op AIO in de toekomst toeneemt. In onderstaande tabel vindt u het 
verwachte aantal huishoudens met recht op AIO tot en met 2025. 
 
 
 
Vragen en antwoorden Jaarverslag SZW 2016 (34725-XV-1)  21/32 

 
Vraag 79 
Hoeveel mensen zaten in 2016 langdurig in de WW en hoeveel daarvan zijn 50-plussers? 
Antwoord 79 
In 2016 waren er 124.368 lopende WW-uitkeringen met een duur langer dan 12 maanden. Dit is 30% 
van het totaal aantal lopende WW-uitkeringen. Van de leeftijdsklassen vanaf 45 t/m 54 jaar betreft 
33,8% van het aantal lopende WW-uitkeringen een uitkering met een duur langer 12 maanden, voor de 
leeftijdsklasse 55 t/m 64 jaar is dat 52,2%. Voor de groep 65 tot AOW-gerechtigde leeftijd is dat 66,7% 
(bron: UWV-jaarverslag 2016).  
  
Vraag 80 
Hoeveel mensen worden door werkgevers, na 104 weken ziektewet, kunstmatig in dienst gehouden om 
onder de transitievergoeding uit te komen? 
Antwoord 80 
Het is niet bekend hoeveel werknemers er momenteel precies door werkgevers na 104 weken ziekte in 
dienst worden gehouden zodat geen transitievergoeding betaald hoeft te worden. Een wetsvoorstel om 
werkgevers te compenseren voor de betaalde transitievergoeding bij ontslag na 104 weken ziekte 
(Tweede Kamer, 34 699, nr. 2) is dit voorjaar ingediend bij de Tweede Kamer. Het wetsvoorstel is 
overigens inmiddels door uw Kamer controversieel verklaard. 
 
Vraag 81 
Kan de Minister aangeven welke redenen er zijn, anders dan een lager uitgevallen geboortecijfer, voor 
lager uitgevallen Wet Arbeid en Zorg (WAZO) uitkeringslasten? 
Antwoord 81 
De WAZO-uitkeringslasten worden bepaald door de uitkeringshoogte, het geboortecijfer en de 
participatiegraad van vrouwen die een kind krijgen. De lagere uitkeringslasten in 2016 worden 
verklaard door een lager uitgevallen geboortecijfer en door een lagere uitkeringshoogte. De 
ontwikkeling van de participatiegraad is geen verklaring voor de lagere uitkeringslasten; deze is juist 
sterker gestegen dan verwacht.   
 
Vraag 82 
Hoeveel mensen bouwen geen aanvullend arbeidspensioen op (kleine 10%)? Hoeveel mensen zijn 
daarvan zelfstandigen? Wat voor andere soort groepen bouwen ook geen aanvullend arbeidspensioen 
op? 
Antwoord 82 
Verreweg de meeste personen in loondienst bouwen via hun werkgever aanvullend pensioen op. Uit 
onderzoek van het CBS blijkt dat eind 2013 circa 4% van de werknemers tussen de 25 en 64 jaar met 
een fiscaal jaarloon boven het WML (na correctie voor het aantal gewerkte uren) geen pensioen 
opbouwde via de werkgever. Dit betreft circa 228.000 personen. Uw Kamer is vorig jaar geïnformeerd 
over dit rapport (Tweede Kamer, 32 043, nr. 328).  
De meeste zelfstandigen vallen niet onder een verplicht gestelde regeling. Zij zijn zelf verantwoordelijk 
voor hun pensioenopbouw. In 2016 waren er ruim 1,4 miljoen zelfstandigen, waarvan ruim 1 miljoen 
zelfstandigen zonder personeel. Ongeveer de helft van de zelfstandigen heeft geen aanvullend pensioen 
geregeld. Voor de helft van hen geldt dat hun huidige inkomen daartoe ook niet noodzaakt. Voor hen is 
de AOW voldoende om te voorkomen dat zij een (te) grote inkomensterugval hebben. Anderen zouden 
gezien de hoogte van hun inkomen wel pensioenpremie opzij kunnen leggen. Voor een deel van hen 
geldt dat zij voldoende andere vermogensbronnen opbouwen, reeds vanuit een positie als werknemer 
voldoende pensioen hebben of kunnen rekenen op een voldoende inkomen van een partner. Anderen 
zouden daarentegen een pensioenreservering moeten doen om te voorkomen dat zij na beëindiging van 
de activiteiten worden geconfronteerd met een aanzienlijke inkomensterugval (Tweede Kamer, 32 043, 
nr. 337).  
 
Vragen en antwoorden Jaarverslag SZW 2016 (34725-XV-1)  23/32 

 
kracht toegekend. Hieruit blijkt dat burgers gebruik maken van de recente verruiming van de OBR en 
dat het niet-gebruik daarmee wordt beperkt. 
 
Vraag 89 
Op welke manieren hebben mensen die in aanmerking kwamen voor de overbruggingsregeling het 
AOW-gat (gedeeltelijk) opgelost? 
Antwoord 89 
Uit de informatie van het onderzoek naar het (niet-) gebruik in de OBR (Tweede Kamer, 32 163, nr. 
41) is gebleken dat mensen vooral het inkomen uit (aanvullend) pensioen, inkomen uit arbeid en 
inkomen uit wachtgeld gebruiken ter overbrugging. 
 
Vraag 90 
Klopt het dat er in 2015 ook al sprake was van een grove overschrijding van de begrote AOW 
uitkeringslasten en dat toen ook de hogere uitgaven aan de partnertoeslag in de AOW als voornaamste 
oorzaak werd aangegeven? 
Vraag 91 
Hoe heeft u lering getrokken uit de overschrijding van de begrote AOW uitkeringslasten in 2015 en 
gaat u de ramingswijze voor deze kosten aanpassen? Zo nee, waarm niet? Zo ja, hoe? 
Antwoord op vraag 85, 90 en 91 
Begin 2016 bleek dat er over het jaar 2015 sprake was van een overschrijding van de begrote 
uitkeringslasten van de AOW. Uit de analyse bleek dat dit vooral kwam doordat er abusievelijk geen 
rekening gehouden was met de gevolgen van de verhoging van de AOW-leeftijd op de uitgaven aan de 
partnertoeslag. Deze analyse was de aanleiding om de AOW-raming in het voorjaar van 2016 bij te 
stellen en zo deze omissie te herstellen. Deze opwaartse bijstelling is daarmee meerjarig verwerkt in de 
Begroting 2017. Aangezien de Begroting 2016 reeds in 2015 is opgesteld, leidt bovenstaande omissie 
ook in het Jaarverslag 2016 tot een verschil ten opzichte van de oorspronkelijk begrote uitgaven in 
2016.  
 
Vraag 92 
Wat is de huidige gemiddelde dekkingsgraad van pensioenfondsen? 
Antwoord 92 
Op 30 april 2017 bedroeg de gemiddelde actuele dekkingsgraad van alle pensioenfondsen 105,5%. De 
beleidsdekkingsgraad (de gemiddelde dekkingsgraad van de afgelopen 12 maanden) bedroeg op dat 
moment 100,4% (bron DNB, statistiek toezichtgegevens pensioenfondsen, tabel 8.8, geraadpleegd 01-
06-2017). 
 
Vraag 93 
Hoe groot is het aandeel pensioenfondsen – ook in termen van daarbij betrokken deelnemers en 
gepensioneerden – met een dekkingsgraad lager dan 105%? En hoe groot is het aandeel 
pensioenfondsen – ook in termen van daarbij betrokken deelnemers en gepensioneerden – waarvan de 
dekkingsgraad jaarlijks opeenvolgend lager is dan 105% sinds het nieuwe financieel toetsingskader in 
werking is getreden ? 
Antwoord 93 
Op 30 april 2017 waren er 66 fondsen met een actuele dekkingsgraad lager dan 105%. Deze fondsen 
hadden gezamenlijk 10,9 miljoen deelnemers, waarvan 2 miljoen gepensioneerden. Op hetzelfde 
meetmoment waren er 103 fondsen met een beleidsdekkingsgraad (de gemiddelde dekkingsgraad van 
de afgelopen twaalf maanden) onder de 105%. Dit betreft 11,7 miljoen deelnemers, waarvan 2,3 
miljoen gepensioneerden.  
Er zijn 23 fondsen waarvan de actuele dekkingsgraad sinds de start van het financieel toetsingskader (1 
januari 2015) jaarlijks opeenvolgend lager is dan 105%. Deze fondsen hebben gezamenlijk 8,2 miljoen 
deelnemers, waarvan 1,8 miljoen gepensioneerden. Er zijn 12 fondsen waarvan de 
beleidsdekkingsgraad sinds de start van het financieel toetsingskader (1 januari 2015) jaarlijks 
Vragen en antwoorden Jaarverslag SZW 2016 (34725-XV-1)  25/32 

 
als seksuele voorkeur, de keuze voor een partner of de kleding. Verschillen in opvattingen tussen 
mensen vormen de kern van vrijheid. 
Tegelijkertijd is het kabinet van opvatting dat binding met de Nederlandse samenleving begint met 
respect voor de gedeelde waarden van onze rechtsstaat. De rechtsstaat staat ervoor dat men niet het 
eigen gelijk kan doordrukken door anderen te discrimineren, te intimideren, haat te zaaien of geweld te 
gebruiken. Dat geldt in het verkeer tussen burgers onderling, maar ook richting politieke ambtsdragers. 
De Grondwet en het strafrecht stellen dan ook grenzen aan ieders vrijheid. De overheid draagt de 
democratische waarden actief uit en stelt normen die gehandhaafd worden bij niet naleving.  
 
Vraag 98 
Hoeveel jongeren, die eerder werkzoekend waren, zaten in 2016 in een Beroepsbegeleidende Leerweg 
(BBL) leerwerktraject dan wel de aanpak voortijdig schoolverlaten? 
Antwoord 98 
In 2016 verlieten 22.948 jongeren voortijdig het onderwijs. Ruim 70.000 jongeren (personen tot 27 
jaar) volgden in 2016 een BBL traject. Hoeveel van deze jongeren eerder werkzoekend waren is niet 
bekend. Informatie over de uitstroombestemming van werkzoekenden/werklozen is beperkt 
beschikbaar.  
Bron: 
http://statline.cbs.nl/Statweb/publication/?DM=SLNL&PA=71824NED&D1=0&D2=0&D3=0,2-6,8-12,14-18,20-
24,26-34&D4=l&D5=0&D6=0&D7=24-26&VW=T 
https://www.onderwijsincijfers.nl/kengetallen/sectoroverstijgend/na-het-onderwijs/nieuwe-voortijdig-
schoolverlaters/landelijk-vsv-nieuw 
 
Vraag 99 
Welke verbeteringsacties worden concreet voorgesteld in navolging van de constatering dat inzicht in 
doeltreffendheid en doelmatigheid bij veel aspecten van het integratiebeleid ontbreekt? 
Antwoord 99 
Zoals ook op 30 januari 2017 in de brief over de beleidsdoorlichting van het Integratiebeleid aan de 
Tweede Kamer (Tweede Kamer, 30 982, nr. 31) werd aangegeven, is het bij het integratiebeleid per 
definitie lastig om doeltreffendheid en doelmatigheid te onderzoeken. Dat heeft vooral met het 
generieke karakter van de ingezette beleidsinstrumenten te maken. Dat het desondanks in de 
doorlichting is gelukt om op het terrein van het voortijdig schoolverlaten conclusies over de 
doeltreffendheid van dit generieke beleidsinstrument te komen, is te danken aan de wijze waarop de 
beleidsinformatiestructuur is ingericht. Op andere terreinen ontbreekt die informatie. Het is onder 
andere om deze reden dat in de brief aan uw Kamer wordt voorgesteld een coördinatiestructuur op te 
zetten waarin de coördinerend bewindspersoon prestatieafspraken maakt met vakdepartementen en 
waar afspraken worden gemaakt over de wijze waarop de voortgang van het beleid wordt gemonitord 
en geëvalueerd. 
Los hiervan worden op de terreinen die direct onder de voor het integratiebeleid verantwoordelijke 
minister ressorteren uiteraard studies geprogrammeerd om de gewenste beleidsinformatie te 
verzamelen. Zo is in de bovengenoemde brief reeds aangegeven dat er op het terrein van discriminatie 
hernieuwd onderzoek zal worden uitgevoerd en is er een onderzoek in voorbereiding naar de 
doeltreffendheid van het in 2013 ingevoerde inburgeringsstelsel. 
 
Vraag 100 
Wat zijn de concrete resultaten van de kabinetsbrede aanpak gericht op het kanaliseren en verminderen 
van de toegenomen Turkse spanningen? 
Antwoord 100 
De gezamenlijke inzet van het kabinet, gemeenten, Turks Nederlandse organisaties en anderen heeft er 
– zowel na de couppoging als ook rond het Turkse referendum – voor gezorgd dat ongewenste effecten 
als spanningen, bedreigingen of intimidaties in Nederland tot een minimum zijn beperkt . Het aantal 
Vragen en antwoorden Jaarverslag SZW 2016 (34725-XV-1)  27/32 

 
Antwoord 102 
Onderstaande tabel geeft een overzicht van in 2013 t/m 2016 toegekende leningen. Tevens is 
aangegeven hoeveel leningen in die jaren zijn kwijtgescholden of terugbetaald dienden te worden en 
welke bedragen daarmee gemoeid zijn (bedragen in €).  
 
 Toegekende leningen Kwijtgescholden leningen Terug te betalen leningen 
 Aantal Totaal bedrag Aantal  Totaal bedrag Aantal Totaal bedrag 
2013    1.910   17.703.945        0               0     0                0 
2014    9.327   90.948.816      17      45.616   32       54.920 
2015  17.639 174.127.373    267    915.284 244     490.642 
2016  25.987 257.777.122 1.465 7.932.541 723  1.848.394 
Totaal 54.863 540.557.256 1.749 8.893..441 999  2.393.956 
  
Vraag 103 
Wanneer is de verwachting dat alle schoonmakers die werkzaam zijn in Rijksgebouwen in dienst zijn 
van de Rijksschoonmaakorganisatie (RSO)? 
Antwoord 103 
In de business case, die in 2014 door de Ministerraad is vastgesteld, staat welke departementen met 
bijbehorende Rijksgebouwen uiteindelijk zullen aansluiten bij de RSO. Dit zijn niet alle rijksgebouwen 
(bijvoorbeeld de politie sluit niet aan). Alleen de schoonmakers die in de Rijksgebouwen werken die 
aansluiten, komen in dienst bij de RSO, onder de voorwaarden afgestemd met de bonden. Deze 
aansluitingen lopen tot en met 2020. 
 
Vraag 104 
Hoe is het verschil van ruim 134 mln. te verklaren bij Integratie en maatschappelijke samenhang (144,3 
mln. begroot en 278,6 mln. gerealiseerd)? 
Antwoord 104 
Het verschil in uitgaven (€ 106 miljoen) respectievelijk verplichtingen (€ 134 miljoen) tussen 
realisaties en begroting is voornamelijk ontstaan bij de bijdragen maatschappelijke begeleiding (COA) 
en leningen.  
De uitgaven aan COA zijn € 46,3 miljoen hoger dan begroot. Dat hangt samen met de afspraken die 
daarover eind 2015 en begin 2016 – na het opstellen van de begroting 2016 -  zijn gemaakt bij het 
bestuurlijke akkoord Rijk-Provincies-Gemeente. De via COA aan gemeenten te verstrekken bijdrage 
voor maatschappelijke begeleiding werd bij die gelegenheid opgehoogd van € 1.000 naar € 2.370 per 
vergunninghouder met plicht tot inburgeren. Daarnaast bleek de feitelijke instroom in de loop van 2016 
veel hoger dan geraamd. 
De uitgaven aan leningen liggen € 66 miljoen hoger dan de begroting. Ook in dit geval zijn  met name 
de volumeontwikkelingen als gevolg van de verhoogde instroom van vluchtelingen hiervoor 
verantwoordelijk. De uiteindelijke uitkomsten op het totaal van het artikelen is het saldo van deze 
overschrijdingen en onderuitputting bij andere artikelonderdelen. 
 
Vraag 105 
Hoeveel mensen hebben tot 23 november 2016 een schadeclaim ingediend vanwege het feit dat ze na 
ontslag na langdurige ziekte te weinig vakantiedagen uitbetaald hebben gekregen? Hoeveel mensen die 
met deze situatie te maken hebben gehad, hebben geen schadeclaim ingediend en in hoeveel gevallen 
ligt daarvan de oorzaak in onbekendheid met de mogelijkheid tot het indienen van een schadeclaim? 
Antwoord 105 
Tot 23 november 2016 zijn er 1.236 schadeclaims ingediend en in behandeling genomen. Daarvan zijn 
er 1.180 afgerond. In de resterende 56 gevallen zijn aan betrokkenen schikkingsvoorstellen gedaan. 
Naar verwachting worden deze zaken op korte termijn afgerond.  
Zicht op het aantal zieke werknemers dat schade heeft vanwege het feit dat zij na ontslag na langdurige 
Vragen en antwoorden Jaarverslag SZW 2016 (34725-XV-1)  29/32 

 
Tabel: statische koopkrachtontwikkeling 2016 
  <-5% -5 tot - -2 tot 0% 0 tot 2% 2 tot 5% >5% Totaal Mediaan Aantal 
2% (x1.000) 
1
Inkomenshoogte                   
Minimum 1% 1% 1% 77% 14% 6% 100% 1,50% 360 
Minimum-modaal 1% 2% 4% 50% 24% 19% 100% 1,70% 2.290 
1x-1,5x modaal 1% 2% 9% 23% 44% 22% 100% 3,20% 1.530 
1,5x-2x modaal 0% 1% 6% 19% 44% 30% 100% 3,60% 1.190 
>2x modaal 1% 2% 4% 19% 61% 14% 100% 3,20% 1.710 
                    
2
Inkomensbron                   
Werkenden 0% 1% 1% 13% 55% 29% 100% 3,90% 4.500 
Uitkeringsontvangers 0% 1% 2% 72% 21% 4% 100% 1,30% 640 
Gepensioneerden 2% 4% 15% 66% 11% 1% 100% 1,20% 1.770 
                    
3
Kinderen                   
met kinderen 0% 0% 1% 15% 52% 32% 100% 4,00% 1.850 
zonder kinderen 0% 1% 3% 25% 49% 22% 100% 3,30% 3.470 
                    
Alle huishoudens 1% 2% 5% 33% 40% 19% 100% 2,70% 7.090 
1
 Categorie minimum op basis van netto inkomen, overige op basis van bruto inkomen.       
2
 Indeling op basis van belangrijkste inkomensbron. Bij gepensioneerden: aanvullend inkomen naast AOW.   
3
 Indeling naar kinderen op basis van aanwezigheid kinderen tot 18 jaar en exclusief gepensioneerden.     
 
Vraag 109 
Kan een overzicht van de afgelopen 5 jaar worden gegeven over de grootte van de groep huishoudens  
met zeer lage inkomens (een netto inkomen van minder dan 63% van het netto minimumloon)? 
Antwoord 109 
De grens van 63% van het netto minimumloon is een ondergrens die gehanteerd wordt in de 
koopkrachtpresentatie van het ministerie van SZW en het CPB. Kleine wijzigingen kunnen bij zeer 
lage inkomens tot grote relatieve inkomensmutaties leiden. Dit zou de uitkomsten van de 
koopkrachtpresentatie kunnen vertekenen. Het kan bovendien niet verwacht worden dat huishoudens in 
deze groep langdurig een zeer laag of negatief inkomen hebben, zonder extra ondersteuning 
(bijvoorbeeld de financiële ondersteuning die studenten krijgen van hun ouders of gemeentelijke 
regelingen waarvoor deze huishoudens in aanmerking komen). Deze extra ondersteuning komt echter 
niet naar voren in de inkomensstatistiek. Om deze reden heeft de werkgroep presentatie 
koopkrachteffecten geadviseerd de groep huishoudens onder 63% van het netto minimumloon buiten 
4
de koopkrachtpresentatie te houden . De omvang van deze groep bedraagt op basis van het IPO 2010 
(de dataset waarop de koopkrachtberekeningen van afgelopen jaren gebaseerd waren) circa 4,5% van 
het totaal aantal huishoudens.  
 
Vraag 110 
Kan precies worden aangegeven waarom het verschil tussen raming en realisatie bij sommige 
standaardhuishoudens kleiner of groter is dan bij andere standaardhuishoudens (meeste 
standaardhuishoudens gaan er met 1,3% op vooruit)? 
 
                                                           
4
CPB (2016) MIMOSI: Microsimulatiemodel voor belastingen, sociale zekerheid, loonkosten en koopkracht. 
https://www.cpb.nl/sites/default/files/publicaties/download/cpb-achtergronddocument-30mrt2016-mimosi-
microsimulatiemodel-voor-belastingen-sociale-zekerheid-loon.pdf (p. 22-23) 
Vragen en antwoorden Jaarverslag SZW 2016 (34725-XV-1)  31/32 

