 
34725-XV-2 Resultaten verantwoordingsonderzoek 2016 bij het Ministerie van 
Sociale Zaken en Werkgelegenheid (XV) 
 
nr.   Lijst van vragen en antwoorden 
   
Vastgesteld (wordt door griffie ingevuld als antwoorden er zijn) 
De vaste commissie voor Sociale Zaken en Werkgelegenheid heeft een aantal vragen 
voorgelegd aan de bewindspersonen van Sociale Zaken en Werkgelegenheid over de 
Resultaten verantwoordingsonderzoek 2016 bij het Ministerie van Sociale Zaken 
en Werkgelegenheid (XV) (34725-XV, nr. 2). 
Deze vragen en de daarop gegeven antwoorden zijn hierbij afgedrukt. 
 
Vraag 1 
Wat is de reden dat deze overschrijdingen niet in de tweede suppletoire begroting zijn opgenomen en 
niet per brief gemeld zijn aan de Staten-Generaal? 
Antwoord 1 
De minister van SZW heeft de betreffende mutaties in de Slotwet als technische mutaties 
beoordeeld. De mutaties vloeien voornamelijk voort uit onderliggende fluctuaties in de volumes van de 
betreffende regelingen en daarmee samenhangende (voorschot) betalingen. Het gaat hierbij om artikel 
10, tegemoetkoming ouders (€ 4,6 miljoen), artikel 13, maatschappelijke begeleiding (€ 15,5 miljoen) 
en overige diverse uitgaven (€ 4,1 miljoen) en een overschrijding van 1 duizend op artikel 4 en artikel 
12. Omdat het technische mutaties betreffen heeft SZW de Tweede Kamer hierover niet afzonderlijk en 
voorafgaand aan het jaarverslag geïnformeerd.  
 
Vraag 2 
De Algemene Rekenkamer constateert dat de minister te beperkt beschikt over informatie over de 
effecten van de banenafspraak, de sectorplannen zorg en de aanpak van schijnconstructies. Daardoor 
wordt het moeilijk de effectiviteit en doelmatigheid van beleid vast te stellen. Hoe beoordeelt de 
regering deze zorgwekkende samenvattende conclusie van de Algemene Rekenkamer? Wat gaat er 
samenvattend gebeuren om deze tekortkomingen op te lossen? 
Antwoord 2 
De minister van SZW onderschrijft het belang van goede informatievoorziening om de resultaten en 
effectiviteit van beleid vast te kunnen stellen. Goede afspraken over de informatievoorziening en 
duidelijke evaluatiekaders vroeg in het beleidsproces dragen bij aan beter beleid. Ook zijn heldere 
doelen van beleid en een duidelijke beleidstheorie nodig. Binnen SZW en in overleg met diverse 
gegevensleveranciers en samenwerkingspartners is hier veel aandacht voor. Zo zijn, om de kwaliteit 
van de beleidsdoorlichtingen te verbeteren, de volgende activiteiten in gang gezet met daarbij 
bijzondere aandacht voor de informatievoorziening: 
 Er is een traject gestart om de programmering van de evaluaties te verbeteren die ten 
grondslag liggen aan een beleidsdoorlichting.  
 Meer aandacht voor de beleidstheorie en de onderzoeksmethode als basis van de onderzoeken. 
 Vanaf de start van een beleidsdoorlichting is de onafhankelijke deskundige betrokken. Dit 
verbetert de kwaliteit van beleidsdoorlichtingen . 
 Daarnaast zal de startbrief eerder naar de Tweede Kamer worden gestuurd, zo mogelijk voor 
het zomerreces.  
Ook in de toekomst blijft SZW hier aandacht aan besteden. 
Naast de algemene acties die worden ondernomen op dit terrein stipt de Algemene Rekenkamer ook 
enkele specifieke aandachtsgebieden aan. Bij brief van 24 april j.l. heeft het kabinet aangegeven hoe de 
aanbevelingen van de Algemene Rekenkamer worden opgepakt.  
Zo zal de minister van SZW specifieke en meetbare afspraken met gemeenten maken over het 
beschikbaar stellen van klantprofielen in de Kandidatenverkenner banenafspraak. Daarnaast wordt de 
Tweede Kamer betreffende het Sectorplan Zorg in de halfjaarlijkse voortgangsbrieven geïnformeerd 
Vragen en antwoorden Verantwoordingsonderzoek 2016 SZW (XV) (34725-XV-2-REG)  1/12 

 
daarom de opzet geweest om te komen tot een overkoepelende evaluatie (inclusief de sectorplannen 
zorg) en niet per plan. De minister van SZW ziet geen reden daar nu van af te wijken.  
Ook de effecten van de aanvullende (persoonlijke) dienstverlening door het UWV worden geëvalueerd. 
Doel van de evaluatie is te onderzoeken of de nieuwe dienstverlening de kans op werk vergroot en de 
uitstroom uit de WW-uitkering bevordert. Het evaluatieonderzoek van de nieuwe dienstverlening start 
in 2017.  
 
Vraag 6 
De Algemene Rekenkamer uit zorgen over de duurzaamheid van banen voor de participatiebanen. Wat 
gaat de regering méér doen dan de no-risk-polis? Is er duidelijkheid wát precies de belemmeringen zijn 
om deze doelgroep permanent in dienst te nemen? Zo ja, wat zijn die belemmeringen, en hoe kunnen 
die verder weggenomen worden? 
Antwoord 6 
Met de Participatiewet en de Wet banenafspraak en quotum arbeidsbeperkten wil het kabinet mensen 
met een afstand tot de arbeidsmarkt meer kans op werk te geven. De cijfers van de één-meting van de 
banenafspraak laten zien dat er eind 2015 ten opzichte van de nulmeting voor mensen met een 
arbeidsbeperking 21.057 banen bij reguliere werkgevers zijn gerealiseerd. Het aantal banen zal ten 
opzichte van de nulmeting jaarlijks moeten blijven toenemen. Daarom blijft het noodzakelijk om te 
blijven kijken waar belemmeringen kunnen worden weggenomen en zijn vanaf 2017 enkele wettelijke 
wijzigingen ingevoerd om tegemoet te komen aan belemmeringen die in de praktijk werden ervaren. 
Zo is in de wet stroomlijning loonkostensubsidies Participatiewet en enkele andere wijzigingen een 
vereenvoudiging in de berekening van loonkostensubsidies ingevoerd die het gebruik van dit 
instrument vergemakkelijkt en is de mogelijkheid geopend om gedurende maximaal de eerste zes 
maanden van het dienstverband een forfaitaire loonkostensubsidie te verstrekken ter hoogte van 50% 
van het WML. Daarnaast is de no-riskpolis voor de doelgroep banenafspraak en beschut werk 
structureel gemaakt. Dit moet de onzekerheid bij werkgevers om duurzame dienstverbanden aan te 
gaan wegnemen. Verder is met de wet verplichtstelling beschut werk en invoering praktijkroute 
geregeld dat gemeenten vanaf 2017 mensen die uitsluitend in een beschutte werkomgeving onder 
aangepaste omstandigheden mogelijkheden tot arbeidsparticipatie hebben, een voorziening in de vorm 
van beschut werk moeten aanbieden. In dezelfde wet is ook de mogelijkheid opgenomen dat mensen 
bij wie op de werkplek op grond van een loonwaardemeting is vastgesteld dat zij niet het wettelijk 
minimumloon kunnen verdienen, via de zogenoemde Praktijkroute worden opgenomen in het 
doelgroepregister van de banenafspraak.   
Naast bovenstaande wetswijzigingen zet het kabinet samen met de landelijke partners en de 
arbeidsmarktregio’s in op het versterken van de gezamenlijke werkgeversdienstverlening in de 
arbeidsmarktregio’s. Deze aanpak is aangekondigd met de brief ‘Matchen op werk in de 
arbeidsmarktregio’s’ van oktober 2016 (Tweede Kamer, 29 544, nr. 745). Omdat de primaire 
verantwoordelijkheid voor de gecoördineerde werkgeversdienstverlening in de regio’s ligt, is ervoor 
gekozen om aan te sluiten en te versterken wat al loopt in de regio’s. Sinds de aankondiging in de brief 
van oktober 2016 heeft het ministerie van SZW ingezet op het verkrijgen van draagvlak voor deze 
aanpak en op het aanbrengen van focus. Uw Kamer is over de voortgang en de vervolgstappen 
geïnformeerd met de brief ‘Voortgang matchen op werk in de arbeidsmarktregio’s’ van april 2017 
(Tweede Kamer, 29 544, nr.779). 
 
Vraag 7 
Kan de regering de ontbrekende gegevens die benodigd zijn het meten van de effectiviteit van het 
beleid, alsnog achterhalen voor 2015 en 2016 en de Kamer dit overzicht doen toekomen? 
Antwoord 7 
De Inspectie investeert in de ontwikkeling van effectmeting, zodat in de toekomst meer zichtbaar kan 
worden gemaakt wat de effecten van het beleid zijn. Zoals ook in de reactie op het 
verantwoordingsonderzoek staat (brief d.d. 24 april, blz. 5) is het niet mogelijk om de gegevens over 
2015 en 2016 achteraf te achterhalen. In het jaarverslag 2016 van de Inspectie SZW  
Vragen en antwoorden Verantwoordingsonderzoek 2016 SZW (XV) (34725-XV-2-REG)  3/12 

 
Antwoord 9 
De uitgaven op artikel 3 Arbeidsongeschiktheid hebben betrekking op de uitvoering van de Wet 
ongevallenverzekering BES. De constateringen van de Auditdienst Rijk (ADR) betreffen met name 
onvolkomenheden op het punt van dossiervorming. Voorbeelden daarvan zijn het ontbreken van de 
rapportage van de keuringsarts in dossiers die betrekking hebben op permanente 
arbeidsongeschiktheid, het ontbreken van een betrouwbare opgave van de werkgever met betrekking 
tot het dagloon en het ontbreken van een (ondertekend) bewijs van de tenaamstelling van de 
bankrekening. De RCN-unit SZW werkt momenteel aan een plan van aanpak om de dossiervorming te 
verbeteren. Intussen zijn noodzakelijke verbeteracties reeds gestart of in voorbereiding.  
 
Vraag 10 
Door exact welke overschrijdingen is de fout in de rechtmatigheid van de verplichtingen veroorzaakt? 
Antwoord 10 
Zie het antwoord op vraag 1. 
 
Vraag 11 
De tolerantiegrens voor fouten en onzekerheden met betrekking tot de rechtmatigheid van de uitgaven 
op artikel 8 Oudedagsvoorziening is overschreden. Het betreft een fout van € 0,06 miljoen en een 
onzekerheid van € 4,7 miljoen in de rechtmatigheid van de uitgaven. De fouten en onzekerheden 
worden veroorzaakt door het 'ontbreken van informatie' in de dossiers waarmee de rechtmatigheid van 
de pensioenuitkeringen kan worden vastgesteld. Dit heeft betrekking op dossiers die RCN-unit SZW 
heeft overgenomen van de voormalige Sociale Verzekeringsbank Nederlandse Antillen. Kan het 
ontbreken van informatie verklaard worden. Wat wordt er gedaan om de informatievoorziening te 
verbeteren? 
Antwoord 11 
In een substantieel deel van de door de ADR bij het dossieronderzoek geselecteerde uitkeringen 
ontbrak de beschikking, waardoor niet kon worden vastgesteld of het uitbetaald pensioen in 
overeenstemming is met de toekenning en of de toekenning in overeenstemming is met de 
geverifieerde informatie in de aanvraag en de voorwaarden in de wet. In één geval ontbrak het 
(ondertekende) aanvraagformulier (inclusief opgave bankrekening) van betrokkene en in een ander 
geval kon het dossier niet worden opgeleverd, waardoor toetsing aan de wet niet kon plaatsvinden. 
Inmiddels is de RCN-unit SZW begonnen met een analyse op het niveau van elk dossier afzonderlijk. 
Vervolgens zullen de benodigde stappen genomen worden. Bij nieuwe aanvragen AOV hanteert de 
RCN-unit SZW een checklist voor de dossiervorming. De checklist helpt de behandelend medewerkers 
om (met name in de fase voorafgaand aan de afgifte van de beschikking) de volledigheid van het 
dossier te bewaken.   
 
Vraag 12 
Hoe heeft de regering in 2016, gezien zij heeft gewerkt met de oude prestatie-indicatoren, gestuurd op 
doelbereik? 
Antwoord 12 
Er wordt op verschillende wijzen gestuurd op het bereiken van de doelen van wetgeving door het UWV 
en de SVB. Met werkafspraken, via de reguliere overleggen en aan de hand van prestatie-indicatoren 
wordt de voortgang op de te bereiken doelen gemonitord.  
De beide ZBO’s hebben afgelopen jaren op basis van de beschikbare prestatie-indicatoren 
gerapporteerd. Daarbij was er met name aandacht voor de resultaten van de uitvoering. In de evaluatie 
SUWI (december 2015) is geconstateerd dat de prestatie-indicatoren op 3 van de 4 doelen van de Wet 
SUWI verbeterd zouden kunnen worden. Daarom is met beide ZBO’s een traject gestart om deze te 
verbeteren. De resultaten van dit traject heeft uw Kamer in mei 2017 ontvangen (Tweede Kamer, 26 
448, nr. 591). 
 
Vraag 13 
Vragen en antwoorden Verantwoordingsonderzoek 2016 SZW (XV) (34725-XV-2-REG)  5/12 

 
Heeft de regering zicht op de werkelijke apparaatskosten van de verschillende producten van zowel 
UWV als de SVB? Zo ja, kan de regering dit inzicht delen? Zo nee, hoe gaat de regering dit inzicht 
verwerven? 
Antwoord 17 
Het SZW-jaarverslag geeft in tabel 11.4 inzicht in de werkelijke apparaatskosten op het niveau van 
wet/regeling (op kasbasis). Daarnaast geven de jaarverslagen van de beide ZBO’s (Tweede Kamer, 26 
448, nr. 591) een weergave van de werkelijke apparaatskosten op het niveau van wet/regeling, 
kostensoorten en bij het UWV ook op het niveau van de strategisch producten. Met het UWV zijn, naar 
aanleiding van aanbevelingen van de Algemene Rekenkamer, daarnaast een aantal aanvullende 
afspraken gemaakt om meer zicht te krijgen op de relatie tussen prestaties en kosten. Hiervoor wordt 
verwezen naar de beantwoording van vraag 8.  
 
Vraag 18 
Welke wettelijke taken blijft de SVB wel dan wel niet doen, na de veranderde rol van de SVB in de 
pgb-keten, vanaf 2018? 
Antwoord 18 
De wettelijke taken van de SVB blijven per 1 januari 2018 ongewijzigd. Wel wordt onder regie van de 
ketenregisseur in de keten gewerkt aan het ontwikkelen van een budgethoudersportaal (als onderdeel 
van het PGB 2.0-systeem) en andere verbeteringen die de samenwerking in de Trekkingsrechtketen 
kunnen verbeteren. De staatssecretaris van VWS is voornemens om het structurele beheer van het 
budgethoudersportaal (onderdeel van het PGB 2.0-systeem) te beleggen bij een nog op te richten 
publieke organisatie. Dit kan, binnen de huidige wettelijke taken, leiden tot wijzigingen in rollen, taken 
en verantwoordelijkheden van alle ketenpartijen, waaronder de SVB. 
 
Vraag 19 
Indien het terugvalscenario van toepassing zal zijn, hoeveel extra investeringen in de ICT zal dit 
wensen ten opzichte van wat begin 2017 door de ketenpartijen met elkaar is afgesproken en wat acht de 
regering acceptabel? 
Antwoord 19 
De bedoeling is, zoals door de staatssecretaris van VWS aangegeven in onder andere zijn brief van 1 
juni 2017, dat een deel van de pgb-taken van de SVB uitgevoerd gaan worden met behulp van het 
budgethoudersportaal (onderdeel van het PGB 2.0-systeem). Zorgverzekeraars Nederland (ZN) is 
opdrachtgever van de bouw van het budgethoudersportaal. De ketenregisseur stuurt op een zorgvuldige 
implementatie van het totale PGB 2.0-systeem (waaronder het budgethoudersportaal en het financiële 
domein), waarbij de ketenpartijen zich inspannen om hieraan bij te dragen. Voorop staat een 
zorgvuldige invoering van het PGB 2.0 -systeem met als belangrijkste uitgangspunt dat 
‘zorgvuldigheid voor snelheid’ gaat. In het proces zijn meerdere momenten ingepland om te kijken of 
de planning nog op zorgvuldige wijze uitgevoerd kan worden. De staatssecretaris van VWS zal de 
Tweede Kamer, zoals door hem eerder toegezegd, na de zomer informeren over de geplande 
beschikbaarstelling van het PGB 2.0-systeem met een daarbij behorend zorgvuldig implementatiepad.  
Indien moet worden teruggevallen op de huidige systemen van de SVB, zal de staatssecretaris van 
VWS met de ketenpartijen opnieuw bezien of aanvullende investeringen in de huidige ICT van de SVB 
aan de orde zijn. 
 
Vraag 20 
Hoe gaat de regering zekerheid verkrijgen over de getrouwheid van de verantwoording afgelegd door 
UWV en de SVB nu de regering geen aandacht heeft besteed aan de doelmatigheid van de uitvoering 
en de niet-financiële beleidsinformatie over de uitvoering? 
Antwoord 20 
De Algemene Rekenkamer constateert dat SZW in 2016 toezichtactiviteiten heeft uitgevoerd. Het ging 
hierbij om toezicht in brede zin, primair via de planning- en controlcyclus van de ZBO’s en de 
Vragen en antwoorden Verantwoordingsonderzoek 2016 SZW (XV) (34725-XV-2-REG)  7/12 

 
Wat gaat de regering doen met de constatering van de Rekenkamer dat de pensioengerechtigden in het 
Caribisch gebied al jaren volgens een te hoog kortingspercentage zijn gekort? Wanneer kunnen zij hun 
geld verwachten? Hoe worden zij gecompenseerd voor de te late uitbetaling? 
Antwoord 23 
Vanaf 2014 heeft de Auditdienst Rijk jaarlijks gerapporteerd over te hoge kortingspercentages AOV 
die zouden worden toegepast op de overgedragen dossiers bij de staatkundige transitie vanuit de SVB 
Nederlandse Antillen. 
Uit recent onderzoek van de RCN-unit SZW blijkt een andere juridische interpretatie dan die de 
Auditdienst Rijk de afgelopen jaren, na het proces van hoor en wederhoor met SZW, bij de controle 
heeft toegepast op de kortingspercentages. Met de huidige interpretatie zijn de betalingen niet onjuist.  
Dit betekent dat de door de Auditdienst Rijk gerapporteerde bevindingen over te hoge 
kortingspercentages kunnen vervallen. Met de herziene beoordeling – die door de Auditdienst Rijk 
wordt onderschreven – staat vast dat de korting door SVB Nederlandse Antillen resp. SVB Curaçao 
adequaat is berekend. Deze kwestie kan hiermee als afgedaan worden beschouwd. 
 
Vraag 24 
Wat gaat de regering doen met de constatering van de Rekenkamer dat bij de uitgifte van uitkeringen 
vele tekortkomingen worden geconstateerd waardoor het risico op fraude en onrechtmatige uitkeringen 
bestaat? Wanneer worden de ICT systemen en betaalprocessen op orde gebracht? Wordt nader 
onderzocht in hoeverre de uitkeringen rechtmatig zijn? 
Antwoord 24 
Van het bij het antwoord op vraag 9 genoemde plan van aanpak, dat erop is gericht de tekortkomingen 
op te heffen, maken verbetering op het terrein van ICT en betaalprocessen eveneens onderdeel uit. 
Vooruitlopend op het vaststellen van het plan van aanpak is de RCN-unit SZW al bezig met 
aanpassingen op dit vlak. De ADR zal uiterlijk eind 2017 een nieuwe audit uitvoeren, op basis waarvan 
inzicht kan worden verkregen in de resultaten van de verbeteracties. In de tussentijd vindt vanuit het 
kerndepartement van SZW monitoring plaats van de voortgang. Daarbij vindt ook steeds afstemming 
plaats met de ADR. 
 
Vraag 25 
Kan de regering de constatering dat de regionale samenwerking tussen gemeenten en UWV moeizaam 
verloopt toelichten? 
Antwoord 25 
Eind 2015 hebben de minister en de staatssecretaris uw Kamer de kabinetsreactie Evaluatie SUWI en 
beleidsdoorlichting artikel 11 toegezonden (Tweede Kamer, 30 982, nr. 26). Uit deze evaluatie volgt 
dat er weliswaar sprake is van een rechtmatige uitvoering van uitkeringen, maar dat er op terrein van 
regionale samenwerking en gecoördineerde werkgeversdienstverlening ruimte voor verbetering is. De 
Inspectie SZW komt tot een vergelijkbare conclusie in de onderzoeksrapportage ‘Werk aan de 
…uitvoering’. Deze rapportage hebben de minister en de staatssecretaris aangeboden met de brief 
‘Matchen op werk in de arbeidsmarktregio’s’ van oktober 2016 (Tweede Kamer, 29 544, nr. 745). De 
Inspectie SZW constateert dat de bestuurlijke samenwerking in de arbeidsmarktregio’s de laatste jaren 
is verbeterd, maar dat op uitvoerend niveau de samenwerking met werkgevers en de samenwerking 
tussen gemeenten en het UWV nog onvoldoende vorm krijgt. 
Zoals aangegeven in de reactie op de aanbeveling van de ARK is met de brief ‘Matchen op werk in de 
arbeidsmarktregio’s’ van oktober 2016 (Tweede Kamer, 29 544, nr. 745) s de aanpak aangekondigd 
om met de arbeidsmarktregio’s te bekijken welke stappen zij kunnen zetten om tot eenduidige, 
herkenbare en vraaggerichte werkgeversdienstverlening te komen. Met deze aanpak sluit SZW aan bij 
de gedecentraliseerde werkelijkheid, waarin SZW vanuit zijn stelselverantwoordelijkheid samen met 
landelijke en regionale partijen inventariseert welke knelpunten en ondersteuningsbehoeften er zijn om 
de samenwerking in de regio te versterken. Uw Kamer is over de voortgang en de vervolgstappen 
geïnformeerd met de brief ‘Voortgang matchen op werk in de arbeidsmarktregio’s’ van april 2017 
(Tweede Kamer, 29 544, nr. 779). 
Vragen en antwoorden Verantwoordingsonderzoek 2016 SZW (XV) (34725-XV-2-REG)  9/12 

 
In het landelijk sectorplan zorg heeft het UWV geen rol met betrekking tot het bieden van persoonlijke 
dienstverlening. Dergelijke dienstverlening wordt door het UWV wel geleverd aan werkzoekenden in 
het kader van de WW-dienstverlening. Sinds oktober 2016 heeft het UWV weer meer middelen 
beschikbaar voor intensieve persoonlijke dienstverlening voor werkloze werkzoekenden, waaronder € 
18 miljoen die afkomstig is uit de onderuitputting op het sectorplan zorg. Met deze middelen biedt het 
UWV alle werklozen op dezelfde manier dienstverlening, dus ook voor werkloos geworden mensen 
afkomstig uit de zorgsector. 
Zie verder het antwoord op vraag 5. 
 
Vraag 29 
Waarom neemt de minister de aanbeveling van de ARK om het sectorplan zorg te evalueren niet over? 
Is hij het niet met de ARK eens dat hij als minister de verantwoordelijkheid heeft om zo volledig 
mogelijk verantwoording af te leggen over de besteding van publieke middelen? 
Antwoord 29 
Vanzelfsprekend is de minister van SZW van mening dat het van belang is om verantwoording af te 
leggen over de besteding van publieke middelen. Daarom wordt uw Kamer in de halfjaarlijkse 
voortgangsbrieven geïnformeerd over de voortgang en realisaties in alle sectorplannen en is de Tweede 
Kamer reeds bij brief van september 2016 geïnformeerd over de opzet en timing van de gefaseerde 
evaluatie van de sectorplannen. Zie verder het antwoord op vraag 5.  
 
Vraag 30 
Ten aanzien van de financiering van beschut werk licht de minister toe hoe hij tot het huidige 
financieringsinstrument (integratie-uitkering) is gekomen. De minister gaat niet in op de door de 
Algemene Rekenkamer gesignaleerde 'strijdigheid met de Financiële verhoudingswet', die hier het 
gevolg van zou zijn. De Rekenkamer constateert dat de wetgever enerzijds gemeenten verplicht via de 
Participatiewet beschut werk te creëren en legt hen daarmee bestedingsvoorwaarden op. De Financiële 
verhoudingswet anderzijds schrijft voor dat uitkeringen uit het gemeentefonds - waaronder integratie-
uitkeringen – ten goede komen aan de algemene middelen van gemeenten en daarmee vrij besteedbaar 
zijn. Kan de regering alsnog ingaan op deze door de Algemene Rekenkamer gesignaleerde 
tegenstrijdigheid? 
Antwoord 30 
Er is destijds voor gekozen de huidige financiering van beschut werkplekken ongewijzigd te laten. 
Voor deze middelen geldt een verdeelsleutel die aansluit bij de gemeentelijke behoefte en die past bij 
de beleidsruimte die gemeenten hebben om de wijze waarop zij beschut werkplekken organiseren zelf 
te bepalen. Hiermee wordt ook een efficiënte werkwijze gestimuleerd: geld dat niet nodig is voor 
beschut werk kan immers aan andere zaken worden besteed. Verder blijft staan dat gemeenten over de 
besteding van de integratie-uitkering geen verantwoording afleggen aan het Rijk. Het parlement heeft 
met deze financieringswijze ingestemd evenals de VNG. Het kabinet deelt dus niet de opvatting van de 
Algemene Rekenkamer dat er sprake zou zijn van een tegenstrijdigheid met de Financiële 
verhoudingswet. 
 
Vraag 31     
Hoe kan de regering de effectiviteit van alle sectorplannen voor de gehele arbeidsmarkt monitoren en 
evalueren, zonder hierbij in te gaan op de effectiviteit van individuele sectorplannen?  
Antwoord 31 
De evaluatie moet een beeld geven van de uiteindelijke effecten van de regeling, dus ook of het heeft 
geleid tot duurzame werkgelegenheid. Vanwege de specifieke kenmerken en situaties van de 
afzonderlijke plannen is het niet zinvol om een eindoordeel over de werking en effectiviteit van het 
instrument sectorplannen te baseren op evaluaties van afzonderlijke plannen. Uiteraard worden de 
(leer)ervaringen en bijzondere situaties van de afzonderlijke plannen meegenomen in de overall 
evaluatie. 
 
Vragen en antwoorden Verantwoordingsonderzoek 2016 SZW (XV) (34725-XV-2-REG)  11/12 

