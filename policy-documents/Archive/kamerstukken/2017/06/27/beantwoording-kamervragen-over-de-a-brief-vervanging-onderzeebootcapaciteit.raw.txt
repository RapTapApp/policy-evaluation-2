 
 
 
 
> Retouradres Postbus 20701 2500 ES Den Haag 
 
de Voorzitter van de Tweede Kamer 
Ministerie van Defensie 
 
der Staten-Generaal 
Plein 4 
MPC 58 B 
Plein 2 
Postbus 20701 
2511 CR Den Haag 
2500 ES Den Haag 
www.defensie.nl 
 
 
 
 
 
 
 
Onze referentie 
BS2017020154 
Datum  
 
Betreft Beantwoording feitelijke vragen over de A-brief vervanging 
Bij beantwoording datum, 
onderzeebootcapaciteit  
onze referentie en betreft 
 
vermelden. 
 
De vaste commissie voor Defensie heeft op 15 juni jl. (kenmerk 34225-
13/2017D17474) vragen gesteld over de A-brief vervanging 
onderzeebootcapaciteit (Kamerstuk 34 225, nr. 13). Hierbij zend ik u de 
antwoorden.  
 
 
DE MINISTER VAN DEFENSIE 
 
 
 
 
J.A. Hennis-Plasschaert 
 
 
 
 
  
 Pagina 1 van 12  
 
 

beïnvloeding, de maritieme slagkracht, de inlichtingenvergaring en de 
ondersteuning van speciale operaties een belangrijke bijdrage leveren aan de 
uitvoering van de drie hoofdtaken. Zo draagt de strategische beïnvloeding en 
slagkracht (en de preventieve en afschrikwekkende functie daarvan) in 
belangrijke mate bij aan de bescherming van het eigen en 
bondgenootschappelijke grondgebied en de bescherming en bevordering van de 
internationale rechtsorde en stabiliteit. Met bijvoorbeeld de inlichtingenvergaring 
ondersteunt de capaciteit civiele autoriteiten bij rechtshandhaving.  
 
3 
Hoe voorziet u dat een nieuwe onderzeebootcapaciteit kan bijdragen aan 
de Nederlandse inzet bij internationale vredesmissies? In welke mate is 
de huidige onderzeebootcapaciteit bij vredesmissies ingezet?    
13 
Kunt u een voorbeeld geven hoe onze huidige onderzeeboten bij hebben 
gedragen aan nationale veiligheid? Hoe ziet u de rol voor onze nationale 
veiligheid van de nieuwe duikboten voor zich?    
25 
Kunt u aangeven waar en wanneer de huidige onderzeeboten van 
Defensie afgelopen jaren concreet zijn ingezet?    
 
Ook aan crisisbeheersingsoperaties op een lager geweldsniveau kan de 
onderzeebootcapaciteit waardevolle bijdragen leveren. Denk bijvoorbeeld aan het 
beschermen of blokkeren van havens, het speuren naar mijnen, de ondersteuning 
van speciale operaties of het verzamelen van inlichtingen. Dergelijke taken zijn 
overigens evenzeer relevant voor de nationale veiligheid en voor de collectieve 
verdediging. Deze taken kunnen dicht bij huis, maar ook verder weg worden 
uitgevoerd en kunnen ook onderdeel zijn van operaties met een hoger 
geweldsniveau. Bovendien raken internationale en nationale veiligheid steeds 
meer met elkaar verweven, zoals onder meer beschreven in de brief ‘Meerjarig 
perspectief krijgsmacht – Houvast in een onzekere wereld’ (Kamerstuk 34 225, 
nr. 1).  
 
Nederlandse onderzeeboten zijn onder meer ingezet voor operaties in de 
Adriatische zee, de operatie Enduring Freedom, de maritieme component van de 
NATO Response Force (NRF), piraterijbestrijding en anti-drugsoperaties in het 
Caribisch gebied. 
 
4 
Hoeveel extra tijdsbeslag en kosten zijn gemoeid met het onderzoeken 
van de andere varianten dan de bemande expeditionair inzetbare 
onderzeeër in de B-fase? Treedt hierdoor extra vertraging op, bovenop de 
vertraging tot dusver?    
 
Defensie onderzoekt in de onderzoeksfase (B-fase) diverse vervangingsvarianten. 
Die varianten voldoen naar verwachting in uiteenlopende mate aan de gestelde 
eisen. Naast varianten van bemande onderzeeboten onderzoekt Defensie ook 
alternatieve varianten. Dit gebeurt gelijktijdig. De B-fase kan naar verwachting in 
de tweede helft van 2018 worden voltooid. Die tijd is nodig om tot een 
zorgvuldige beoordeling te komen. De onderzoekskosten zullen gedurende de B-
fase duidelijk worden.  
 
 Pagina 3 van 12  
 
 

7  
Waarom gaat in de A-brief niet in op de vraag of de klankbordgroep met 
het aanbieden van dit advies haar werkzaamheden heeft voltooid? Ziet u  
in een latere fase van het project nog een rol voor de klankbordgroep 
weggelegd? Zo ja, welke?    
 
De klankbordgroep onder leiding van Ir. J. van der Veer heeft de onderbouwing 
van nut en noodzaak van de vervanging beoordeeld en daarover aanbevelingen 
gedaan. Bij het opstellen van de A-brief heeft Defensie van die aanbevelingen 
dankbaar gebruikgemaakt. Het besluit over de inschakeling van een 
klankbordgroep in de B-fase zal deze zomer aan de orde komen. 
 
8 
Wat behelst de aangekondigde samenwerking met Noorwegen in het 
proces van aanschaf van nieuwe onderzeeboten?    
 
Nederland volgt de ontwikkelingen rondom de vervanging van onderzeeboten in 
andere landen op de voet. Dat geldt ook voor Noorwegen. In de onderzoeksfase 
(B-fase) zullen de samenwerkingsmogelijkheden in kaart worden gebracht. 
Internationale samenwerking is van meet af aan een belangrijk uitgangspunt 
geweest.  
 
In februari 2017 zijn Noorwegen en Duitsland een militair-strategisch 
partnerschap aangegaan. Dit partnerschap omvat de aankoop van identieke 
onderzeeboten en samenwerking op het gebied van training, oefenen, 
reserveonderdelen, onderhoud en life time management van nieuwe 
onderzeeboten. Deze militaire samenwerking behelst ook samenwerking tussen 
de Noorse en Duitse industrie. Nederland volgt deze ontwikkelingen op de voet. 
 
9 
Is Defensie reeds op volle kracht bezig met de B-fase en de 
voorbereidingen voor de B-brief? Zo nee, waarom niet?    
 
Tijdens het wetgevingsoverleg Materieel op 9 november 2016 heb ik duidelijk 
gezegd dat Defensie niet op haar handen zou gaan zitten. Dit houdt in dat de 
voorbereidingen ter hand zijn genomen. Defensie is dus klaar voor de B-fase. 
Allereerst dient de A-brief nu met uw Kamer te worden besproken. 
 
10 
Wanneer kan de Kamer de B-brief tegemoet zien?    
 
Naar verwachting kan Defensie de B-brief in de tweede helft van 2018 aanbieden. 
Zoals gezegd, dient nu allereerst de A-brief met uw Kamer te worden besproken. 
 
11 
Is er een verzoek gedaan binnen de Navo om onze onderzeeboten te 
vervangen? Zo ja, welke wensen hebben zij?    
 
De Navo onderstreept het grote belang van onderzeebootcapaciteiten op alle 
geweldsniveaus vanwege hun unieke eigenschappen en hun precieze slagkracht. 
Het draait om capaciteiten waaraan in Navo-verband een tekort bestaat. De Navo 
is op de hoogte van het Nederlandse voornemen de onderzeebootcapaciteit te 
 Pagina 5 van 12  
 
 

16 
Zijn er, indien we de onderzeeboot door Nederlandse bouwers laten 
maken, terugverdieneffecten? Zo ja, hoe veel uitgesplitst in soorten 
opbrengsten zoals werkgelegenheid, belastingen en btw, etc?    
 
Het beleid van de Rijksoverheid gericht op de Nederlandse defensiegerelateerde 
industrie is vastgelegd in de Defensie Industrie Strategie (DIS). Daarin zijn de 
overheidsinstrumenten beschreven om Nederlandse bedrijven te 
positioneren. Een van de instrumenten is industriële participatie bij grote 
defensie-investeringen.  
 
In de onderzoeksfase (B-fase) zal het Ministerie van Economische Zaken, in 
overleg met Defensie, de mogelijkheden onderzoeken van de betrokkenheid van 
Nederlandse bedrijven bij dit programma. Gedurende het Defensie Materieel 
Proces ontstaat meer duidelijkheid, onder meer over de werkgelegenheidseffecten 
in de maritieme sector.  
 
17 
Is de huidige inzetbaarheidsdoelstelling voor de onderzeeboten ook 
uitgangspunt voor de vervangende capaciteit?    
21  
Is de huidige inzetbaarheidsdoelstelling van de onderzeeboten ook de 
beoogde voor de vervangende capaciteit of moeten de nieuwe 
onderzeeboten voor meer taken ingezet kunnen worden?    
 
De inzetbaarheidsdoelstellingen van de vervangende capaciteit zullen te zijner tijd 
de resultante zijn van feiten en omstandigheden die nu nog niet vaststaan. Wel 
staat vast dat de vervangende onderzeebootcapaciteit operationeel duurzaam 
moet zijn en dus moet voldoen aan de vier militaire functionele eisen zoals 
beschreven in de A-brief. Zie ook het antwoord op vragen 4 en 5. 
 
18 
Hoe verhoudt zich de in de visiebrief beschreven wens om te blijven 
beschikken over een expeditionair inzetbare onderzeeboot tot het in de 
B-fase onderzoeken van vier varianten, waaronder niet-expeditionaire 
varianten?    
 
Zie het antwoord op vraag 5. 
 
19 
U geeft aan dat het ministerie een Kosten Baten analyse gaat uitvoeren 
in de volgende fase van het DMP. Kunt u expliciteren wat u verstaat 
onder baten. Horen structurele betrokkenheid van een launching 
customership voor het Nederlandse bedrijfsleven tot dergelijke baten?    
 
De komende tijd zal Defensie de mogelijkheden voor vervanging nauwgezet in 
kaart brengen. De buitenlandse en veiligheidspolitieke ontwikkelingen, de 
belangen van Nederland en de prioriteiten binnen de Navo en de EU zijn hierbij 
belangrijke overwegingen. Defensie werkt op dit moment de kostenbatenanalyse 
voor het project vervanging onderzeebootcapaciteit uit. Deze kostenbatenanalyse 
wordt gebruikt om te beoordelen in welke mate de varianten tegemoet komen 
aan de militaire functionaliteiten die in de A-brief zijn beschreven. Bij de 
 Pagina 7 van 12  
 
 

schaarse, hoogwaardige wapensystemen en enablers te (blijven) leveren is hoog. 
Vanwege de schaarste van die wapensystemen is internationale samenwerking 
van belang. 
 
25 
Kunt u aangeven waar en wanneer de huidige onderzeeboten van 
Defensie afgelopen jaren concreet zijn ingezet?    
 
Zie het antwoord op vraag 3. 
 
26  
Heeft u binnen de EU en of NAVO al gesproken over de behoeftestelling 
van partnerlanden voor wat betreft de vervangende Nederlandse 
capaciteit 
 
Defensie onderhoudt met partnerlanden contacten over de vervanging van de 
onderzeebootcapaciteit. Zo is de A-brief Vervanging Onderzeebootcapaciteit in het 
Engels vertaald en beschikbaar gesteld aan EU- en Navo-partners. 
 
27 
Waarom wilt u in de B-fase niet alleen onbemande subsystemen maar 
ook onbemande onderzeeërs gaan onderzoeken? Hoe verhoudt zich dat 
tot de constatering op blz. 5 dat er vooralsnog geen zicht is op volledig 
onbemande systemen waarin alle inzetmogelijkheden kunnen worden 
gebundeld?   
 
Vooralsnog is er geen zicht op volledig onbemande systemen waarin alle 
inzetmogelijkheden (waaronder wapeninzet) kunnen worden gebundeld. Naar de 
huidige inzichten blijft de bemande onderzeeboot het effectiefste platform, met 
onbemande systemen als aanvulling. Zoals ook de klankbordgroep heeft 
geconcludeerd, vormen de technologische ontwikkelingen op het gebied van 
onbemande systemen in de B-fase een belangrijk aandachtpunt. De 
ontwikkelingen gaan immers snel. In de B-fase onderzoekt Defensie daarom ook 
of, en zo ja in welke mate, een onbemande onderzeeboot als hoofdwapensysteem 
voldoet aan de gestelde functionele eisen.  
 
28 
Kunt u nader specificeren tot welke ingrijpende voorzorgsmaatregelen bij 
tegenstanders de inzet van onderzeeboten zou kunnen dwingen? 
  
De kracht van de onderzeeboot is onder meer gelegen in de heimelijkheid en de 
grote slagkracht waarmee kan worden optreden. De combinatie van capaciteiten 
en het snel van taak en inzetgebied kunnen wisselen, maken de onderzeeboot 
geschikt voor de (strategische) beïnvloeding van tegenstanders. Deze zullen zich 
daartegen willen verweren. De mogelijke aanwezigheid van een onderzeeboot kan 
er ook voor zorgen dat (marine)schepen een haven niet meer durven te verlaten, 
zoals in de Falklandoorlog en het Joegoslavië-conflict.  
 
De asymmetrie tussen de mogelijke aanwezigheid van één onderzeeboot en de 
veelheid aan noodzakelijke tegenmaatregelen is een belangrijk kenmerk van dit 
wapensysteem. 
 
 Pagina 9 van 12  
 
 

 
34  
Wat betekent de voorziene ‘vergaande veroudering’ van de Walrus-klasse 
onderzeeboten midden jaren twintig, en het niet nader onderzoeken van 
een aanvullend instandhoudingsprogramma, voor de inzetbaarheid van 
de onderzeedienst vanaf midden jaren twintig?  
36 
Wat zijn de gevolgen voor de inzetbaarheid van de Nederlandse 
krijgsmacht vanaf midden jaren twintig als de huidige onderzeeboten 
vergaand verouderd zijn, er geen aanvullend instandhoudingsprogramma 
is en er nog geen nieuwe onderzeeboten zijn? Bent u dan voornemens de 
huidige boten toch te blijven gebruiken? Welke strategische 
mogelijkheden hebben de onderzeeboten dan nog en wat zouden hiervan 
de risico’s zijn?  
 
Met het thans voorziene levensduurverlengende onderhoud kan de operationele 
en financiële duurzaamheid van de Walrus-klasse nog voor het volgende 
decennium worden gewaarborgd. Daarna nemen de inzetmogelijkheden snel af 
vanwege toenemende operationele en technische risico’s en toenemende kosten. 
De risico’s nemen toe door een combinatie van de veroudering van technische 
systemen en de dreigingsontwikkelingen in het maritieme domein. Midden jaren 
twintig heeft de Walrus-klasse ruim 35 jaar dienst gedaan en is dan technisch, 
operationeel en economisch vergaand verouderd. Een aanvullende 
instandhoudingsprogramma zou kostbaar zijn en ongewenste technische risico’s 
met zich meebrengen. Zo zou de hoofdelektromotor moeten worden vervangen, 
waarvoor het omhulsel van de boot, de zogenoemde drukhuid, moet worden 
opengemaakt. Dit is een te complexe en te riskante operatie. Een aanvullend 
instandhoudingsprogramma voor de huidige onderzeeboten zal daarom niet nader 
worden onderzocht. 
 
De vervanging moet derhalve zijn beslag krijgen in de periode 2027 tot en met 
2031. Op deze wijze wordt zo min mogelijk afbreuk gedaan aan de operationele 
inzetbaarheid. 
 
35 
Bent u van plan de Walrus-klasse onderzeeboten te blijven gebruiken 
totdat een eventuele nieuwe onderzeeboot is geleverd of worden deze 
mogelijk al eerder uit de vaart genomen?    
37 
Welk scenario hanteert u voor de inzet en uitstroom van de huidige 
Walrus-klasse onderzeeboten, indien de laatste nieuwe onderzeeboot 
conform de planning in de A-brief in 2031 zou worden afgeleverd? 
 
De Walrus-klasse bereikt na 35 jaar inzet, in het midden van de jaren twintig, het 
einde van de operationele, economische en technische levensduur. De transitie 
van de Walrus-klasse naar de vervangende onderzeebootcapaciteit is gepland in 
de periode 2027 tot en met 2031. Defensie wil die transitie zo snel mogelijk 
uitvoeren en de inzetbaarheid zoveel mogelijk handhaven. Een concreet 
transitieschema is er nog niet.  
 
 Pagina 11 van 12  
 
 

