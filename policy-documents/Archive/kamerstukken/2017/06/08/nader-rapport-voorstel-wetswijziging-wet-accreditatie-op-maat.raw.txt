 
 
 
Nr. WJZ/1170151(6696)  
  
(Hoofd) Afdeling 
 
DIRECTIE WETGEVING 
EN JURIDISCHE 
ZAKEN  
  
Nader rapport inzake het voorstel van wet Den Haag, 02 juni 2017 
tot wijziging van onder meer de Wet op 
het hoger onderwijs en wetenschappelijk 
onderzoek met het oog op het 
optimaliseren van het accreditatiestelsel 
(Wet accreditatie op maat)  
 
 
 
 
 
 
 
Blijkens de mededeling van de Directeur van Uw kabinet van 21 november 2016, nr. 
2016002029, machtigde Uwe Majesteit de Afdeling advisering van de Raad van State 
haar advies inzake het bovenvermelde voorstel van wet rechtstreeks aan mij te doen 
toekomen. 
 
Dit advies, gedateerd 10 februari 2017, nr. W05.16.0383/I, bied ik U hierbij aan. 
 
De Afdeling advisering van de Raad van State adviseert om het voorstel aan de Tweede 
Kamer te zenden, maar acht op onderdelen een dragende motivering of aanpassing van 
het voorstel aangewezen. De opmerkingen van de Afdeling worden hieronder besproken. 
Daarbij is de indeling van de Afdeling gevolgd. 
 
1. Probleemanalyse 
De Afdeling merkt op dat uit de verschillende evaluaties van het accreditatiestelsel in de 
Wet op het hoger onderwijs en wetenschappelijk onderzoek (hierna: WHW) blijkt dat het 
vernieuwde accreditatiestelsel met meer knelpunten gepaard gaat dan alleen de 
administratieve lasten. Zo beveelt de Inspectie van het onderwijs (hierna: Inspectie) aan 
om de betrouwbaarheid van de beoordelingen diepgaand te onderzoeken en de validiteit 
ervan te verbeteren, omdat anders het draagvlak voor het stelsel verder ondermijnd kan 
worden. Voorts adviseert de Inspectie aan de Nederlands-Vlaamse Accreditatieorganisatie 
(hierna: NVAO) meer ruimte te bieden in de intensiteit van de opleidingsbeoordeling en 
de voordelen van een periodieke visitatie af te zetten tegenover almaar toenemende 
belasting. De NVAO zelf adviseert onder meer om het instrumentarium te versoepelen. 
Verder is de vraag gerezen of het toekennen van gedifferentieerde oordelen wel een 
overheidstaak is.  
AAN DE KONING 1 
 
 
 
 

5, onderdeel A, de passages aangescherpt waarin nut en noodzaak van de voorgestelde 
wijzigingen zijn beschreven. 
 
b. accreditatie vervalt niet automatisch 
 
In het wetsvoorstel is geregeld dat de accreditatie niet automatisch vervalt. Ten aanzien 
van deze bepaling merkt de Afdeling op dat er materieel geen verschil is met de geldende 
regeling, omdat de NVAO de accreditatie op basis van het wetsvoorstel moet intrekken 
als de instelling niet voldoet aan de visitatieplicht. Er zou dan ook geen sprake zijn van 
honoreren van vertrouwen en de vermindering van administratieve lasten zou 
verwaarloosbaar zijn.  
 
Het standpunt van de Afdeling deelt de regering niet. Het principe dat meer vertrouwen 
van het stelsel moet uitgaan, komt ook tot uitdrukking in de wijze waarop accreditatie 
wordt verleend en welk signaal daar vanuit gaat. Daarom is er in het wetsvoorstel 
gekozen voor ‘ja mits’ in plaats van ‘nee, tenzij’. Daarmee hoeft de accreditatie niet 
steeds opnieuw door instellingen te worden verworven: het uitgangspunt is het 
vertrouwen dat bestaande opleidingen accreditatiewaardig zijn. Instellingen en docenten 
hebben aangegeven te hechten aan dit uitgangspunt. 
Momenteel dient de instelling de accreditatie elke zes jaar aan te vragen en daarbij het 
visitatierapport over te leggen. Bij een positieve beoordeling stuurt de NVAO een 
accreditatiebesluit naar de instelling. De instelling vraagt vervolgens een wijziging in het 
Centraal register opleidingen hoger onderwijs (CROHO) aan bij DUO, met overlegging van 
het NVAO-besluit. Volgens dit wetsvoorstel behoudt de instelling haar accreditatie. Anders 
dan nu is er geen sprake meer van een aanvraag voor een accreditatiebesluit ten 
behoeve van heraccreditatie. Wel dient de instelling net als nu periodiek gevisiteerd te 
worden. Dit is een belangrijke kwaliteitswaarborg. Alleen het rapport van deze visitatie 
wordt voortaan verstuurd naar de NVAO. Dit betekent een vereenvoudiging van de 
procedure die recht doet aan de huidige situatie waarin bijna alle opleidingen positief 
worden beoordeeld. Bovendien leidt dit tot minder administratieve lasten. Bij behoud van 
accreditatie hoeft de instelling dit voortaan ook niet meer te melden bij DUO. De instelling 
hoeft minder informatie aan te leveren en op slechts één moment aan één loket. De 
memorie van toelichting is op dit punt verduidelijkt in paragraaf 5, onderdeel D, sub 1.  
 
c. accreditatie onder voorwaarden  
 
Ten aanzien van de wijziging van het opschrift van artikel 5a.12a, accreditatie onder 
voorwaarden in plaats van herstelperiode, merkt de Afdeling op dat deze wijziging het 
karakter van de regeling niet wijzigt. Zij hecht daar niet veel betekenis aan.  
 
Het belang van deze wijziging zit inderdaad niet zozeer in de juridische vormgeving. De 
term herstelperiode heeft echter een negatieve connotatie die vergelijkbaar kan zijn met 
‘shaming’. Dit doet onvoldoende recht aan hetgeen wel positief is beoordeeld en het feit 
dat de opleiding feitelijk geaccrediteerd blijft. Daarom is gekozen voor de positievere 
terminologie “accreditatie onder voorwaarden”, die de lading ook beter dekt. Dit is 
verduidelijkt in de toelichting in paragraaf 5, onderdeel D, sub 2.  
 
Verder merkt de Afdeling op dat het nu al mogelijk is om voorwaarden te verbinden aan 
een besluit tot een herstelperiode. Zij suggereert dit aan te passen in de toelichting.  
 
In de toelichting is dit laatste verduidelijkt in paragraaf 5, onderdeel D, sub 2.  
 

De Afdeling merkt ten slotte op dat het begrip “redelijke termijn” waarop het 
instellingsbestuur de aanbevelingen openbaar moet maken tussen een en zes jaar kan 
bedragen. Zij acht deze termijn willekeurig en daarmee het nut van dit voorschrift niet 
onmiddellijk duidelijk. 
 
Naar aanleiding van de opmerking van de Afdeling is het begrip ‘redelijke termijn’ zowel 
in de wet als in de memorie van toelichting vervangen door: binnen een jaar nadat het 
accreditatieorgaan het accreditatierapport heeft vastgesteld. Hiermee wordt bereikt dat 
de NVAO eigenstandig haar oordeel vormt maar ook dat openbaarmaking niet al te lang 
op zich zal laten wachten. 
 
e. geen overlap in kwaliteitscriteria  
 
De Afdeling geeft aan dat het niet duidelijk is hoe groot de lastenverlichting is die zal 
optreden als gevolg van het wegnemen van overlap in kwaliteitscriteria tussen de 
instellingstoets kwaliteitszorg (ITK) enerzijds en de beperkte opleidingsbeoordeling 
anderzijds en adviseert hierop in de toelichting in te gaan.  
 
Door de overlap weg te nemen in de wettelijke kwaliteitscriteria (en dientengevolge in het 
accreditatiekader) kunnen de administratieve lasten worden verlicht voor instellingen met 
een ITK, zonder dat dit ten koste gaat van de kwaliteitsborging. Dit betekent dat de 
opleidingen minder tijd hoeven te besteden aan bijvoorbeeld het opstellen van de 
zelfevaluatie en de gesprekken die worden gevoerd tijdens de visitatie. Een verdere 
toelichting op deze besparing is opgenomen in paragraaf 6. In paragraaf 5, onderdeel D, 
sub 4, is de onderbouwing van deze maatregel nader toegelicht. 
 
f. meer invloed van studenten en opleidingscommissies 
 
De Afdeling geeft aan dat betrokkenheid van studenten bij de kwaliteit van de opleiding al 
op verschillende manieren gestalte krijgt. De Afdeling vraagt naar de meerwaarde van 
een verdere uitbreiding van studentbetrokkenheid en adviseert de voorgestelde 
bepalingen te laten vervallen.  
 
De regering neemt de suggestie van de Afdeling niet over. Op basis van het interactieve 
traject van beleidsontwikkeling dat onder andere tot dit wetsvoorstel heeft geleid, is 
duidelijk geworden dat er kansen liggen om het eigenaarschap bij studenten te vergroten 
ten aanzien van de externe kwaliteitszorg en, als gevolg daarvan, de kwaliteitscultuur op 
opleidingsniveau te faciliteren. Zo wordt door studenten van de opleiding slechts beperkt 
gebruik gemaakt van het “inloopspreekuur” ten tijde van het locatiebezoek door het 
visitatiepanel. Het inbrengen van een bijdrage te midden van onderwijsdirecteuren, 
hoogleraren, kwaliteitszorgmedewerkers en andere actoren die op professionele wijze 
betrokken zijn bij de visitatie- en accreditatieprocedure wordt door sommige studenten 
als een te hoge drempel ervaren. Door studenten het recht te geven om een zelfstandige 
bijdrage te leveren aan het zelfevaluatierapport, als ook door het mogelijk maken van 
inzet van een studentenpanel, wordt de drempel die studenten ervaren verlaagd. 
Hiermee wordt tevens gestimuleerd dat een breder palet van perspectieven en ervaringen 
vanuit de studenten wordt ingebracht bij de peer review, hetgeen de kwaliteit van de 
evaluatie ten goede komt.  
Met de Afdeling is de regering het echter eens dat het niet van een instelling kan worden 
gevergd om studenten, indien zij de bereidheid of kwaliteit missen, te dwingen een 
bijdrage te leveren. Daarom is artikel 5.13 aangepast. Die bepaling schrijft nu in het 
eerste lid voor dat de instelling de betrokkenheid van studenten bevordert. Van de 

openbaar wordt gemaakt dat door onafhankelijke deskundigen is uitgevoerd. In de tekst 
van de wet is dat verhelderd. 
 
De Afdeling acht verder de verhouding tussen de artikelen 1.18 en 5.13 van de WHW 
onduidelijk. 
 
Artikel 1.18 geldt voor de interne kwaliteitszorg van de instelling in het algemeen. Artikel 
5.13 ziet uitsluitend op accreditatie. In de toelichting bij artikel 1.18 is dit nog eens 
duidelijk gemaakt. 
  
b. De Afdeling merkt voorts op dat het voorgestelde artikel 5.1 buiten de reikwijdte treedt 
die is vastgelegd in artikel 1.2 van de WHW. Zij adviseert deze bepalingen op elkaar af te 
stemmen.  
 
Artikel 1.2 is komen te vervallen bij de wet tot wijziging van de Wet op het hoger 
onderwijs en wetenschappelijk onderzoek, de Wet op het onderwijstoezicht en het 
Wetboek van Strafrecht, in verband met het tegengaan van misleidend gebruik van de 
naam universiteit en hogeschool, het onterecht verlenen en voeren van graden, alsmede 
het bevorderen van maatschappelijk verantwoordelijkheidsbesef door rpho’s 
(bescherming namen en graden hoger onderwijs) (Stb. 2017, 97). De noodzaak van 
afstemming van artikel 5.1 op artikel 1.2 is daarmee komen te vervallen. 
  
c. De Afdeling wijst erop dat het voorstel bestaande bekostigde instellingen en rpho’s 
anders behandelt ten opzichte van nieuwkomers, omdat in het eerste geval wordt 
volstaan met een papieren toets van de voorgenomen opleiding aangevuld met een 
beoordeling na drie jaar van het gerealiseerde niveau, terwijl voor de nieuwkomers als 
voorwaarde voor accreditatie geldt dat de gehele opleiding ten minste eenmaal recent in 
Nederland is verzorgd en heeft geleid tot afgestudeerden.  
 
Conform de suggestie van de Afdeling is in de artikelsgewijze toelichting op artikel 5.3 
verduidelijkt waarom niet volstaan kan worden met een tussentijdse beoordeling van het 
feitelijke onderwijs als de opleiding nog niet in zijn geheel is verzorgd in Nederland en 
heeft geleid tot afgestudeerden.  
 
d. De Afdeling merkt op dat in artikel 5.7, tweede lid, niet uit de tekst blijkt dat de 
opleiding al enige tijd feitelijk moet zijn verzorgd maar dat daarvan slechts in de 
toelichting melding wordt gemaakt. Verder vraagt zij zich af hoe deze bepaling zich 
verhoudt tot artikel 5.8, eerste lid, onder c. 
 
Naar aanleiding van deze opmerking is artikel 5.7, tweede lid, in die zin gewijzigd dat de 
toetsing van de wijze van beoordeling, toetsing en examinering van de studenten 
achterwege blijft en de toetsing van het gerealiseerde niveau, gelet op hetgeen 
internationaal gewenst en gangbaar is, alsmede van de deugdelijkheid van de 
beoordeling, toetsing en examinering van de studenten aanvullend geschiedt als het 
accreditatieorgaan vaststelt dat aan de opleiding feitelijk al onderwijs wordt verzorgd. 
Deze aanvullende toetsing en de werkwijze door de NVAO ten aanzien van opleidingen die 
al een tijdje “draaien” worden beide al sinds de inwerkingtreding van de Wet versterking 
kwaliteitswaarborgen hoger onderwijs uitgevoerd. Verduidelijkt in het artikellid is nu dat 
de NVAO nadrukkelijk eerst vaststelt dat er feitelijk onderwijs wordt verzorgd alvorens tot 
een aanvullende toetsing wordt overgegaan. 
 

alleen omdat de visitatiecommissie naar het oordeel van de NVAO een slecht 
visitatierapport oplevert en wenst die situatie te voorkomen.  
Juridisch kan een ondeugdelijk visitatierapport zowel een formeel als een inhoudelijk 
gebrek opleveren ten aanzien van de beoordeling van de aanvraag. Uitgangspunt is dat 
de wet en het accreditatiekader eisen stellen aan het rapport en het advies van de 
visitatiecommissie, zodanig dat daaruit door de NVAO een goed oordeel is te vormen of 
een opleiding kwalitatief voldoet of niet. Indien het visitatierapport daarop geen antwoord 
kan geven, voldoet het visitatierapport niet aan die normen en is nadere informatie 
nodig. De NVAO kan dan op grond van artikel 4:5, eerste lid, onderdeel c, Awb de 
instelling verzoeken aanvullende gegevens te verstrekken omdat de gegevens en 
bescheiden onvoldoende zijn voor de NVAO om de kwaliteit van de opleiding te 
beoordelen. In zo’n geval deugt het visitatierapport misschien weliswaar niet op inhoud, 
maar het feit dat de NVAO niet tot een goed oordeel kan komen, is een formeel probleem 
met betrekking tot de besluitvorming op de aanvraag voor accreditatie.  
De regering is van mening dat het verstrekken van nadere gegevens door de instelling 
gedurende een lopend visitatietraject overeenkomstig artikel 4:5 Awb het probleem 
adequaat kan verhelpen zonder dat een nadere wettelijke voorziening als die van artikel 
5a.9, zesde lid, nodig is. Daarbij moet tevens bedacht worden dat de instelling de 
aanvrager van accreditatie is, niet de visitatiecommissie. Een onduidelijkheid veroorzaakt 
door de visitatiecommissie kan dus met nadere informatie van de instelling zelf worden 
verholpen zonder dat deze instelling een geheel nieuwe visitatie hoeft te laten uitvoeren. 
Dit doet recht aan het eigenaarschap van de instelling.  
Indien het visitatierapport weliswaar niet hoog van kwaliteit is, maar het geeft, meteen of 
nadat nadere informatie is verstrekt, wel een duidelijk antwoord op de vraag of de 
opleiding kwalitatief voldoet kan de NVAO een besluit wel op het visitatierapport, al dan 
niet met nadere informatie aangevuld, baseren. Indien de NVAO met de 
visitatiecommissie constateert dat de opleiding in kwalitatief opzicht onvoldoende is, is er 
geen sprake van dat de instelling gedupeerd wordt door een visitatierapport dat niet “aan 
de maat” is. Dat is evenmin het geval indien de NVAO besluit een advies van de 
visitatiecommissie om accreditatie te weigeren of in te trekken niet over te nemen. 
Binnen de systematiek van het accreditatiestelsel zijn dat beide geen situaties waarin een 
norm tot verlenging van accreditatie met de eis van een geheel nieuwe visitatie c.q. 
aanvraag binnen een jaar past. Bij verlies van accreditatie voorziet artikel 5.21 van het 
wetsvoorstel er ook in zo’n geval in dat de gevolgen van het verlies van accreditatie niet 
acuut in werking treden. Aanpassing van het wetsvoorstel is derhalve niet nodig en ook 
niet wenselijk. In de artikelsgewijze toelichting op de artikelen 5.16, 5.17 en 5.18 is het 
schrappen van artikel 5a.9, zesde lid, in de zin van het bovenstaande nader toegelicht. 
 
5. Redactionele opmerkingen 
De redactionele opmerkingen van de Afdeling zijn verwerkt. 
 
Van de gelegenheid van het uitbrengen van het nader rapport is gebruik gemaakt om 
ambtshalve een aantal wijzigingen in het voorstel aan te brengen. Het betreft zowel 
redactionele als inhoudelijke aanpassingen. Bij de redactionele aanpassingen gaat het 
vooral om het schrappen van overlap in de tekst van de memorie van toelichting. De 
meer inhoudelijke ambtshalve wijzigingen worden hierna besproken.  
 
a. Samenvoegen opleidingen en loskoppelen van de samenvoeging/vormen joint degrees 
 
Indien sprake is van een samenvoeging van bestaande opleidingen tot één, zogenaamde 
brede, opleiding of het vormen van een joint degree wordt in het kader van de aanvraag 
voor instemming met de samenvoeging allereerst door de NVAO beoordeeld of de brede 

Het wetsvoorstel tot wijziging van de Wet op het hoger onderwijs en wetenschappelijk 
onderzoek, de Wet op het onderwijstoezicht en het Wetboek van Strafrecht, in verband 
met het tegengaan van misleidend gebruik van de naam universiteit en hogeschool, het 
onterecht verlenen en voeren van graden, alsmede het bevorderen van maatschappelijk 
verantwoordelijkheidsbesef door rpho’s (bescherming namen en graden hoger onderwijs) 
(Stb. 2017, 97) is op 8 maart 2017 tot wet verheven. 
Het wetsvoorstel van 22 februari 2017 houdende wijziging van enkele onderwijswetten 
om deze meer te laten aansluiten bij de Algemene wet bestuursrecht en om de 
overgangsbepalingen voor onderwijshuisvesting in Caribisch Nederland te verlengen en 
aanpassing van de Wet studiefinanciering BES om die in overeenstemming te brengen 
met de uitvoeringspraktijk (Stb. 2017, 80) is op 22 februari 2017 tot wet verheven. 
 
De wijzigingen uit beide wetten in bepalingen die in het onderhavige wetsvoorstel 
eveneens worden gewijzigd zijn meegenomen in de betreffende bepalingen.  
 
f. Aanpassing verwijzing nadere vooropleidingseisen 
 
Per abuis zijn de nadere vooropleidingseisen op grond van artikel 7.25, derde lid, waar 
het gaat om de nadere vooropleidingseisen voor doorstroom van mbo-4 naar het hbo en 
de bijzondere nadere vooropleidingseisen van artikel 7.25a niet genoemd in het derde en 
vierde lid van artikel 7.28 van de WHW. Deze omissie is hersteld door de verwijzing naar 
dat derde lid en naar artikel 7.25a in te voegen in het derde en vierde lid van artikel 7.28 
van de WHW.  
 
Ik moge U, in overeenstemming met mijn ambtgenoot van Economische Zaken, 
verzoeken het hierbij gevoegde gewijzigde voorstel van wet en de gewijzigde memorie 
van toelichting aan de Tweede Kamer der Staten-Generaal te zenden. 
 
De Minister van Onderwijs,  
Cultuur en Wetenschap, 
 
 
 
 
Dr. Jet Bussemaker 

