 
 
 
Wijziging van onder meer de Wet op het hoger onderwijs en wetenschappelijk 
onderzoek met het oog op het optimaliseren van het accreditatiestelsel (Wet 
accreditatie op maat) 
 
 
 
Voorstel van wet  
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het noodzakelijk is een aantal knelpunten 
in het accreditatiestelsel op te lossen, de ervaren lasten van het accreditatiestelsel te 
verminderen en in verband daarmee de Wet op het hoger onderwijs en wetenschappelijk 
onderzoek aan te passen;  
dat het voorts wenselijk is de bepalingen in de Wet op het hoger onderwijs en 
wetenschappelijk onderzoek die betrekking hebben op de kwaliteitszorg en het 
accreditatiestelsel te herschikken zodat die samen een meer overzichtelijk geheel 
vormen; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
ARTIKEL I WIJZIGING VAN DE WET OP HET HOGER ONDERWIJS EN 
WETENSCHAPPELIJK ONDERZOEK 
 
De Wet op het hoger onderwijs en wetenschappelijk onderzoek wordt als volgt 
gewijzigd: 
 
A 
 
Artikel 1.1 wordt als volgt gewijzigd: 
 
1. Onderdeel m komt te luiden: 
m. opleiding: een bacheloropleiding of masteropleiding als bedoeld in artikel 7.3a 
waaraan accreditatie is verleend, tenzij uit deze wet het tegendeel blijkt.  
2. In onderdeel q wordt na “opleiding” ingevoegd: , een bestaand Ad-programma 
daaronder begrepen. 
3. Na onderdeel q worden drie nieuwe onderdelen ingevoegd, luidende: 
q1. accreditatiekader: het kader waarin het accreditatieorgaan zijn werkwijze met 
betrekking tot de taken, genoemd in artikel 5.2, eerste en tweede lid, vastlegt; 
q2. accreditatie nieuwe opleiding: accreditatie als bedoeld in artikel 5.8; 
    W6696.K-2 1 

     
 
1. Er is een accreditatieorgaan dat is belast met het verlenen van accreditatie en de 
erkenning ITK, en de overige hem bij of krachtens deze wet opgedragen taken. Het 
accreditatieorgaan bezit rechtspersoonlijkheid. 
2. Activiteiten die het accreditatieorgaan verricht in het kader van het verlenen van 
accreditatie en de erkenning ITK zijn: 
a. het indelen van opleidingen in visitatiegroepen op voorstel van de instelling; 
b. het instellen van een commissie van deskundigen die adviseert over een 
aanvraag  toets nieuwe opleiding, toets nieuw Ad-programma of instellingstoets 
kwaliteitszorg. Van de commissie maakt ten minste een student deel uit; 
c. het instemmen met de door instellingsbesturen binnen een visitatiegroep 
gezamenlijk samengestelde commissie van deskundigen;  
d. het doen van een bindende voordracht aan de instelling voor de samenstelling 
van een commissie als bedoeld in onderdeel c, indien en voor zover de 
instellingsbesturen niet komen tot het gezamenlijk samenstellen van een 
dergelijke commissie;  
e. het op diens verzoek adviseren van Onze Minister over het gebruik van de 
bevoegdheid, bedoeld in artikel 5.20, eerste lid, respectievelijk artikel 5.29, 
eerste lid; en  
f. het opstellen van een accreditatiekader. 
3. Het accreditatieorgaan rapporteert desgevraagd aan Onze Minister over de kwaliteit 
van opleidingen in het hoger onderwijs met het oog op de vergelijkbaarheid van 
opleidingen aan de hand van zijn beoordelingen op grond van dit hoofdstuk. Het 
accreditatieorgaan doet eventueel voorstellen die hij in het belang van de kwaliteit 
van opleidingen in het hoger onderwijs nodig acht. 
4. Bij ministeriële regeling worden de werkzaamheden bepaald die het 
accreditatieorgaan verricht in verband met het beoordelen van ander onderwijs dan 
hoger onderwijs of in verband met opdrachten als bedoeld in artikel 1, tweede lid, 
van het Accreditatieverdrag. 
5. Onverminderd het Accreditatieverdrag is op het accreditatieorgaan de Kaderwet 
zelfstandige bestuursorganen van toepassing. 
 
Artikel 5.3 Accreditatiekader 
1. Het accreditatieorgaan neemt in het accreditatiekader in ieder geval een uitwerking 
op van: 
a. de wijze van indeling van opleidingen in visitatiegroepen, het wijzigen van die 
indeling en de aanvraagprocedure voor wijziging van visitatiegroep door het 
instellingsbestuur; 
b. de wijze waarop, onverminderd het bepaalde in artikel 5.14, de 
onafhankelijkheid en deskundigheid van de commissies, bedoeld in artikel 5.2, 
tweede lid, wordt gewaarborgd; 
c. de kwaliteitsaspecten, bedoeld in de artikelen 5.7, 5.12 en 5.23, waarbij ten 
minste onderscheid wordt gemaakt tussen het wetenschappelijk onderwijs en 
het hoger beroepsonderwijs, tussen Ad-programma’s, bacheloropleidingen en 
masteropleidingen en waarbij rekening wordt gehouden met het verschil in de 
wijze van beoordeling van opleidingen van instellingen met en zonder een 
erkenning ITK; 
d. de aanvraagprocedure voor het verkrijgen van accreditatie en de erkenning ITK, 
met dien verstande dat de uitwerking van de verzwaarde toets nieuwe opleiding 
voor de eerste opleiding die wordt verzorgd door een rechtspersoon die 
geaccrediteerde opleidingen wil verzorgen ten minste inhoudt dat deze 
plaatsvindt op basis van het volledige curriculum van de opleiding, waarop de 
aanvraag betrekking heeft, welke ten tijde van de aanvraag ten minste één maal 
recent in Nederland is verzorgd en waaraan studenten zijn afgestudeerd; en  
e. de voorwaarden voor het verlenen van de oordelen onvoldoende, voldoende, 
goed en excellent aan de kwaliteitsaspecten van een opleiding, bedoeld in artikel 
5.10, eerste lid, onderdeel, d en artikel 5.15, zesde lid. 
    W6696.K-2 3 
 

     
 
1. Een toets nieuwe opleiding is de toets van een opleiding, zonder accreditatie, op de 
kwaliteit in het kader van verkrijging van accreditatie.  
2. Een toets nieuwe opleiding wordt uitgevoerd op aanvraag van het instellingsbestuur. 
3. Bij de aanvraag vermeldt het instellingsbestuur tevens de door hem beoogde: 
a. visitatiegroep waartoe de opleiding kan behoren; 
b. naam van de opleiding; en 
c. toevoeging aan de graad als bedoeld in artikel 7.10a, tweede en derde lid, voor 
zover het een opleiding in het hoger beroepsonderwijs betreft. 
4. Een toets nieuwe opleiding is niet vereist indien sprake is van: 
a. het samenvoegen van geaccrediteerde opleidingen, voor zover het 
accreditatieorgaan in het kader van de aanvraag voor instemming met het 
verzorgen van de samengevoegde opleiding, bedoeld in artikel 6.2, eerste lid, 
onderdeel b, heeft geoordeeld dat de samengevoegde opleiding geen nieuwe 
opleiding is als bedoeld in artikel 6.2, tweede lid;  
b. het ongedaan maken van een samenvoeging van geaccrediteerde opleidingen als 
bedoeld in artikel 6.2, vijfde lid; 
c. het gezamenlijk verzorgen van een opleiding als bedoeld in artikel 7.3c, voor 
zover het accreditatieorgaan in het kader van de aanvraag voor instemming met 
het verzorgen van de gezamenlijke opleiding, bedoeld in artikel 6.2, eerste lid, 
onderdeel e, heeft geoordeeld dat de gezamenlijke opleiding geen nieuwe 
opleiding is als bedoeld in artikel 6.2, tweede lid; en 
d. het verzorgen van een nieuwe masteropleiding, die de voortzetting vormt van 
een bestaande geaccrediteerde postinitiële masteropleiding. 
 
Artikel 5.7 Beoordeling kwaliteitsaspecten aanvraag toets nieuwe opleiding 
1. In het kader van een toets nieuwe opleiding wordt de kwaliteit van een opleiding 
beoordeeld aan de hand van de volgende kwaliteitsaspecten: 
a. het beoogde eindniveau van de opleiding, gelet op hetgeen internationaal 
gewenst en gangbaar is; 
b. de inhoud en opzet van het onderwijsprogramma; 
c. de wijze van beoordeling, toetsing en examinering van de studenten; 
d. de kwaliteit van het docententeam;  
e. de opleidingsspecifieke voorzieningen alsmede de instellingsbrede voorzieningen 
die van invloed zijn op de kwaliteit van de opleiding, daaronder mede begrepen 
voldoende studiebegeleiding en voorzieningen die de toegankelijkheid en 
studeerbaarheid voor studenten met een functiebeperking bevorderen; en 
f. de vormgeving en effectiviteit van de interne kwaliteitszorg gericht op de 
systematische verbetering van de opleiding. 
2. In het kader van een toets nieuwe opleiding wordt de kwaliteit van een opleiding, 
waarvan het accreditatieorgaan vast stelt dat daaraan feitelijk al onderwijs wordt 
verzorgd, beoordeeld aan de hand van de kwaliteitsaspecten, genoemd in de 
onderdelen a, b en d tot en met f, van het eerste lid alsmede aan de hand van: 
a. het gerealiseerde niveau, gelet op hetgeen internationaal gewenst en gangbaar 
is; en 
b. de deugdelijkheid van de beoordeling, toetsing en examinering van de 
studenten.  
3. Het accreditatieorgaan beoordeelt of op grond van het advies van de commissie van 
deskundigen, bedoeld in artikel 5.2, tweede lid, onderdeel b, een positief besluit op 
de aanvraag genomen kan worden. 
4. Het accreditatieorgaan beoordeelt tevens of: 
a. de naam van de opleiding voldoende inzicht biedt in de inhoud van de opleiding 
en aansluit bij hetgeen gebruikelijk is binnen de sector waartoe de opleiding 
behoort en binnen de beoogde visitatiegroep; en 
b. de toevoeging aan de graad, bedoeld in artikel 5.6, derde lid, onderdeel c, 
internationaal herkenbaar is aan de hand van een referentielijst, die bij 
ministeriële regeling wordt vastgesteld. 
    W6696.K-2 5 
 

     
 
b. zijn bevindingen; 
c.  de te verbeteren kwaliteitsaspecten, voor zover naar zijn oordeel van een of 
meer van die aspecten tekortkomingen voordoen die binnen afzienbare tijd 
kunnen worden weggenomen;  
d. het eindoordeel voldoende of onvoldoende;  
e. de visitatiegroep waarin de opleiding wordt ingedeeld; 
f. het onderdeel van het Centraal register opleidingen hoger onderwijs, bedoeld in 
artikel 6.13, dat naar zijn oordeel voor de opleiding passend is; 
g. het oordeel over de naam en de toevoeging aan de graad, bedoeld in artikel 5.6, 
derde lid, onderdelen b en c;  
h. de bijzondere kenmerken van de opleiding, voor zover van toepassing. 
2. Het accreditatierapport is onderdeel van het besluit op de aanvraag voor een toets 
nieuwe opleiding.  
3. Alvorens een besluit te nemen op de aanvraag, stelt het accreditatieorgaan het 
instellingsbestuur in de gelegenheid binnen een door het accreditatieorgaan te 
bepalen termijn zijn zienswijze over het voorgenomen besluit naar voren te brengen. 
4. Gelijktijdig met de bekendmaking aan het instellingsbestuur van het besluit op de 
aanvraag, publiceert het accreditatieorgaan het besluit op een voor ieder kenbare 
wijze. 
 
Titel 3. Accreditatie bestaande opleiding, commissie van deskundigen en 
visitatie 
 
Artikel 5.11 Verkrijging van accreditatie bestaande opleiding 
1. Accreditatie bestaande opleiding kan worden verkregen door een opleiding waaraan 
accreditatie nieuwe opleiding is verleend en waarvan de kwaliteit voor het eind van 
de accreditatietermijn van accreditatie nieuwe opleiding is beoordeeld op de 
kwaliteitsaspecten, genoemd in artikel 5.12, overeenkomstig de procedure genoemd 
in artikel 5.13. 
2. Accreditatie bestaande opleiding wordt de eerste keer verleend op aanvraag van het 
instellingsbestuur, die voor een door het accreditatieorgaan te bepalen datum moet 
worden ingediend, rekening houdend met de periode waarin visitatie, binnen de 
visitatiegroep waartoe de opleiding behoort, doorgaans plaatsvindt. 
3. Indien van toepassing vermeldt het instellingsbestuur bij de aanvraag tevens de 
door hem beoogde gewijzigde 
a. naam van de opleiding; en 
b. toevoeging aan de graad als bedoeld in artikel 7.10a, tweede en derde lid, voor 
zover het een opleiding in het hoger beroepsonderwijs betreft. 
4. Het instellingsbestuur verstrekt bij de aanvraag, de delen van het visitatierapport, 
genoemd in artikel 5.13, vierde lid, onderdelen a en b.  
 
Artikel 5.12 Beoordeling kwaliteitsaspecten accreditatie bestaande opleiding  
In het kader van een aanvraag voor accreditatie bestaande opleiding wordt de kwaliteit 
van de opleiding beoordeeld aan de hand van de volgende kwaliteitsaspecten: 
a. het beoogde eindniveau van de opleiding, gelet op hetgeen internationaal gewenst 
en gangbaar is; 
b. de inhoud en opzet van het onderwijsprogramma; 
c. de kwaliteit van het docententeam;  
d. de opleidingsspecifieke voorzieningen alsmede de instellingsbrede voorzieningen die 
van invloed zijn op de kwaliteit van de opleiding, daaronder mede begrepen 
voldoende studiebegeleiding en voorzieningen die de toegankelijkheid en 
studeerbaarheid voor studenten met een functiebeperking bevorderen;  
e. de vormgeving en effectiviteit van de interne kwaliteitszorg gericht op de 
systematische verbetering van de opleiding;  
f. het gerealiseerde eindniveau, gelet op hetgeen internationaal gewenst en gangbaar 
is; en 
g. de deugdelijkheid van beoordeling, toetsing en examinering van de studenten.  
    W6696.K-2 7 
 

     
 
4. Indien op een aanvraag voor accreditatie bestaande opleiding pas kan worden beslist 
nadat de termijn van accreditatie nieuwe opleiding is verstreken, wordt de 
accreditatie nieuwe opleiding stilzwijgend verlengd totdat het besluit op de aanvraag 
voor accreditatie bestaande opleiding in werking treedt. 
5. Het instellingsbestuur is het accreditatieorgaan een vergoeding verschuldigd van de 
kosten van de beoordeling van de aanvraag met dien verstande dat het 
instellingsbestuur het accreditatieorgaan geen vergoeding verschuldigd is voor de 
beoordeling door de commissie van deskundigen.  
6. Artikel 5.10 is van overeenkomstige toepassing, met dien verstande dat het 
eindoordeel over de opleiding, bedoeld in het eerste lid, onderdeel d, mede kan zijn: 
‘goed’ of ‘excellent’. 
 
Artikel 5.16 Verlening en behoud van accreditatie bestaande opleiding  
1. Indien de opleiding door het accreditatieorgaan op alle kwaliteitsaspecten, genoemd 
in artikel 5.12 positief wordt beoordeeld, wordt accreditatie bestaande opleiding 
verleend, met dien verstande dat de opleiding elke zes jaar wordt herbeoordeeld en 
de kwaliteit van de opleiding bij die gelegenheid door het accreditatieorgaan telkens 
positief moet worden beoordeeld. De artikelen 5.11 tot en met 5.15 zijn op de 
herbeoordeling van overeenkomstige toepassing. 
2. In het besluit tot verlening van accreditatie bestaande opleiding vermeldt het 
accreditatieorgaan de datum waarop het visitatierapport moet worden overgelegd 
met het oog op de eerstvolgende herbeoordeling. 
3. Voor zover de opleiding telkens op alle kwaliteitsaspecten door het 
accreditatieorgaan positief wordt beoordeeld en de opleiding accreditatie bestaande 
opleiding behoudt, stuurt het accreditatieorgaan het instellingsbestuur daarvan, 
binnen drie maanden na ontvangst van het visitatierapport, een bevestiging. Het 
tweede lid is van overeenkomstige toepassing. Hij stuurt daarbij een besluit met 
betrekking tot het eindoordeel bedoeld in artikel 5.15, zesde lid, en in voorkomend 
geval met betrekking tot een wijziging in de naam en de toevoeging aan de graad, 
bedoeld in artikel 5.15, tweede lid.  
4. Indien wegens onvoorziene omstandigheden het visitatierapport niet tijdig door het 
instellingsbestuur kan worden overgelegd, kan Onze Minister besluiten hem daarvan 
uitstel te verlenen.  
 
Artikel 5.17 Weigering accreditatie bestaande opleiding en verlening 
accreditatie bestaande opleiding onder voorwaarden  
1. Accreditatie bestaande opleiding wordt door het accreditatieorgaan geweigerd indien 
de kwaliteit van de opleiding negatief wordt beoordeeld op een of meer van de 
kwaliteitsaspecten, genoemd in artikel 5.12.  
2. In afwijking van het eerste lid, kan het accreditatieorgaan accreditatie bestaande 
opleiding onder voorwaarden verlenen, indien de tekortkomingen op de 
kwaliteitsaspecten naar zijn oordeel binnen afzienbare tijd kunnen worden 
weggenomen. Artikel 5.9, derde lid, is van overeenkomstige toepassing. 
 
Artikel 5.18 Behoud accreditatie bestaande opleiding onder voorwaarden  
Onverminderd artikel 5.16, derde lid, kan het accreditatieorgaan besluiten dat de 
opleiding accreditatie bestaande opleiding behoudt, ingeval de opleiding bij een 
herbeoordeling als bedoeld in artikel 5.16, eerste lid, door het accreditatieorgaan op een 
of meer van de kwaliteitsaspecten genoemd in artikel 5.12 negatief wordt beoordeeld en 
de tekortkomingen kunnen naar zijn oordeel binnen afzienbare tijd worden 
weggenomen. Artikel 5.9, derde lid, is van overeenkomstige toepassing.  
 
Titel 4. Intrekking van accreditatie en de gevolgen van intrekking 
 
Artikel 5.19 Intrekking van accreditatie  
1. Accreditatie nieuwe opleiding wordt ingetrokken indien: 
    W6696.K-2 9 
 

     
 
5. Onze Minister kan een last onder dwangsom opleggen ter hoogte van 500 euro voor 
iedere dag dat het instellingsbestuur de termijn van zes weken, genoemd in het 
vierde lid, overschrijdt. Daarbij geldt een maximum van 50.000 euro. 
6. In afwijking van het eerste tot en met vierde lid, kan Onze Minister, in het belang 
van instandhouding van een doelmatig onderwijsaanbod, besluiten dat een 
bekostigde instelling gedurende een door Onze minister vast te stellen termijn 
aanspraak behoudt op bekostiging als bedoeld in artikel 1.9, eerste lid, dat aan de 
examens een graad als bedoeld in artikel 7.10a blijft verbonden en dat de registratie 
in het Centraal register opleidingen hoger onderwijs, bedoeld in artikel 6.13, niet 
wordt beëindigd. 
 
Titel 5. Toets nieuw Ad-programma 
 
Artikel 5.22 Aanvraag en beoordeling toets nieuw Ad-programma 
1. De toets nieuw Ad-programma is de toets waaruit moet blijken of de kwaliteit van 
een nieuw Ad-programma positief wordt beoordeeld;. 
2. Op de toets nieuw Ad-programma zijn de artikelen 5.6 tot en met 5.10 van 
overeenkomstige toepassing, met dien verstande dat onverminderd artikel 5.9 
accreditatie van het nieuwe Ad-programma eveneens wordt geweigerd indien: 
a. aan de opleiding, waarbinnen het Ad-programma zal worden verzorgd, 
accreditatie onder voorwaarden als bedoeld in artikel 5.9, tweede lid, en artikel 
5.17, tweede lid, is verleend; of  
b. de opleiding accreditatie onder voorwaarden behoudt als bedoeld in artikel 5.18. 
3. Voor zover aan het Ad-programma accreditatie kan worden verleend neemt het 
accreditatieorgaan een besluit tot aanvulling van het besluit waarbij aan de opleiding 
accreditatie is verleend. De voorschriften verbonden aan de accreditatie van de 
opleiding zijn van overeenkomstige toepassing op de accreditatie van het nieuwe 
Ad-programma. 
4. De artikelen 5.19 tot en met 5.21 zijn van overeenkomstige toepassing op 
accreditatie verleend op grond van het eerste tot en met derde lid. 
  
Titel 6. Instellingstoets kwaliteitszorg en erkenning ITK 
 
Artikel 5.23 Aanvraag en beoordeling instellingstoets kwaliteitszorg 
1. Een instellingstoets kwaliteitszorg is de toets op de interne kwaliteitszorg en de inzet 
tot verbetering van de resultaten van een instelling voor hoger onderwijs, voor zover 
betrekking hebbend op de kwaliteit van haar opleidingen. 
2. Een instellingstoets kwaliteitszorg wordt uitgevoerd op aanvraag van het 
instellingsbestuur. 
3. De kwaliteitszorg wordt beoordeeld aan de hand van de volgende 
kwaliteitsaspecten: 
a. de visie van de instelling op de kwaliteit van haar onderwijs; 
b. de vormgeving en de effectiviteit van de interne kwaliteitszorg van een 
instelling; 
c. het gevoerde beleid op het gebied van personeel en voorzieningen; en 
d. de voorzieningen die de toegankelijkheid en studeerbaarheid voor studenten met 
een functiebeperking bevorderen. 
4. Het accreditatieorgaan beoordeelt of op grond van het advies van de commissie van 
deskundigen, bedoeld in artikel 5.2, tweede lid, onderdeel b, een positief besluit op 
de instellingstoets kwaliteitszorg genomen kan worden. 
5. Het accreditatieorgaan neemt binnen zes maanden na ontvangst van de aanvraag 
een besluit. 
6. Het instellingsbestuur is het accreditatieorgaan een vergoeding verschuldigd van de 
kosten van de beoordeling van de aanvraag, waaronder de beoordeling van de 
kwaliteitszorg door de commissie van deskundigen. 
 
Artikel 5.24 Verlening erkenning ITK  
    W6696.K-2 11 
 

     
 
kwaliteitszorg naar zijn oordeel binnen afzienbare tijd kunnen worden weggenomen. 
Artikel 5.9, derde lid is van overeenkomstige toepassing. 
3. Bij algemene maatregel van bestuur wordt bepaald in welke gevallen een erkenning 
ITK onder voorwaarden als bedoeld in artikel 5.27, tweede lid, wordt ingetrokken. 
 
Artikel 5.28 ITK-Rapport 
1. Het accreditatieorgaan legt in het ITK-rapport vast: 
a. het advies van de commissie van deskundigen over de kwaliteitsaspecten; 
b. de bevindingen van het accreditatieorgaan; en 
c. het eindoordeel voldoende, voldoende onder voorwaarden of onvoldoende. 
2. Het ITK-rapport is onderdeel van het besluit op de aanvraag voor een 
instellingstoets kwaliteitszorg.  
3. Alvorens een besluit te nemen op de aanvraag, stelt het accreditatieorgaan het 
instellingsbestuur in de gelegenheid binnen een door het accreditatieorgaan te 
bepalen termijn zijn zienswijze over het voorgenomen besluit naar voren te brengen. 
4. Gelijktijdig met de bekendmaking aan de instelling van het besluit op de aanvraag, 
publiceert het accreditatieorgaan het ITK-rapport op een voor ieder kenbare wijze. 
 
Artikel 5.29 Intrekking van de erkenning ITK  
1. Onze Minister kan, na advies van het accreditatieorgaan, de erkenning ITK 
tussentijds intrekken, indien de kwaliteitszorg zodanig is gewijzigd dat een 
beoordeling op de kwaliteitsaspecten, bedoeld in artikel 5.23, derde lid, tot een 
weigering van de erkenning ITK zou leiden.  
2. Voordat het accreditatieorgaan een advies uitbrengt, stelt hij een onderzoek in naar 
de kwaliteitszorg van de opleidingen. Op het onderzoek zijn de artikelen 5.23, zesde 
lid, en 5.28 van overeenkomstige toepassing, alsmede de artikelen 5:13, 5:16, 5:17 
en 5:20 van de Algemene wet bestuursrecht. 
 
Artikel 5.30 Gevolgen weigering verlenging of intrekking van de erkenning ITK 
1. Aanvragen voor een toets nieuwe opleiding als bedoeld in artikel 5.6, dan wel voor 
accreditatie bestaande opleiding als bedoeld in artikel 5.11, ingediend voorafgaand 
aan het moment dat het besluit tot weigering van verlenging of het besluit tot 
intrekking van de erkenning ITK onherroepelijk is geworden, worden beoordeeld 
overeenkomstig artikel 5.25, eerste, respectievelijk tweede lid, voor zover geen 
toepassing is gegeven aan het vierde lid. Op een aanvraag voor een toets nieuwe 
opleiding wordt beslist overeenkomstig artikel 5.25, vijfde lid. 
2. Het eerste lid is van overeenkomstige toepassing op visitatierapporten overgelegd 
ter voldoening aan het voorschrift, bedoeld in artikel 5.16, eerste lid.  
 
Titel 7. Overige bepalingen  
 
Artikel 5.31 Wijziging in visitatiegroep, naam of toevoeging graad 
1. Het accreditatieorgaan kan, al dan niet op aanvraag van het instellingsbestuur, 
besluiten de opleiding in een andere visitatiegroep in te delen indien dit beter past 
bij de aard van de opleiding of indien dit vanwege de planning van de 
werkzaamheden van het accreditatieorgaan redelijk is. Het accreditatieorgaan 
bepaalt voor welke datum een aanvraag moet worden ingediend. 
2. Onverminderd artikel 5.11, derde lid, kan de naam van de opleiding of de 
toevoeging aan de graad als bedoeld in artikel 5.6, tweede lid, op aanvraag van het 
instellingsbestuur, bij besluit door het accreditatieorgaan tussentijds worden 
gewijzigd. Op de wijziging is artikel 5.7, vierde lid, van overeenkomstige toepassing. 
3. In verband met een wijziging van de visitatiegroep kan Onze Minister besluiten de 
accreditatie nieuwe opleiding maximaal twee jaar te verlengen, dan wel besluiten 
maximaal twee jaar uitstel te verlenen van de  datum, bedoeld in artikel 5.16, 
tweede lid, waarop het visitatierapport moet worden overgelegd. 
 
 
    W6696.K-2 13 
 

     
 
In artikel 6.9, vijfde lid, wordt “artikel 5a.12” vervangen door: artikel 5.21, derde lid,. 
 
K 
 
Artikel 6.13, vierde lid, wordt als volgt gewijzigd: 
 
1. In onderdeel m wordt “artikel 5a.12, eerste lid, vierde volzin, onder b,” vervangen 
door: artikel 5.21, tweede lid. 
2. In onderdeel n wordt “artikel 5a.12, zesde lid, of 5a.15,” vervangen door: artikel 
5.21, zesde lid, of artikel 5.32,. 
3. Onderdeel o komt te luiden: 
o. of toepassing is gegeven aan artikel 5.9, tweede lid, artikel 5.17, tweede lid, 
respectievelijk artikel 5.18;. 
4. Onderdeel r komt te luiden: 
r. indien toepassing is gegeven aan artikel 5.31, derde lid, de termijn waarvoor 
accreditatie nieuwe opleiding wordt verlengd,. 
 
L 
   
Artikel 6.14 wordt als volgt gewijzigd: 
 
1. Het eerste lid wordt als volgt gewijzigd: 
a. De zinsnede “kan een aanvraag doen” wordt gewijzigd in: doet een aanvraag. 
b. De tweede volzin vervalt. 
c. Na “artikel 6.2, vijfde lid,” wordt ingevoegd: onderdeel b,.2. Het tweede lid komt als 
volgt te luiden: 
De aanvraag geschiedt onder vermelding van de gegevens, bedoeld in artikel 6.13, 
vierde lid. Bij de aanvraag voegt het instellingsbestuur het besluit, bedoeld in artikel 5.8, 
eerste lid, artikel 5.16, eerste lid, of artikel 5.22, tweede lid, en het besluit, bedoeld in 
artikel 6.2, eerste lid. Het instellingsbestuur dat een aanvraag doet voor registratie van 
een masteropleiding in het wetenschappelijk onderwijs voegt zo nodig het besluit, 
bedoeld in artikel 7.4a, vijfde lid, eerste volzin, toe. 3. Het vierde lid, tweede volzin, 
komt te luiden: Hij houdt daarbij rekening met de termijn, bedoeld in artikel 5.8, eerste 
lid, onderdelen a en b. 
 
M 
 
Artikel 6.15 wordt als volgt gewijzigd: 
 
1. De onderdelen a en b van het eerste lid komen te luiden: 
a. de opleiding wordt beëindigd, na de termijn bedoeld in artikel 7.3, zesde lid, 
b. accreditatie bestaande opleiding wordt geweigerd of accreditatie wordt 
ingetrokken, op de datum, bedoeld in artikel 5.21, eerste lid, dan wel na de 
termijn, bedoeld in het derde lid,. 
2. In het derde lid wordt “onderdeel r of s” vervangen door: onderdeel s. 
 
N 
 
Artikel 7.3, zevende lid, vervalt.  
 
O 
 
In artikel 7.3c, eerste lid, wordt de zinsnede “de taken en bevoegdheden, bedoeld in de 
artikelen 5a.9, 5a.11, 6.2, 6.14, 7.4a, derde en achtste lid, 7.4b, derde lid, 7.8, 7.8b, 
7.9, 7.10a, 7.11, 7.12a, 7.13, 7.17, 7.24 tot en met 7.30d, 7.32, 7.37, 7.42, 7.42a, 
9.18, 10.3c en 11.11” vervangen door: de taken en bevoegdheden, bedoeld in de 
artikelen 5.6, 5.11, 6.2, 6.14, 7.4a, derde en achtste lid, 7.4b, derde lid, 7.8, 7.8b, 7.9, 
    W6696.K-2 15 
 

     
 
 
e. het bespreken van het visitatierapport, bedoeld in artikel 5.13, vierde lid. 
 
 
V 
 
In het zevende lid van artikel 9.40 wordt “adviesbevoegdheden” vervangen door: 
“bevoegdheden” en wordt “advies” vervangen door: “oordeel”. 
 
W 
 
Artikel 10.3c wordt als volgt gewijzigd: 
 
1. Het eerste lid wordt als volgt gewijzigd: 
a. Onderdeel a komt te luiden: 
a. instemmingsrecht ten aanzien van de onderwerpen in de onderwijs- en 
examenregeling, bedoeld in artikel 7.13, tweede lid, onder a1, b, c, d, e, g en v,. 
b. Aan het slot van onderdeel d vervalt “en” en na onderdeel e wordt, onder vervanging 
van de punt door “, en” aan het slot van dat onderdeel, een onderdeel toegevoegd, 
luidende: 
 
f. het bespreken van het visitatierapport, bedoeld in artikel 5.13, vierde lid. 
 
 
2. In het tweede lid wordt de zinsnede “onderdelen b, c, en f” gewijzigd in: onderdelen 
b, c en d. 
 
3. Het derde lid wordt als volgt gewijzigd: 
 
a. De zinsnede “het bestuur van de opleiding of de decaan” wordt gewijzigd in: het 
bestuur van de faculteit of het bestuur van een andere organisatorische eenheid als 
bedoeld in artikel 10.3a dan wel indien de hogeschool geen faculteiten bevat, het 
instellingsbestuur. 
 
b. De zinsnede “onderscheidenlijk de decaan” vervalt. 
 
X 
 
In artikel 10.39, tweede lid, wordt “college van bestuur” telkens gewijzigd in: 
instellingsbestuur. 
 
Y 
 
Artikel 11.11 wordt als volgt gewijzigd: 
1. Het eerste lid wordt als volgt gewijzigd: 
a. De tweede volzin komt te luiden: De commissie heeft tot taak te adviseren over het 
bevorderen en waarborgen van de kwaliteit van de opleiding. 
b. Na de tweede volzin wordt een volzin ingevoegd, luidende: De commissie heeft voorts 
instemmingsrecht ten aanzien van de onderwerpen in de onderwijs- en examenregeling, 
bedoeld in artikel 7.13, tweede lid, onder a1, b, c, d, e, g en v en adviesrecht ten 
aanzien van de vaststelling of wijziging van de overige onderdelen.  
c. Na de derde volzin (oud) wordt een volzin ingevoegd, luidende: De commissie 
bespreekt het visitatierapport, bedoeld in artikel 5.13, vierde lid. 
2. In het tweede lid wordt “onderdelen b en c” vervangen door: onderdelen b, c en d. 
3. Het derde lid komt te luiden: Artikel 9.18, derde tot en met zesde lid, is van 
overeenkomstige toepassing. 
 
    W6696.K-2 17 
 

     
 
inwerkingtreding van de Wet accreditatie op maat van kracht tot het moment waarop 
het accreditatieorgaan een nieuw besluit heeft genomen. 
 
Artikel 18.90. Overgangsbepaling beoordelingen aanvragen instellingstoets 
kwaliteitszorg en opleidingen van een instelling met een instellingstoets 
kwaliteitszorg 
In afwijking van artikel 5.23, derde lid, worden aanvragen voor een instellingstoets 
kwaliteitszorg, ingediend voorafgaand aan de inwerkingtreding van de Wet accreditatie 
op maat, beoordeeld overeenkomstig de kwaliteitsaspecten, genoemd in artikel 5a.13b, 
tweede lid, zoals dat luidde op de dag voorafgaand aan de inwerkingtreding van de Wet 
accreditatie op maat. 
  
ARTIKEL II WIJZIGING VAN DE WET OP HET ONDERWIJSTOEZICHT 
 
Artikel 3, tweede lid, onderdeel c, van de Wet op het onderwijstoezicht komt te luiden: 
 
c. het beoordelen en bevorderen van de kwaliteit van het stelsel voor hoger onderwijs, 
met inbegrip van het stelsel van accreditatie, bedoeld in hoofdstuk 5 van de Wet op het 
hoger onderwijs en wetenschappelijk onderzoek, alsmede het onderzoeken van de 
kwaliteit van het onderwijs aan een instelling voor hoger onderwijs anders dan in het 
kader van de accreditatie, 
 
ARTIKEL III WIJZIGING VAN DE WET OP HET VOORTGEZET ONDERWIJS 
 
In artikel 118t, zevende lid, van de Wet op het voortgezet onderwijs wordt “hoofdstuk 
5a” vervangen door: hoofdstuk 5. 
 
ARTIKEL IV WIJZIGING VAN DE WET TEGEMOETKOMING ONDERWIJSBIJDRAGE 
EN SCHOOLKOSTEN 
 
De Wet tegemoetkoming onderwijsbijdrage en schoolkosten wordt als volgt gewijzigd: 
 
A 
 
Artikel 2.11 komt te luiden: 
 
Artikel 2.11. Lerarenopleidingen bekostigd en niet bekostigde instellingen 
hoger onderwijs  
1. Voor tegemoetkoming ingevolge afdeling 5.1 kan een student in aanmerking komen 
die is ingeschreven voor het volgen van een bacheloropleiding of masteropleiding 
voor het beroep van leraar bij een bekostigde universiteit of hogeschool, genoemd in 
de bijlage van de WHW, dan wel bij een rechtspersoon voor hoger onderwijs als 
bedoeld in artikel 1.1, onderdeel aa, van de WHW, voor zover aan die opleiding is 
accreditatie als bedoeld in artikel 1.1, onderdeel q, van de WHW is verleend. 
2. Het eerste lid is van overeenkomstige toepassing gedurende de termijn, bedoeld in 
de artikelen 5.21, tweede en zesde lid, 5.33 en 6.5, tweede lid, van de WHW.  
 
B 
 
Artikel 12.3a wordt komt te luiden: 
 
Artikel 12.3a. Afwijking van artikel 2.11 
1. In afwijking van artikel 2.11, komt tot een bij koninklijk besluit te bepalen tijdstip 
voor tegemoetkoming ingevolge afdeling 5.1 mede in aanmerking een student die is 
ingeschreven voor het volgen van een voltijdse opleiding als bedoeld in artikel 18.64 
van de WHW, voor zover aan die opleiding accreditatie als bedoeld in artikel 1.1, 
onderdeel q, van de WHW is verleend.  
    W6696.K-2 19 
 

     
 
 
1. In het eerste lid wordt de zinsnede “, voorzover die opleiding is geaccrediteerd als 
bedoeld in artikel 1.1, onderdeel s, van de WHW of de toets nieuwe opleiding, 
bedoeld in artikel 1.1, onderdeel t, van de WHW, met positief gevolg heeft 
ondergaan” vervangen door: voor zover aan die opleiding accreditatie als bedoeld in 
artikel 1.1, onderdeel q, van de WHW is verleend. 
2. In het tweede lid wordt de zinsnede “, voorzover die opleiding is geaccrediteerd als 
bedoeld in artikel 5a.9 van de WHW” vervangen door: voor zover aan die opleiding 
accreditatie als bedoeld in artikel 1.1, onderdeel q, van de WHW is verleend. 
3. Het derde lid vervalt onder vernummering van het vierde lid tot derde lid. 
  
F 
 
In artikel 12.15, tweede lid, onderdeel c, wordt de zinsnede “hij heeft zich ingeschreven 
voor een geaccrediteerde opleiding in het hoger onderwijs in Nederland als bedoeld in 
artikel 7.3a van de WHW” vervangen door: hij heeft zich ingeschreven voor een 
bacheloropleiding of een masteropleiding in Nederland. 
 
ARTIKEL VI WIJZIGING VAN DE WET STUDIEFINANCIERING BES 
 
Artikel 1.1 van de Wet studiefinanciering BES wordt als volgt gewijzigd: 
 
1. In de begripsbepaling ‘bacheloropleiding’ wordt in onderdeel a de zinsnede “, die is 
geaccrediteerd als bedoeld in artikel 1.1, onderdeel s, van de Wet op het hoger 
onderwijs en wetenschappelijk onderzoek, of die de toets nieuwe opleiding, bedoeld 
in artikel 1.1, onderdeel t, van die wet, met positief gevolg heeft ondergaan” 
vervangen door: waaraan accreditatie als bedoeld in artikel 1.1, onderdeel q, van de 
Wet op het hoger onderwijs en wetenschappelijk onderzoek is verleend. 
2. In de begripsbepaling ‘masteropleiding’ wordt in onderdeel a de zinsnede “, die is 
geaccrediteerd als bedoeld in artikel 1.1, onderdeel s, van de Wet op het hoger 
onderwijs en wetenschappelijk onderzoek, of die de toets nieuwe opleiding, bedoeld 
in artikel 1.1, onderdeel t, van die wet, met positief gevolg heeft ondergaan” 
vervangen door: waaraan accreditatie als bedoeld in artikel 1.1, onderdeel q, van de 
Wet op het hoger onderwijs en wetenschappelijk onderzoek is verleend. 
  
ARTIKEL VII WIJZIGING VAN DE WET OP HET ACCOUNTANTSBEROEP 
 
In artikel 49, tweede lid, onderdeel b, van de Wet op het accountantsberoep wordt “voor 
zover deze opleidingen niet zijn geaccrediteerd overeenkomstig artikel 5a.9 van de Wet 
op het hoger onderwijs en wetenschappelijk onderzoek of niet de toets nieuwe opleiding 
overeenkomstig artikel 5a.11 van de Wet op het hoger onderwijs en wetenschappelijk 
onderzoek met positief gevolg hebben ondergaan” vervangen door: voor zover aan deze 
opleidingen geen accreditatie als bedoeld in artikel 1.1, onderdeel q, van de Wet op het 
hoger onderwijs en wetenschappelijk onderzoek is verleend. 
 
ARTIKEL VIII WIJZIGING VAN DE WET TOEZICHT 
ACCOUNTANTSORGANISATIES 
 
Artikel 83 van de Wet toezicht accountantsorganisaties vervalt.  
 
 
ARTIKEL IX SAMENLOOPBEPALINGEN 
 
A 
 
Indien het bij koninklijke boodschap van 13 februari 2017 ingediende voorstel van wet 
tot wijziging van de Wet op het hoger onderwijs en wetenschappelijk onderzoek en 
    W6696.K-2 21 
 

     
 
2. Onderdeel c komt te luiden: 
c. het gezamenlijk verzorgen van een opleiding of afstudeerrichting als bedoeld in artikel 
7.3c,. 
3. Onderdeel d vervalt. 
 
h. artikel I, onderdeel M, van die wet later in werking treedt dan artikel I, onderdeel H, 
van deze wet vervalt onderdeel 3 van artikel I, onderdeel M, van die wet. 
 
i. artikel I, onderdeel O, van die wet later in werking treedt dan artikel I, onderdeel J, 
van deze wet wordt in onderdeel 2 van artikel I, onderdeel O, van die wet “artikel 5a.12” 
vervangen door: artikel 5.21, derde lid,. 
 
j. artikel I, onderdeel R, van die wet later in werking treedt dan artikel I, onderdeel L, 
van deze wet vervallen de onderdelen 1 en 2 van artikel I, onderdeel R van die wet. 
 
k. artikel I, onderdeel S, van die wet later in werking treedt dan artikel I, onderdeel M, 
van deze wet komt in onderdeel 1, onder b, van artikel I, onderdeel S, van die wet de 
zinsnede “In de onderdelen a, c en d” te luiden: In de onderdelen c en d. 
 
l. artikel I, onderdeel V, van die wet eerder in werking is getreden of treedt dan, 
onderscheidenlijk op dezelfde datum in werking treedt als artikel I, onderdeel O, van 
deze wet wordt in artikel I, onderdeel O, van deze wet “7.4b, derde lid” telkens 
vervangen door: 7.4b, vierde lid. 
 
m. artikel I, onderdeel AA, van die wet eerder in werking is getreden of treedt dan, 
onderscheidenlijk op dezelfde datum in werking treedt als artikel I, onderdeel P, van 
deze wet vervalt onderdeel 2 van artikel I, onderdeel P, van deze wet. 
 
n. artikel I, onderdeel AA, van die wet later in werking treedt dan artikel I, onderdeel P, 
van deze wet wordt in artikel I, onderdeel AA, van die wet “artikel 5a.2, lid 2a, onder a,” 
vervangen door: artikel 5.7, vierde lid, onderdeel b,. 
 
o. artikel I, onderdeel AB, van die wet eerder in werking is getreden of treedt dan, 
onderscheidenlijk op dezelfde datum in werking treedt als artikel I, onderdeel Q, van 
deze wet vervalt artikel I, onderdeel Q van deze wet. 
 
p. artikel I, onderdeel AW, van die wet eerder in werking is getreden of treedt dan, 
onderscheidenlijk op dezelfde datum in werking treedt als artikel I, onderdeel AB, van 
deze wet, wordt in artikel I, onderdeel AB, aanhef, van deze wet “na titel 15” vervangen 
door: “na titel 16”, wordt “titel 16” vervangen door: “titel 17” en worden de artikelen 
18.87 tot en met 18.90 vernummerd tot de artikelen 18.89 tot en met 18.92. 
q. artikel I, onderdeel AW, van die wet later in werking treedt dan artikel I, onderdeel 
AB, van deze wet, wordt in artikel I, onderdeel AW, aanhef, van die wet “na titel 15” 
vervangen door: “na titel 16”, wordt “titel 16” vervangen door: “titel 17” en worden de 
artikelen 18.87 en 18.88 vernummerd tot de artikelen 18.91 en 18.92. 
 
r. artikel II, onderdeel A, van die wet eerder in werking is getreden of treedt dan, 
onderscheidenlijk op dezelfde datum in werking treedt als artikel V, onderdeel A, van 
deze wet wordt in artikel V, onderdeel A, van deze wet onder vernummering van de 
onderdelen 1 en 2 tot de onderdelen 2 en 3 een onderdeel ingevoegd, luidende: 
1. In de alfabetische rangschikking wordt een begripsbepaling ingevoegd, luidende: 
associate degree-opleiding: opleiding als bedoeld in artikel 7.3a, tweede lid, onderdeel a, 
van de WHW, waaraan accreditatie als bedoeld in artikel 1.1, onderdeel q, van de WHW 
is verleend,.  
 
s. artikel II, onderdeel A, van die wet later in werking treedt dan artikel V, onderdeel A, 
van deze wet wordt artikel II, onderdeel A, van die wet als volgt gewijzigd: 
    W6696.K-2 23 
 

     
 
 
z. artikel III, onderdeel A, van die wet later in werking treedt dan artikel VI, onderdeel 
A, van deze wet wordt artikel III, onderdeel A, van die wet als volgt gewijzigd: 
1. In onderdeel 1 wordt “die is geaccrediteerd als bedoeld in artikel 1.1, onderdeel q, 
van de WHW, of die de toets nieuwe opleiding, bedoeld in artikel 1.1, onderdeel r, van 
die wet, met positief gevolg heeft ondergaan,” vervangen door: waaraan accreditatie als 
bedoeld in artikel 1.1, onderdeel q, van de WHW is verleend,. 
2. In onderdeel 2 wordt “die is geaccrediteerd als bedoeld in artikel 1.1, onderdeel q, 
van de WHW, of die de toets nieuwe opleiding, bedoeld in artikel 1.1, onderdeel r, van 
die wet, met positief gevolg heeft ondergaan,” vervangen door: waaraan accreditatie als 
bedoeld in artikel 1.1, onderdeel q, van de WHW is verleend,. 
3. In onderdeel 3 wordt “die is geaccrediteerd als bedoeld in artikel 1.1, onderdeel q, 
van de WHW, of die de toets nieuwe opleiding, bedoeld in artikel 1.1, onderdeel r, van 
die wet, met positief gevolg heeft ondergaan,” vervangen door: waaraan accreditatie als 
bedoeld in artikel 1.1, onderdeel q, van de WHW is verleend,. 
 
B 
 
Indien het bij koninklijke boodschap van 3 december 2015 ingediende voorstel van wet 
tot wijziging van de Wet op het hoger onderwijs en wetenschappelijk onderzoek in 
verband met een verbeterde regeling voor het gezamenlijk verzorgen van hoger 
onderwijs door Nederlandse en buitenlandse instellingen voor hoger onderwijs alsmede 
vanwege enkele andere wijzigingen ter bevordering van de internationalisering van het 
hoger onderwijs en wetenschappelijk onderzoek (bevordering internationalisering hoger 
onderwijs en wetenschappelijk onderzoek) (Kamerstukken II 2015/16, 34 355) tot wet 
is of wordt verheven, en artikel I, onderdeel D, van die wet eerder in werking is 
getreden of treedt dan, onderscheidenlijk op dezelfde datum in werking treedt als artikel 
I, onderdeel O, van deze wet wordt in artikel I, onderdeel O, “artikel 7.3c” vervangen 
door: artikel 7.3d. 
 
ARTIKEL X INWERKINGTREDING 
 
Deze wet treedt in werking op een bij koninklijk besluit te bepalen tijdstip, dat voor de 
verschillende artikelen of onderdelen daarvan verschillend kan worden vastgesteld en 
kan voor de onderdelen U tot en met Y van artikel I terugwerken tot en met een in dat 
besluit te bepalen tijdstip. 
 
ARTIKEL XI CITEERTITEL 
 
Deze wet kan worden aangehaald als Wet accreditatie op maat. 
 
 
Lasten en bevelen dat deze in het Staatsblad zal worden geplaatst en dat alle 
ministeries, autoriteiten, colleges en ambtenaren die zulks aangaat, aan de nauwkeurige 
uitvoering de hand zullen houden. 
 
Gegeven 
 
 
 
 
 
De Minister van Onderwijs,  
Cultuur en Wetenschap,  
    W6696.K-2 25 
 

     
 
Het Nederlandse hoger onderwijs is van hoog niveau. Studenten verwachten terecht een 
hoge kwaliteit van het hoger onderwijs. Kwaliteitsborging is erop gericht dat deze 
kwaliteit inzichtelijk wordt gemaakt en wordt bewaakt en verbeterd. Kwaliteit en 
kwaliteitsborging zijn dus onlosmakelijk met elkaar verbonden. Voor de borging van 
onderwijskwaliteit is accreditatie een belangrijk instrument. Met dit wetsvoorstel wil de 
regering dit instrument optimaliseren.  
 
Accreditatie is een keurmerk van de overheid dat tot uitdrukking brengt dat de kwaliteit 
van het onderwijs door de Nederlands Vlaamse Accreditatieorganisatie (NVAO) positief is 
beoordeeld. De NVAO stelt dit vast op basis van peer review. Het accreditatiestelsel 
heeft als doel de kwaliteit van het hoger onderwijs te waarborgen, zodanig dat 
studenten, werkgevers en andere maatschappelijke actoren erop kunnen rekenen dat  
de kwaliteit van het onderwijs op orde is.  Aan accreditatie zijn belangrijke 
rechtsgevolgen verbonden: als een opleiding is geaccrediteerd heeft de instelling recht 
op het verlenen van een graad. Het geldt ook als een noodzakelijke voorwaarde voor 
toekenning van studiefinanciering aan studenten en voor de bekostiging van instellingen.  
 
De overheid heeft de verantwoordelijkheid te zorgen voor een doeltreffend en 
toekomstbestendig accreditatiestelsel dat kwaliteit, toegankelijkheid en doelmatigheid op 
stelselniveau waarborgt. Dit wetsvoorstel beoogt bij te dragen aan een 
accreditatiestelsel dat meer is vormgegeven vanuit vertrouwen, waarin docent en 
student zich meer eigenaar voelen, er een beter evenwicht is tussen de ervaren lasten 
en baten, en er meer ruimte is voor vernieuwing en verbetering van het onderwijs. De 
inzet is gericht op een stimulerende kwaliteitscultuur in het hoger onderwijs.   
 
Het uitgangspunt blijft dat accreditatie is gebaseerd op visitaties. De beoogde 
verbeteringen van het stelsel zitten vooral in de wijze waarop die beoordeling is ingericht 
en hoe dat proces – van voorbereiding tot afwikkeling – wordt ervaren door alle 
betrokkenen. Met dit wetsvoorstel wordt ingezet op een accreditatiestelsel dat docenten 
meer ruimte geeft om het onderwijs te verbeteren, en een visitatie- en 
accreditatieproces dat door hen als zinvol wordt ervaren. Dat is de crux van dit 
wetsvoorstel. Het stelsel moet dienstbaar zijn en niet leidend. 
 
Het is het voornemen naast dit wetsvoorstel een pilot te starten met 
instellingsaccreditatie met een lichtere toets op opleidingsniveau. Deze pilot zal in een 
experimenteerbesluit, een algemene maatregel van bestuur (hierna: AMvB) worden 
geregeld.  
 
3. Aanleiding 
 
Het accreditatiestelsel is een krachtig stelsel. Dat kan worden vastgesteld op basis van 
een veelheid aan evaluaties door gerenommeerde nationale en internationale 
organisaties. In 2013 publiceerden de Inspectie van het Onderwijs, de Algemene 
Rekenkamer, de Wetenschappelijke Raad voor het Regeringsbeleid (WRR), een 
internationaal panel van de ENQA (European Association for Quality Assurance in Higher 
Education) en de NVAO vanuit verschillende invalshoeken en eigen doelstellingen 
onderzoeksrapporten over het accreditatiestelsel. Deze evaluaties zijn samengebracht in 
een overkoepelende evaluatie van het stelsel. Deze evaluatie, met de kabinetsreactie 
2
daarop, is op 12 september 2013 naar de Tweede Kamer gestuurd. Deze stukken zijn in 
de Tweede Kamer besproken tijdens het wetgevingsoverleg over het wetsvoorstel 
Versterking kwaliteitsborgen hoger onderwijs op 30 september 2013. 
  
                                                
 
2
 Kamerstukken II, 2013/14, 32 210, nr. 24. 
    W6696.K-2 27 
 

     
 
 
In deze paragraaf wordt beschreven hoe het accreditatiestelsel werkt, zowel in de 
huidige situatie als voorzien in het voorliggende wetsvoorstel. 
 
A. Kwaliteitszorg 
Kwaliteitszorg van het hoger onderwijs omvat alle activiteiten die gericht zijn op het 
vaststellen, borgen en verbeteren van de kwaliteit van het onderwijs. Kwaliteitszorg is in 
de eerste plaats een verantwoordelijkheid voor de instellingen en opleidingen zelf. 
Externe verantwoording over de kwaliteit, in de vorm van accreditatie, is het sluitstuk 
van wat instellingen en opleidingen zelf al ondernemen. Accreditatie is een instrument 
voor kwaliteitszorg: de verantwoording over en verbetering van de kwaliteit van het 
hoger onderwijs.  
 
Externe verantwoording over de kwaliteit is dan ook een belangrijke functie van het 
stelsel maar het is niet de enige functie. In een goed kwaliteitszorgstelsel bestaat er een 
evenwicht tussen de verantwoordingsfunctie enerzijds en de verbeterfunctie anderzijds. 
Het stelsel is in 2002 ontstaan als voortzetting van een visitatiesysteem waarmee het 
hoger onderwijs al zo’n vijftien jaar ervaring had. De behoefte was ontstaan om het 
gesprek tussen vertegenwoordigers van de instelling of opleiding en externe peers op 
basis van deskundigheid en onafhankelijkheid meer systematisch te laten plaatsvinden. 
Dit gesprek met externe peers omwille van kwaliteitsverbetering (de visitatie) is de kern 
van het stelsel gebleven. Het gaat erom dat bestuurders, docenten en studenten het 
gesprek onderling en met elkaar blijven voeren over de kwaliteit van het onderwijs: wat 
kan en moet beter?  
 
B. Kwaliteitscultuur 
Het accreditatiestelsel kan positief bijdragen aan de ontwikkeling van een 
kwaliteitscultuur die aanzet tot het gesprek binnen de onderwijsgemeenschap over wat 
er beter kan en moet. Omgekeerd kan dit stelsel alleen goed functioneren als het 
geworteld is in een cultuur die aanzet tot leren en verbeteren. Daarom wordt de zorg 
voor goed onderwijs in de eerste plaats gedragen door de onderwijsgemeenschap. 
Docenten, studenten en onderwijsleiders zijn – elk vanuit een eigen rol – samen 
verantwoordelijk voor de kwaliteit van het onderwijs. Die verantwoordelijkheid ligt in de 
eerste plaats bij de opleidingen; maar de onderwijsgemeenschap strekt zich verder uit 
binnen en tussen onderwijsinstellingen. In een sterke kwaliteitscultuur krijgen en nemen 
alle betrokkenen die verantwoordelijkheid ook: een cultuur die alle betrokkenen 
stimuleert om met elkaar voortdurend aan de gewenste kwaliteit te werken en het 
kritische en constructieve gesprek met elkaar daarover te blijven voeren, leidend tot 
kwaliteitsverbeteringen. Wanneer zij die verantwoordelijkheid niet alleen in formele zin 
hebben, maar ook zo ervaren, spreken we van eigenaarschap. Het versterken daarvan is 
een belangrijk doel van dit wetsvoorstel. 
 
Ook de Onderwijsraad heeft in zijn advies over kwaliteitsbeleid in het hoger onderwijs 
gewezen op het belang van kwaliteitscultuur voor de borging en verbetering van 
6
onderwijskwaliteit.  
Dit betekent dat er voldoende ruimte moet bestaan voor eigenaarschap van de docent 
over het onderwijs en de visie op onderwijs van de instelling. Instellingen behoren 
randvoorwaarden te scheppen voor een sterke kwaliteitscultuur binnen de instelling en 
de opleidingen. Kwaliteitscultuur hangt samen met de organisatiecultuur van een 
onderwijsinstelling. Tegelijkertijd stelt de Onderwijsraad dat de verantwoordelijkheid 
voor onderwijskwaliteit primair op opleidingsniveau hoort te liggen (hieronder wordt 
nader ingegaan op dit advies van de Onderwijsraad uit 2015). De kwaliteit van het 
                                                
 
6
 Onderwijsraad, Kwaliteit in het hoger onderwijs: evenwicht in ruimte, regels en rekenschap. 
Augustus 2015. 
    W6696.K-2 29 
 

     
 
heeft daarom de bevoegdheid om – als ultimum remedium – de verleende accreditatie, 
toets nieuwe opleiding of ITK tussentijds (dat wil zeggen: gedurende de lopende 
accreditatietermijn) in te trekken. Het gevolg van het tussentijds intrekken van een van 
deze erkenningen is het verlies van de hieraan verbonden wettelijke rechten.  
 
Een besluit tot tussentijdse intrekking kan worden genomen nadat is gebleken dat de 
kwaliteit van de opleiding niet meer voldoet aan de criteria die gelden voor het verlenen 
van accreditatie, toets nieuwe opleiding of instellingstoets kwaliteitszorg. De minister 
wint het advies van de NVAO in voordat hij tot een intrekkingsbesluit komt. Om de 
situatie te kunnen beoordelen, schakelt de NVAO onafhankelijke personen in die 
deskundig zijn op het terrein van de betrokken opleiding. De criteria en beslisregels die 
de NVAO hanteert bij de advisering ten behoeve van een intrekkingsbesluit komen 
zoveel mogelijk overeen met de criteria en beslisregels voor het verlenen van 
accreditatie, toets nieuwe opleiding of van de ITK. 
 
De intrekkingsbevoegdheid vormt een noodzakelijk sluitstuk in het systeem van 
kwaliteitszorg. Aanleiding om een intrekkingsprocedure te starten kunnen zijn een 
rapportage door de Onderwijsinspectie over serieuze klachten en signalen met 
betrekking tot de kwaliteit van een bepaalde opleiding of zwaarwegende klachten en 
signalen die op andere wijze bij de minister of de NVAO zijn binnengekomen. 
 
 
5.  Hoofdlijnen van het voorstel 
 
A. Probleembeschrijving 
Het accreditatiestel functioneert in de kern goed. Toch kent het stelsel een aantal 
knelpunten dat het draagvlak voor het stelsel onder druk zet. Het huidige 
accreditatiestelsel kan nog steeds rekenen op breed draagvlak bij de opleidingen en 
instellingen, als ook bij het afnemende werkveld, maar dit draagvlak is - met name 
7
binnen het wetenschappelijk onderwijs - wel kwetsbaar. Dit is het gevolg van een 
aantal samenhangende punten dat aandacht behoeft. 
De ervaren lasten bij instellingen komen als grootste aandachtspunt naar voren. Het 
gaat niet alleen om de werkelijke (objectief meetbare) administratieve lasten, maar 
vooral om de lasten zoals deze worden gevoeld door docenten, bestuurders en 
medewerkers bij de opleidingen en instellingen. Het belang van accreditatie wordt door 
alle belanghebbenden onderschreven, evenals het afleggen van verantwoording over de 
kwaliteit en kwaliteitszorg. De als hoog ervaren lasten lijken echter niet altijd in 
verhouding te staan tot de baten van de procedure. Het oordeel of lastendruk hoog of 
laag is, heeft niet alleen te maken met de feitelijke hoeveelheid tijd, geld en energie die 
gemoeid is met het afleggen van verantwoording, maar ook met de mate waarin die 
lasten opwegen tegen de gevoelde baten. Volgens de evaluatie van de Inspectie van het 
Onderwijs geeft slechts 45% van de ondervraagden aan dat de inspanning van de 
8
beoordelingsprocedure opweegt tegen de baten van de procedure. De mogelijke baten 
– zoals een constructief gesprek met peers, het effectief verbeteren van het onderwijs 
en het vertrouwen dat verdiend kan worden op basis van structureel goede resultaten – 
staan niet meer in verhouding tot de lasten die worden ervaren. Dit hangt samen met 
een aantal van de hierna genoemde onderwerpen.  
Dit wetsvoorstel draagt bij aan een verbetering van het draagvlak voor het 
accreditatiestelsel. Voor een goed functionerend accreditatiestelsel is dit draagvlak 
essentieel. Door een reductie van de (ervaren) lasten, zullen de lasten die gemoeid zijn 
                                                
 
7
 De kwaliteit van het Nederlandse accreditatiestelsel hoger onderwijs, Inspectie van het Onderwijs, 
2013.  
8
 De kwaliteit van het Nederlandse accreditatiestelsel hoger onderwijs, Inspectie van het Onderwijs, 
2013. 
    W6696.K-2 31 
 

     
 
accreditatiekader) is vastgelegd in de WHW. Indien er van het stelsel meer vertrouwen 
moet uitgaan en er meer evenwicht moet komen in de verantwoordings- en 
verbeterfunctie van kwaliteitszorg, dan zal dit dus ook tot uitdrukking moeten komen in 
de wetgeving. 
 
Er zijn al verschillende maatregelen genomen om op korte termijn lastenreductie te 
realiseren en gevolg te geven aan de aanbevelingen die voortvloeien uit de 
stelselevaluatie van 2013, bijvoorbeeld door in te zetten op quick wins, het aanpassen 
van het accreditatiekader en monitoring van onnodige lasten en door het voorkomen van 
nieuwe administratieve lasten binnen en buiten het accreditatiestelsel. Zoals genoemd is 
ook de vergelijkbaarheid van beoordelingen ingevoerd en is de herstelperiode aangepast 
op advies van de NVAO. Toch zijn er meer structurele wijzigingen nodig om de in 
onderdeel A van deze paragraaf beschreven aandachtspunten aan te pakken. Het stelsel 
wordt gedragen door verschillende arrangementen van kwaliteitszorg op verschillende 
niveaus. De wet vormt daar een cruciaal onderdeel van. Verbeteringen die betrekking 
hebben op de wijziging van normen, bevoegdheden, rechten en plichten moeten op dat 
niveau worden vastgelegd. Die verbeteringen kunnen niet via een aanpassing van het 
accreditatiekader worden bewerkstelligd.  
 
C. Doelstellingen 
De insteek die is gekozen voor verbetering van het accreditatiestelsel vloeit voort uit de 
visie van de regering op bestuurlijke verhoudingen in het hoger onderwijs: verticale 
verantwoording ten aanzien van de overheid kan teruggebracht worden wanneer is 
vastgesteld dat de interne verantwoording en kwaliteitszorg bij instellingen goed 
geregeld zijn. Vertrouwen in de kwaliteit van het onderwijs, in de verbetercapaciteit van 
instellingen en vertrouwen in docenten, onderzoekers en studenten vormen de 
uitgangspunten van die visie. 
Dit moet ook de basis van het accreditatiestelsel zijn: een instelling moet kunnen 
rekenen op het vertrouwen van de overheid op het moment dat deze instelling heeft 
laten zien dat de interne kwaliteitszorg op orde is en zij zelf kan en wil instaan voor de 
kwaliteit van het onderwijs door de aanwezigheid van een kwaliteitscultuur, gericht op 
continue verbetering. Hiermee wordt het eigenaarschap bij de onderwijsgemeenschap 
versterkt. 
 
De kwaliteit van het onderwijs moet te allen tijde gegarandeerd zijn; het afnemende 
werkveld, de studenten en de samenleving in den brede moeten erop kunnen rekenen 
dat de kwaliteit van het onderwijs op orde is. Bij het waarborgen van kwaliteit hoort het 
afleggen van verantwoording. Minstens zo belangrijk is het stimuleren tot verbeteren, 
innoveren en excelleren van onderwijs. Dit kan alleen wanneer die stimulans ook als 
zodanig gevoeld wordt. Dat wil zeggen: wanneer docenten en bestuurders meer 
eigenaarschap ervaren ten aanzien van de kwaliteit en kwaliteitszorg van het onderwijs 
en zich vertrouwd weten. Ook de student heeft hierin een belangrijke rol. Als 
ervaringsdeskundigen en direct belanghebbenden moeten de studenten gekend worden 
als mede-eigenaar van de onderwijskwaliteit. Zij vormen met docenten en 
onderwijsleiders de onderwijsgemeenschap waarbinnen een kwaliteitscultuur kan 
floreren.  
 
De minister van OCW is verantwoordelijk voor de kwaliteit op stelselniveau en heeft 
daarom mogelijkheden tot ingrijpen bij ernstige risico’s. Incidentenwetgeving  moet 
daarbij echter worden voorkomen. In de sectorstudie Toezicht hoger onderwijs wijst de 
9
WRR op het risico dat het onderwijs bij elk incident in hoge mate wordt gepolitiseerd. 
Ad hoc politiek leidt tot een stapeling van maatregelen en bestuurlijke arrangementen. 
                                                
 
9
 WRR (2012), Sectorstudie Toezicht hoger onderwijs. Webpublicatie nr. 64. 
    W6696.K-2 33 
 

     
 
Nederlandse hoger onderwijs kwalitatief van niveau is. Het gaat dus in het bijzonder om 
een betere balans tussen de functie van kwaliteitsverantwoording enerzijds en die van 
kwaliteitsverbetering anderzijds. Deze aanpassing van het accreditatiestelsel kan worden 
gekenschetst als het werken aan meer evenwicht in het stelsel. 
 
Een aantal aspecten van het accreditatiestelsel blijft ongewijzigd. Zo blijft er een 
centrale rol voor de peer review. Elke opleiding wordt periodiek gevisiteerd door een 
panel van onafhankelijke en deskundige peers. Dat gebeurt elke zes jaar. De NVAO geeft 
een beoordeling op grond van het visitatierapport dat na de peer review door het 
visitatiepanel wordt opgesteld. Voor het geval dat de kwaliteit van een opleiding 
tussentijds niet aan de maat is, blijven de huidige interventiemogelijkheden 
onverminderd van kracht. In het uiterste geval kan de minister van OCW de accreditatie 
tussentijds intrekken. 
 
Ook de huidige systematiek van uitgebreide en beperkte beoordelingen blijft 
ongewijzigd: indien voor een instelling de ITK positief is verlopen, worden de opleidingen 
op basis van een beperkte opleidingsbeoordeling geaccrediteerd. In andere gevallen 
geldt een uitgebreide opleidingsbeoordeling. Ook de toets nieuwe opleiding (TNO) blijft 
behouden. Een positieve TNO leidt tot een accreditatie nieuwe opleiding. Daarnaast blijft 
de eis gelden dat opleidingen groepsgewijs worden gevisiteerd, dit omwille van een 
scherpe en transparante beoordeling, waarbij de kwaliteit van opleidingen onderling 
vergelijkbaar is. 
 
Het is in het belang van alle betrokkenen in het Nederlandse hoger onderwijs, de 
studenten voorop, dat Nederland blijft voldoen aan internationaal overeengekomen 
normen die gelden op het gebied van kwaliteitszorg. De ESG blijven daarom de basis 
vormen voor de inrichting van het Nederlandse accreditatiestelsel. De herziene versie 
van de ESG, die in 2015 is vastgesteld, vormt het raamwerk waarbinnen het 
Nederlandse accreditatiestelsel wordt doorontwikkeld. De kwaliteitsaspecten waarop 
volgens de ESG minimaal moet worden beoordeeld, zijn breed geformuleerd en zijn 
vertaald in wettelijke minimumeisen voor de kwaliteit van het onderwijs. In het 
accreditatiekader worden deze kwaliteitseisen nader uitgewerkt. Dit geldt voor de 
huidige situatie en dat blijft ook zo. 
 
Met behoud van deze basis en uitgangspunten stelt de regering de volgende 
maatregelen voor om het accreditatiestelsel te verbeteren: 
 
1. Accreditatie vervalt niet automatisch 
Vertrouwen is een van de principes waarvan bij de doorontwikkeling van het stelsel 
wordt uitgegaan. Dit principe komt tot uiting in de wijze waarop accreditatie verleend 
wordt: het uitgangspunt is “ja, mits”, in plaats van “nee, tenzij”. Daarmee hoeft de 
accreditatie niet steeds opnieuw door instellingen te worden verworven: het 
uitgangspunt is het vertrouwen dat bestaande opleidingen accreditatiewaardig zijn. 
Indien aan een opleiding accreditatie is verleend, verliest deze opleiding haar 
accreditatie niet meer automatisch na het verstrijken van de accreditatietermijn, tenzij 
de NVAO anders besluit. Instellingen hoeven in dat geval dus niet meer elke zes jaar een 
accreditatie aan te vragen. De instelling zorgt er in de nieuwe situatie wel voor dat 
binnen de termijn van zes jaar een visitatierapport bij de NVAO wordt ingediend. Aan de 
hand van dat rapport, opgesteld door onafhankelijke en deskundige peers, beoordeelt de 
NVAO of de kwaliteit van de opleiding nog in orde is. Dit is en blijft dus een belangrijke 
kwaliteitswaarborg. De NVAO gaat daarbij uit van de kwaliteitseisen die voor accreditatie 
gelden en stelt vervolgens vast of de accreditatie wordt gehandhaafd dan wel komt te 
vervallen.  
 
Wanneer een geaccrediteerde opleiding positief (te weten: voldoende, goed of excellent) 
wordt beoordeeld, ontvangt de instelling van de NVAO een melding dat de accreditatie 
behouden blijft. De NVAO valideert de beoordeling van het visitatiepanel en vormt een 
    W6696.K-2 35 
 

     
 
de NVAO dit oordeel deelt – bijvoorbeeld dat het beoogde eindniveau niet aan de maat is 
– besluit de NVAO op basis van de visitatierapportage tot intrekking van accreditatie. In 
bepaalde gevallen, en alleen op basis van minder ernstige tekortkomingen op specifieke 
kwaliteitsaspecten, zoals die in het Accreditatiebesluit WHW nader zijn omschreven, kan 
de NVAO er nu toe overgaan om een opleiding een herstelperiode toe te kennen indien 
zij met het panel van oordeel is dat de opleiding binnen een  periode van maximaal twee 
jaar de nodige verbeteringen kan doorvoeren. De NVAO kan voorwaarden verbinden aan 
een besluit tot het verlenen van een herstelperiode. In dat geval blijft de opleiding nog 
steeds geaccrediteerd. Dit wordt niet gewijzigd met dit wetsvoorstel. 
 
De term ‘herstel’ leidt echter tot een negatiever beeld dan gerechtvaardigd. Een 
opleiding moet aantoonbaar iets doen aan de geconstateerde punten, maar heeft nog 
steeds het vertrouwen van de NVAO. De term ‘herstel’ doet onvoldoende recht aan 
hetgeen wel positief is beoordeeld. Het effect daarvan is dat in de publieke beeldvorming 
ten onrechte wordt gesuggereerd dat een opleiding in herstel geen accreditatie verdient. 
Dit effect dat demotiverend kan werken voor de betrokkenen, is niet beoogd ten tijde 
van de invoering van de herstelperiode in het stelsel. Beoogd is om te stimuleren tot 
verbetering, met behoud van accreditatie. Het past daarom bij vertrouwen om de term 
‘herstelperiode’ met dit wetsvoorstel te vervangen door de term ‘accreditatie onder 
voorwaarden’. Deze wijziging levert bovendien consistentie op. Het accreditatiestelsel 
kent reeds de termen ‘toets nieuwe opleiding onder voorwaarden’ en ‘ITK onder 
voorwaarden’.  
 
In bredere zin wordt met dit wetsvoorstel meer consistentie betracht in de terminologie 
die gehanteerd wordt voor aanduiding van de vormen van beoordeling als ook het 
keurmerk of de erkenning die daaraan verbonden is. Er is voor gekozen om het 
keurmerk waar accreditatie voor staat nadrukkelijk op te nemen in de wet, waaruit moet 
blijken dat accreditatie als keurmerk betrekking heeft op zowel nieuwe als bestaande 
opleidingen die door de NVAO positief zijn beoordeeld. Daarbij duidt de term ‘nieuwe 
opleiding’ in het betreffende keurmerk op opleidingen die toetreden tot het 
accreditatiestelsel en als zodanig nieuw zijn. Bij uitzondering kan dit keurmerk ook 
betrekking hebben op opleidingen die feitelijk al onderwijs verzorgen voordat zij 
toetreden tot het stelsel. 
 
In tabel 1 wordt een overzicht geboden van de samenhang die met voorliggend 
wetsvoorstel wordt bestendigd en de terminologie die gehanteerd wordt. 
 
Vorm van toetsing Resulterend besluit Keurmerk 
Beoordeling ITK Positief besluit ITK Erkenning ITK 
Positief besluit ITK onder 
voorwaarden 
Negatief besluit ITK -- 
Beoordeling Behoud accreditatie  Accreditatie  
accreditatie (geen besluit maar een bevestiging bestaande opleiding 
van het eerdere positieve besluit) 
Positief besluit accreditatie onder 
voorwaarden 
Intrekking accreditatie -- 
Beoordeling TNO Positief besluit TNO Accreditatie  
Positief besluit TNO onder nieuwe opleiding 
voorwaarden 
Negatief besluit TNO -- 
Tabel 1. 
 
3. Betere balans tussen verantwoording en verbetering 
Het accreditatiestelsel vervult twee belangrijke functies in de kwaliteitszorg voor het 
hoger onderwijs. De visitaties, die de grond vormen voor het verlenen van accreditatie, 
    W6696.K-2 37 
 

     
 
baseren op suggesties voor verdere ontwikkeling die uit de peer review naar voren zijn 
gekomen, ontslaat de instelling niet van deze verantwoordelijkheid. Dat wordt in dit 
wetsvoorstel nader geëxpliciteerd. Waar het gaat om de formele verantwoording over de 
kwaliteit ten behoeve van opleidingsaccreditatie volstaat het dat de NVAO de uitkomsten 
daarvan openbaar maakt via het accreditatierapport. Hier is geen extra inzet van het 
instellingsbestuur vereist. Waar het aanbevelingen ter verbetering en ontwikkeling van 
de opleiding betreft dient de instelling deze openbaar te maken binnen een redelijke 
termijn van bijvoorbeeld een jaar, maar in elk geval voorafgaand aan de eerstvolgende 
visitatie ten behoeve van accreditatie. De marge die hier wordt genoemd, is betrekkelijk 
ruim omdat de instelling op dit punt de ruimte wordt gegeven maar ook van haar wordt 
verwacht dat zij haar verantwoordelijkheid zelf neemt. Het betreft hier nadrukkelijk een 
rapportage van de aanbevelingen. Deze wordt door het visitatiepanel opgenomen als 
bijlage bij het visitatierapport. Voor instellingen en medewerkers van instellingen kan 
het accreditatieproces een spannende periode zijn, waarin bekend wordt hoe er wordt 
gedacht over de opleiding. Ook studenten hebben belang bij een open en inzichtelijke 
rapportage. Om die reden is het van belang dat de instelling het visitatierapport zo snel 
als mogelijk maar in elk geval binnen zeven dagen deelt met de onderwijsgemeenschap.   
 
Hierdoor blijft het stelsel voor studenten, werkgevers en andere belanghebbenden 
transparante informatie leveren over de kwaliteit van opleidingen. Zo blijft de 
verantwoordingsfunctie van het accreditatiestelsel gewaarborgd en wordt er 
tegelijkertijd meer ruimte gemaakt voor de stimulerende werking die van kwaliteitszorg 
kan uitgaan.  
 
Om de verbeterfunctie in het stelsel te borgen en omdat over verbeteringen niet wordt 
gerapporteerd aan de NVAO, wordt van visitatiepanels en opleidingen verwacht dat zij 
tijdens de visitatie ook expliciet terugblikken op de aanbevelingen die in de voorlaatste 
visitatie zijn gedaan. Het uitgangspunt is dat wat in het gesprek ten behoeve van 
verbetering en ontwikkeling wordt geconcludeerd, later een mogelijk onderwerp wordt 
voor het gesprek ten behoeve van kwaliteitsverantwoording. Dat wil zeggen: de mate 
waarin een opleiding gevolg heeft gegeven aan onderwerpen die aan de orde zijn 
geweest bij eerdere aanbevelingen worden in het kader van verantwoording op de 
diverse aspecten meegenomen zowel in positieve als negatieve zin.  
 
4. Geen overlap in kwaliteitscriteria  
In de praktijk wordt er, als een erkenning ITK is verleend, overlap ervaren tussen wat er 
bij accreditatie beoordeeld wordt op het niveau van de instelling enerzijds en het niveau 
van opleiding anderzijds. Er wordt zowel bij de ITK als bij de beperkte 
opleidingsbeoordeling (BOB) een kwaliteitsoordeel gegeven over personeel en 
voorzieningen. Dit leidt ertoe dat opleidingen zich in de zelfevaluatie, dan wel tijdens de 
visitaties, doorgaans niet alleen verantwoorden over de kwaliteit van de docenten, maar 
ook over het gevoerde personeelsbeleid in bredere zin. Dit was niet beoogd bij de 
beperkte opleidingsbeoordeling – de ITK en de beperkte opleidingsbeoordeling zijn 
complementair – maar doet zich in de praktijk wel voor. Het leidt er tevens toe dat 
opleidingen rekenschap afleggen over voorzieningen terwijl die bij de ITK reeds worden 
beoordeeld in het kader van het gevoerde beleid ten aanzien van deze voorzieningen.  
 
Door deze overlap weg te nemen in de wettelijke kwaliteitscriteria (en dientengevolge in 
het accreditatiekader) kunnen de administratieve lasten worden verlicht voor instellingen 
met een erkenning ITK, zonder dat dit ten koste gaat van de kwaliteitsborging. 
 
Dit houdt in dat bij de BOB geen beoordeling plaatsvindt van het gevoerde 
personeelsbeleid, maar dat deze beperkt wordt tot een beoordeling van de kwaliteit van 
het docententeam. Bij de ITK wordt de beoordeling beperkt tot het personeelsbeleid. Met 
deze aanscherping wordt beoogd dat bij opleidingsbeoordelingen alleen die zaken ten 
aanzien van het ingezette onderwijspersoneel worden beoordeeld die rechtstreeks 
betrekking hebben op de kwaliteit van de betreffende opleiding. 
    W6696.K-2 39 
 

     
 
is dat studenten hun eigen visie op de opleiding  aan het visitatiepanel kunnen 
meegeven. Deze bijdrage is onderdeel van de zelfevaluatie van de opleiding. 
 
 
b. Versterking opleidingscommissie 
Kwalitatief goed onderwijs ontstaat in de interactie tussen docenten en studenten. Het 
gesprek over de kwaliteit en de kwaliteitsborging van het onderwijs moet daarom ook 
tussen docenten en studenten plaatsvinden. De opleidingscommissies, waarin beide 
groepen zijn vertegenwoordigd, vormt de aangewezen plek voor dit gesprek. In de wet 
10
Versterking bestuurskracht is al vastgelegd dat opleidingscommissies zich als kerntaak 
richten op advisering over de bevordering en borging van de kwaliteit van de opleiding. 
In het kader van de doorontwikkeling van het accreditatiestelsel wordt nu wettelijk 
vastgelegd dat instellingen verplicht zijn om de resultaten van opleidingsevaluaties met 
de opleidingscommissie te delen. In veel, maar niet alle, instellingen wordt dit al in de 
praktijk gebracht. Door dit wettelijk vast te leggen worden de docenten en studenten in 
de opleidingscommissie sterker in positie gebracht en wordt het eigenaarschap van 
docenten en studenten over de kwaliteit en kwaliteitsborging van de opleiding verder 
vergroot.  
 
c. Mogelijk maken van een studentenpanel  
Tot slot hebben het ISO en de LSVb een voorstel gedaan voor een studentenpanel 
binnen het accreditatieproces om de betrokkenheid van studenten verder te vergroten. 
Ook in de Tweede Kamer kon dit voorstel op draagvlak rekenen. Het doel van het 
studentenpanel is bredere input van studenten te verwerven die het visitatiepanel kan 
gebruiken voor het gesprek tussen peers, bij de beoordeling van de kwaliteit van het 
onderwijs en bij het formuleren van aanbevelingen voor verbetering en ontwikkeling. 
Bovendien draagt de introductie van een studentenpanel bij aan de doelstelling om meer 
ruimte te scheppen voor het constructieve gesprek over wat er beter kan en moet ten 
aanzien van de opleiding. In de Kamerbrief van 16 december 2015 is aangekondigd dat 
de minister van OCW met instellingen, studenten en NVAO gaat bespreken op welke 
wijze een studentenpanel onderdeel kan worden van het accreditatieproces. De uitkomst 
hiervan is dat de studentenorganisaties samen met een of meer instellingen gaan 
starten met een experiment om ervaring op te doen met de wijze waarop een dergelijk 
panel het beste kan functioneren in het accreditatiestelsel. Zodra er voldoende ervaring 
is opgedaan met de inzet van studentenpanels worden in het accreditatiekader de 
voorwaarden voor inzet van een studentenpanel verder uitgewerkt. 
 
6. Lastenverlichting 
 
Een van de beoogde doelen van dit wetsvoorstel is het substantieel verminderen van de 
 11
ervaren lasten. Een deel daarvan betreft de administratieve lasten. Dit wetsvoorstel 
draagt samen met de aanpassingen in het accreditatiekader bij aan een netto 
vermindering van die administratieve lasten. Naar schatting betreft dit een reductie van 
ruim €900.000. Bij de onderliggende berekening zijn de interne kosten voor de instelling 
ten behoeve van accreditatie onderscheiden van de administratieve lasten die daar een 
onderdeel van uitmaken.  
 
De kosten die een onderwijsinstelling maakt in verband met accreditatie zijn te 
onderscheiden in kosten die gemaakt worden ten behoeve van interne kwaliteitszorg 
                                                
 
10
 Stb. 2016, 273. 
11
 Administratieve lasten zijn de kosten die de student, instelling of professional maakt om te 
voldoen aan informatieverplichtingen voortvloeiend uit de regelgeving van de overheid. Het gaat 
hierbij zowel om het nakomen van verplichtingen als het beroep doen op een recht. 
 
    W6696.K-2 41 
 

     
 
• Accreditatie vervalt niet automatisch. Wanneer de NVAO een accreditatie 
bestaande opleiding positief beoordeelt, informeert de NVAO niet alleen de 
opleiding, maar ook DUO. De instelling hoeft dan zelf niet meer door te geven 
wat de NVAO heeft geconstateerd en hoeft niet te bewijzen dat zij een positief 
accreditatierapport heeft ontvangen van de NVAO. Bovendien hoeft de instelling 
geen aanvraag meer in te dienen om geaccrediteerd te worden. 
• Scheiding van rapportage. Het visitatierapport dat bij de NVAO wordt ingediend 
ten behoeve van accreditatie krijgt een beperkter karakter en bevat uitsluitend 
de concrete afwegingen die hebben bijgedragen aan het oordeel van de 
visitatiecommissie over accreditatiewaardigheid.  
• Geen overlap in kwaliteitscriteria. Op opleidingsniveau wordt beperkter op 
personeel getoetst en vervalt de beoordeling op voorzieningen indien dit al is 
beoordeeld tijdens de instellingstoets kwaliteitszorg.  
• Aanpassing accreditatiekader. In januari 2017 is een gewijzigd accreditatiekader 
in werking getreden waarmee diverse doelstellingen binnen de huidige 
wetgeving gerealiseerd zijn, waardoor instellingen en opleidingen relatief snel 
kunnen profiteren van een aantal verbeteringen. Het accreditatiekader is in 
omvang gehalveerd. Het beoordelingsproces wordt minder gedetailleerd 
voorgeschreven. Panels stellen zich terughoudender op met het vragen van 
aanvullende informatie. Het aantal standaarden is teruggebracht bij de ITK en 
bij de beperkte toets nieuwe opleiding.  
 
Vermeerdering 
• Transparantie over verbeteringen. Waar het aanbevelingen ter verbetering en 
ontwikkeling van de opleiding betreft dient de instelling deze zelf openbaar te 
maken.  
• Studentbijdrage zelfevaluatie. Op het instellingsbestuur rust de 
inspanningsverplichting om alle studenten die bij de betreffende opleiding zijn 
ingeschreven in de gelegenheid te stellen tot het tijdig leveren van een bijdrage 
aan de zelfevaluatie van de opleiding.  
 
Berekening administratieve lasten € x 1000 
Vermindering -1.005 
Vermeerdering 97 
Totaal -908 
 
Voor het bekostigd onderwijs betreft de reductie van administratieve lasten jaarlijks 
circa € 894.000; voor niet-bekostigd onderwijs betreft deze reductie  ca. €14.000 per 
jaar. Dit verschil houdt verband met het feit dat het niet-bekostigd onderwijs beduidend 
minder geaccrediteerde opleidingen aanbiedt dan het bekostigd onderwijs. 
 
B. Ervaren lasten 
 
De feitelijke lasten omvatten niet alleen de administratieve lasten, maar bijvoorbeeld 
ook lasten en procedures die door de instellingen zelf worden opgelegd aan betrokkenen 
bij het accreditatieproces, zoals lasten waarvan de instelling of opleiding meent dat deze 
noodzakelijk zijn als voorwaarde om de accreditatieprocedure met succes te kunnen 
doorlopen. Daarbij leveren instellingen soms (te) veel informatie aan. Dit is doorgaans 
toe te schrijven aan een zekere mate van onzekerheid die wordt ervaren rondom een 
visitatie. De instelling neemt in dat geval het zekere voor het onzekere en stuurt alle 
mogelijke documentatie naar het visitatiepanel. Dit veroorzaakt onnodige lasten, maar 
vormt ook op zichzelf een bron van frustratie en ergernis, waardoor deze lasten als 
    W6696.K-2 43 
 

     
 
panelleden onafhankelijk te zijn van de betreffende instelling. Er mag geen sprake zijn 
van (schijn van) belangenverstrengeling of vooringenomenheid. Dit principe blijft 
ongewijzigd van kracht, maar waar het accreditatiekader voorheen een uitvoerige 
specificatie gaf van de voorwaarden en eisen die gelden voor panelsamenstelling als 
nadere uitwerking van de wet, is er nu voor gekozen dat een zeer beknopte toelichting 
in het accreditatiekader volstaat.  
 
B. Geen bestuurlijke afspraken meer 
De NVAO heeft de afgelopen jaren met veel opleidingen bestuurlijke afspraken gemaakt; 
ook wanneer het accreditatiebesluit positief was en de opleiding geen herstelperiode 
opgelegd kreeg. Dergelijke afspraken leiden tot een verhoging van de ervaren lasten en 
een vermindering van het eigenaarschap, zo bleek uit gesprekken met betrokkenen en 
werd bevestigd in expertmeetings. Het accreditatiestelsel moet uiteraard aanzetten tot 
verbetering en ontwikkeling. Aanbevelingen komen aan bod in het open gesprek tussen 
peers. De scheiding tussen verbetering en verantwoording moet eraan bijdragen dat dit 
gesprek beter tot zijn recht komt. Er is geen reden om de aanpak van verbetering en 
ontwikkeling door een opleiding buiten de reguliere momenten extern te laten 
beoordelen wanneer de kwaliteitszorg op instellingsniveau is gewaarborgd. Opleidingen 
pakken de geconstateerde verbeterpunten zelf op en leggen hierover tijdens een 
volgende visitatie verantwoording af tegenover externe peers. De NVAO zal daarom 
geen bestuurlijke afspraken meer maken met instellingen die in het bezit zijn van een 
erkenning ITK, indien het visitatiepanel reeds een positief oordeel heeft afgegeven. Maar 
ook in andere gevallen dient het middel van bestuurlijke afspraken de uitzondering te 
zijn. Het systeem van externe verantwoording is immers vormgegeven in een cyclus van 
zes jaar. Dit leidt tot een vermindering van de ervaren lasten. Bovendien wordt het 
eigenaarschap van de docent vergroot. 
 
C. Minder lasten vanuit instelling zelf 
In de Kamerbrief ‘Accreditatie op maat’ is benadrukt dat instellingen zelf een expliciete 
verantwoordelijkheid hebben in het verminderen van de lastendruk die met accreditatie 
gepaard gaat. Ook dat is immers onderdeel van het eigenaarschap over kwaliteit en 
kwaliteitszorg. Ook instellingen zullen dus stappen moeten zetten om de ervaren lasten 
tot een minimum te beperken. Dat vraagt van sommige betrokkenen om een andere 
manier van werken. Bestuurders, docenten, kwaliteitszorgmedewerkers, studenten, 
panelleden en evaluatiebureaus zullen elkaar moeten aanspreken op wat er gevraagd 
wordt en wat er nu echt nodig is om voldoende verantwoording af te leggen. Dit schept 
een klimaat waarin betrokkenen een open gesprek kunnen aangaan over kwaliteit en in 
welke richting het onderwijs zich verder zou kunnen ontwikkelen. Hiermee worden de 
uitkomsten van de accreditatie ook waardevoller voor docenten, studenten en andere 
betrokkenen bij de opleiding. Zo wordt niet alleen een vermindering van de lasten 
bereikt, maar ontstaat er ook een betere balans tussen de baten en lasten van 
accreditatie.  
 
 
 
 
 
7.  Advies en consultatie  
 
A. Interactieve beleidsvorming 
Voor een succesvolle doorontwikkeling van het accreditatiestelsel is het van belang dat 
de verbetering van het accreditatiestelsel is vormgegeven in dialoog met 
belanghebbenden in het hoger onderwijs. Niet alleen om hun ervaringsdeskundigheid te 
benutten maar ook omdat het accreditatiestelsel alleen goed werkt als docenten, 
studenten, bestuurders en andere belanghebbenden zich voldoende herkennen in dat 
stelsel. Daarom is bij dit wetstraject expliciet gekozen voor interactieve beleidsvorming.  
 
    W6696.K-2 45 
 

     
 
 
Het algemene gevoel bij het wetsvoorstel is positief, wel is er een aantal 
aandachtspunten en verbeteringen voorgesteld. Zo heeft een drietal respondenten 
aangegeven dat zij graag hadden gezien dat de voorgestelde wijzigingen verder zouden 
gaan dan nu het geval is en dat met dit wetsvoorstel de instellingsaccreditatie ingevoerd 
zou worden. Het wetsvoorstel is nog niet de plaats om dit op te nemen. Er is een AMvB 
in voorbereiding om als experiment een pilot instellingsaccreditatie te starten 
15
overeenkomstig de uitkomst van het debat met de Tweede Kamer hierover . Het is om 
die reden niet in dit wetsvoorstel meegenomen.  
 
De reacties zijn allen bezien en hebben geholpen om het wetsvoorstel en de memorie 
van toelichting aan te scherpen of te verduidelijken. Op hoofdlijnen wordt hieronder op 
de reacties ingegaan.  
 
1. Scheiden verantwoording en verbetering 
Een aantal respondenten heeft aangegeven dat het wenselijk is om de loskoppeling 
tussen beoordeling door het visitatiepanel en aanbevelingen voor verbetering vorm te 
geven door de aanbevelingen geen onderdeel te laten zijn van het visitatierapport. 
Daarnaast stelt een aantal respondenten dat de openbaarmaking van het gehele 
visitatierapport aan enkele medezeggenschapsorganen en de openbaarmaking van de 
aanbevelingen voorafgaand aan de nieuwe visitatie, niet leidt tot het beoogde 
vertrouwen en ook niet tot een veilige omgeving waarin docenten en studenten open en 
kritisch durven zijn. Ook is aangegeven dat scheiding van beoordeling en verbetering 
resulteert in een extra belasting voor opleidingen en panelleden. Volgens sommigen is 
het lastig om onderscheid te maken tussen noodzakelijke verbeteringen en 
verbeteringen in de zin van aanbevelingen. Dit stelt hoge eisen aan de samenstelling 
van het panel. Niet alleen om onderscheid te kunnen aanbrengen tussen aanbevelingen 
die al dan niet aan de NVAO worden voorgelegd, maar ook moet het panel goed 
geïnstrueerd zijn, wil een instelling een open gesprek kunnen en durven voeren. Het 
panel heeft op dit punt een belangrijke verantwoordelijkheid.  
 
De regering onderschrijft dat een nieuwe manier van werken hoge eisen stelt aan het 
panel. Met dit wetsvoorstel wordt beoogd meer evenwicht aan te brengen in de 
verantwoordingsfunctie en het voeren van een open gesprek over de ontwikkeling en 
verbetering van kwaliteit. Dat vraagt naast wetswijziging om een nieuwe manier van 
werken, waarbij een beroep wordt gedaan op alle betrokkenen bij het accreditatieproces. 
Het panel, evenals de NVAO die voorzitters en secretarissen van het panel instrueert, 
heeft hierin een belangrijke rol, bijvoorbeeld ook bij het scherp zijn op het onderscheid 
tussen afwegingen die leiden tot een totaal oordeel en meer vrijblijvende adviezen van 
peers waar de opleiding haar voordeel mee kan doen. Extra belasting door de scheiding 
van verantwoording en verbetering zou er niet moeten zijn, hooguit in het begin omdat 
een nieuwe werkwijze altijd extra aandacht vergt, maar in de kern komt er geen functie 
bij maar worden beide meer onderscheiden waardoor de ervaren baten naar verwachting 
juist hoger zijn. Schending van vertrouwen door externe openbaarmaking ligt volgens de 
regering niet voor de hand. Slechts de conclusies van gesprekken ten behoeve van 
ontwikkeling en verbetering (aanbevelingen)  worden openbaar gemaakt en het exacte 
moment van openbaarmaking kan door de instelling zelf worden gekozen. Dit maakt dat 
de openbaarmaking volgens de regering niet in de weg hoeft te staan aan het open 
gesprek.  
 
2. Vertrouwen  
                                                
 
15
 Kamerstukken II, 2016/17, 31 288, nr. 578. 
    W6696.K-2 47 
 

     
 
Ook de regering acht de onafhankelijkheid en deskundigheid van een panel 
voorwaardelijk. Wettelijk is geregeld dat de NVAO pas instemt met het panel als aan 
deze eisen wordt voldaan. Met dit wetsvoorstel wordt de norm voor onafhankelijkheid 
verder wettelijk verankerd. Leden van het panel mogen op het moment van beoordeling 
niet aan de te beoordelen opleiding verbonden zijn. Dat is nu al de praktijk maar wordt 
met dit wetsvoorstel ook wettelijk geborgd. In het accreditatiekader heeft de NVAO 
verder uitgewerkt wat zij onder onafhankelijk en deskundig verstaat. Daarbij is de 
betrokkenheid van het werkveld gewaarborgd. Zo is er opgenomen dat het panel moet 
beschikken over verschillende expertises, waaronder een vertegenwoordiger uit het 
maatschappelijk veld c.q. werkveld. Wat betreft het voorstel van het Expertisecentrum 
Handicap + Studie, het volgen daarvan zou strijden met het uitgangspunt dat 
voorschriften voor panels zich beperken tot geldende wet- en regelgeving en het 
accreditatiekader van de NVAO. Het is aan visitatiepanels om op grond daarvan tot een 
onafhankelijke beoordeling te komen. Het voorstel is daarom niet overgenomen. 
Desalniettemin kan het voor panels als handreiking dienen. 
 
6. Inspraak 
Verschillende respondenten onderschrijven het belang van medezeggenschap van 
studenten, maar zijn van mening dat zij reeds voldoende inspraak hebben op de 
kwaliteit van hun opleiding door onder andere de faculteitsraad, opleidingscommissie, 
studentevaluaties en inbreng bij accreditatie, maar ook via anderen waardoor een 
studentenpanel of een studentenbijdrage aan de zelfevaluatie weinig toegevoegde 
waarde heeft. De VSNU is van mening dat de inzet van een studentenpanel niet in het 
wetsvoorstel hoeft te worden geregeld omdat de NVAO een beoordelingsrapport nodig 
heeft op basis waarvan de NVAO kan beoordelen of de opleiding voldoet aan de 
basiskwaliteit (de standaarden). De NRTO heeft aangegeven dat het aan de niet-
bekostigde hogescholen is zelf een manier te vinden waarop studenten in de 
zelfevaluatie betrokken worden, terwijl uit de toelichting blijkt dat van een niet-
bekostigde instelling wordt verwacht dat zij één of meer studenten aanwijst die een 
coördinerende rol op zich nemen. 
 
De regering constateert dat er breed draagvlak is voor een studentenpanel en meer 
inbreng door studenten bij het accreditatieproces. Het idee voor een studentenpanel is 
afkomstig van de twee landelijke studentenorganisaties ISO en LSVb en kon ook in de 
Kamer op breed draagvlak rekenen. Met het invoeren van een studentenpanel wordt 
meer input van studenten bij het visitatieproces beoogd, een rol die de 
studentorganisaties hebben aangegeven te willen vervullen. Voor het tot brede invoering 
komt, zullen studenten en instellingen op kleine schaal ervaring op doen met gebruik 
van een studentenpanel. 
 
Om studenten de gelegenheid te bieden hun visie op de opleiding uit te spreken is in het 
wetsvoorstel het recht opgenomen om aan de zelfevaluatie, die als uitgangspunt dient 
bij de visitatie van de opleiding, een eigenstandige schriftelijke bijdrage te leveren, 
bijvoorbeeld in de vorm van een hoofdstuk. Dit recht geldt niet alleen voor studenten 
aan bekostigd onderwijs maar ook voor studenten in het niet-bekostigd onderwijs. Zoals 
de NRTO voorstelt, is het aan de niet-bekostigde hogescholen zelf om de manier waarop 
vorm te geven. Een van de mogelijkheden is dat zij één of meer studenten uitnodigen 
een coördinerende rol op zich te nemen. Coördinatie vanuit de studenten zelf doet recht 
aan het feit dat de studenten eigenaar zijn van dat gedeelte van de zelfevaluatie. 
Daarvoor is sterke betrokkenheid en coördinatie vanuit studenten onmisbaar. 
 
7. ITK 
De NRTO heeft aangegeven bezwaar te hebben tegen de nieuwe benaming 'keurmerk 
ITK'. Het hanteren van een 'keurmerk ITK' kan de suggestie wekken dat er een verschil 
in waardering bestaat tussen een instelling die ervoor heeft gekozen om een ITK aan te 
vragen en een instelling die dat niet heeft gedaan, maar voor een uitgebreide 
opleidingsbeoordeling heeft gekozen. Een universiteit heeft daarentegen aangegeven dat 
    W6696.K-2 49 
 

     
 
onderwijs ontstaat immers in de collegezaal, in de interactie tussen docenten en 
studenten. Dit is ook wat de voorgestelde wijzigingen in het accreditatiestelsel beogen. 
Ook in het doorontwikkelde accreditatiestelsel worden immers alle opleidingen 
beoordeeld door deskundige en onafhankelijke peers. Het advies van de Onderwijsraad 
sluit tevens aan bij het voornemen om bij de doorontwikkeling van het 
accreditatiestelsel meer uit te gaan van vertrouwen en een scherper onderscheid te 
maken tussen verantwoorden en verbeteren.  
 
Tot slot doet de Onderwijsraad aanbevelingen voor aanpassingen in door de overheid 
georganiseerde kwaliteitszorg. De raad stelt dat de wijze waarop toezicht en accreditatie 
zijn geregeld de visie tot uitdrukking moet brengen dat kwaliteitsverbetering alleen kan 
plaatsvinden op het niveau van opleidingen. De Onderwijsraad adviseert om die reden 
om kwaliteitsbeoordelingen op instellingsniveau niet langer onderdeel te laten zijn van 
het accreditatiestelsel. Deze aanbeveling heeft de regering niet overgenomen. Terecht 
stelt de raad dat beoordelingen op instellingsniveau er niet toe mogen leiden dat een 
instellingsbestuur het eigenaarschap over de kwaliteit volledig naar zich toetrekt. 
Niettemin mag, waar het gaat om kwaliteitsbeleid, het belang van het instellingsniveau 
niet worden onderschat. De instelling heeft bijvoorbeeld een onderwijskundig profiel 
waarop zij wil worden aangesproken. Daarnaast kunnen bestuurders juist van 
onschatbare waarde zijn voor het uitdragen van een gedeelde visie op onderwijs en zijn 
zij in de positie om verbindend leiding te geven. Opleidingen staan nooit op zichzelf en 
kwaliteitscultuur reikt verder dan de opleiding alleen. 
 
D. Consultatie Caribisch Nederland  
Het wetsvoorstel is door de Rijksdienst Caribisch Nederland ter consultatie voorgelegd 
aan de openbare lichamen Bonaire, St. Eustatius en Saba, en aan de University school of 
medicine te Saba. Dat heeft van die kant niet tot opmerkingen geleid. 
 
8.  Evaluatie 
 
De Inspectie doet eens per vier jaar integraal onderzoek naar het functioneren van het 
accreditatiestelsel op basis van het Toezichtkader accreditatiestelsel hoger onderwijs. In 
de loop van 2017 evalueert de Inspectie het huidige stelsel en zal daarover in 2018 
rapporteren.  Bij de eerstvolgende evaluatie worden de doelstellingen betrokken die aan 
dit wetsvoorstel ten grondslag liggen. 
 
9.  Uitvoering en handhaafbaarheid 
 
A. Uitvoeringstoets  
Met het oog op de uitvoerbaarheid en handhaafbaarheid van het wetsvoorstel heeft DUO 
een toets uitgevoerd en de Inspectie van het onderwijs en de Auditdienst Rijk (ADR) 
daarbij betrokken. Het wetsvoorstel wordt door DUO uitvoerbaar en handhaafbaar 
geacht. Naar aanleiding van de uitvoeringstoets is een aantal technische wijzigingen 
aangebracht in het wetsvoorstel evenals in de toelichting. 
 
De inspectie benadrukt dat voldoende wettelijk geborgd moet zijn dat uitsluitend de 
NVAO is aangewezen als accreditatieorgaan in de zin van de WHW en dat de NVAO niet 
deze bevoegdheid kan overdragen of mandateren aan andere organisaties. Dit omdat in 
de praktijk van de inspectie bekend is dat er organisaties zijn die zich voordoen als 
accreditatieorgaan of accrediterende organisatie van hoger onderwijsopleidingen maar 
een accreditatie van deze organisatie uiteraard geen accreditatie oplevert in de zin van 
de WHW. Blijkens het Accreditatieverdrag is uitsluitend de NVAO aangewezen als 
accrediterende organisatie en is de NVAO in dat verdrag geen bevoegdheid toegekend 
deze accreditatiebevoegdheid geheel of gedeeltelijk over te dragen of te mandateren 
aan andere organisaties.  
 
    W6696.K-2 51 
 

     
 
C. Administratieve lasten 
Een van de beoogde doelen van dit wetsvoorstel is het substantieel verminderen van de 
ervaren lasten. Een deel daarvan betreft de administratieve lasten. Met een 
lastenreductie van € 2.907.000 draagt dit wetsvoorstel bij aan een netto vermindering 
van die administratieve lasten. Naar schatting betreft dit een reductie van 15% van de 
totale administratieve lasten die gemoeid zijn met opleidings- en 
instellingsbeoordelingen. Dit is een schatting omdat de administratieve lasten 
veroorzaakt door het accreditatieproces lastig meetbaar blijken te zijn. 
 
In dit wetsvoorstel blijft een belangrijk deel van het accreditatiestelsel ongewijzigd; deze 
continuïteit behoudt rust in het stelsel en zorgt ervoor dat instellingen zo min mogelijk 
incidentele lasten ondervinden als gevolg van wetswijziging, zoals bijvoorbeeld 
invoeringslasten. Bovendien zorgt de scheiding van rapportage ervoor dat er door 
instellingen minder documentatie wordt aangeleverd aan de NVAO, te weten het deel dat 
betrekking heeft op aanbevelingen en ontwikkelpunten die tijdens de visitatie aan de 
orde zijn gekomen. Een vermindering van administratieve lasten geldt ook bij de overlap 
van criteria die nu bij de ITK in combinatie met de beperkte opleidingsbeoordelingen is 
weggenomen. 
 
De vermindering van administratieve lasten die met dit wetsvoorstel beoogd is, kan niet 
los gezien worden van de eerder genoemde aanpassing van het accreditatiekader als 
uitwerking van de wet. Het accreditatiekader is in omvang gehalveerd, aparte 
beoordelingskaders zijn hierbij zoveel mogelijk geïntegreerd in het accreditatiekader en 
de voorschriften voor de vorm waarin de zelfevaluatie wordt aangeleverd, zijn ook in 
sterke mate teruggebracht, als ook de detaillering waarmee de panelsamenstelling is 
voorgeschreven. Bestuurlijke afspraken met de NVAO worden alleen nog in bepaalde en 
zeer uitzonderlijke gevallen gemaakt. Ook deze maatregelen brengen een substantiële 
verlichting van de administratieve lasten met zich mee. Ongeveer de helft van de 
geprojecteerde lastenreductie wordt toegeschreven aan de aanpassing van het 
accreditatiekader. 
 
De fasering van gesprekken die tijdens de opleidingsvisitaties wordt voorgesteld, leidt in 
principe niet tot een vermeerdering van administratieve lasten, als ook de transparantie 
die instellingen betrachten ten aanzien van beoordelingen ten behoeve van ontwikkeling 
en verbetering van het onderwijs. Dit is echter afhankelijk van de wijze waarop de 
instelling hieraan invulling geeft. Daarom is in de berekening van de lastenreductie een 
beperkte lastenvermeerdering opgenomen voor de eventuele inspanningen die er bij 
instellingen worden geleverd bovenop de activiteiten die zij al geacht worden te 
ondernemen in het kader van kwaliteitszorg. Instellingen die de interne kwaliteitszorg al 
op orde hebben, ook wanneer de accreditatieprocedure nog niet in zicht is, ervaren hier 
geen substantiële vermeerdering van lasten.  
 
De administratieve lasten zullen toenemen voor studenten voor zover zij gebruik willen 
maken van het recht om een zelfstandige bijdrage te leveren aan de zelfevaluatie. 
Eventuele invoering van een studentenpanel leidt tot enige vermeerdering van 
administratieve lasten voor zowel de instellingen als de betrokken studenten. Dit hangt 
in grote mate af van de wijze waarop hieraan invulling wordt gegeven door instellingen 
en studenten.   
 
Administratieve lasten worden verminderd doordat de accreditatie niet meer 
automatisch na zes jaar vervalt en doordat de instellingen per opleiding een handeling 
minder hebben bij een accreditatie bestaande opleiding. In zo’n geval is het de NVAO die 
aan DUO doorgeeft dat de zesjaarlijkse beoordeling in het kader van accreditatie 
blijvend positief is en scheelt dat de instelling het verzenden van een accreditatiebesluit 
naar DUO. 
 
D. Financiële gevolgen 
    W6696.K-2 53 
 

     
 
ARTIKELSGEWIJS 
 
Artikel I Wijziging Wet op het hoger onderwijs en wetenschappelijk 
onderzoek 
 
Onderdeel A (artikel 1.1) 
 
Onderdeel 1 
De definitie van het begrip opleiding is aangepast naar aanleiding van de aanpassing van 
de begripsbepalingen “accreditatie” en “toets nieuwe opleiding” (zie onderdelen 3 tot en 
met 6). Voorts is aan de definitie toegevoegd: tenzij uit deze wet het tegendeel blijkt. 
Deze toevoeging is nodig omdat het begrip ook wel betrekking heeft op opleidingen, die 
niet geaccrediteerd zijn, bijvoorbeeld opleidingen die nog niet een toets nieuwe opleiding 
hebben ondergaan. De toevoeging betreft een wijziging die ook is opgenomen in de wet 
tot wijziging van de Wet op het hoger onderwijs en wetenschappelijk onderzoek, de Wet 
op het onderwijstoezicht en het Wetboek van Strafrecht, in verband met het tegengaan 
van misleidend gebruik van de naam universiteit en hogeschool, het onterecht verlenen 
en voeren van graden, alsmede het bevorderen van maatschappelijk 
verantwoordelijkheidsbesef door rpho’s (bescherming namen en graden hoger 
onderwijs) (Stb. 2017, 97). 
 
Onderdeel 2  
Het begrip accreditatie beslaat niet alleen de opleiding zelf maar ook een Ad-programma 
als dat binnen de opleiding wordt verzorgd. Het gaat daarbij om bestaande Ad-
programma’s. Nieuwe Ad-programma’s moeten eerst een toets nieuw Ad-programma 
ondergaan en verwerven  zelfstandig accreditatie (zie ook artikel 5.22). 
 
Onderdelen 3 tot en met 6 
Met de aanpassingen in de begripsbepalingen “toets nieuwe opleiding” en 
“instellingstoets kwaliteitszorg” is tot uitdrukking gebracht dat de toetsen niet 
vereenzelvigd moeten worden met de besluiten die ten gevolge van de genoemde 
toetsen worden genomen. Indien de kwaliteit van een opleiding op orde is, is het 
rechtsgevolg dat de opleiding van bekostigde instellingen bekostigd wordt en de 
instelling graden mag afgeven. Dat rechtsgevolg geldt zowel voor opleidingen, die voor 
het eerst onder het accreditatieregime worden gebracht, als voor opleidingen die al in 
het accreditatieregime zitten en ook voor Ad-programma’s. Daarmee is accreditatie nu 
de duiding van het keurmerk dat verkregen wordt na een positief besluit op een 
aanvraag van een toets nieuwe opleiding, na een positief besluit op een aanvraag nieuw 
Ad-programma alsmede voor de continuering van accreditatie nadien. Een positief 
oordeel op de aanvraag voor een ITK heet voortaan erkenning ITK.  
Na een toets nieuwe opleiding verkrijgt de opleiding zijn eerste accreditatie, voor de 
duur van zes jaar. Dit heet voortaan accreditatie nieuwe opleiding. Na afloop van de 
periode van accreditatie nieuwe opleiding kan de opleiding accreditatie bestaande 
opleiding verkrijgen. Accreditatie bestaande opleiding vervalt niet meer automatisch. De 
termen “nieuwe opleiding” en “bestaande opleiding” sluiten daarmee aan bij wat in de 
praktijk geldt, te weten de eerste accreditatie en de accreditaties die daarop volgen. 
 
Onderdeel C (artikel 1.17a)  
KNAW en KB onderscheiden zich van de overige instellingen door het ontbreken van een 
onderwijstaak. Bij de herbezinning op de plaats van artikel 1.18 als algemeen artikel 
over de kwaliteitszorg van onderwijsinstellingen ten opzichte van het accreditatiestelsel 
is dat opnieuw naar voren gekomen. Dat heeft geleid tot de keuze de kwaliteitszorg die 
op de instellingen voor wetenschappelijk onderzoek rust thans in een apart artikel onder 
te brengen. Voor zover de beoordeling van kwaliteitszorg mede geschiedt door 
onafhankelijke deskundigen worden de uitkomsten van dat deel van de beoordeling 
actief openbaar gemaakt. 
    W6696.K-2 55 
 

     
 
De norm voor instemming met de door de instellingen binnen een visitatiegroep 
samengestelde commissie van deskundigen, namelijk dat deze onafhankelijk en 
deskundig is, is gedeeltelijk overgeheveld naar en uitgewerkt in het nieuwe artikel 5.14. 
Lid 2a is overgeheveld naar artikel 5.6, derde lid, juncto artikel 5.7, vierde lid, en artikel 
5.11, derde lid, juncto artikel 5.15, tweede lid, aangezien het toetsen van en het 
oordelen over de naam van de opleiding en de toevoeging aan een graad door de NVAO 
in het kader van het verlenen van accreditatie plaatsvindt.  
De mogelijkheid die instellingen hebben om hun zienswijze over de indeling in een 
visitatiegroep naar voren te brengen is een procedurevoorschrift dat in beginsel 
onderdeel is van de besluitvorming op de aanvraag voor accreditatie. Een en ander 
wordt nu geborgd in het nieuwe artikel 5.10, derde lid, dat van overeenkomstige 
toepassing is op een aanvraag voor accreditatie bestaande opleiding (artikel 5.15, zesde 
lid). Wel in artikel 5.2 is blijven staan dat het de instelling is, die daarvoor een voorstel 
doet. Het vijfde lid van artikel 5a.2 vloeit voort uit de algemene taakopdracht tot het 
opstellen van het accreditatiekader. Deze norm is overgeheveld naar het zesde lid van 
het nieuwe artikel 5.3. De taak tot het opstellen van een accreditatiekader is opgenomen 
in het tweede lid, onderdeel f, en uit artikel 5a.2a, eerste lid, overgeheveld.  
Het derde, vierde en vijfde lid komen letterlijk overeen met het vierde, zesde en 
zevende lid van artikel 5a.2. 
Tevens is de taakopdracht opnieuw geredigeerd. Met de redactie in het eerste lid is tot 
uitdrukking gebracht dat het verlenen van accreditatie en de erkenning ITK de 
hoofdactiviteiten zijn van de NVAO en dat activiteiten als het indelen van opleidingen en 
het samenstellen van commissies daarvan afgeleid zijn en door de NVAO in het kader 
van die hoofdtaak worden uitgevoerd. Ook is blijven staan dat de commissies van 
deskundigen, die de NVAO zelf instelt, adviseren over de aanvraag voor een toets 
nieuwe opleiding, respectievelijk de toets nieuw Ad-programma en de ITK. Met het 
woord “adviseren” komt tot uitdrukking dat deze commissie van deskundigen is 
ingesteld door de NVAO en een adviesfunctie heeft ten behoeve van besluitvorming door 
de NVAO. De commissie van deskundigen die de instellingen zelf samenstelt heeft 
primair als taak om de opleiding te beoordelen ten behoeve van de kwaliteitsborging. 
Een deel van de beoordeling stuurt de instelling voor verkrijging dan wel behoud van 
accreditatie naar de NVAO. Dit is tot uitdrukking gebracht door te bepalen dat deze 
commissie de kwaliteit “beoordeelt”. 
 
In de taakopdracht tot het adviseren over de bevoegdheden tot intrekken van een 
accreditatiebesluit of een erkenning ITK is het woord “desgevraagd” gewijzigd in ”op 
diens verzoek”. Hiermee sluit de tekst beter aan bij de tekst van artikel 5a.12b (oud)/ 
artikel 5.20 (nieuw) en wordt ondubbelzinnig geregeld dat aan een besluit tot 
tussentijdse intrekking altijd een advies van de NVAO vooraf gaat. In dit artikel wordt 
ook geregeld dat de NVAO dit onderzoek alleen instelt op verzoek van de minister. 
Wat de wijziging in het vijfde lid betreft, zowel het Accreditatieverdrag als de Kaderwet 
zelfstandige bestuursorganen geeft voorschriften ten aanzien van het beheersreglement. 
De bepalingen uit het Accreditatieverdrag gaan voor op die uit de Kaderwet. Omdat al 
valt af te leiden uit de zinsnede “Onverminderd het Accreditatieverdrag” en om 
verwarring te voorkomen is de zinsnede “en het daarop gebaseerde Beheersreglement” 
geschrapt. 
 
Artikel 5.3 Accreditatiekader  
Deze bepaling vervangt artikel 5a.2a en komt daarmee grotendeels overeen. 
Overgeheveld naar artikel 5.2, tweede lid, onderdeel f, is de taak tot het opstellen van 
een accreditatiekader (eerste volzin artikel 5a.2a, eerste lid tot aan accreditatiekader). 
Toegevoegd is het oude vijfde lid van het artikel 5a.2 (opgenomen in het zesde lid van 
5.3). Ook zijn overgeheveld naar artikel 5.3, die normen, die gaan over hetgeen in het 
accreditatiekader moet worden opgenomen. Deze staan nu verspreid over diverse 
bepalingen van het accreditatiehoofdstuk (de normen in de huidige artikelen 5a.8, eerste 
lid, 5a.10a, eerste en zesde lid en 5a.13b, eerste lid). De gegevens die het 
instellingsbestuur meezendt, zijn onder een algemene noemer “uitwerking van de 
    W6696.K-2 57 
 

     
 
een toets nieuwe opleiding meer nodig. In het bestaande artikel 5a.10, negende lid, was 
al geregeld dat een dergelijke aanvraag niet beoordeeld werd.  
 
Artikel 5.7 Beoordeling aanvraag toets nieuwe opleiding  
Doorgaans wordt een toets nieuwe opleiding uitgevoerd voor opleidingen waaraan nog 
geen onderwijs wordt verzorgd. Deze nieuwe opleidingen worden “vanaf het papier” 
beoordeeld en daarom blijft de beoordeling van de kwaliteitsaspecten gerealiseerd 
eindniveau en deugdelijkheid van beoordeling, toetsing en examinering achterwege. Er 
is immers geen feitelijke situatie te beoordelen. Het is echter mogelijk dat aan de 
opleiding wel al onderwijs wordt verzorgd. In dat geval worden bovengenoemde 
kwaliteitsaspecten aanvullend beoordeeld (artikel 5.7, tweede lid). Net als in het huidige 
stelsel beoordeelt de NVAO of er feitelijk al onderwijs wordt verzorgd op basis waarvan 
een visitatiepanel redelijkerwijs een uitspraak kan doen over de kwaliteit van het 
gerealiseerde niveau en de deugdelijkheid van de beoordeling, toetsing en examinering 
van de studenten. 
In de huidige wet worden voor de toetsingsnormen zowel de term “beoordelingscriteria” 
als “kwaliteitsaspecten” gehanteerd. Omwille van de eenduidigheid wordt voortaan 
alleen gesproken over “kwaliteitsaspecten”. Dat sluit beter aan bij de praktijk dat deze 
kwaliteitsaspecten door de NVAO worden uitgewerkt in zogeheten “standaarden”, welke 
de meer inhoudelijke norm bevatten, op basis waaraan het oordeel voldoende, 
voldoende onder voorwaarden of onvoldoende kan worden gegeven. 
Naast een oordeel over de kwaliteit van de opleiding beoordeelt de NVAO tevens de 
naam en de toevoeging aan de graad (zie ook toelichting op artikel 5.2). De NVAO stelt 
zo nodig een andere opleidingsnaam voor of toevoeging aan een graad. Indien de 
beoogde naam of toevoeging aan de graad niet op een akkoord kan rekenen van de 
NVAO, leidt dit niet tot weigering van accreditatie. Weigering van de naam of toevoeging 
aan de graad is geen weigeringsgrond voor accreditatie (zie ook artikel 5.9).  
 
Artikel 5.8 Verlening van accreditatie nieuwe opleiding 
en artikel 5.9 Weigering accreditatie nieuwe opleiding en verlening accreditatie onder 
voorwaarden  
Artikel 5.8 bevat, samen met artikel 5.9, de normen voor besluitvorming op de aanvraag 
voor accreditatie nieuwe opleiding. In artikel 5.8 zijn de gronden voor verlening van 
accreditatie opgenomen en in artikel 5.9 de weigeringsgronden. Inhoudelijk is de 
besluitvorming op een toets nieuwe opleiding niet gewijzigd ten opzichte van de huidige 
tekst van artikel 5a.10 en 5a.11. Indien de NVAO op de toets nieuwe opleiding een 
positief besluit kan nemen, verkrijgt de opleiding in beginsel accreditatie voor 6 jaar 
(nieuw artikel 5.8, eerste lid, bestaande artikel 5a.11, zesde lid, onderdeel a). Dit wordt 
in het nieuwe accreditatiehoofdstuk aangeduid als “accreditatie nieuwe opleiding” te 
onderscheiden van de situatie dat een opleiding “accreditatie bestaande opleiding” 
verwerft. Accreditatie bestaande opleiding vervalt niet automatisch. Van de 
verleningstermijn van zes jaar kan door de NVAO worden afgeweken in verband met de 
gelijktijdige beoordeling in de visitatiegroep waartoe de opleiding gaat behoren.  Hierbij 
dient de redelijkheid in acht te worden genomen. De verleningstermijn mag in het 
algemeen niet met meer dan 2 jaar worden ingekort. In bijzondere gevallen kan hiervan 
worden afgeweken. 
  
Formele toe- of afwijzingsgronden op grond van de toets nieuwe opleiding zijn expliciet 
in de wet opgenomen. Op grond van artikel 5a.11, vierde lid, wordt bij AMvB bepaald in 
welke gevallen een toets nieuwe opleiding onder voorwaarden kan worden verleend en 
welke voorschriften hieraan verbonden kunnen worden. In artikel 5.9 is nu opgenomen 
dat accreditatie nieuwe opleiding wordt afgewezen indien de kwaliteit van de opleiding 
negatief wordt beoordeeld op een of meer kwaliteitsaspecten, genoemd in artikel 5.7. De 
gronden voor verlening en weigering van accreditatie nieuwe opleiding onder 
voorwaarden blijven in een AMvB staan. In het voorstel is daarom opnieuw een 
delegatiebepaling opgenomen. Bij AMvB wordt bepaald in welke gevallen accreditatie 
onder voorwaarden kan worden verleend en welke voorschriften aan accreditatie onder 
    W6696.K-2 59 
 

     
 
van een opleiding die kwalitatief op orde is, niet naar de NVAO worden gestuurd. Alleen 
die kwaliteitsaspecten waarvan het advies c.q. oordeel is dat de kwaliteit te kort schiet 
en dus (nog) niet voldoet, horen bij de NVAO thuis. Dat oordeel is van invloed op het 
besluit om accreditatie te verlenen, al dan niet onder voorwaarden, te weigeren of in te 
trekken. Nieuw op te nemen element in het accreditatierapport is daarom de vermelding 
van de kwaliteitsaspecten die onvoldoende zijn maar waarvan de tekortkomingen binnen 
afzienbare tijd kunnen worden weggenomen. Daarmee wordt niet alleen verduidelijkt dat 
verbeterpunten die uitstijgen boven het oordeel voldoende bij accreditatie niet worden 
gewogen door de NVAO, maar ook komt dit de deugdelijkheid van de motivering van het 
besluit ten goede. 
Door de algemene bepaling dat het instellingsbestuur zijn zienswijze kenbaar kan maken 
over het voorgenomen besluit is geborgd dat deze zienswijze zich uitstrekt over alle 
onderdelen van het besluit. In wezen bestaat het besluit op de aanvraag voor een 
accreditatie nieuwe of bestaande opleiding naast het directe besluit op de aanvraag uit 
drie, en in voorkomend geval vier, deelbesluiten, te weten het besluit over het 
(gedifferentieerde) eindoordeel, het besluit over de indeling in een visitatiegroep, het 
besluit over de naam van de opleiding en, in voorkomend geval, een besluit over de 
toevoeging aan de graad.  
 
Het vierde lid volgt uit artikel 3:40 Awb dat regelt dat een besluit niet in werking treedt 
voordat het is bekendgemaakt en dat bekendmaking van besluiten geschiedt door 
toezending of uitreiking aan belanghebbenden, onder wie begrepen de aanvrager (artikel 
3:41 Awb). Het vierde lid van artikel 5a.10 overlapte deels met die bepaling. Zodra het 
accreditatierapport is bekendgemaakt, is het een rapport dat door iedereen die dat 
wenst, kan worden geraadpleegd. De NVAO maakt dit mogelijk door de besluiten op de 
aanvraag op zijn website te publiceren. Bij het bekendmaken van het besluit aan het 
instellingsbestuur voegt de NVAO slechts een samenvatting van het visitatierapport. Het 
visitatierapport, met uitzondering van de bijlage, is eerder door de instelling bij de 
aanvraag gevoegd.  
De genoemde procedure maakt het verstrekken van een afschrift en het vragen van een 
vergoeding daarvoor overbodig. De norm in het huidige vijfde lid van artikel 5a.10 is 
daarom geschrapt.  
 
Titel 3. Accreditatie bestaande opleiding, commissie van deskundigen en visitatie 
 
5.11 Verkrijging van accreditatie bestaande opleiding  
Na de eerste accreditatie voor de duur van zes jaar, kan in het voorstel accreditatie voor 
bestaande opleiding worden verkregen. Dit systeem vervangt het bestaande 
accreditatiesysteem waarbij eens per zes jaar telkens opnieuw accreditatie moet worden 
aangevraagd.  
Accreditatie bestaande opleiding wordt de eerste keer ook op aanvraag verkregen, maar 
nadien zijn geen aanvragen meer nodig voor behoud van accreditatie. De zesjaarlijkse 
beoordeling blijft wel in stand. Met een positieve beoordeling of een beoordeling waarbij 
het vertrouwen er is dat eventuele tekortkomingen binnen afzienbare tijd kunnen 
worden weggewerkt, behoudt de opleiding haar accreditatie. Artikel 5.11 komt overeen 
met de bestaande artikelen 5a.9 en 5a.12a, voor zover dat in de nieuwe systematiek 
nog nodig is. De norm betreffende de gelijktijdige beoordeling binnen een visitatiegroep 
uit het bestaande artikel 5a.8, derde lid, is in artikel 5.11 opgenomen in die zin dat de 
NVAO de aanvraagdatum voor accreditatie bestaande opleiding afstemt op de 
gelijktijdige beoordelingsrondes binnen de visitatiegroepen. Een soortgelijke norm is 
opgenomen voor die opleidingen die al accreditatie bestaande opleiding hebben. De 
datum van inlevering van het visitatierapport wordt door de NVAO zo gekozen dat de 
visitatierapporten gelijktijdig kunnen worden beoordeeld. Bij een wijziging in de 
visitatiegroep, de naam of de toevoeging aan de hbo-graad, wordt ook dat door de 
NVAO opnieuw beoordeeld.  
Uit het vierde lid volgt dat aanbevelingen voor verdere verbetering van de opleiding niet 
naar de NVAO worden gestuurd. Hiermee wordt een scherpere scheiding aangebracht 
    W6696.K-2 61 
 

     
 
kan bijvoorbeeld door het overleggen van een programma. Hiermee wordt op een 
administratief weinig belastende wijze geborgd dat een fasering van gesprekken 
plaatsvindt. De eisen van onafhankelijkheid en deskundigheid, zoals deze in het 
accreditatiekader staan gelden onverkort.  
Indien de instellingsbesturen binnen een visitatiegroep niet tijdig komen tot het 
samenstellen van een commissie dan doet de NVAO een bindende voordracht (artikel 
5.2, tweede lid, onderdeel d). Het is daarom nodig dat de NVAO bepaalt wanneer de 
instemming uiterlijk aangevraagd moet worden. Dat is nu in artikel 5.14 opgenomen.  
Ook kent artikel 5.14 in het derde lid nu een norm voor de termijn waarbinnen op de 
aanvraag voor instemming moet worden besloten. De norm van vier weken hanteert de 
NVAO nu al. Het besluit op de aanvraag voor instemming is een appellabel besluit.  
 
Artikel 5.15 Beoordeling aanvraag accreditatie bestaande opleiding 
De beoordeling van een opleiding bij een aanvraag voor accreditatie bestaande opleiding 
is op verschillende onderdelen anders dan die van een opleiding bij een toets nieuwe 
opleiding. Dit is ongewijzigd. 
Naast een oordeel over de kwaliteit van de opleiding, op de kwaliteitsaspecten die in 
artikel 5.12 zijn opgenomen, beoordeelt de NVAO  de naam, en waar het een hbo-
opleiding betreft de toevoeging aan de graad, als de instelling daarin een wijziging 
beoogt of indien de NVAO constateert dat er zich anderszins wijzigingen hebben 
voorgedaan, die van invloed zijn op de indeling in visitatiegroepen, naamgeving of 
toevoeging aan de hbo-graad.  
Op een aanvraag voor accreditatie bestaande opleiding beslist de NVAO binnen drie 
maanden, waar een besluit op een toets nieuwe opleiding binnen zes maanden wordt 
genomen. Dit komt overeen met de huidige beslistermijnen voor de TNO en accreditatie 
en houdt verband met het feit dat bij een aanvraag voor accreditatie bestaande 
opleiding de visitatie al voorafgaand aan de aanvraag heeft plaatsgevonden door een 
commissie van deskundigen die de instelling heeft ingesteld, terwijl bij aanvraag van een 
toets nieuwe opleiding er na de indiening van de aanvraag nog een beoordeling dient 
plaats te vinden door een commissie van deskundigen. De beoordeling van de 
aanvragen van alle opleidingen in de visitatiegroep wordt gezamenlijk en in dezelfde 
periode verricht. In de huidige wet is de norm opgenomen dat de minister in verband 
daarmee accreditatie en de toets nieuwe opleiding met maximaal twee jaar kan 
verlengen. (artikel 5a.8, derde lid en artikel 5a.9, tiende lid). In dit wetsvoorstel is deze 
bevoegdheid voor de accreditatie nieuwe opleiding en accreditatie bestaande opleiding 
opgenomen in artikel 5.31. 
De bepaling dat accreditatie nieuwe opleiding stilzwijgend wordt verlengd, indien op de 
aanvraag pas kan worden beslist voordat de termijn van accreditatie nieuwe opleiding 
afloopt (vierde lid), vervangt artikel 5a.9, achtste lid. Het huidige achtste lid bevat door 
verschillende wijzigingen een dubbele norm voor de verlenging van accreditatie ingeval 
door de NVAO niet tijdig op de aanvraag voor accreditatie kan worden beslist, namelijk 
dat accreditatie (stilzwijgend) wordt verlengd totdat op de aanvraag is beslist, maar ook 
dat accreditatie (bij besluit) wordt verlengd tot aan het einde van het eerstkomende 
studiejaar of het studiejaar daarop.  
Hoofdregel is dat binnen die termijn wordt beslist. In de situatie dat accreditatie nieuwe 
opleiding vervalt, gaat het altijd om overschrijding van de beslistermijn van drie 
maanden. De NVAO zal de aanvraagdatum immers zo kiezen dat besluitvorming over de 
aanvraag normaal gesproken kan worden afgerond voordat accreditatie nieuwe opleiding 
vervalt. Mocht dit om welke reden dan ook toch niet lukken, dan geeft het vierde lid 
daarvoor de genoemde voorziening.  
Overschrijding van de beslistermijn op de aanvraag wordt beheerst door de Awb. In 
artikel 4:15 Awb is een aantal gevallen opgesomd waaronder uitloop op de beslistermijn 
geoorloofd is, dat wil zeggen, in welke gevallen de beslistermijn van rechtswege 
opgeschort wordt. Buiten die gevallen om is een bestuursorgaan in gebreke. Indien niet 
binnen de termijn van drie maanden op de aanvraag kan worden beslist moet de NVAO 
dit altijd op grond van artikel 4:14 Awb aan de instelling mededelen en daarbij een zo 
kort mogelijke termijn noemen waarbinnen die het besluit wel tegemoet kan zien. Indien 
    W6696.K-2 63 
 

     
 
geldende situatie, kan bezwaar en beroep worden aangetekend. Bij een naamswijziging 
of een wijziging in de toevoeging aan de graad is eveneens sprake van een besluit in de 
zin van de Awb. In alle gevallen kan de instelling of een derde belanghebbende bezwaar 
aantekenen tegen het door het door de NVAO genomen besluit (artikel 5.16, vierde lid).  
Wanneer blijkt dat een opleiding met accreditatie bestaande opleiding kwalitatief 
dermate onvoldoende is dat de tekortkomingen niet te verhelpen zijn, leidt dit tot 
intrekking van de verleende accreditatie bestaande opleiding met als rechtsgevolg dat de 
opleiding geen bekostiging meer ontvangt en geen graden meer mogen worden verleend 
(zie artikel 5.19 e.v.). Ook dan is sprake van een besluit in de zin van de Awb. 
Geschrapt is de norm dat accreditatie wordt geweigerd indien de NVAO van mening is 
dat de kwaliteitsaspecten onjuist zijn beoordeeld door de commissie van deskundigen of 
het visitatierapport onder de maat is. Accreditatie wordt op grond van die bepaling in 
zo’n geval met een jaar verlengd onder de voorwaarde dat binnen dat jaar een nieuwe 
aanvraag voor accreditatie wordt ingediend (artikel 5a.9, zesde lid). Indien de 
kwaliteitsaspecten onjuist zijn beoordeeld of een visitatierapport geeft geen goed beeld 
van de kwaliteit van de opleiding, dan voldoet het visitatierapport niet aan de normen 
die de wet en het accreditatiekader aan het visitatierapport stellen en is nadere 
informatie nodig. De NVAO kan dan op grond van artikel 4:5, eerste lid, onderdeel c, de 
instelling verzoeken aanvullende gegevens te verstrekken omdat de gegevens en 
bescheiden onvoldoende zijn voor de NVAO om de kwaliteit van de opleiding te 
beoordelen. Het verstrekken van nadere gegevens door de instelling gedurende een 
lopend visitatietraject overeenkomstig artikel 4:5 Awb kan in die zin het probleem van 
een visitatierapport dat “onder de maat” is verhelpen zonder dat een nadere wettelijke 
voorziening als die van artikel 5a.9, zesde lid, nodig is. Daarbij moet tevens bedacht 
worden dat de instelling de aanvrager is, niet de visitatiecommissie. Een onduidelijkheid 
veroorzaakt door de visitatiecommissie kan dus met nadere informatie van de instelling 
zelf worden verholpen zonder dat door deze binnen een jaar een geheel nieuwe visitatie 
hoeft te worden opgestart. Dit doet recht aan het eigenaarschap van de instelling.   
 
Titel 4. Intrekking van accreditatie en de gevolgen van intrekking 
 
Artikel 5.19 intrekking van accreditatie 
De gronden van intrekking van accreditatie zijn wat betreft de kwaliteitsaspecten 
dezelfde als de gronden voor weigering van accreditatie, zij het dat ook het überhaupt 
niet voldoen aan de voorschriften verbonden aan de accreditatieverlening, zoals de 
verplichting de opleiding bij accreditatie nieuwe opleiding aan te melden voor 
inschrijving in het Croho en de verplichting om de opleiding bij accreditatie bestaande 
opleiding elke zes jaar opnieuw te laten beoordelen, leidt tot intrekking. In de 
systematiek van de huidige wet vervalt accreditatie dan. Tot het niet voldoen aan de 
voorschriften behoort ook de situatie dat de kwaliteit van de opleidingen zich 
onvoldoende herstelt op de kwaliteitsaspecten, waarvoor accreditatie onder voorwaarden 
was verleend. Omdat de gevallen en de voorschriften voor verlening van accreditatie 
onder voorwaarden bij AMvB worden bepaald, worden ook de intrekkingsgronden met 
betrekking tot accreditatie onder voorwaarden bij AMvB vastgesteld.  
Indien bij de tussentijdse beoordeling na drie jaar blijkt dat de opleiding op een of beide 
kwaliteitsaspecten onvoldoende wordt beoordeeld, wordt de accreditatie ook 
ingetrokken. Indien de tekortkomingen binnen afzienbare tijd verholpen kunnen worden, 
kan de opleiding accreditatie onder voorwaarden behouden mits de opleiding niet eerder 
accreditatie nieuwe opleiding onder voorwaarden was verleend. Ook hiervoor geldt dat 
de voorschriften die aan het behoud van accreditatie kunnen worden verbonden (het 
geval waarin dat kan, is bij wet geregeld) bij AMvB worden bepaald. Kortom, zowel 
wanneer er geen verzoek tot beoordeling is ingediend als wanneer een opleiding als 
onvoldoende wordt beoordeeld, wordt de accreditatie ingetrokken door de NVAO. Artikel 
5.10 is van overeenkomstige toepassing. Ingeval de instelling in het geheel geen 
visitatierapport indient, zal er ook geen advies van de commissie van deskundigen in het 
rapport kunnen worden opgenomen. Dat is er alleen indien het oordeel over de 
kwaliteitsaspecten over het advies leidt tot intrekking van accreditatie (vijfde lid).  
    W6696.K-2 65 
 

     
 
  
Titel 6 van het wetsvoorstel vervangt titel 2a van de wet. Inhoudelijk zijn de  artikelen 
nagenoeg niet gewijzigd.  
Een instelling kan de ITK op vrijwillige basis aanvragen om toegang te krijgen tot de 
beperkte opleidingsaccreditatie. Dit blijft behouden in dit wetsvoorstel. Bij de ITK wordt 
vastgesteld of de interne kwaliteitszorg op orde is en of binnen de instelling een goede 
kwaliteitscultuur bestaat. Een kwaliteitscultuur is een cultuur van voortdurende kritische 
reflectie op de resultaten en het niveau van het onderwijs die is gericht op verbetering 
en ontwikkeling; niet alleen wanneer een instellingstoets wordt afgenomen of 
accreditatie nabij is, maar structureel. Bij de instellingstoets worden opzet en 
functioneren van de kwaliteitszorg beoordeeld; niet de kwaliteit van de opleidingen.  
 
Hierna worden alleen de wijzigingen ten opzichte van het huidige systeem besproken. 
 
Artikel 5.25 Gevolgen beoordeling opleidingen erkenning ITK  
In de praktijk wordt er momenteel een overlap ervaren tussen de ITK en de beperkte 
opleidingsbeoordeling waar het gaat om verantwoording over personeel en 
voorzieningen. Door deze overlap uit de te beoordelen kwaliteitsaspecten te filteren 
kunnen de administratieve lasten voor instellingen met een erkenning ITK worden 
verlicht zonder dat dit ten koste gaat van de kwaliteitsborging. 
Bij een instelling die beschikt over de erkenning ITK wordt op instellingsniveau het 
gevoerde beleid op het gebied van personeel en voorzieningen beoordeeld. Op 
opleidingsniveau worden vervolgens op deze onderwerpen alleen nog de kwaliteit en 
kwantiteit van het ingezette personeel en de opleidingsspecifieke voorzieningen 
beoordeeld. Dat wordt met dit wetsvoorstel anders. 
Op opleidingsniveau vervalt ‘opleidingsspecifieke voorzieningen’ als onderwerp van 
beoordeling bij een instelling met de erkenning ITK. Het gevoerde beleid op het gebied 
van voorzieningen is immers al beoordeeld. Dat geeft voldoende vertrouwen om de 
beoordeling op opleidingsniveau los te laten en daarmee vertrouwen te geven en lasten 
te verlichten. 
Docenten zijn essentieel voor de kwaliteit van het onderwijs. Daarom worden op 
opleidingsniveau de kwaliteit en kwantiteit van het ingezette personeel beoordeeld bij 
een instelling met de erkenning ITK. Dat wordt beknopter beschreven en meer 
toegespitst op het functioneren van docenten als team. Aandacht voor teams past meer 
in de lijn van waardering voor kwaliteitscultuur. Waar voorheen de kwaliteit en 
kwantiteit beoordeeld werden, wordt dit nu beperkt tot: ‘de kwaliteit van het 
docententeam’. Dit geldt zowel bij de uitgebreide als beperkte opleidingsbeoordeling 
(eerste lid, onderdeel d, en tweede lid, onderdeel b). Docentkwaliteit raakt meer dan 
algemene voorzieningen de kwaliteit van het onderwijs (op opleidingsniveau) waardoor 
er op dat punt is gekozen voor een versmalling van hetgeen wordt beoordeeld in plaats 
van het volledig buiten beschouwing laten. 
 
Artikel 5.26 Verlenging erkenning ITK 
De verlenging bij niet tijdig beslissen op een aanvraag is in de huidige wet opgenomen 
in artikel 5a.13c, tweede lid. In het derde lid is verduidelijkt is dat het daarbij gaat om 
een stilzwijgende verlenging. De voorziening is alleen bedoeld om te waarborgen dat de 
erkenning ITK bij overschrijding van de beslistermijn gecontinueerd wordt. Het gaat er 
daarbij nadrukkelijk dus niet om een wettelijke mogelijkheid tot verlenging van de 
beslistermijn van drie maanden te faciliteren (zie ook de toelichting op artikel 5.15). 
Nieuw is de mogelijkheid tot verlenging van de erkenning ITK indien de instelling 
wegens onvoorziene omstandigheden niet tijdig een aanvraag kan indienen. Omdat de 
aanvraag ten minste een jaar voor het vervallen van de erkenning moet worden 
ingediend, zal het gaan om bijzondere omstandigheden, die ook het indienen dan wel 
aanvullen van een aanvraag in de nabije toekomst onmogelijk maken, zoals brand 
binnen de instelling. Of de bijzondere omstandigheid zich voordoet, is aan het oordeel 
van de minister voorbehouden. 
 
    W6696.K-2 67 
 

     
 
ondergaan. (artikel 5.6). Artikel 6.2 is zo aangepast dat deze werkwijze wettelijk 
verankerd is.  
Indien de samengevoegde opleidingen naar het oordeel van de NVAO geen nieuwe 
opleiding vormen, wordt op grond van de genoemde beleidsregel van de oude 
opleidingen de eerste vervaldatum van accreditatie als uitgangspunt genomen voor de 
visitatie van de samengevoegde opleiding. Dit kan echter tot een onwerkbare situatie 
leiden wanneer de datum waarop het visitatierapport moet worden overgelegd te dicht 
op de startdatum van de samengevoegde opleiding komt te liggen. In artikel 6.2 is 
daarom het beleid zoals hierboven beschreven wettelijk verankerd in een nieuw vijfde 
lid.  
De minister kan op grond van het huidige vijfde lid desgevraagd bepalen dat de 
samenvoeging ongedaan gemaakt kan worden zonder dat daarvoor instemming van de 
minister hoeft te worden gevraagd. De norm dat instemming van de minister bij 
ongedaan maken van een samenvoeging nodig is, staat nu echter abusievelijk niet in 
artikel 6.2, eerste lid. Dit is gecorrigeerd.  
In het vijfde lid is in onderdeel b bepaald dat bij ongedaan maken van de samenvoeging 
binnen zes jaar de afzonderlijke opleidingen het visitatierapport moeten overleggen op 
de datum waarop de samengevoegde opleiding dat zou hebben moeten doen.  
In een nieuw zesde lid is opgenomen dat de minister van de data genoemd in het vijfde 
lid, maximaal twee jaar uitstel kan verlenen. Indien een toets nieuwe opleiding nodig is, 
dan wordt de bedoelde datum door de NVAO bepaald op grond van artikel 5.8, derde lid. 
 
 
Onderdeel S 
Artikel 7.24 van de WHW bevat de algemene vooropleidingseisen voor toegang tot een 
bacheloropleiding, namelijk dat een aspirant-student beschikt over een Nederlands 
diploma zoals havo, vwo of middenkaderopleiding. Artikel 7.28 van de WHW regelt in 
welke gevallen vrijstelling bestaat of kan worden verleend van die algemene 
vooropleidingeis, indien de aspirant-student beschikt over een ander of buitenlands 
diploma.  
Daarnaast gelden er soms op grond van de artikelen 7.25 en 7.25a van de WHW ook 
nadere respectievelijk bijzondere nadere vooropleidingseisen. Het derde en vierde lid 
van artikel 7.28 van de WHW bepalen in dat geval dat de aspirant-student met een 
ander diploma weliswaar vrijstelling heeft van de algemene vooropleidingseis, maar dat 
hij alsdan nog wel moet aantonen door middel van een aanvullend onderzoek dat hij ook 
voldoet aan die nadere vooropleidingseisen uit hoofde van artikel 7.25 van de WHW. De 
instelling kan dit onderzoek voor aanvang van de opleiding doch uiterlijk in de 
propedeutische fase van de opleiding afnemen. Deze eis mag op grond van artikel IV.4 
van het Verdrag van Lissabon van 2 augustus 2002 (Tractatenblad 2002, 137) ook 
worden gesteld aan bezitters van een buitenlands gelijkwaardig diploma. Zodoende is er 
sprake van gelijke behandeling van gelijke gevallen. Het is aan het instellingsbestuur de 
onderwijskwalificaties te vergelijken, zolang hiervoor geen algemene regels zijn 
vastgesteld. 
Per abuis zijn de nadere vooropleidingseisen op grond van artikel 7.25, derde lid, inzake 
de nadere vooropleidingseisen voor doorstroom van mbo-4 naar het hbo en de 
bijzondere nadere vooropleidingseisen van artikel 7.25a niet genoemd in het derde en 
vierde lid van artikel 7.28 van de WHW. Deze omissie wordt nu hersteld door de 
verwijzing naar dat derde lid en naar artikel 7.25a in te voegen in het derde en vierde lid 
van artikel 7.28 van de WHW.  
Tevens wordt hiermee verduidelijkt dat de nadere dan wel bijzonder nadere 
vooropleidingseisen ook gelden indien een vrijstelling op grond van het Verdrag inzake 
de erkenning van kwalificaties betreffende hoger onderwijs in de Europese regio is 
verleend. Dit blijkt nu immers duidelijk uit het derde en vierde lid van artikel 7.28 van 
de WHW. 
 
Onderdeel U, W en Y 
    W6696.K-2 69 
 

     
 
Hetzelfde geldt voor opleidingen die midden in een nieuwe accreditatieronde zijn op het 
tijdstip van inwerkingtreding van de Wet accreditatie op maat. Het behoud van het oude 
stelsel in deze gevallen is slechts heel tijdelijk totdat het accreditatieproces is afgerond. 
 
Artikel 18.90 Overgangsbepaling aanvraag instellingstoets kwaliteitszorg 
De kwaliteitsaspecten van de kwaliteitszorg die worden getoetst in het kader van een 
ITK zijn op onderdelen gewijzigd. Daarom voorziet deze overgangsbepaling erin dat 
lopende aanvragen moeten worden getoetst op basis van de kwaliteitsaspecten zoals 
deze voorafgaand aan de inwerkingtreding van de Wet accreditatie op maat golden. Er 
bestaat geen bezwaar tegen dat de instelling een erkenning ITK nieuwe stijl verkrijgt. 
 
ARTIKEL II tot en met VII 
Deze artikelen bevatten wijzigingen in andere wetgeving dan de WHW. Het gaat daarbij 
om verwijzingen naar de huidige accreditatiebepalingen die in het onderhavige 
wetsvoorstel worden verplaatst en opnieuw genummerd. De bepalingen zijn waar nodig 
eveneens redactioneel verbeterd. 
 
ARTIKEL VIII 
 
Voor artikel 83 van de Wet toezicht accountantsorganisaties (Wta) geldt dat dit artikel 
geheel kan vervallen. Dit artikel voorziet namelijk in overgangsrecht dat reeds is 
uitgewerkt. De situatie beschreven in het eerste lid is niet meer aan de orde aangezien 
alle opleidingen inmiddels zijn geaccrediteerd. Daarnaast geldt dat de overgangstermijn, 
genoemd in het tweede tot en met vierde lid van artikel 83 Wta, is verstreken. 
 
ARTIKEL IX 
 
Op het moment van indienen van dit wetsvoorstel zijn in de Eerste en Tweede Kamer 
nog twee wetsvoorstellen aanhangig die deels dezelfde bepalingen wijzigen als het 
voorliggende wetsvoorstel, te weten het wetsvoorstel Wet invoering associate degree-
opleiding (Kamerstukken II 2016/17, 34 678) en het wetsvoorstel Wet bevordering 
internationalisering hoger onderwijs en wetenschappelijk onderzoek (Kamerstukken II 
2015/16, 34 355).  Om te voorkomen dat dit leidt tot onuitvoerbare 
wetgevingsopdrachten of tot onbedoelde wetswijzigingen is een aantal 
samenloopbepalingen opgesteld. De samenloopbepalingen hebben zowel betrekking op 
de situatie dat de genoemde wetsvoorstellen eerder in werking treden dan het 
voorliggende wetsvoorstel als op het omgekeerde. 
 
ARTIKEL X 
Beoogd is dat het wetsvoorstel met ingang van 1 januari 2018 in werking treedt. Voor 
de onderdelen U tot en met Y van artikel I die betrekking hebben op het zoveel mogelijk 
gelijk formuleren van de bepalingen die gaan over de opleidingscommissies is 
terugwerkende kracht tot en met 1 september 2017 voorzien.  
 
ARTIKEL XI 
Er is gekozen voor een citeertitel voor deze wijzigingswet om diverse 
overgangsmomenten beter te kunnen markeren. 
 
De Minister van Onderwijs,  
Cultuur en Wetenschap, 
 
 
 
 
dr. Jet Bussemaker 
Bijlage 1, behorende bij de memorie van toelichting bij het wetsvoorstel tot 
wijziging van onder meer de Wet op het hoger onderwijs en wetenschappelijk 
    W6696.K-2 71 
 

     
 
5a.11, tweede lid, tweede volzin 5.10, eerste lid, onderdelen e en f 
5a.11, derde lid 5.9, eerste lid 
5a.11, vierde lid 5.9, tweede en derde lid, jo. 5.19, vierde 
lid, en 5.21  
5a.11, vijfde lid 5.8, eerste lid, onderdelen a en b 
5a.11, zesde lid 5.8, eerste lid, en 5.19, eerste en vierde 
lid 
5a.11, zevende lid 5.8, eerste lid, onderdeel c, jo. 5.19, 
eerste lid, onderdeel b, en tweede lid  
5a.11, achtste lid 5.7, zesde lid en 5.10 
5a.11, negende lid 5.6, vierde lid, onderdeel d 
5a.11, tiende lid 5.31, derde lid 
5a.12 5.21 
5a.12a 5.17, tweede lid 
5a.12b 5.20 
5a.13 5.22 
5a.13a 5.23, tweede lid 
5a.13b, eerste lid 5.3, tweede lid 
5a.13b, tweede lid 5.23, derde lid 
5a.13c, eerste lid 5.24, eerste lid 
5a.13c, tweede lid 5.26, eerste lid 
5a.13c, derde lid 5.26, derde lid 
5a.13c. vierde lid 5.23, zesde lid 
5a.13d, eerste lid 5.23, vijfde lid  
5a.13d, tweede lid - 
5a.13d, derde lid 5.23, tweede lid 
5a.13d, vierde lid 5.28 
5a.13d, vijfde lid 5.27, eerste lid, onderdeel a 
5a.13d, zesde lid 5.27, tweede lid 
5a.13e, eerste lid 5.25, eerste tot en met vierde lid 
5a.13e, tweede lid 5.29 
5a.13e, derde lid 5.30 
5a.13e, vierde lid, vijfde en zesde - 
5a.13e, zevende lid 5.27, tweede lid 
5a.13f 5.25, derde lid 
5a.13g 5.25, eerste en tweede lid 
5a.15 5.31 
 
  
    W6696.K-2 73 
 

     
 
5.25 5a.13e, eerste lid, 5a.13f, 5a.13g, 
5a.10a, vierde lid 
5.26 5a.13c, tweede tot en met vierde lid 
5.27 5a.13d, vijfde en zesde lid 
5.28 5a.13d, vierde lid 
5.29  5a.13e, tweede lid 
5.30 5a.13e, derde lid 
5.31 -  
5.32 5a.15 
  
 
    W6696.K-2 75 
 

