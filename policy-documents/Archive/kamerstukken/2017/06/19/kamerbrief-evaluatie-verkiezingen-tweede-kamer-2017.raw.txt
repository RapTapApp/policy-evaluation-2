 
 
 
 
 
 
 
 
 
 
 
> Retouradres Postbus 20011 2500 EA  Den Haag 
Directie Democratie en 
Aan de Voorzitter van de Tweede Kamer der  
Burgerschap 
Staten-Generaal  
 
Postbus 20018 Turfmarkt 147 
Den Haag 
2500 EA  DEN HAAG 
Postbus 20011 
2500 EA Den Haag 
www.rijksoverheid.nl 
 
Kenmerk 
2017-0000238538 
 
 
Uw kenmerk 
 
  
Datum 19 juni 2017 
Betreft Evaluatie Tweede Kamerverkiezing 15 maart 2017 
  
 
INLEIDING 
  
Sinds 2007 is het staand beleid dat het ministerie van Binnenlandse Zaken en 
Koninkrijksrelaties elke verkiezing evalueert met als doel na te gaan wat 
verbeterd kan worden voor volgende verkiezingen. De evaluatie wordt opgesteld 
nadat de uitslag van de verkiezing onherroepelijk is vastgesteld. De uitslag van de 
verkiezing van de leden van de Tweede Kamer is door de Kiesraad vastgesteld op 
21 maart jl. en onherroepelijk geworden op 22 maart jl., toen de Tweede Kamer 
heeft besloten over de toelating van de nieuwe leden.  
 
De vaste commissie voor Binnenlandse Zaken van uw Kamer heeft mij op 15 juni 
jl. verzocht om eerder dan door mij gepland de evaluatie af te ronden, zodat de 
Kamer al vóór of op 22 juni a.s. over de evaluatie kan debatteren. Deze brief 
bevat de uitkomsten van de (versneld) uitgevoerde evaluatie waarin ik ook de 
uitkomsten heb verwerkt van het onderzoek dat het hoofdstembureau                   
’s-Hertogenbosch heeft uitgevoerd naar fouten bij het opstellen van het proces-
verbaal voor kieskring 18 en het werk van de Kiesraad om na te gaan of zich ook 
in andere kieskringen fouten hebben voorgedaan.  
 
In deze evaluatie komen twee hoofdthema’s aan de orde, te weten de wijze 
waarop de uitslag van de verkiezing wordt vastgesteld en het stemmen door 
Nederlanders in het buitenland. 
 
  
 
Pagina 1 van 13 
 

 
 
 
 
Directie Democratie en 
 
Burgerschap 
 
Datum 
19 juni 2017 
 
Instructies 
Kenmerk 
2017-0000238538 
Voor de Tweede Kamerverkiezing was de digitale overdracht van gegevens (stap 
C en D) niet toegestaan. Dat heeft tot meer werk geleid voor met name de 
hoofdstembureaus en de Kiesraad. De hoofdstembureaus hebben de totalen van 
de gemeenten handmatig moeten invoeren om tot het totaal voor de kieskring te 
komen. De Kiesraad heeft de gegevens van de kieskringen handmatig ingevoerd 
om de einduitslag te berekenen. Bij het besluit om de digitale overdracht te 
verbieden is onderkend dat de handmatige invoer van de gegevens 
foutgevoelig(er) zou kunnen zijn. Daarom heb ik instructies gegeven om controles 
uit te voeren zodat eventuele fouten zouden worden gevonden en gecorrigeerd 
voordat de uitslag werd vastgesteld. De instructies hielden onder meer in het 
2
twee keer invoeren (door verschillende personen) van de gegevens en het 
toepassen van het ‘vier-ogen-principe’ (de handeling van de ene persoon moet 
worden geverifieerd door een andere persoon). Ik heb deze instructies uiteraard 
gegeven met daarbij het dringende advies om die nauwgezet te volgen en 
daarvan niet af te wijken.  
 
Fouten kieskring 18 (hoofdstembureau Den Bosch)  
3
In mijn brief aan uw Kamer van 6 juni jl. heb ik gemeld dat aan het licht was 
gekomen dat het hoofdstembureau ’s-Hertogenbosch een fout had gemaakt, 
waardoor ruim 7.600 in de gemeente Boxmeer uitgebrachte stemmen niet zijn 
meegenomen in de verkiezingsuitslag. Gelet op de ernst van deze fout heb ik de 
voorzitter van het hoofdstembureau gevraagd om een onafhankelijk onderzoek in 
te stellen naar de oorzaak daarvan. Vooruitlopend op de uitkomsten van het 
onderzoek meldde het hoofdstembureau dat er nog een grote fout was gevonden. 
Bijna 1.100 van de in de gemeente Bergeijk uitgebrachte stemmen zijn ook niet 
door het hoofdstembureau meegerekend. Het gaat dus in totaal om ca 8.700 
stemmen die niet zijn meegeteld. 
  
Bij deze brief treft u het rapport aan met de uitkomst van het in opdracht van 
hoofdstembureau Den Bosch uitgevoerde onderzoek. Duidelijk is dat het 
hoofdstembureau de instructies die ik had gegeven om controles uit te voeren 
niet heeft gevolgd. De controles zijn niet uitgevoerd waardoor de gemaakte 
fouten niet zijn ontdekt voordat het hoofdstembureau het proces-verbaal 
vaststelde. Voor de feitelijke toedracht verwijs ik naar het onderzoeksrapport en 
met name naar hoofdstuk 3 “Wat er niet goed ging op het hoofdstembureau Den 
Bosch” (pagina 10 e.v.). Ik zal over de uitkomsten van het onderzoek op korte 
termijn in gesprek gaan met de leden van het hoofdstembureau Den Bosch.  
                                                
2
 De instructie dat de gegevens dubbel moeten worden ingevoerd is geen nieuwe instructie. 
De Kiesraad geeft die instructie bij elke verkiezing waarbij de programmatuur van de 
Kiesraad wordt gebruikt. 
3
 Kenmerk 2017-0000271572. 
 
Pagina 3 van 13 
 

 
 
 
 
Directie Democratie en 
 
Burgerschap 
 
Datum 
19 juni 2017 
 
 
Kenmerk 
2017-0000238538 
Gemeenteraadsverkiezingen 
De voorbereidingen voor de gemeenteraadsverkiezingen beginnen al heel 
binnenkort. Daarom kan voor deze verkiezingen slechts een beperkt aantal 
verbeteringen worden doorgevoerd.  
 
Net als bij de Tweede Kamerverkiezing moeten de gemeenten alert zijn op 
dreigingen die gericht zijn op het beïnvloeden van de verkiezingen. Bij de 
gemeenteraadverkiezingen vindt geen overdracht van totalen plaats om de uitslag 
te berekenen. Instructies over digitale overdracht zijn daarom niet nodig. Wel 
moeten uiteraard controles worden uitgevoerd zodat fouten bij onder meer het 
invoeren van gegevens worden voorkomen. De burgemeesters moeten hun 
processen zo inrichten dat er effectief op wordt toegezien dat deze controles 
daadwerkelijk worden uitgevoerd. Het mag niet voorkomen dat om welke reden 
dan ook de instructies niet nauwgezet worden gevolgd. De wijze waarop 
gemeenten hieraan invulling geven dient transparant te zijn zodat verifieerbaar is 
dat de procedures ook daadwerkelijk gevolgd zijn.  
 
Gemeenten kunnen bij de gemeenteraadsverkiezingen gebruik maken van digitale 
rekenhulpmiddelen die voldoen aan hetgeen is bepaald in het Kiesbesluit (artikel  
P 1). In de regelgeving is onder meer geregeld dat het gemeentelijk centraal 
stembureau een specificatie opstelt voor de berekening van de uitslag en die door 
een onafhankelijke instantie laat toetsen en openbaar maakt. Ook de 
programmatuur zelf moet door een onafhankelijke instantie worden getoetst. De 
documentatie en de broncode dienen openbaar te zijn. Dit zijn geen nieuwe eisen, 
deze eisen gelden al langer. 
7
Alleen programmatuur die aan die eisen voldoet mag worden gebruikt om de 
uitslag te berekenen. Ik zal de gemeenten ruim voor de gemeenteraads-
verkiezingen wederom attenderen op deze eisen. Ik zal de gemeenten vragen om 
mij te berichten welke programmatuur gebruikt gaat worden en om daarbij aan te 
tonen dat deze programmatuur voldoet aan de eisen.  
Ook de kwaliteit van de stemopneming door het stembureau moet worden 
verbeterd. Mijn indruk is weliswaar dat veel stembureaus hun werk goed doen, 
maar het komt nog te vaak voor dat stembureauleden de regels niet voldoende 
kennen of zich niet aan instructies houden. Het is cruciaal dat met name de 
voorzitters van de stembureaus goed gekwalificeerd zijn voor dit werk en in staat 
zijn om er op toe te zien dat de andere leden van het stembureau conform 
                                                
7
 De programmatuur van de Kiesraad, OSV, voldoet aan de gestelde eisen. De Kiesraad stelt 
OSV ter beschikking aan de gemeenten. Gemeenten kunnen echter ook andere 
programmatuur gebruiken maar die moet dan wel aan de gestelde eisen voldoen.  
 
Pagina 5 van 13 
 

 
 
 
 
Directie Democratie en 
 
Burgerschap 
 
Datum 
19 juni 2017 
 
  
Kenmerk 
2017-0000238538 
 De processen-verbaal van de stembureaus en de opgave van de 
burgemeester met het stemtotaal voor de gemeente moeten voor alle 
verkiezingen openbaar worden gemaakt en op het internet worden gezet 
zodat iedereen die dat wil, vóórdat de uitslag wordt vastgesteld, kan 
controleren of er fouten zijn gemaakt. In juni 2011 heeft het ministerie van 
BZK een voorstel van deze strekking in consultatie gebracht. De gemeenten 
(in casu de VNG en de NVVB) en de Kiesraad zagen toen bezwaren tegen 
10
openbaarmaking. Het wetsvoorstel is daarom toen aangepast . In plaats van 
openbaarmaking is er de regeling gekomen van artikel N 12 van de Kieswet, 
inhoudende dat de processen-verbaal slechts een korte periode zijn in te zien 
bij de gemeente. Ik ben van mening dat het niet in de huidige tijdgeest past 
dat de processen-verbaal niet openbaar zijn. De Kiesraad deelt dat standpunt 
nu ook. Dat de processen-verbaal alleen korte tijd ter inzage liggen op de 
gemeentehuizen en daarna niet meer zijn te raadplegen, voedt mogelijk 
achterdocht en is dus niet goed voor het vertrouwen in de verkiezingen.  
 
 In het geval het centraal stembureau of het vertegenwoordigend orgaan moet 
besluiten tot een hertelling, zou de hertelling decentraal bij de gemeenten 
moeten plaatsvinden. De Kieswet gaat er nu vanuit dat bij een landelijke 
verkiezing zo’n hertelling centraal in Den Haag zal plaatsvinden. Dat is 
evenwel, zoals ook de Kiesraad in zijn evaluatie constateert, onuitvoerbaar.  
 
 De Kiesraad vraagt in zijn evaluatie aandacht voor het verbeteren van het 
toezicht op de uitvoering van het verkiezingsproces in de praktijk. Ik deel 
deze analyse van de Kiesraad, zeker nu is gebleken dat instructies en 
controles niet in alle gevallen worden gevolgd en uitgevoerd. Daarom dient 
het onderzoek naar de inrichting van effectief toezicht plaats te vinden.  
 
 Het huidige stembiljet is voor sommige kiezers minder toegankelijk. Voor de 
stembureaus is het stembiljet door zijn omvang lastig te tellen. Van 
verschillende kanten, ook door de gemeenten, de Kiesraad en de OVSE, wordt 
daarom aangedrongen op de invoering van een ander kleiner stembiljet dat 
mogelijk zelfs elektronisch te tellen is. Ik begrijp dit. De regering heeft in 
2016 een voorstel tot wijziging van de Tijdelijke experimentenwet 
stembiljetten en centrale stemopneming in de Tweede Kamer ingediend, om 
experimenten mogelijk te maken met het gebruik van andere modellen van 
11
het stembiljet in het stemlokaal . Dat wetsvoorstel heeft helaas geen 
meerderheid in de Tweede Kamer gekregen, waardoor experimenten nu niet 
                                                
10
 Zie Kamerstukken II, 2011/12, 33 268, nr. 3, blz. 3 e.v. 
11
 Kamerstukken II, 2015/16, 34 288. 
 
Pagina 7 van 13 
 

 
 
 
 
Directie Democratie en 
 
Burgerschap 
 
Datum 
19 juni 2017 
 
keer ook verenigingen van Nederlanders in het buitenland en Nederlandse scholen 
Kenmerk 
2017-0000238538 
in het buitenland aangeschreven. 
 
Meer kiezers dan 81.000 zijn geregistreerd, waarvan er meer dan 69.000 ervoor  
hebben gekozen per brief te stemmen. De rest heeft gekozen voor het geven van 
een volmacht of voor het aanvragen van een kiezerspas.  
 
Er zijn geregistreerde kiezers die niet hebben kunnen stemmen omdat zij de 
stembescheiden niet of te laat hebben ontvangen. Een deel van deze kiezers heeft 
een kort geding aangespannen tegen de Staat en de gemeente Den Haag. Eisers 
vorderden – samengevat – dat ook stemmen die op het moment van sluiting van 
het briefstembureau Den Haag nog niet door de gemeente Den Haag waren 
ontvangen maar wel door een Nederlandse vertegenwoordiging in het buitenland, 
mee moesten tellen. De voorzieningenrechter wees het gevorderde af.  
 
Op 1 april jl. is de wijziging van de Kieswet in werking getreden die het mogelijk 
maakt Nederlanders die vanuit het buitenland willen stemmen permanent te 
registreren. De gemeente Den Haag is nu bezig om Nederlanders, waarvan in de 
basisregistratie personen een adres in het buitenland bekend is, aan te schrijven 
en te vragen of men zich permanent wil registreren om te stemmen bij komende 
verkiezingen. Kiezers die in het permanente register staan hoeven voor de 
volgende verkiezing, de verkiezing van het Europees Parlement in 2019, dus niet 
meer een registratieverzoek te doen. Dat betekent dat de gemeente Den Haag de 
kiezers die geregistreerd zijn al ruim voor de dag van stemming kan voorzien van 
het briefstembewijs (de stempas voor de kiezers in het buitenland). Dat zal naar 
ik verwacht een groot deel van de problemen oplossen die zich bij de Tweede 
Kamerverkiezing hebben voorgedaan met het te laat ontvangen van 
stembescheiden. Zodra de gemeente Den Haag mij bericht hoeveel personen 
gevolg hebben gegeven aan het verzoek om opgenomen te worden in de 
permanente registratie, zal ik de Kamer daarover informeren.  
 
Stembiljet 
Het stembiljet kan pas aan de kiezers worden gezonden als onherroepelijk 
vaststaat welke partijen en kandidaten aan de verkiezing mee mogen doen. Het 
stembiljet kan per mail aan de kiezers worden gezonden, dat maakt de Tijdelijke 
experimentenwet nieuwe stembiljetten en centrale stemopneming mogelijk. Daar 
is nu twee keer mee geëxperimenteerd (in 2014 en nu bij de Tweede 
Kamerverkiezing) en dat werkt. Kiezers kunnen er ook voor kiezen om het 
stembiljet per post te ontvangen. Dat moet naar mijn mening de uitzondering 
zijn, omdat de post er zo lang over kan doen dat de kiezer het stembiljet niet op 
tijd ontvangt.  
 
 
Pagina 9 van 13 
 

 
 
 
 
Directie Democratie en 
 
Burgerschap 
 
Datum 
19 juni 2017 
 
 
Kenmerk 
2017-0000238538 
Verbeteringen 
Mijn streven is om het stemmen voor de kiezers in het buitenland waar mogelijk 
makkelijker te maken. De invoering van de permanente registratie zal daar zeker 
toe bijdragen. Dat geldt ook voor het gebruik van het nieuwe stembiljet dat per 
mail aan de kiezer kan worden gezonden. Ik zie echter mogelijkheden om verdere 
verbeteringen door te voeren. Daar is evenwel veelal wetswijziging voor nodig. Ik 
denk daarbij aan maatregelen waarmee het aantal ongeldige stemmen verder kan 
worden beperkt, zoals toestaan dat ook een andere dan (de nu verplichte) oranje 
retour enveloppe wordt gebruikt, dat het stembiljet met een willekeurige kleur 
kan worden ingevuld (dus niet alleen met zwart, blauw, groen en rood). Als het 
stembureau eenduidig kan vaststellen wat de keuze van de kiezer is, dan zou de 
stem geldig moeten zijn.  
 
Het is ook onnodig om een briefstem die onvoldoende gefrankeerd is ongeldig te 
verklaren. Het is voor de kiezer immers niet altijd te bepalen of de enveloppe 
voldoende is gefrankeerd. Nederlanders die in Nederland stemmen kunnen een 
zogenoemde onderhandse volmacht geven zodat iemand anders de stem kan 
uitbrengen. Dat moet ook mogelijk worden voor de kiezers in het buitenland. 
Daarvoor moet geregeld worden dat op het briefstembewijs (de stempas voor de 
kiezers in het buitenland) een volmacht kan worden gegeven.  
 
Bij de wijziging van de Kieswet om de permanente registratie mogelijk te maken 
is reeds aangekondigd dat het aantal briefstembureaus in het buitenland moet 
13
toenemen als veel meer Nederlanders vanuit het buitenland gaan stemmen . 
Meer stembureaus in het buitenland betekent dat minder kiezers de briefstem 
moeten opsturen naar Nederland. Dat zal er toe bijdragen dat meer stemmen op 
tijd kunnen worden uitgebracht.  
 
Ten slotte wil ik nog ingaan op de vraag van de commissie voor de geloofsbrieven 
“of het wel het meest aangelegen is de gehele uitvoering van de organisatie van 
de verkiezing voor de Nederlanders in het buitenland te beleggen bij de gemeente 
Den Haag die geen binding zou hebben met deze kiezers en niet direct 
aanspreekbaar voor haar werkwijze”. Er is in het verleden voor gekozen om deze 
taak bij een gemeente te beleggen, omdat gemeenten weten hoe een verkiezing 
moet worden georganiseerd. Het ministerie van BZK heeft die ervaring in veel 
mindere mate en is ook niet toegerust op zo’n uitvoerende taak. De gemeente 
Den Haag voert deze taak met heel veel inzet uit en de gemeente probeert er 
alles aan te doen om er voor te zorgen dat kiezers hun stem kunnen uitbrengen. 
                                                
13
 Zie Kamerstukken II, 2015/16, 34 384, blz. 16. 
 
Pagina 11 van 13 
 

 
 
 
 
Directie Democratie en 
 
Burgerschap 
 
Datum 
19 juni 2017 
 
zonder enige betrokkenheid van de minister van BZK. De uitslag wordt door een 
Kenmerk 
2017-0000238538 
onafhankelijke instantie zijnde de Kiesraad vastgesteld.  
 
Het is van zeer groot belang dat de uitslag van de verkiezing wordt vertrouwd. Bij 
de organisatie van de verkiezingen zijn zoveel mensen betrokken (meer dan 
50.000) dat het onmogelijk is om uit te sluiten dat er fouten worden gemaakt. 
Echter de processen moeten zo zijn ingericht dat fouten tijdig kunnen worden 
opgespoord en waar mogelijk worden gecorrigeerd. De evaluatie van de Tweede 
Kamerverkiezing laat zien dat dit laatste niet overal goed is gegaan. Daardoor zijn 
er stemmen van kiezers niet meegeteld. Dat is een ernstige constatering.  
 
Er moeten, zoals ik hiervoor al heb opgemerkt, maatregelen worden getroffen om 
te voorkomen dat deze fouten bij volgende verkiezingen weer optreden. Waar dat 
nodig is zal de wet- en regelgeving daarvoor moeten worden aangepast.  
 
De minister van Binnenlandse Zaken en Koninkrijksrelaties, 
 
 
 
 
 
dr. R.H.A. Plasterk 
 
 
Bijlagen:  
 
1) Rapportage onderzoek hoofdstembureau ’s-Hertogenbosch  
2) Brief Kiesraad – verschillen uitslagen gemeenten en hoofdstembureaus  
3) Rapportage GfK (enquête onder gemeenten) 
4) Rapportage onderzoek toegankelijkheid stemlokalen 
5) Rapportage voorlichtingscampagne stemmen vanuit het buitenland 
6) Rapportage Rijksdienst Caribisch Nederland (kwalitatief onderzoek naar de 
effecten van de informatiecampagne in Caribisch Nederland) 
7) Rapportage campagneeffectonderzoek TK-verkiezing 
8) Stembiljet gebruikt door kiezers in het buitenland 
9) Bijlage kiezers buiten Nederland  
10) Evaluatieadvies Kiesraad 
11) Rapportage waarnemingsmissie OVSE 
 
 
Pagina 13 van 13 
 

