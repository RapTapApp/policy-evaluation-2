34 702 Verandering in de Grondwet, strekkende tot het opnemen van een 
constitutionele basis voor Caribische openbare lichamen en het regelen 
van een kiescollege voor de Eerste Kamer 
 
Nota naar aanleiding van het verslag 
 
Inhoudsopgave 
1. Inleiding 
2. Opvattingen van de Caribische openbare lichamen 
3. Afwijkende regels 
4. Uitvoering verkiezingen 
 
1. Inleiding 
 
Met belangstelling heb ik kennisgenomen van de opmerkingen en vragen in het 
verslag. Bij het beantwoorden van de vragen heb ik zoveel mogelijk de volgorde 
van het verslag aangehouden. 
 
2. Opvattingen van de Caribische openbare lichamen 
 
De leden van de VVD-fractie overwegen dat de inhoudelijke opvattingen van 
Bonaire en Sint Eustatius over deze grondwetswijziging ten tijde van de eerste 
lezing niet bekend waren. Zij vragen de regering of die opvattingen inmiddels 
bekend zijn en zo ja, wat die opvattingen zijn. 
 
De bestuurscolleges van Bonaire, Sint Eustatius en Saba hebben in 2012 
gereageerd op het oorspronkelijke wetsvoorstel voor de verklaringswet bij deze 
1
grondwetsherziening. Omdat de voorgestelde regeling van het kiesrecht voor de 
Eerste Kamer op bezwaren stuitte, heeft de regering in 2015 een nieuw 
wetsvoorstel tot wijziging van de verklaringswet in procedure gebracht (novelle 
2
over een apart kiescollege voor de Eerste Kamer). Op het verzoek om een reactie 
op het laatstgenoemde wetsvoorstel is aanvankelijk geen inhoudelijke reactie van 
3
de bestuurscolleges van Bonaire en Sint Eustatius gekomen. Het bestuurscollege 
van Bonaire overwoog dat het zijn mening over het wetsvoorstel pas kenbaar 
wenste te maken na de voor eind december 2015 voorgenomen volksraadpleging 
over de status van Bonaire als openbaar lichaam, alsook nadat de resultaten van 
de evaluatie van de uitwerking van de nieuwe staatkundige structuur van Bonaire, 
Sint Eustatius en Saba bekend zouden zijn. Het bestuurscollege van Sint Eustatius 
verzocht de regering om het wetsvoorstel aan te houden tot na de genoemde 
evaluatie. Na de evaluatie heeft het bestuurscollege van Sint Eustatius alsnog laten 
weten dat het instemt met de grondwetswijziging, omdat daarmee de huidige 
4
constitutionele positie van de openbare lichamen niet verankerd wordt. Van 
Bonaire is geen formele reactie nagekomen. 
 
Na afronding van de eerste lezing heeft er met de bestuurscolleges en ambtenaren 
van Bonaire, Sint Eustatius en Saba veelvuldig informeel contact plaatsgevonden 
over het wetsvoorstel tot uitvoering van deze grondwetsherziening, dat nu in 
voorbereiding is (zie ook § 4). Deze contacten waren zowel in persoon als via 
videoconferentie en hadden tot doel de reikwijdte van de grondwetsherziening te 
bespreken, de ideeën van de openbare lichamen over de uitvoeringswet te 
                                                
1
 Bijlagen bij Kamerstukken II 2011/12, 33 131, nr. 6. 
2
 Kamerstukken 2015/16, 34 341, nr. 3, blz. 1-2. 
3
 Zie Kamerstukken II 2015/16, 34 341, nr. 3, blz. 5, en de bijlagen bij dat Kamerstuk. 
4
 Kamerstukken I 2015/16, 34 341, nr. A. 
1 
 
 

inbedding van Bonaire, Sint Eustatius en Saba heeft de evaluatiecommissie 
geoordeeld dat vijf jaar te kort is om een eindoordeel te kunnen geven over 
de nieuwe staatkundige structuur. Daarbij is ook van belang dat de afgelopen jaren 
hebben laten zien dat de verhoudingen in het Caribische deel van het Koninkrijk 
voortdurend in beweging zijn. In dat licht heeft het kabinet na de evaluatie geen 
institutionele wijzigingen voorgesteld.  
 
3. Afwijkende regels 
 
De leden van de D66-fractie vragen de regering om uitdrukkelijk te bevestigen dat 
het derde lid van artikel 132a van de Grondwet niet van invloed is op artikel 1 van 
de Grondwet, dat de grondrechten van alle Nederlanders waarborgt. De leden van 
de CDA-fractie vragen welke waarborgen het voorgestelde artikel 132a van de 
Grondwet voor de eilanden biedt, anders dan dat gemotiveerd moet worden 
waarom voor een afwijkende regeling is gekozen.  
 
Voor de eilanden geldt onverkort de waarborg van het gelijkheidsbeginsel, zoals 
verwoord in mensenrechtenverdragen en artikel 1 van de Grondwet. Het derde lid 
van het voorgestelde artikel 132a drukt – net als het huidige artikel 1, tweede lid, 
van het Statuut voor het Koninkrijk – uit dat er passende regels en maatregelen 
kunnen worden vastgesteld voor de eilanden indien er door bijzondere 
omstandigheden sprake is van een wezenlijk onderscheid met Europees Nederland. 
Uiteraard geschiedt dit niet bij willekeur; in overeenstemming met artikel 1 van de 
Grondwet moet er een gedegen afweging aan ten grondslag liggen. Elk beleidsveld 
kent zijn specifieke context en omstandigheden die een eigen afweging vergen. 
Voor elke (wettelijke) maatregel moet eerst worden bezien of er sprake is van 
gelijke gevallen. Als er sprake is van ongelijke gevallen, is ongelijke behandeling 
gerechtvaardigd naar de mate van de ongelijkheid. Ook bij gelijke gevallen kan 
ongelijke behandeling gerechtvaardigd zijn, mits er een voldoende zwaarwegend 
legitiem doel aanwezig is. Daarnaast moet er sprake zijn van een passend en 
noodzakelijk middel. Dit alles moet, zoals de leden van de CDA-fractie al stellen, 
deugdelijk gemotiveerd worden. 
 
In de praktijk vindt (toetsing van) de afweging niet alleen plaats door de 
verantwoordelijke minister. Artikel 209 van de WolBES schrijft voor dat de 
verantwoordelijke minister vooraf de bestuurscolleges in de gelegenheid stelt hun 
oordeel te geven indien er sprake is van ingrijpende beleidsvoornemens die 
uitsluitend op de openbare lichamen betrekking hebben en beleidsvoornemens ten 
aanzien van de openbare lichamen om op ingrijpende wijze af te wijken van 
regelgeving die van toepassing is in het Europese deel van Nederland. Daarmee 
wordt de bestuurscolleges gelegenheid geboden onterecht afwijkende regels te 
voorkomen. Bovendien moet in de toelichting bij een wettelijke regeling ingegaan 
worden op de positie van Bonaire, Sint Eustatius en Saba en de wijze waarop 
rekening is gehouden met eventuele factoren waardoor de eilanden zich wezenlijk 
10
onderscheiden van het Europese deel van Nederland. 
 
Als een burger in het Caribische deel van Nederland van mening is dat hij ten 
onrechte anders wordt behandeld dan een burger in het Europese deel van 
Nederland, kan hij vanzelfsprekend een beroep doen op de rechter. Dat is in de 
praktijk ook gebeurd. Zo achtten enkele burgers uit Bonaire, Sint Eustatius en 
Saba het in strijd met het gelijkheidsbeginsel dat hun AOV-uitkering lager was dan 
de in Europees Nederland gebruikelijke AOW-uitkering. Hun beroep op het 
gelijkheidsbeginsel werd door het Gemeenschappelijk Hof van Justitie van Aruba, 
                                                
10
 Zie aanwijzing 212, onder h, van de Aanwijzingen voor de regelgeving. 
3 
 
 

onderzoeksopzet recent met de openbare lichamen is afgestemd. Van integraal 
inkomensbeleid in die zin dat de koopkracht in het Caribische deel van Nederland 
telkens met die in het Europese deel van Nederland vergeleken wordt, is geen 
sprake. Voor maatregelen die de inwoners van Caribisch Nederland raken, worden 
wel steeds de koopkrachteffecten bezien, net zoals dat in Europees Nederland 
gebeurt. 
 
4. Uitvoering verkiezingen 
 
De leden van de VVD-fractie stellen een aantal vragen over de uitwerking van het 
voorgestelde kiescollege voor de Eerste Kamer bij wet in formele zin en pleiten 
daarbij voor een zo efficiënt mogelijke oplossing.  
 
Een concept van het desbetreffende wetsvoorstel is recent beschikbaar gesteld via 
internetconsultatie en voor advies voorgelegd aan de bestuurscolleges en de 
14
Kiesraad. De regering streeft ernaar het wetsvoorstel voor het zomerreces aan de 
Afdeling advisering van de Raad van State voor te leggen en spoedig na het advies 
bij uw Kamer in te dienen. Ik wil in dit verband niet te zeer vooruitlopen op de bij 
wet in formele zin te maken keuzes, omdat de grondwetsherziening op haar eigen 
merites moet worden bezien. Wel bevestig ik graag dat ook de regering streeft 
naar een zo efficiënt mogelijke regeling van de verkiezingen, die herkenbaar en 
uitvoerbaar is voor de betrokkenen in de openbare lichamen.  
 
 
De minister van Binnenlandse Zaken en Koninkrijksrelaties, 
 
 
 
 
dr. R.H.A. Plasterk 
                                                
14
 De consultatieversie is te raadplegen via 
https://www.internetconsultatie.nl/uitvoeringswetkiescollegesbes. 
5 
 
 

