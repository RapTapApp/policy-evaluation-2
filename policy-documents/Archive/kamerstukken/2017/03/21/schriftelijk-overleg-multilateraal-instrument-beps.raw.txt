 
2016D48086 
 
Inleiding 
De leden van de fracties van de VVD, de PvdA, het CDA, de PVV, D66 en Van Vliet hebben vragen 
gesteld over de brief van 28 oktober 2016 over de hoofdlijnen van het multilateraal instrument 
1
(MLI) om belastingverdragen aan te passen aan de verdragsgerelateerde BEPS-uitkomsten. Voor 
het overzicht heb ik de beantwoording van de vragen geordend naar onderwerp.  
 
Ik ga hierna achtereenvolgens in op de volgende onderwerpen: 
1. Toelichting op de werking van de MLI en het proces; 
2.  Deelnemende landen en belastingverdragen die onder de werking van de MLI worden 
gebracht; 
3.  Intenties andere landen bij keuzes en voorbehouden binnen de MLI; 
4.  Nederlandse keuzes en voorbehouden; 
5.  Verhouding tot het huidige Nederlandse verdragsbeleid; 
6.  Gevolgen van de MLI voor vestigingsklimaat en concurrentiepositie van Nederland; 
7.  Verhouding met het OESO-modelverdrag en de uitleg van begrippen; 
8  Minimumstandaard tegen verdragsmisbruik en vergelijkbare antimisbruikbepalingen; 
9.  Verbeteren geschilbeslechting;  
10.  Hybride mismatches; 
11.  Overige vragen. 
 
1. Toelichting op de werking van de MLI en het proces 
 
Op 24 november 2016 is de tekst van de MLI vastgesteld door de zogenoemde Ad Hoc Groep met 
2
vertegenwoordigers uit meer dan 100 jurisdicties. In antwoord op vragen van de leden van de 
fracties van de PvdA, de SP en de PVV voeg ik als bijlage bij deze reactie de tekst van de MLI en 
van de daarbij behorende ‘Explanatory Statement’ met uitleg over de werking van de MLI. In de 
week van 5 juni 2017 heeft de OESO een ondertekeningsceremonie gepland voor de jurisdicties die 
de MLI willen gebruiken ter implementatie van verdragsgerelateerde BEPS-maatregelen. 
Ondertekening is formeel mogelijk vanaf 31 december 2016. Er zijn voor zover mij bekend nog 
geen jurisdicties die de MLI al hebben ondertekend. 
 
Over de werking van de MLI hebben de fracties van de VVD, de PvdA, de SP, het CDA, de PVV en 
Van Vliet vragen gesteld waarop ik hierna inga. De MLI is een multilateraal verdrag waarmee wordt 
beoogd bestaande bilaterale belastingverdragen op een efficiënte wijze aan te passen aan de 
verdragsgerelateerde BEPS-maatregelen die op 5 oktober 2015 zijn gepubliceerd. De MLI betreft 
dus een instrument voor implementatie van deze eerder gepubliceerde BEPS-verdragsmaatregelen. 
Over die maatregelen en de kabinetsappreciatie daarvan heeft het kabinet uw Kamer bij brief van 5 
                                                      
1
 Kamerstukken II 2016/17, 25 087, nr. 135.  
2
 Het gaat om ‘jurisdicties’; sommige staten bestaan uit meerdere jurisdicties waarmee bilaterale 
belastingverdragen zijn gesloten.  
 
1 

 
De flexibiliteit die geldt voor de verdragsgerelateerde BEPS-maatregelen komt ook tot uitdrukking 
in de MLI-maatregelen: deze maatregelen betreffen namelijk niet alleen ‘minimumstandaarden’ en 
bij diverse maatregelen zijn er verschillende keuzes mogelijk. Wat betreft het onderscheid tussen 
‘minimumstandaarden’ en optionele maatregelen is van belang dat de mate van flexibiliteit bij 
‘minimumstandaarden’ als onderdeel van de MLI beperkter is, omdat partijen binnen het BEPS-
project zich daaraan hebben gecommitteerd. Wel zijn er verschillende manieren om aan de 
minimumstandaarden te voldoen.  
 
Bij de flexibiliteit is ook van belang dat de MLI één van de middelen is om de verdragsgerelateerde 
maatregelen in de verdragen te implementeren. Daarom is het ook mogelijk dat jurisdicties 
bepaalde belastingverdragen niet onder de werking van de MLI brengen, bijvoorbeeld omdat 
onderhandelingen lopen waarin de BEPS-verdragsmaatregelen kunnen worden meegenomen 
zonder dat dit tot grote vertraging leidt.  
 
In reactie op een vraag van de leden van de fractie van het CDA merk ik op dat het bij de keuzes 
en voorbehouden niet mogelijk is om een onderscheid te maken tussen verschillende 
verdragspartners. Hetzelfde pakket van maatregelen zal dus aan alle verdragspartners moeten 
worden aangeboden, tenzij het betreffende verdrag niet onder de werking van de MLI wordt 
gebracht. Dat neemt niet weg dat de gevolgen van keuzes voor specifieke belastingverdragen wel 
verschillend kunnen zijn, afhankelijk van de inhoud van het desbetreffende belastingverdrag en de 
voorbehouden die de verschillende verdragspartners maken. 
  
Bilaterale belastingverdragen worden alleen aangepast als het verdrag door beide verdragspartners 
onder de MLI is aangemeld en voor zover er tussen verdragspartners een ‘match’ is met betrekking 
tot de keuzes onder de MLI. Als bijvoorbeeld een verdragspartner een voorbehoud maakt voor een 
MLI-bepaling, terwijl de andere verdragspartner bij deze bepaling geen voorbehoud maakt, is er 
geen ‘match’ en geldt de concrete MLI-bepaling niet voor het belastingverdrag tussen deze twee 
jurisdicties. De MLI kan dus niet leiden tot een eenzijdige aanpassing van belastingverdragen 
zonder dat Nederland heeft ingestemd met een dergelijke aanpassing. De leden van de fractie van 
de PVV vragen hiernaar.  
 
Bij enkele MLI-bepalingen kan een verschillende keuze leiden tot een aanpassing van 
belastingverdragen die asymmetrisch werkt, mits de verdragspartners met een dergelijke 
asymmetrische toepassing hebben ingestemd. Dit geldt in de eerste plaats bij de 
voorkomingsbepaling: het is mogelijk om een keuze tussen de verschillende opties alleen toe te 
passen op eigen inwoners. Dit past bij de bestaande praktijk; het is bij bilaterale 
belastingverdragen gebruikelijk dat verdragspartners zelf hun voorkomingsmethode voor eigen 
inwoners regelen. In de tweede plaats kan een dergelijke asymmetrische toepassing gelden bij de 
maatregelen die onderdeel zijn van de minimumstandaard tegen verdragsmisbruik (artikel 7 van 
de MLI). Die maatregelen uit de MLI bestaan uit een Limitation on Benefits (LOB) en een Principal 
Purposes Test (PPT). Verderop in deze reactie ga ik nader in op deze bepalingen. De PPT is op 
zichzelf voldoende om aan de minimumstandaard te voldoen. Binnen de MLI is het echter mogelijk 
om naast de PPT ook te kiezen voor een (‘simplified’) LOB. Deze LOB kan als verdragspartners 
 
3 

 
verdragsmisbruik door bijvoorbeeld ‘treaty shopping’ te bestrijden is opgenomen in artikel 7. Dit 
betreft de PPT, de (‘simplified’) LOB in combinatie met de PPT of de (‘detailed’) LOB in combinatie 
met een antidoorstroombepaling. De laatste minimumstandaard betreft maatregelen ter 
verbetering van geschilbeslechting via de onderling overlegprocedure in artikel 16 van de MLI.  
 
Voor het verdere proces en de politieke besluitvorming is relevant dat de OESO een 
ondertekeningsceremonie heeft gepland in de week van 5 juni 2017. Als Nederland de MLI op dat 
moment ondertekent, zal de uitdrukkelijke goedkeuringsprocedure in de tweede helft van 2017 
worden ingezet en de betreffende wet aan de Raad van State ter advisering worden voorgelegd. De 
keuzes en voorbehouden kunnen naar aanleiding van de parlementaire behandeling nog worden 
gewijzigd. Deze worden namelijk pas definitief op het moment van het deponeren van de 
ratificatieakten. Dit in antwoord op vragen van de leden van de fracties van de VVD, de PvdA en de 
SP.  
 
De leden van de fractie van de SP hebben gevraagd wanneer de belastingverdragen door de MLI 
zullen zijn aangepast. Hierbij is van belang dat voor de inwerkingtreding van de MLI zelf vereist is 
dat ten minste vijf jurisdicties het verdrag hebben geratificeerd. Het moment waarop Nederlandse 
bilaterale belastingverdragen zullen zijn aangepast, hangt vervolgens met name af van het 
moment van afronding van de goedkeuringsprocedure van de MLI in het Koninkrijk en van het 
moment van afronding van de interne goedkeuringsprocedure van de MLI door de desbetreffende 
verdragspartner. Indien de MLI in de eerste helft van 2018 door zowel Nederland als door de 
desbetreffende verdragspartner wordt geratificeerd, kan de MLI in 2019 van toepassing zijn op het 
desbetreffende bilaterale verdrag. In reactie op vragen van de leden van het CDA: de MLI is niet 
automatisch op dezelfde datum van toepassing op alle Nederlandse verdragen omdat de datum van 
ratificatie tussen de verschillende verdragspartners normaliter zal verschillen. 
 
De leden van de fractie van het CDA vragen of het ministerie van Financiën na aanname van de 
MLI de belastingverdragen presenteert waarin de MLI-bepalingen zijn opgenomen. De MLI zal 
gelden naast bestaande belastingverdragen. Anders dan een wijzigingsprotocol, leidt de MLI 
immers niet tot herziene verdragsteksten waarin de beoogde wijzigingen zijn geïntegreerd. Voor 
verdragen die onder de werking van de MLI zijn gebracht door zowel Nederland als de 
verdragspartner bij het desbetreffende belastingverdrag is dus zowel het belastingverdrag zelf als 
de MLI van belang. Voor de inzichtelijkheid van de MLI geldt een systeem van notificaties zodat 
kenbaar is wat de invloed van de MLI is op de betreffende verdragsrelatie. Zodra een bilateraal 
verdrag onder de reikwijdte van de MLI valt, zal de Minister van Buitenlandse Zaken dit bovendien 
in een Tractatenblad bekendmaken. 
 
De leden van de fractie van de VVD vragen wanneer de MLI wordt geëvalueerd. Voor de situatie in 
Nederland is de MLI in dit opzicht vergelijkbaar met een bilateraal belastingverdrag. Er is daarom 
geen specifiek evaluatiemoment voorzien. Het staat Nederland en de desbetreffende 
verdragspartner echter vrij om in de toekomst nieuwe afspraken te maken die afwijken van de 
afspraken in de MLI als daartoe aanleiding bestaat (zonder afbreuk te doen aan de 
minimumstandaarden). Wat betreft de vraag naar een evaluatie merk ik wel op dat de 
 
5 

 
deelnemen aan het BEPS-project. Voor zover daar echter landen tussen zitten waarmee Nederland 
een belastingverdrag heeft, kan Nederland deze landen benaderen om op bilateraal niveau tot 
afspraken te komen die misbruik door belastingverdragen tegengaan. Het niet deelnemen aan het 
BEPS-project leidt in mijn optiek vooral tot onzekerheid en onduidelijkheid. Ik verwacht dan ook 
niet dat landen onder druk worden gezet om niet deel te nemen aan het BEPS-project waar het lid 
van de fractie Van Vliet naar vraagt. Op dit moment nemen meer dan 100 jurisdicties deel aan het 
Inclusive Framework. In dat kader geldt er een ‘monitoring process’ om te bezien in hoeverre 
daadwerkelijk maatregelen worden genomen tegen belastingontwijking. Het is daarom minder 
aantrekkelijk voor landen om niet mee te doen met het BEPS-project.  
 
De leden van de fractie van de VVD hebben gevraagd waarom ik er niet voor kies om alleen de 
belastingverdragen onder de MLI te brengen met landen die meedoen aan de uitwerking van de 
BEPS-actiepunten of de MLI. Ook vragen zij naar het effect op bilaterale 
4
verdragsonderhandelingen. In mijn brief van 28 oktober 2016 heb ik aangegeven zoveel mogelijk 
belastingverdragen onder de MLI te willen brengen, waarbij het bij lopende 
verdragsonderhandelingen passender kan zijn om de beoogde wijzigingen bilateraal mee te nemen. 
Ik vind het een goede zaak om de Nederlandse belastingverdragen aan te passen aan de 
betreffende BEPS-standaarden waarover internationaal overeenstemming is. Het is daarbij mijn 
opvatting dat het nuttig is als een land dat deelneemt aan de MLI het aanmelden van een verdrag 
niet laat afhangen van zijn verdragspartner. Dat zou immers tot gevolg kunnen hebben dat landen 
een afwachtende houding aannemen waardoor er uiteindelijk niets gebeurt. Bovendien kunnen 
jurisdicties ook nog in een later stadium tot de MLI toetreden. De mate waarin jurisdicties in de MLI 
participeren, is dus geen statisch gegeven. Dit betekent wel dat de verdragen met landen die 
Nederland aanmeldt, terwijl die landen nu niet direct deelnemen aan de MLI, onder de MLI gaan 
vallen op het moment dat die landen alsnog gaan deelnemen. Verder is het mogelijk om na 
ratificatie van de MLI de lijst met verdragen die onder de werking van de MLI worden gebracht uit 
te breiden en om reserveringen in te trekken. Er zullen landen zijn die hier gebruik van maken en 
in eerste instantie een terughoudende houding aannemen.  
 
De belastingverdragen waarbij het mogelijk is de BEPS-standaarden eventueel bilateraal mee te 
nemen in verband met lopende onderhandelingen zijn de verdragen met België, Duitsland, 
Frankrijk, Denemarken, Polen, Spanje, Ierland, Bulgarije en Brazilië. Dit in antwoord op vragen van 
leden van de fracties van de PvdA, de PVV en D66. Die onderhandelingen bevinden zich niet 
allemaal in hetzelfde stadium. De MLI is geen vertragende factor voor deze onderhandelingen. 
Integendeel, over de tekst van de betreffende BEPS-maatregelen is met de BEPS-rapporten en MLI 
in de hand dan weinig discussie te verwachten. Het is echter nooit op voorhand aan te geven hoe 
lang onderhandelingen duren. Bij deze landen is het naar mijn inschatting echter efficiënter om de 
BEPS-maatregelen direct mee te nemen in de bilaterale verdragsonderhandelingen. Bovendien leidt 
dit er toe dat de BEPS-maatregelen voor die verdragen in ieder geval in één verdrag worden 
opgenomen. Dit is anders onder de MLI waarbij in een concrete verdragsrelatie twee verdragen (de 
MLI en het belastingverdrag) van toepassing zijn. Inhoudelijk maakt het geen verschil of de BEPS-
                                                      
4
 Kamerstukken II 2016/17, 25 087, nr. 135. 
 
7 

 
3. Intenties andere landen bij keuzes en voorbehouden binnen MLI 
 
De leden van de fracties van de VVD en D66 vragen naar de keuzes die landen naar verwachting 
binnen de MLI zullen maken. Zij vragen daarbij in te gaan op de keuzes die landen maken wat 
betreft de invulling van de minimumstandaard tegen verdragsmisbruik en wat betreft de overige 
maatregelen. 
 
Het OESO Secretariaat heeft op ambtelijk niveau gevraagd welke intenties de deelnemende 
jurisdicties binnen de Ad Hoc Groep hebben wat betreft de keuzes en voorbehouden die binnen de 
MLI mogelijk zijn. Omdat de keuzes van (een deel van) de deelnemende landen alleen nog maar op 
ambtelijk niveau gedeeld zijn, kan ik hier nog niet ingaan op de specifieke (voorlopige) keuzes van 
landen. In zijn algemeenheid kan ik wel zeggen dat vooralsnog meer dan de helft van de aan de Ad 
Hoc Groep deelnemende jurisdicties heeft aangegeven welke belastingverdragen zij onder de MLI 
willen brengen en welke intenties zij hebben wat betreft de keuzes en voorbehouden binnen de 
MLI. Het beeld is dus niet volledig en evenmin definitief. Wel is duidelijk dat (op een enkele 
uitzondering na) alle jurisdicties die op dit moment hun intenties aan het OESO Secretariaat 
kenbaar hebben gemaakt, bij de invulling van de ‘minimumstandaard’ tegen verdragsmisbruik 
kiezen voor de PPT. De leden van de fractie van D66 vragen naar de reden van deze keuze. Ik kan 
niet voor andere partijen spreken binnen de Ad Hoc Groep, maar ik verwacht dat veel jurisdicties 
de PPT aantrekkelijk vinden om dezelfde redenen als die ik in mijn brief van 28 oktober 2016 heb 
 5
aangegeven. De PPT is de enige maatregel waarmee zelfstandig aan de minimumstandaard tegen 
verdragsmisbruik wordt voldaan, omdat deze voldoende flexibel is om allerlei vormen van 
verdragsmisbruik op effectieve wijze aan te pakken. Slechts een beperkt aantal jurisdicties kiest 
voor een (‘simplified’) LOB in aanvulling op de PPT. Op een enkele uitzondering na, kiest geen van 
de jurisdicties die tot dusver de intenties aan de OESO kenbaar hebben gemaakt voor een 
(‘detailed’) LOB aangevuld met een antidoorstroombepaling. In zijn algemeenheid kan ik verder 
opmerken dat per bepaling ongeveer de helft van de landen, variërend in samenstelling, een 
volledig voorbehoud maken bij de bepalingen over hybride entiteiten (artikel 3 van de MLI), MAP-
tiebreaker (artikel 4 van de MLI), minimale bezitsperiode (artikel 8 van de MLI), 
onroerendezaakvennootschappen (artikel 9 van de MLI), de bepaling die ziet op laagbelaste vaste 
inrichtingen in derde landen (artikel 10 van de MLI) en bij de verschillende bepalingen over vaste 
inrichtingen (artikel 12, 13 en 14 van de MLI).  
 
4. Nederlandse keuzes en voorbehouden 
 
De leden van de fracties van het CDA en de PvdA hebben vragen over de specifieke keuzes en 
voorbehouden die het kabinet binnen de MLI wil maken. In mijn brief van 28 oktober 2016 ben ik 
6
hier op ingegaan. Kort gezegd komt deze positie erop neer dat Nederland alle MLI-bepalingen 
accepteert, behoudens enkele voorbehouden die een louter fiscaaltechnische achtergrond hebben.  
                                                      
5
 Kamerstukken II 2016/17, 25 087, nr. 135. 
6
 Kamerstukken II 2016/17, 25 087, nr. 135. 
 
9 

 
van vaste inrichtingen bij andere drempelperiodes (met name bij bouw- en 
constructiewerkzaamheden). 
 
Het laatste voorbehoud ziet op de verplichte en bindende arbitragebepalingen in de MLI. Het 
kabinet is voorstander van het opnemen van deze vorm van arbitrage in belastingverdragen. 
Daarom is het mijn intentie om aan te geven dat Nederland de bepalingen hierover in de MLI wil 
opnemen in zijn belastingverdragen. Dit is onwenselijk voor de verdagen waarin dit al geregeld is; 
de werkingsfeer van die verdragen zou niet via de MLI mogen worden beperkt. Daarom wil ik 
gebruikmaken van het voorbehoud om bestaande verplichte en bindende arbitragebepalingen te 
behouden, conform artikel 26, vierde lid, van de MLI.  
 
5. Verhouding tot het huidige Nederlandse verdragsbeleid 
 
De leden van de fractie van de VVD vragen in hoeverre de afspraken in de MLI afwijken van de 
7
Notitie Fiscaal Verdragsbeleid 2011 (NFV 2011) . Ook de leden van de fracties van het CDA en D66 
vragen naar de verhouding met het bestaande verdragsbeleid. De leden van de fractie van de VVD 
hebben verder enige vragen over de keuzes van Nederland bij de BEPS actiepunten 2 (hybride 
entiteiten), 6 (verdragsmisbruik) en 7 (vaste inrichting). De leden van de fracties van de PvdA en 
de SP vragen naar de inzet van het kabinet ten aanzien van BEPS actiepunt 7.  
 
De bepalingen die zijn opgenomen in de MLI betreffen verdragsgerelateerde BEPS-maatregelen 
tegen belastingontwijking en ter verbetering van geschilbeslechting onder belastingverdragen. De 
inhoud van deze bepalingen is met de MLI niet ‘nieuw’; deze bepalingen zijn al op 5 oktober 2015 
gepubliceerd in de BEPS-rapporten. Het kabinet heeft op diezelfde datum een appreciatie gegeven 
van de maatregelen die in die rapporten zijn voorgesteld. Daarbij is opgemerkt dat Nederland de 
uitkomsten van de BEPS actiepunten 6 (verdragsmisbruik) en 7 (vaste inrichtingen) voortaan tot 
het verdragsbeleid rekent. Wat betreft BEPS actiepunt 14 (geschilbeslechting) geldt dat Nederland 
al voor verschijnen van de BEPS-rapporten behoorde tot de internationale voorhoede.  
Ook in de NFV 2011 is overigens al aangegeven dat Nederland in verdragsonderhandelingen streeft 
8
naar het bereiken van een resultaat waarin verdragsmisbruik niet mogelijk is. Tot de 
antimisbruikbepalingen die in dat kader in de NFV 2011 zijn genoemd, behoort de zogenoemde 
“main purpose test”. Een dergelijke bepaling vertoont gelijkenis met de PPT, zoals die in het BEPS- 
rapport van 5 oktober 2015 is gepubliceerd en is opgenomen in de MLI. Daarnaast zet het kabinet 
zich al jaren actief in om antimisbruikbepalingen op te nemen in de relatie met 
ontwikkelingslanden. Het belangrijkste verschil tussen de huidige praktijk van bilaterale 
verdragsonderhandelingen (al dan niet met ontwikkelingslanden) en de MLI is daarom de tijdwinst 
die met de MLI geboekt kan worden. Met de inzet die ik binnen de MLI voorsta, nodig ik 
Nederlandse verdragspartners uit om het onderlinge belastingverdragennetwerk te moderniseren 
voor de bestrijding van verdragsmisbruik en de verbetering van geschilbeslechting. Het is de keuze 
en verantwoordelijkheid van onze verdragspartners of en in hoeverre zij daar in mee willen gaan.  
                                                      
7
 Kamerstukken II 2010/11, 25 087, nr. 7 (bijlage). 
8
 Kamerstukken II 2010/11, 25 087, nr. 7 (bijlage), blz. 25. 
 
11 

 
van de fractie van de PvdA hebben gevraagd naar de gevolgen van BEPS actiepunt 6 voor 
Nederland. 
 
Aandacht voor het belang van een aantrekkelijk fiscaal vestigingsklimaat vind ik terecht. In dat 
kader merk ik op dat belastingverdragen mede tot doel hebben om mogelijke belemmeringen van 
internationale handel door dubbele belasting weg te nemen. Daarmee draagt een wijd 
belastingverdragennetwerk, zoals Nederland dat heeft, bij aan een aantrekkelijk vestigingsklimaat.  
 
Het BEPS-project is erop gericht te voorkomen dat in onbedoelde gevallen een beroep op 
belastingverdragen wordt gedaan. Daarnaast bevat het voorstellen om geschilbeslechting over 
interpretatie en toepassing van belastingverdragen te verbeteren. De verdragsmaatregelen uit het 
BEPS-actieplan zijn neergelegd in de MLI. Daarbij heeft de MLI alleen gevolgen voor een concreet 
belastingverdrag als beide verdragspartners via de MLI daarmee hebben ingestemd. Ontbreekt een 
dergelijke wederzijdse instemming dan wordt het concrete belastingverdrag in zoverre niet 
aangepast. Ik verwacht dat deelname aan de MLI geen negatieve gevolgen heeft voor het fiscale 
vestigingklimaat in Nederland. Zoals ik aan uw Kamer heb geschreven is de geloofwaardigheid van 
9
een aantal fiscale structuren verdwenen. Landen die zich benadeeld voelen door dit soort 
structuren zullen daar – zeker als deze als vorm van belastingontwijking zijn beschreven in de 
BEPS-rapporten – hoe dan ook actie tegen ondernemen. Bijvoorbeeld op het gebied van vaste 
inrichtingen verwacht ik dat bepaalde bronlanden structuren die in de BEPS-rapporten worden 
genoemd willen gaan bestrijden. Het is in mijn ogen dan beter om aan te sluiten bij een juridisch 
kader (de MLI) en mee te doen met internationaal overeengekomen nieuwe afspraken dan verzeild 
te raken in een achterhoedegevecht over de interpretatie van oude bepalingen.  
 
7. Verhouding met het OESO-modelverdrag en de uitleg van begrippen  
 
De leden van de fracties van de VVD, de PvdA en de SP vragen naar de verhouding tussen de MLI, 
de Modelverdragen van de OESO en de VN en bestaande rechtspraak. 
 
Vrijwel alle bilaterale belastingverdragen in de wereld zijn gebaseerd op bepalingen die zijn 
opgenomen in de modellen van de OESO en de VN, waarbij het VN-Modelverdrag met enkele 
uitzonderingen op zijn beurt gebaseerd is op het OESO-modelverdrag. De bepalingen die nu in de 
MLI zijn opgenomen, komen nog niet voor in die modellen. In de BEPS-rapporten is echter 
aangegeven dat de verdragsgerelateerde BEPS-bepalingen zullen worden opgenomen in de 
volgende update van het OESO-modelverdrag, dan wel in het OESO-commentaar. Hoewel het 
OESO-modelverdrag 2017 en het bijbehorende commentaar nog niet zijn vastgesteld, is de 
verwachting dat de bepalingen die nu in de MLI zijn opgenomen ook in die nieuwe versie zullen 
worden verwerkt. Wat betreft de opmerking dat de bepalingen ‘vrijwel geheel’ zullen worden 
opgenomen in het OESO-modelverdrag heb ik aangegeven dat naar verwachting niet alle 
bepalingen in het OESO-modelverdrag worden opgenomen. Zo zal de bepaling over het opsplitsen 
van contracten om de vereiste termijn te omzeilen bij een vaste inrichting bij bouw- en 
                                                      
9
 Kamerstukken II, 2016/17, 25 087, nr. 130. 
 
13 

 
De leden van de fracties van de VVD en D66 hebben gevraagd of Nederland er al dan niet mee zal 
instemmen als een ander land in een onderhandeling niet voor een PPT kiest. In reactie hierop 
merk ik op dat Nederland zich inzet om bij onderhandelingen belastingverdragen in lijn te brengen 
met de minimumstandaard tegen verdragsmisbruik. Het ligt daarbij wat mij betreft voor de hand 
om in te zetten op een PPT, omdat dit de enige maatregel is waarmee op zichzelf aan de 
minimumstandaard wordt voldaan. Daar komt bij dat de PPT de flexibiliteit heeft om diverse 
vormen van misbruik te bestrijden. Mocht dit niet gerealiseerd kunnen worden, dan zal Nederland 
overleggen hoe de minimumstandandaard op een andere wijze kan worden ingevuld. Een voorstel 
voor opname van een PPT zal echter – gezien de voorkeur die daarvoor lijkt te bestaan binnen de 
Ad Hoc Groep – naar verwachting in veel gevallen niet op weerstand stuiten.  
 
In het kader van BEPS actiepunt 6 hebben de deelnemende landen afspraken gemaakt over de 
minimumstandaard bij de bestrijding van verdragsmisbruik. Drie varianten voldoen aan die 
minimum standaard: 
- een PPT; 
- een (‘simplified’) LOB, aangevuld met een PPT; 
- een (‘detailed’) LOB aangevuld met maatregelen tegen doorstroomstructuren. 
Deze maatregelen zijn met name gericht tegen het zogenoemde ‘treaty shopping’ waarbij tussen 
twee landen die geen (of een vanuit het gezichtspunt van de belastingplichtige minder gunstig) 
belastingverdrag met elkaar hebben bijvoorbeeld een lichaam zonder goede zakelijke reden wordt 
tussengeplaatst in een land dat wel met beide andere landen een verdrag heeft (of dat een 
gunstiger verdrag met het bronland heeft). Door gebruik te maken van dat lichaam wordt dan een 
verdragsvoordeel genoten waar bij een rechtstreeks belang geen recht op zou bestaan. In reactie 
op vragen van de leden van de fractie van de SP merk ik op dat de werking van de 
antimisbruikbepaling niet is beperkt tot het ontgaan van bronbelasting op dividenden, rente en 
royalty’s. Dit geldt ook als de minimumstandaard niet via de MLI wordt geïmplementeerd, maar 
rechtstreeks wordt opgenomen in bilaterale belastingverdragen. 
 
De MLI biedt de mogelijkheid om voor één van de genoemde drie varianten te opteren. Het kabinet 
11
kiest voor de eerste variant, een PPT (zie mijn brief van 28 oktober 2016 ). Op grond van die 
bepaling worden de verdragsvoordelen onthouden wanneer één van de belangrijkste doelstellingen 
van één van de structuren of transacties erop gericht is de voordelen van het verdrag te genieten, 
tenzij het bij doel en strekking van het verdrag past om deze voordelen wel te geven.  
 
De leden van de PvdA-fractie vragen of deze bepaling overeenkomt met teksten die in meer 
Nederlandse belastingverdragen zijn opgenomen. In een aantal Nederlandse belastingverdragen is 
een ‘main purpose test’ opgenomen. Aangenomen mag worden dat de wijze waarop de 
bedoelingen van betrokken partijen worden beoordeeld en de wijze waarop getoetst wordt of het 
geven van verdragsvoordelen past bij doel en strekking van het verdrag in beide bepalingen gelijk 
zijn. Een verschil is dat in een aantal met name oudere bepalingen wordt getoetst aan de 
belangrijkste bedoeling van betrokkenen, terwijl in de PPT van de MLI wordt gekeken naar één van 
                                                      
11
 Kamerstukken II 2016/17,  25 087, nr. 135. 
 
15 

 
De leden van de fracties van de PvdA en de SP hebben vragen over antidoorstroombepalingen. 
Volgens de minimumstandaard van het BEPS-project zijn dergelijke bepalingen nodig naast een 
(’detailed’) LOB, omdat anders vennootschappen die voldoen aan de eisen in de LOB eenvoudig 
gebruikt kunnen worden voor ‘treaty shopping’. Antidoorstroombepalingen zijn gericht tegen 
situaties waarin een ontvangen dividend, rente of royalty binnen een afzienbare termijn en in 
nauwelijks afwijkende omvang wordt (door)betaald aan een verbonden partij die bij rechtstreekse 
ontvangst geen (of een minder gunstig) verdragsvoordeel zou krijgen. Anders dan de fractie van 
de SP met zijn vraag daarover lijkt te veronderstellen, maakt de uitwerking van een anti-
doorstroombepaling geen deel uit van het BEPS-pakket. De vooruitzichten op een zinvolle 
uitwerking van de hierboven genoemde termijn of omvang waren daarvoor te gering. Een concreet 
voorbeeld kan ik bij de vraag van de fractie van de PvdA daarnaar dan ook niet geven.  
 
De leden van de fractie van de SP hebben twee aanvullende vragen over de 
antimisbruikbepalingen: over de voorkeur van ontwikkelingslanden en over de melding (notificatie) 
door landen die de bepaling in een concrete casus gebruiken. Ontegenzeggelijk kunnen LOB-
bepalingen lang en moeilijk te doorgronden zijn. Onderhandelingen over dergelijke bepalingen 
kunnen veel tijd in beslag nemen. Of ontwikkelingslanden daardoor een voorkeur hebben voor 
enkel de PPT zal moeten blijken uit de keuzes die zij maken in het kader van de MLI. Hetzelfde 
geldt overigens voor OESO-landen. Hoewel er nog geen volledig beeld bestaat van de keuzes en 
voorbehouden van de deelnemende jurisdicties van de Ad Hoc Groep, merk ik wel op dat nagenoeg 
alle jurisdicties die op dit moment hun keuzes kenbaar hebben gemaakt aan de OESO kiezen voor 
een PPT, waarbij een beperkt aantal jurisdicties kiest voor een aanvulling daarop via de 
(’simplified’) LOB.  
 
Er is internationaal weinig ervaring met de afspraak dat het in een concrete casus voorgenomen 
gebruik van een antimisbruikbepaling gemeld wordt bij de verdragspartner (notificatievereiste). 
Sommige landen zien daarin een zekere aantasting van hun soevereiniteit. Andere landen, 
waaronder Nederland, menen dat het melden van een voornemen de antimisbruikbepaling toe te 
passen, ‘overkill’ kan voorkomen in gevallen waarin niet alle feiten helder zijn. Bovendien kan een 
notificatievereiste bijdragen aan een gezamenlijke, uniforme en zinvolle invulling van de toe te 
passen criteria. De MLI biedt de mogelijkheid om te kiezen voor een optie waarin 
belastingplichtigen kunnen verzoeken om ondanks het inroepen van de PPT nog wel de 
verdragsvoordelen toe te kennen die ook zouden worden toegekend als de bestreden transactie of 
handeling niet had plaatsgevonden. In de MLI is aan die optionele bepaling een consultatie 
gekoppeld: het land dat de verdragsvoordelen die ook zouden worden toegekend als de bestreden 
transactie of handeling niet had plaatsgevonden wil weigeren, consulteert zijn betreffende 
verdragspartner voordat het verzoek van de belastingplichtige wordt geweigerd. 
 
Wat betreft de vraag van de leden van de fractie van de SP of bestaande antimisbruikbepalingen 
blijven gelden: de MLI bepaalt zelf hoe de MLI-bepalingen doorwerken in bestaande 
belastingverdragen. Als beide verdragspartners een MLI-bepaling kiezen, wordt een bestaande 
vergelijkbare bepaling meestal vervangen. Dit hangt echter af van de concrete MLI-bepaling die 
 
17 

 
De leden van de fracties van de VVD en de PvdA hebben een aantal vragen gesteld over 
maatregelen die samenhangen met hybride mismatches. De leden van de fractie van de VVD 
vragen naar het verschil met de regels uit het ATAD-pakket die eveneens zien op hybride 
mismatches. Het is van belang daarbij onderscheid te maken tussen twee situaties die beide deel 
uitmaken van BEPS actiepunt 2.  
 
In de eerste plaats gaat het om de vraag of een belastingverdrag van toepassing is. De 
voorgestelde maatregel in de MLI heeft op deze vraag betrekking. Die vraag kan opkomen wanneer 
een betaling in de ogen van het ‘betalende land’ gedaan wordt aan een zelfstandige 
belastingplichtige in het ‘ontvangende land’, terwijl het ‘ontvangende land’ niet die entiteit, maar 
de deelnemers daarin belast. De entiteit is dan niet aan belasting onderworpen en daarom geen 
‘inwoner’ in de zin van het verdrag. Het verdrag is dan niet van toepassing. Indien het inkomen in 
het ‘ontvangende land’ wel belast is bij de achterliggende deelnemers, zou toepassing van het 
verdrag echter wel redelijk zijn. Dat wordt nu met een van de bepalingen in de MLI geregeld. Op 
inkomen dat in het ‘ontvangende land’ wordt belast wordt het verdrag toegepast. Als het inkomen 
echter niet in aanmerking wordt genomen in het ‘ontvangende land’ bepaalt de betreffende MLI-
maatregel dat het verdrag niet van toepassing is. 
 
De tweede situatie gaat niet om verdragstoepassing maar om een ‘hybride mismatch’ door 
juridische kwalificatieverschillen van entiteiten en instrumenten bij de toepassing van nationale 
(vennootschaps)belasting. Op deze situatie zien delen van het ATAD-pakket waar de leden van de 
fractie van de VVD naar verwijzen. Het gaat dan bijvoorbeeld om inkomen dat in het ene land aan 
een entiteit wordt toegerekend en in een ander land aan de deelnemers in de entiteit. Beide landen 
zien het inkomen dan neerslaan in het andere land, waardoor geen van beide landen het inkomen 
in de belastingheffing betrekt. Hiertegen, en tegen andere vormen van mismatches in de 
toepassing van nationale (vennootschaps)belastingen, zijn in het ATAD-pakket maatregelen 
opgenomen die beogen de effecten van dergelijke hybride mismatches te neutraliseren. Dit ziet 
niet op toepassing van belastingverdragen; daarom is hierover niets opgenomen in de MLI. 
 
De leden van de fractie van de PvdA vragen naar de gevolgen van de MLI voor de bestaande, 
vergelijkbare bepalingen in het verdrag met de Verenigde Staten en voor de bijbehorende 
beleidsbesluiten. De MLI zal uitsluitend gevolgen hebben voor bestaande belastingverdragen die 
door beide betrokken landen onder de werking van de MLI worden gebracht. Zoals ik eerder in 
deze reactie heb opgemerkt is de verwachting binnen de Ad Hoc Groep dat de Verenigde Staten de 
MLI niet zullen ondertekenen. Voor de bij het verdrag met de Verenigde Staten behorende 
beleidsbesluiten heeft de MLI dan ook naar verwachting geen gevolgen.  
 
11.  Overige vragen 
 
De leden van de CDA fractie vragen hoeveel rulings er zijn in Nederland en hoeveel er zijn 
uitgewisseld per 31 december 2016. Daarnaast vragen zij of er sprake is van gelijk beleid bij het 
afgeven van rulings.  
 
 
19 

 
Bijlage: Lijst van jurisdicties die hebben deelgenomen aan de Ad Hoc Groep 
 
Andorra Guernsey Nieuw Zeeland 
Argentinië Haïti Nigeria 
Australië Hongkong Noorwegen 
Oostenrijk Hongarije Pakistan 
Azerbeidzjan IJsland Filippijnen 
Bangladesh India Polen 
Barbados Indonesië Portugal 
België Ierland Qatar 
Benin Het eiland Man Roemenië 
Bhutan Israel Rusland 
Brazilië Italië San Marino 
Bulgarije Jamaica Saoedi Arabië 
Burkina Faso Japan Senegal 
Kameroen Jersey Servië 
Canada Jordanië Singapore 
Chili Kazachstan Slowakije 
China (Volksrepubliek) Kenia Slovenië 
Colombia Korea Zuid-Afrika 
Costa Rica Letland Spanje 
Ivoorkust Libanon Sri Lanka 
Kroatië Liberia Swaziland 
Cyprus Liechtenstein Zweden 
Tsjechië Litouwen Zwitserland 
Denemarken Luxemburg Tanzania 
Dominicaanse Republiek Maleisië Thailand 
Egypte Malta Tunesië 
Estland Marshall Eilanden Turkije 
Fiji Mauritanië Oekraïne 
Finland Mauritius Verenigd Koninkrijk 
France Mexico Verenigde Staten 
Gabon Moldavië Uruguay 
Georgië Mongolië Vietnam 
Duitsland Marokko Zambia 
Griekenland Nederland Zimbabwe 
Guatemala   
 
 
21 

