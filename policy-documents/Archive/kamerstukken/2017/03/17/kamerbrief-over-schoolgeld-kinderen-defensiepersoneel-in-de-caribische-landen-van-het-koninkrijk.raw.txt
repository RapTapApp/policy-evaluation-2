 
 
 
 
> Retouradres Postbus 20701 2500 ES Den Haag 
 
de Voorzitter van de Tweede Kamer 
Ministerie van Defensie 
 
der Staten-Generaal 
Plein 4 
MPC 58 B 
Plein 2 
Postbus 20701 
2511 CR Den Haag 
2500 ES Den Haag 
www.defensie.nl 
 
 
 
 
 
 
 
Onze referentie 
2017007585 
Datum 17 maart 2017 
Afschrift aan 
de Voorzitter van de Eerste  
Schoolgeld kinderen Defensiepersoneel in de Caribische landen van 
Betreft 
Kamer der Staten-Generaal 
het Koninkrijk  
Binnenhof 22 
2513 AA Den Haag 
 
 
Bij beantwoording datum, 
 
onze referentie en betreft 
 vermelden. 
Tijdens het algemeen overleg over de Kustwacht Caribisch Gebied (Kustwacht) op 
6 september jl. heeft het lid Eijsink (PvdA) een vraag gesteld over het 
onderwijsgeld voor kinderen van Defensiemedewerkers in de Caribische landen 
van het Koninkrijk, in relatie tot bezuinigingen bij de Kustwacht. Ik heb 
toegezegd op deze vraag terug te komen.  
 
Ik kan u in de eerste plaats verzekeren dat de problematiek rond de hoogte van 
het schoolgeld voor kinderen van Defensiemedewerkers in de Caribische landen 
van het Koninkrijk volledig los staat van de financiële kaders van de Kustwacht.  
 
De Defensiemedewerker die buiten Nederland is geplaatst en die een of meer 
kinderen heeft die aldaar onderwijs genieten, heeft aanspraak op een 
tegemoetkoming in de onderwijskosten. Zowel op Curaçao als Aruba zijn in het 
verleden, mede met hulp van Defensie, enkele scholen opgericht die volledig 
aansluiten op het Nederlandse onderwijs. Voor Defensiepersoneel met 
schoolgaande kinderen zijn deze scholen zonder meer een belangrijk criterium bij 
uitzending naar de West.  
 
Bovengenoemde scholen hanteren voor kinderen van Defensiemedewerkers een 
hoger tarief dan voor lokale kinderen. Dit hogere tarief, vastgesteld in 
samenspraak tussen Defensie en de schoolbesturen, is tot op heden noodzakelijk 
geweest om de continuïteit van de stichtingen te kunnen garanderen. Defensie 
staat garant voor deze bijdrage per kind, niet de Kustwacht Caribisch gebied. 
Vanwege de in de loop der jaren toegenomen grootte van de scholen – wat meer 
inkomsten genereert – is echter met de betreffende schoolbesturen afgesproken 
de prijsdifferentiatie komend jaar af te bouwen. Op dit moment is er geen 
aanleiding te veronderstellen dat de continuïteit van de betreffende scholen 
hierdoor gevaar loopt, maar deze situatie wordt wel periodiek met de scholen 
besproken.  
 
 Pagina 1 van 2  
 
 

