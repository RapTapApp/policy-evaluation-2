 
 
 
Nr. WJZ/1151829(6718)  
  
(Hoofd) Afdeling 
 
DIRECTIE WETGEVING 
EN JURIDISCHE 
ZAKEN  
  
Nader rapport inzake het voorstel van wet Den Haag,  10 maart 2017 
tot wijziging van de Wet educatie en 
beroepsonderwijs en Wet educatie en 
beroepsonderwijs BES vanwege met name 
de wettelijke verankering van het 
samenwerkingscollege en de 
instandhouding van unieke 
beroepsopleidingen  
 
 
 
 
 
 
 
Blijkens de mededeling van de Directeur van Uw kabinet van 11 november 2016, nr. 
2016001949, machtigde Uwe Majesteit de Afdeling advisering van de Raad van State 
haar advies inzake het bovenvermelde voorstel van wet rechtstreeks aan mij te doen 
toekomen. 
 
Dit advies, gedateerd 10 februari 2017, nr. W05.16.0368/I, bied ik U hierbij aan. Het 
voorstel geeft de Afdeling advisering van de Raad van State aanleiding tot het maken van 
een viertal opmerkingen, waarop ik hierna zal ingaan.   
 
1. Alleenrecht en taak commissie macrodoelmatigheid 
 
a. Zelfregulering en overheidsingrijpen 
 
Sinds enige tijd is er sprake van regionale en opleidingsgerelateerde krimp van de 
studentenaantallen in het mbo, hetgeen met name kleine opleidingen kwetsbaar maakt in 
hun voortbestaan. Reeds eerder heeft de Sociaal Economische Raad aandacht gevraagd 
1
voor de instandhouding van kleine en unieke beroepsopleidingen.  Ten tijde van de Wet 
van 21 januari 2015 tot wijziging van onder meer de Wet educatie en beroepsonderwijs 
in verband met het bevorderen van een arbeidsmarktrelevant en doelmatig 
opleidingenaanbod in het beroepsonderwijs (macrodoelmatigheid in het 
beroepsonderwijs) is vanwege lopende pilots onder regie van de SBB nog afgezien van 
                                                
1
 SER advies Handmade in Holland: vakmanschap en ondernemerschap in de ambachtseconomie, 
juni 2013. 
AAN DE KONING 1 
 
 
 
 

 
3. Consultatie BES 
Het is staand beleid dat voorstellen die het onderwijsbeleid wijzigen zonder dat taken of 
verantwoordelijkheden van de openbare lichamen worden geraakt in beginsel niet aan de 
6
besturen van de openbare lichamen worden toegezonden. Wel worden telkens de 
schoolbesturen in de gelegenheid gesteld te reageren. Aangezien het onderhavige 
wetsvoorstel de verantwoordelijkheid van de eilandbesturen voor het onderwijs niet 
wijzigt, is het wetsvoorstel niet ter consultatie aan de openbare lichamen voorgelegd. In 
de memorie van toelichting was nog niet beschreven dat de scholen op de Caribische 
eilanden in de gelegenheid zijn gesteld te reageren op het wetsvoorstel. De toelichting bij 
het wetsvoorstel is in voormelde zin aangevuld. 
 
4. Redactionele bijlage 
Naar aanleiding van de redactionele opmerkingen omtrent samenloop met andere 
toekomstige wijzigingen in de Wet educatie en beroepsonderwijs BES (WEBBES) is een 
samenloopbepaling gemaakt. Daarbij is gebleken dat de oorspronkelijke 
wijzigingsopdrachten van artikel II, onderdelen C en E, onnodig zijn en dus kunnen 
vervallen, zodat het wetsvoorstel is aangepast. De eerste redactionele opmerking is niet 
overgenomen, omdat de verwijzing naar de voor Europees Nederland geldende Wet 
educatie en beroepsonderwijs wenselijk is vanwege het ontbreken van een fusiebepaling 
in de (toekomstige) wetgeving voor Caribisch Nederland. Deze verwijzing geeft meer 
duiding wat er met fusie wordt bedoeld.  
 
5. Overige zaken 
Van de gelegenheid is gebruik gemaakt een wijziging voor te stellen in artikel 1.1.2 van 
de WEBBES door middel van een nieuw artikel II, onderdeel B, vanwege het onderscheid 
tussen openbaar en bijzonder onderwijs. In artikel II, onderdeel C is een redactionele 
correctie aangebracht; in artikel 2.3.4 WEBBES dient namelijk niet het zevende maar het 
achtste lid te worden gewijzigd. Artikel II, onderdeel F (artikel 8.1.5 WEBBES) bevat 
thans precies dezelfde formulering als de wijzigingsopdracht van artikel I, onderdeel L 
met betrekking tot artikel 8.1.3 WEB. Dit is gedaan om onnodige vragen vanwege een 
onbedoeld verschil te vermijden.   
Tot slot bevat het voorstel nu in artikel I, onderdeel I, een wijziging van artikel 6.1.2, 
eerste lid, van de Wet educatie en beroepsonderwijs die ertoe strekt sneller te kunnen 
inspelen op een behoefte aan flexibiliteit met de meldingsplicht voor het starten en 
stoppen van bekostigde beroepsopleidingen. Deze flexibiliteit is nodig, omdat inmiddels is 
gebleken dat verschillende termijnen kunnen worden gehanteerd voor het starten en 
stoppen van beroepsbegeleidende en beroepsopleidende leerwegen. Ook is het niet altijd 
zinvol een andere onderwijslocatie te melden. Op deze punten zullen uitvoeringsregels 
worden gesteld. Deze bepaling kent geen pendant in de WEBBES, zodat daar geen 
wijziging is op dit punt. 
 
Ik moge U, in overeenstemming met de Staatssecretaris van Economische Zaken, 
verzoeken het hierbij gevoegde gewijzigde voorstel van wet en de gewijzigde memorie 
van toelichting aan de Tweede Kamer der Staten-Generaal te zenden. 
 
De Minister van Onderwijs,  
Cultuur en Wetenschap, 
 
 
 
 
                                                
6
 Kamerstukken I 2014-2015, 34 130, E (nadere memorie van antwoord d.d. 1 mei 2015) 
 

