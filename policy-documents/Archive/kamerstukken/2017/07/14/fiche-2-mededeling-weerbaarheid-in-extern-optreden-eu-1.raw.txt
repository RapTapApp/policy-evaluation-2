Fiche 2: mededeling weerbaarheid in extern optreden EU 
 
1. Algemene gegevens 
a) Titel voorstel 
Gezamenlijke mededeling aan het Europees Parlement en de Raad – Een strategische aanpak van 
weerbaarheid in het externe optreden van de EU 
 
b) Datum ontvangst Commissiedocument 
8 juni 2017 
 
c) Nr. Commissiedocument 
JOIN(2017) 21  
 
d) EUR-Lex 
http://eur-lex.europa.eu/legal-content/NL/TXT/?qid=1498465485241&uri=CELEX:52017JC0021  
 
e) Nr. impact assessment Commissie en Opinie Raad voor Regelgevingstoetsing 
n.v.t. 
 
f) Behandelingstraject Raad 
Onbekend  
 
g) Eerstverantwoordelijk ministerie 
Ministerie van Buitenlandse Zaken 
 
2. Essentie voorstel 
Met deze gezamenlijke mededeling zetten de Commissie en de Hoge Vertegenwoordiger uiteen 
hoe de weerbaarheid en veerkracht van mensen, samenlevingen en staten kan worden versterkt in 
het kader van het externe optreden van de EU. Volgens de Commissie is het versterken van 
weerbaarheid is een belangrijk middel bij het bereiken van de doelstellingen van het beleid ten 
aanzien van ontwikkelingssamenwerking, humanitaire hulp, buitenlands- en veiligheidsbeleid, en 
het beleid op gebied van de interne veiligheid.  
 
De Commissie omschrijft weerbaarheid als “een breed begrip […] dat betrekking heeft op alle 
individuen en de samenleving als geheel”. Kenmerken van weerbaarheid zijn “democratie, 
vertrouwen in de instellingen en duurzame ontwikkeling”. Daarnaast ligt de weerbaarheid van een 
staat ook in de capaciteit om te hervormen. De uitvoering van de mededeling zal zich richten op 
een breed pallet aan beleidsterreinen: van het vergroten van de weerbaarheid tegen 
klimaatverandering, volksgezondheidsdreigingen zoals epidemieën, en (grootschalige) 
migratiebewegingen en economische weerbaarheid tot het creëren van inclusieve en participatieve 
samenlevingen; van de behoeften die ontstaan uit langdurige crises tot het versterken van 
instellingen om stabiliteit en vreedzaamheid te bevorderen en zo de nationale veiligheid van EU 
1 

 
3. Nederlandse positie ten aanzien van het voorstel 
a) Essentie Nederlands beleid op dit terrein 
Het door de EU voorgestelde beleid sluit goed aan bij Nederlands beleid en bij projecten en 
initiatieven die Nederland reeds ondersteunt.  
 
Het Nederlands beleid gaat reeds uit van inzet op grotere veerkracht en weerbaarheid, aansluitend 
op de Nederlandse doelstellingen op het gebied van conflict- en crisispreventie. De afgelopen jaren 
hebben aangetoond dat conflicten en crises aan de Europese grenzen en verder weg, grote impact 
kunnen hebben op Europa en Nederland. Nederland verwelkomt de inzet van de Commissie op het 
koppelen van vroegtijdige waarschuwingen aan snelle acties.  
 
Daarnaast staat bevordering van vreedzame samenlevingen en inclusieve en legitieme 
staatsopbouw centraal in het Nederlands beleid gericht op stabiliteit. Zoals ook onderkend in de 
mededeling zijn inclusieve en participatieve samenlevingen, geënt op transparantie, accountability 
en democratische instituties, van belang voor stabiliteit en ontwikkeling. De huidige trend van 
afnemend vertrouwen in overheden en legitimiteit van de staat in landen waar Nederland zich op 
richt, betekent dat toenemende inspanningen nodig zijn gericht op opbouw van een weerbaar en 
inclusief bestuurssysteem. Zo is Nederland actief betrokken bij het versterken van inclusieve 
legitieme staatsopbouw en de versterking van de rechtsstaat, waaraan door Nederland jaarlijks 
ongeveer EUR 50 miljoen vanuit centrale middelen wordt besteed.  
 
Tenslotte zet Nederland zich in om de weerbaarheid en veerkracht van landen tegen 
klimaatverandering te versterken. Zo ondersteunt Nederland het ‘Partners for Resilience’ initiatief 
wat tot doel heeft om versterking van de weerbaarheid tegen de gevolgen van klimaatverandering 
integraal onderdeel te laten uitmaken van investeringen en beleid in ontwikkelingslanden. Dit 
uitgangspunt wordt ook ondersteund in de mededeling.  
 
b) Beoordeling + inzet ten aanzien van dit voorstel 
Nederland staat positief tegenover het voorstel van de Commissie om haar inzet op het weerbaar 
en veerkrachtig maken van samenlevingen in uitvoering van het EU externe beleid te versterken. 
Nederland is hierbij van mening dat voor duurzame stabiliteit en ontwikkeling de verschillende EU-
instrumenten integraal moeten worden toegepast en in alle relevante beleidsterreinen moet 
terugkomen. Met daarin ook aandacht voor het structureel wegnemen van de oorzaken van crises. 
 
In het bijzonder verwelkomt Nederland de richtlijn in de mededeling dat het versterken van 
weerbaarheid en veerkracht in staten context-specifiek is. Er bestaat geen ‘one size fits all’ 
benadering voor het versterken van weerbaarheid en veerkracht in landen en het is van groot 
belang om bij de operationalisering van de mededeling aandacht te schenken aan landen-
specifieke situaties en risico’s. Daarnaast is het van belang om de verschillende risico’s in hun 
verband te plaatsen: zo leidt achteruitgang van ecosystemen tot mogelijke vermindering van 
inkomsten voor de allerarmsten met als gevolg economische onzekerheid. Dit kan niet los van 
3 

c) Eerste inschatting van krachtenveld 
De Commissie en de Hoge Vertegenwoordiger hebben de lidstaten verschillende keren 
geconsulteerd voorafgaand aan de publicatie van de gezamenlijke mededeling. Onder de lidstaten 
bestaat brede steun voor de brede benadering van het concept weerbaarheid in het licht van het 
belang van een geïntegreerde benadering. Bij de verwijzing naar de interne weerbaarheid van de 
EU benadrukken lidstaten dat het hier een mededeling betreft over het externe optreden van de 
EU, waarbij uitdagingen buiten de grenzen direct een impact hebben op de EU zelf. Met Nederland 
ziet een aantal lidstaten nu graag een operationele vertaalslag van deze mededeling, met daarin 
een actieve verbinding met de interne veiligheidsdimensie.    
 
4. Grondhouding ten aanzien van bevoegdheid, subsidiariteit, proportionaliteit, 
financiële gevolgen en gevolgen op het gebied van regeldruk en administratieve 
lasten 
a) Bevoegdheid 
Nederland heeft een positieve grondhouding aanzien van de bevoegdheid. De mededeling raakt 
aan meerdere bevoegdheden van de EU. Het ziet o.a. op ontwikkelingssamenwerking, humanitaire 
hulp, milieu en het Gemeenschappelijk Buitenland en Veiligheidsbeleid (GBVB). Dit zijn gedeelde 
bevoegdheden van de EU en de lidstaten (artikel 2, lid 4 VWEU voor het GBVB, art. 4, lid 2, sub c, 
VWEU voor milieu, en artikel 4, lid 4 VWEU voor ontwikkelingssamenwerking en humanitaire hulp). 
Voor ontwikkelingssamenwerking en humanitaire hulp (artikel 4, lid 4 VWEU) geldt dat de lidstaten 
(parallel aan de Unie) bevoegd blijven hun eigen beleid te voeren. Voor het GBVB (artikel 2, lid 4 
VWEU) geldt dat de lidstaten bevoegd zijn om extern naast de Unie op te treden. Voor zover de EU 
een positie heeft ingenomen, dienen de lidstaten deze te respecteren. In het Verdrag is bepaald 
dat de Unie toeziet op de samenhang tussen de diverse onderdelen van haar externe optreden 
(artikel 21, lid 3 VEU). 
 
b) Subsidiariteit 
Het kabinet heeft een positieve grondhouding ten aanzien van de subsidiariteit van de mededeling. 
De aard van het voorstel vereist een geïntegreerde Europese aanpak. Externe bedreigingen en 
instabiliteit hebben een grensoverschrijdend karakter en vereisen daarmee een reactie op EU-
niveau. Dit wordt ook gereflecteerd in een aantal van de richtlijnen uit de mededeling, zoals betere 
samenwerking op informatiedeling. Daarnaast heeft EU-optreden een meerwaarde omdat we als 
28 lidstaten meer kunnen bereiken dan wanneer lidstaten individueel stappen gaan ondernemen 
op dit terrein.  
 
c) Proportionaliteit 
De grondhouding ten aanzien van de proportionaliteit is positief. De voorgestelde strategische 
aanpak is geschikt om het doel te bereiken, alle beleidsterreinen in acht nemend. Daar waar de 
mededeling voortbouwt op de bestaande praktijk om de beoordeling van risico- en 
weerbaarheidsfactoren standaard op te nemen in het ontwerp van de programmeringsprocessen 
en –projecten gaat de voorgestelde aanpak niet verder dan noodzakelijk.  
 
5 

