 
Besluit van  
tot wijziging van diverse algemene maatregelen van bestuur op het terrein van 
het primair en voortgezet onderwijs voor Europees en Caribisch Nederland in 
verband met enkele wetstechnische verbeteringen 
 
 
 
Op de voordracht van de Staatssecretaris van Onderwijs, Cultuur en Wetenschap, van 
xxx, nr. WJZ/xxx (8154), directie Wetgeving en Juridische Zaken; 
 
Gelet op de artikelen 7.4.11, derde lid, 11a1, eerste en tweede lid, van de Wet educatie 
en beroepsonderwijs, de artikelen 117, derde lid, van de wet op de expertisecentra, de 
artikelen 10b, negende lid, onderdeel d, 10f, vijfde lid, 23a1, vierde lid, 60, tweede lid, 
84, eerste lid, 118t, eerste en tweede lid van de Wet op het voortgezet onderwijs, en de 
artikelen 72, vierde lid, 116, tweede lid, 117, tweede lid, van de Wet voortgezet 
onderwijs BES, 
 
De Afdeling advisering van de Raad van State gehoord (advies van xxx, nr. xxx); 
 
Gezien het nader rapport van de Staatssecretaris van Onderwijs, Cultuur en Wetenschap 
van xxx, nr. WJZ/xxx(8154), directie Wetgeving en Juridische Zaken;  
 
Hebben goedgevonden en verstaan: 
 
Artikel I. Wijziging Besluit experimenten doorlopende leerlijnen vmbo-mbo 
2014–2022 
 
Het Besluit experimenten doorlopende leerlijnen vmbo-mbo 2014-2022 wordt als volgt 
gewijzigd: 
 
A 
 
Artikel 1, onderdelen p en q, komen te luiden: 
 
p. technologieroute: beroepsroute specifiek gericht op doorstroming vanuit: 
1°. de sector techniek of landbouw, als bedoeld in artikel 10, derde lid, 10b, derde 
lid, of 10d derde lid, van de WVO, zoals die artikelen luidden op 31 juli 2016; 
2°. het profiel techniek of landbouw, genoemd in artikel 10, derde lid, van de WVO; 
of 
B8154.K-1 

 
 
 
 
Artikel IV. Intrekken Experimenteerbesluit vm2 
 
Het Experimenteerbesluit vm2 wordt ingetrokken. 
 
 
Artikel V. Wijziging Formatiebesluit WVO 
 
In artikel 3, vierde lid, van het Formatiebesluit WVO wordt “regionale 
verwijzingscommissie” vervangen door: het samenwerkingsverband. 
 
 
Artikel VI. Wijziging Inrichtingsbesluit WVO 
 
Het Inrichtingsbesluit WVO wordt als volgt gewijzigd: 
 
A 
 
In artikel 32, tweede lid, wordt “voor leerlingen voor wie de partiële leerplicht nog niet is 
geëindigd, tot het einde van die leerplicht” vervangen door: voor leerlingen tot en met 
het schooljaar waarop zij de leeftijd van 17 jaar hebben bereikt. 
 
B 
 
Artikel 37c vervalt. 
 
C 
 
In hoofdstuk V wordt voor artikel 38 een artikel ingevoegd, dat komt te luiden:  
 
Artikel 37c. Gewijzigde grondslag 
Dit besluit berust mede op artikel 23a1, vierde lid, van de Wet op het voortgezet 
onderwijs. 
 
 
Artikel VII. Wijziging Staatsexamenbesluit Nederlands als tweede taal 
 
In artikel 1 van het Staatsexamenbesluit Nederlands als tweede taal wordt “College voor 
examens” vervangen door: College voor toetsen en examens. 
 
 
Artikel VIII. Wijziging Staatsexamenbesluit Nederlands als vreemde taal BES 
 
In artikel 1 van het Staatsexamenbesluit Nederlands als vreemde taal BES wordt 
“College voor examens” vervangen door: College voor toetsen en examens. 
 
 
Artikel IX. Wijziging Tijdelijk besluit Saba Comprehensive School en 
Gwendoline van Puttenschool BES 
 
In artikel 21 van het Tijdelijk besluit Saba Comprehensive School en Gwendoline van 
Puttenschool BES wordt “Eindexamenbesluit VO” vervangen door: Eindexamenbesluit VO 
BES. 
 
B8154.K-1 

 
 
Nota van toelichting 
 
 
I. Algemeen 
 
1. Inleiding 
 
De wetstechnische kwaliteit van regelgeving is een voortdurend aandachtspunt van de 
regering. De afgelopen periode is geconstateerd dat in verschillende algemene 
maatregelen van bestuur onzuiverheden zijn waar te nemen. Zo zijn bijvoorbeeld 
bepaalde wetswijzigingen niet correct doorgewerkt, zijn er redactionele verbeterpunten, 
of moet een grondslag toegevoegd worden. Om de juridische juistheid en kwaliteit te 
borgen worden deze technische verbeteringen middels dit besluit doorgevoerd.  
 
Voor de artikelen I, IV en VI, onderdelen B en C, geldt een voorhangprocedure. Voor de 
artikelen V en X geldt een nahangprocedure. In de artikelsgewijze toelichting wordt daar 
verder op ingegaan. 
 
2. Uitvoerbaarheid en handhaafbaarheid 
 
Aan  de Dienst Uitvoering Onderwijs (DUO) is gevraagd een uitvoerbaarheids- en 
handhaafbaarheidstoets uit te voeren op dit besluit. DUO heeft daarbij ook de Inspectie 
van het Onderwijs (IvhO) en de Auditdienst Rijk (ADR) betrokken. De uit de toetsing 
naar voren gekomen opmerkingen van DUO zijn in het besluit verwerkt. De IvhO en de 
ADR hebben geen opmerkingen gemaakt. 
De conclusie ten aanzien van de uitvoerbaarheid en handhaafbaarheid is dat DUO, de 
Inspectie van het Onderwijs en de Auditdienst de uitwerking van dit besluit uitvoerbaar 
achten. 
 
3. Administratieve lasten 
 
Dit besluit heeft geen gevolgen voor de administratieve lasten van burgers of bedrijven. 
 
4. Financiële gevolgen 
 
Dit besluit heeft geen gevolgen voor de Rijksbegroting. 
 
5. Caribisch Nederland 
 
Dit besluit brengt wijzigingen aan in besluiten die betrekking hebben op Caribisch 
Nederland. Deze wijzigingen hebben echter geen effecten voor de uitvoeringspraktijk 
aldaar. 
 
I. Artikelsgewijze toelichting 
 
Artikel I, onderdelen A, B en C 
 
Deze wijzigingen vinden hun grondslag in artikel 118t, eerste en tweede lid, van de Wet 
op het voortgezet onderwijs (hierna: WVO). Op grond van artikel 121, eerste lid, van die 
wet, is op deze wijzigingen een voorhangprocedure van toepassing. De voordracht wordt 
niet eerder gedaan dan vier weken nadat het ontwerp aan beide Kamers der Staten-
Generaal is overgelegd. 
 
Het Besluit experiment doorlopende leerlijnen vmbo-mbo 2014-2022 wordt technisch 
aangepast aan de wijzigingen die de Wet van 10 februari 2016 houdende wijziging van 
de Wet op het voortgezet onderwijs, de Wet voortgezet onderwijs BES en enkele 
aanverwante wetten in verband met het invoeren van profielen in het voorbereidend 
B8154.K-1 

 
 
Het Experimenteerbesluit vm2 vindt haar basis in artikel 11a.1 WEB. Het vijfde lid 
vraagt drie maanden voor het einde van de werkingsduur van dat besluit een verslag 
aan de Staten-Generaal over de doeltreffendheid en de effecten van het experiment in 
de praktijk, evenals een standpunt over de voortzetting van die algemene maatregel van 
bestuur. Dat verslag is bij Kamerbrief van 16 oktober 2013 aangeboden (Kamerstukken 
II 2013/14, 30 079, nr. 42). Ook daarin wordt geconcludeerd dat het 
Experimenteerbesluit vm2 kan worden ingetrokken. 
 
Artikel V 
 
Deze wijziging vindt haar grondslag in artikel 84, eerste lid, van de WVO. Op grond van 
artikel 121, tweede lid, van diezelfde wet geldt voor dit artikel een nahangprocedure. Dit 
artikel wordt aan de beide kamers der Staten-Generaal overlegd. Het treedt pas in 
werking op een tijdstip nadat vier weken na de overlegging zijn verstreken, tenzij binnen 
die termijn door of namens een der Kamers of door ten minste een vijfde van het 
grondwettelijk aantal leden van een der Kamers de wens te kennen wordt gegeven dat 
het onderwerp van de algemene maatregel van bestuur bij wet wordt geregeld.  
 
Als gevolg van de Wet van 1 april 2015 tot wijziging van de Wet op het voortgezet 
onderwijs in verband met de integratie van het leerwegondersteunend onderwijs en 
praktijkonderwijs in het systeem van passend onderwijs (Stb. 2015, 149) zijn de taken 
van regionale verwijzingscommissies per 1 januari 2016 overgenomen door 
samenwerkingsverbanden. Middels dit artikel wordt ook in het Formatiebesluit WVO naar 
de juiste term verwezen.  
 
Artikel VI, onderdeel A 
 
De wijziging in dit onderdeel van het besluit vindt haar grondslag in artikel 10f, vijfde 
lid, van de WVO. 
 
Met de inwerkingtreding van de Wet van 24 mei 2007 tot wijziging van de Leerplichtwet 
1969 en de Wet inburgering in verband met onder meer de invoering van een 
kwalificatieplicht (Stb. 2007, 203) is de partiële leerplicht afgeschaft. Deze is bij de 
genoemde wet vervangen door de kwalificatieplicht. Aangezien de partiële leerplicht 
duurde tot het einde van het schooljaar waarin een leerling 17 jaar werd, wordt artikel 
32, tweede lid, van het Inrichtingsbesluit WVO nu zodanig gewijzigd dat voortaan naar 
die schooljaargrens wordt verwezen. Hiermee wordt de bepaling technisch aangepast, 
zonder de achterliggende doelstelling daarbij geweld aan te doen. 
 
Om de beleidsdoelstelling intact te laten is er daarom ook niet voor gekozen om de 
verwijzing naar leerlingen die nog onder de partiële leerplicht vallen aan te passen naar 
leerlingen die nog kwalificatieplichtig zijn. De kwalificatieplicht blijft op basis van artikel 
4a, tweede lid, van de Leerplichtwet 1969 in het praktijkonderwijs immers gelden tot 
aan het moment waarop de leerling een getuigschrift of diploma heeft bemachtigd. In 
combinatie met artikel 29a van de WVO eindigt de kwalificatieplicht pas als de leerling 
geen praktijkonderwijs meer volgt. Een constructie die zou verwijzen naar de 
kwalificatieplicht biedt dus geen mogelijkheid om tijdens het volgen van 
praktijkonderwijs alsnog ontheven te worden van de regel dat de stage of 
arbeidstraining ten hoogste 80% bedraagt van het aantal uren waarin in die week 
onderwijs wordt verzorgd. Daarom is ervoor gekozen de schooljaargrens te expliciteren. 
 
Artikel VI, onderdelen B en C 
 
De wijzigingen in deze onderdelen vinden hun grondslag in artikel 23a1, vierde lid, van 
de WVO. Op grond van artikel 121, eerste lid, van die wet, is op deze wijzigingen een 
voorhangprocedure van toepassing. De voordracht wordt niet eerder gedaan dan vier 
weken nadat het ontwerp aan beide Kamers der Staten-Generaal is overgelegd. 
B8154.K-1 

 
 
Sinds de invoering van lumpsum wordt geen formatie meer toegekend aan scholen. 
De aanvullende formatie, zoals neergelegd in artikel XI, eerste en tweede lid, van het 
Besluit van 26 februari 2003, houdende wijziging van het Bekostigingsbesluit WEC, het 
Formatiebesluit WEC, het Onderwijskundig besluit WEC, het Bekostigingsbesluit WPO, 
het Formatiebesluit WPO en het Bekostigingsbesluit W.V.O. in verband met de invoering 
van leerlinggebonden financiering (Stb. 2003, 108) is omgezet naar een aanvullende 
bekostiging. In afstemming met de betrokken pedologische instituten is ervoor gekozen 
om deze aanvullende bekostiging per 1 augustus 2017 over te hevelen aan het Nationaal 
Regieorgaan Onderwijsonderzoek (NRO) in de vorm van een subsidie. Daarom kunnen 
het eerste en tweede lid van artikel XI, die aanvullende formatie voor deze instituten 
regelen, in het genoemde besluit vervallen. Dat is bepaald in onderdeel A van dit artikel. 
Vanwege de inwerkingtreding van dit besluit na 1 augustus 2017, zal deze bepaling tot 
en met dat moment terugwerken. 
 
Het overhevelen van de aanvullende bekostiging aan het NRO vraagt ook een wijziging 
van de Aanvullende regeling invoering LGF. Er wordt naar gestreefd die wijziging 
tegelijkertijd met dit besluit inwerking te laten treden. 
 
Het derde lid van het artikel dat middels deze bepaling komt te vervallen vraagt echter 
om een andere inwerkingtreding. Vandaar dat hiervoor een apart onderdeel B is 
gemaakt. Dit artikel wordt namelijk gebruikt als grondslag voor zowel de 
garantiebekostiging LGF personeel regulier (eerste en tweede lid) als de 
garantiebekostiging LGF materiële instandhouding (derde lid) voor verschillende scholen 
die verbonden zijn aan pedologische instituten. Bij inwerkingtreding met terugwerkende 
kracht voor dit onderdeel tot en met 1 augustus 2017 zou dit betekenen dat de 
garantiebekostiging personeel per die datum wordt gestopt en er geen nieuwe 
toekenning meer vanuit DUO zal plaatsvinden.  
In december 2016 is de garantiebekostiging LGF materiële instandhouding echter al voor 
het gehele kalenderjaar 2017 toegekend en betaald omdat dit een bekostiging per 
kalenderjaar betreft. De regering wenst die bekostiging tot het einde van het jaar 2017 
in stand te houden. Het vervallen van het derde lid, waar het gaat om de materiële 
instandhouding, moet dus niet terugwerken tot en met 1 augustus 2017, omdat 
daarmee de grondslag voor de reeds gedane betaling zou vervallen. Deze is geregeld in 
artikel 4 van de Aanvullende regeling invoering LGF. 
Daarom wordt bij de inwerkingtreding van onderdeel B van dit artikel geregeld dat de 
toegekende bekostiging vanuit de garantiebekostiging LGF materiële instandhouding 
voor het kalenderjaar 2017 in stand kan blijven.  
 
Artikel XI 
 
Bij de inwerkingtreding van artikel VI, onderdeel B, wordt beoogd deze terug te laten 
werken tot en met 1 juli 2017. Bij de inwerkingtreding van artikel X, onderdeel A, wordt 
beoogd deze terug te laten werken tot en met 1 augustus 2017. Bij de inwerkingtreding 
van artikel X, onderdeel B, wordt beoogd deze terug te laten werken tot en met 1 
januari 2018. Zie daarvoor ook de toelichting bij de genoemde onderdelen. 
 
De Staatssecretaris van Onderwijs,  
Cultuur en Wetenschap, 
 
 
 
 
 
Sander Dekker 
B8154.K-1 

