 
 
 
 
Aan de Voorzitter van de Directie Westelijk Halfrond 
Bezuidenhoutseweg 67 
Tweede Kamer der Staten-Generaal 
2594 AC Den Haag 
Binnenhof 4 
Postbus 20061 
Den Haag Nederland 
www.rijksoverheid.nl 
 
  
  
 
Onze Referentie 
BZDOC-1235421577-13 
 
Uw Referentie 
 
Bijlage(n) 
Datum  5 juli 2017 
- 
Betreft Kamerbrief inzake toezeggingen n.a.v. Algemeen Overleg over Venezuela 
 
en het verzoek om brief over actuele situatie. 
 
 
 
Geachte voorzitter, 
 
Deze brief gaat in op het verzoek van de vaste commissie voor Buitenlandse 
Zaken van 29 juni jl., waarin om een reactie wordt gevraagd op de actuele 
 
gebeurtenissen in Venezuela, de maatregelen van Nederland en de Europese Unie 
om druk uit te oefenen op het regime, de gevolgen van de situatie in Venezuela 
voor de Caribische delen van het Koninkrijk (met name de komst van 
vluchtelingen), en over de asielprocedures op de drie betrokken eilanden (conform 
de toezegging van de minister van Binnenlandse Zaken en Koninkrijkszaken 
tijdens het Algemeen Overleg van 17 mei jl.). 
 
Daarnaast informeert het kabinet u, zoals op 17 mei jl. tijdens het Algemeen 
Overleg over de situatie in Venezuela is toegezegd, over (1) het bespreken van 
Venezuela in de VN-Veiligheidsraad, (2) de missie van het Europees Bureau voor 
Humanitaire Hulp (ECHO) naar Venezuela, (3) de mogelijkheden om humanitaire 
hulp te verstrekken, (4) het toepassen van de initiatiefwet m.b.t. het belemmeren 
van noodhulp, (5) de werkwijze van de Kustwacht en (6) de verduidelijking van 
asielprocedures op Aruba, Curaçao en Bonaire.  
 
Actuele situatie  
Sinds het Algemeen Overleg over Venezuela dd. 17 mei jl. is de situatie nog altijd 
zeer somber. Op economisch, humanitair en politiek gebied heeft een verdere 
verslechtering van de situatie plaats gehad. Demonstraties bepalen nog altijd het 
straatbeeld en het geweld neemt verder toe. Inmiddels zijn bij deze protesten 
rond de 80 doden en duizenden gewonden gevallen. 
 
De spanning is de afgelopen week verder toegenomen. Op 27 juni jl. vond een 
actie plaats waarbij vanuit een helikopter schoten zouden zijn gelost en granaten 
afgevuurd op het ministerie van Binnenlandse Zaken en het Hooggerechtshof in 
Caracas. De actie werd opgeëist door een nog onbekende groep die claimt uit 
militairen, politiefunctionarissen en burgers te bestaan. De actie werd door de 
Venezolaanse regering getypeerd als een couppoging. Het kabinet heeft geen 
eigenstandige informatie die dit bevestigt. President Maduro noemde het een 
gewapende terroristische aanslag op de instituten van het land. Hij waarschuwde 
voor oorlog als zijn regering door protesterende tegenstanders gewelddadig wordt 
Pagina 1 van 6 
 
 

 
 
 
    
Het Kabinet blijft de ontwikkelingen op de voet volgen. Hierover is uiteraard ook 
regelmatig contact met de Caribische Koninkrijkslanden, zoals tijdens recente 
Onze Referentie 
(kennismakings)gesprekken tussen leden van het kabinet en Minister-President 
BZDOC-1235421577-13 
Rhuggenaath van Curaçao. 
 
 
 
Gevolgen Caribische Koninkrijks(ei)landen 
 
Het beeld zoals tijdens het Algemeen Overleg over Venezuela van 17 mei jl. 
geschetst voor wat betreft migratie vanuit Venezuela naar de Caribische 
Koninkrijks(ei)landen is sindsdien ongewijzigd. Migratie vanuit Venezuela gaat 
vooral naar de buurlanden. Wel blijft sprake van een beperkte illegale migratie 
 
naar het Koninkrijk. In de eerste zes maanden van 2017 heeft de Kustwacht 122 
migranten onderschept.  
 
De autoriteiten van de (ei)landen van het Koninkrijk maken zich zorgen over het 
aantal illegale Venezolanen op de (ei)landen. Ook is binnen het Koninkrijk al 
geruime tijd nauw contact gericht op het ontwikkelen van een crisisplan mocht het 
toch tot een forse toename van migranten komen. Daarbij wordt opgemerkt dat 
niet alle illegalen aankomen per boot. Zoals eerder aangegeven betreft het 
grootste deel van het probleem de zogenaamde illegale ‘overstay’, waarbij men op 
legale wijze het land binnenkomt, maar vervolgens niet terugkeert bij het einde 
van het toegestane verblijf. De autoriteiten van Aruba en Curaçao trachten de 
komst van illegale immigranten te ontmoedigen via onder andere een 
geïntensiveerde inzet op opsporing, handhaving en uitzetting. Sinds 2016 heeft de 
Kustwacht haar patrouilles geïntensiveerd. 
 
Op het moment van het Algemeen Overleg van 17 mei jl. vond een werkbezoek 
plaats aan Aruba, Curaçao en Bonaire vanuit de ministeries Binnenlandse Zaken 
en Koninkrijksrelaties, Buitenlandse Zaken, Defensie en Veiligheid en Justitie, 
waarbij onder andere gekeken is naar de noodplannen van Aruba, Curaçao en 
Bonaire. Op dit moment wordt i.s.m. de Benedenwindse (ei)landen de follow-up 
ter hand genomen. 
 
Hieronder wordt ingegaan op de toezeggingen, zoals deze gedaan zijn tijdens het 
Algemeen overleg over Venezuela op 17 mei jl.  
 
Toezegging (1) informeren over de bespreking van de situatie in 
Venezuela in de VN-Veiligheidsraad. 
Op 17 mei jl. werd op voorspraak van de VS de situatie in Venezuela besproken in 
de VN-Veiligheidsraad onder het agenda punt any other business. De VS droeg het 
punt aan om de leden van de Raad te informeren over de kritieke situatie in 
Venezuela en om de internationale druk op te voeren. De VS pleitte niet voor 
ingrijpen van de Veiligheidsraad. Het is onwaarschijnlijk dat de situatie in 
Venezuela op korte termijn op de agenda van de Veiligheidsraad zal komen.   
 
Toezegging (2) informeren over resultaten van de humanitaire missie van 
ECHO naar Venezuela en toezegging (3) bespreken van de mogelijkheden 
van humanitaire hulp aan Venezuela met de Minister voor Buitenlandse 
Handel en Ontwikkelingssamenwerking 
De Europese Unie heeft herhaaldelijk humanitaire steun aangeboden aan de 
Venezolaanse autoriteiten. Tijdens een bezoek van de Venezolaanse viceminister 
van Buitenlandse Zaken Gil aan Brussel op 29 mei jl. heeft Venezuela hulp van 
Europese lidstaten - in de vorm van medicijnen – verwelkomd. ECHO verleent 
echter alleen grootschalige steun indien onafhankelijk is vastgesteld wat de noden 
Pagina 3 van 6 
 
 

 
 
 
    
samenwerking met onder andere de immigratiediensten (zoals het wederzijds 
uitwisselen van informatie) van groot belang. 
Onze Referentie 
 
BZDOC-1235421577-13 
Migratiebeleid behoort tot de autonome bevoegdheden van de Caribische landen 
 
van het Koninkrijk. Zij hebben hiervoor verschillende instrumenten tot hun 
 
beschikking binnen de vreemdelingen- en rechtshandhavingsketen. De Kustwacht 
 
is één schakel in deze keten.  
 
De Kustwacht beschikt over een walradarsysteem op de Benedenwindse eilanden 
dat de inzet van de varende en vliegende eenheden ondersteunt. Op het Reddings 
 
en Coördinatie Centrum (RCC) op Marinebasis Parera wordt met gebruik van het 
walradarsysteem toezicht gehouden op de wateren rondom de eilanden. Hiermee 
leveren zij een significante bijdrage aan het detecteren van smokkelboten uit 
Venezuela. Op het RCC wordt de coördinatie gedaan van de inzet van de 
patrouilleboten (cutters), de snelle boten voor onderschepping van vaartuigen 
(Super RHIB’s), alsook van de luchtverkennende capaciteit van de DASH-
patrouillevliegtuigen en AW139 helikopters. Daarnaast heeft de Kustwacht 
eveneens het stationsschip van de Koninklijke Marine voor een gedeelte van de 
beschikbare tijd tot haar beschikking. 
 
Hoewel sprake is van een toename van het aantal aangehouden illegale 
immigranten ten opzichte van voorgaande jaren, zijn er op dit moment geen 
concrete aanwijzingen die duiden op een aanstaande grote vluchtelingestroom.  
Migranten uit Venezuela die het Caribisch deel van het Koninkrijk illegaal proberen 
te bereiken, doen dit om daar tijdelijk in een inkomen te voorzien om vervolgens 
veelal weer terug te keren. Zij proberen de Benedenwindse eilanden doorgaans 
per boot te bereiken. De Kustwacht heeft als taak deze vaartuigen op te sporen. 
Bij het detecteren van vaartuigen vindt er een gecoördineerde inzet plaats van de 
beschikbare middelen van de kustwacht om het vaartuig op zee te 
onderscheppen. Na het onderscheppen worden het vaartuig en aangetroffen 
personen overgebracht naar één van de nautische steunpunten op Curaçao 
(Marinebasis Parera) of Aruba (Marinierskazerne Savaneta). Daar worden de 
personen na een veiligheidsfouillering overgedragen aan de lokale Korps Politie 
Diensten. Vervolgens zijn de landen zelf verantwoordelijk voor de verdere 
afhandeling van de aangetroffen personen conform lokale asiel- en 
migratieprocedures. 
 
Toezegging (6) verduidelijken van de asielprocedures op Aruba, Curaçao 
en Bonaire in samenwerking met de Staatssecretaris van Veiligheid en 
Justitie 
Voor dit antwoord verwijs ik terug naar het antwoord dat reeds gegeven is in de 
reactie d.d. 4 april 2017 naar aanleiding van de Kamervragen van het lid 
Sjoerdsma (D66).  
 
De toelating van vreemdelingen betreft een landsaangelegenheid en valt in het 
land Curaçao onder de politieke verantwoordelijkheid van de minister van Justitie 
van Curaçao. Er is geen wetgeving in Curaçao met betrekking tot het verlenen van 
asiel. Curaçao is wel gehouden aan art. 3 van het Europees Verdrag voor de 
bescherming van de Rechten van de Mens (EVRM; verbod op onmenselijke 
behandeling). In het geval van een asielverzoek in Curaçao is de procedure dat de 
overheid in contact treedt met het Rode Kruis en de UNHCR. Asielzoekers dienen 
een asielaanvraag in bij de UNHCR, door tussenkomst van het Rode Kruis Curaçao 
die de aanvragen registreert en een eigen administratie bijhoudt. Gedurende het 
Pagina 5 van 6 
 
 

