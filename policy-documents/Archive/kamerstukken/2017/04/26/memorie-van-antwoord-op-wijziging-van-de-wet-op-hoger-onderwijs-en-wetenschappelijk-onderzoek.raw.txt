EERSTE KAMER DER STATEN-GENERAAL 
 
Vergaderjaar 2016/17 
 
 
34 355 Wijziging van de Wet op het hoger onderwijs en wetenschappelijk onderzoek in verband 
met een verbeterde regeling voor het gezamenlijk verzorgen van hoger onderwijs door 
Nederlandse en buitenlandse instellingen voor hoger onderwijs alsmede vanwege enkele 
andere wijzigingen ter bevordering van de internationalisering van het hoger onderwijs en 
wetenschappelijk onderzoek (bevordering internationalisering hoger onderwijs en 
wetenschappelijk onderzoek) 
 
Nr. xxx Memorie van antwoord  
 
 
Ontvangen 
 
De regering is de leden van de fracties van de VVD, D66, de SP, de PvdA en GroenLinks 
van de vaste commissie voor Onderwijs, Cultuur en Wetenschap erkentelijk voor de 
gemaakte opmerkingen en de gestelde vragen. Op de opmerkingen en vragen zal hierna 
in de volgorde van het voorlopig verslag worden ingegaan.  
VVD 
De leden van de VVD-fractie hebben kennisgenomen van het voornemen van de regering 
om het ius promovendi uit te breiden tot niet-hoogleraren en van het in de Tweede 
Kamer aangenomen amendement van de leden Bisschop en Duisenberg waarmee 
promotoren zelf een promotietraject moeten hebben doorlopen. De leden van de VVD-
fractie willen weten of de regering dit amendement zo leest, dat de promotor zelf een 
promotietraject in die zin moet hebben doorlopen, dat dit traject ook met succes is 
afgerond en betrokkene de graad van doctor of PhD moet hebben verworven aan een 
Nederlandse of daarmee gelijk gestelde universiteit. 
De regering leest dat als volgt. De promotor is, als het geen hoogleraar is, een 
gepromoveerd personeelslid van een universiteit, een levensbeschouwelijke universiteit of 
de Open Universiteit. Een gepromoveerd personeelslid kan alleen als promotor optreden 
als het college voor promoties vastgesteld heeft dat zij of hij voldoende bekwaam is.  
De leden van de VVD-fractie vragen hoe de regering daarbij PhD graden valideert die zijn 
verleend aan buitenlandse universiteiten.  
Validering van in het buitenland verleende PhD-graden door de regering is niet aan de 
orde. Personen aan wie door een niet in Nederland gevestigde instelling voor hoger 
onderwijs graden – waaronder ook PhD-graden – zijn verleend en die zij in de eigen 
naamsvermelding mogen voeren, mogen dat ook in Nederland doen (artikel 7.23 van de 
WHW). 
De leden informeren voorts hoe het in dit verband zit met de positie van niet 
gepromoveerde hoogleraren, die in Nederland wel voorkomen? 
In uitzonderlijke gevallen komt het in Nederland voor dat hoogleraren niet zijn 
gepromoveerd. Dit wetsvoorstel brengt geen verandering in de positie van die categorie 
hoogleraren. Niet gepromoveerde hoogleraren zijn beoordeeld bij hun benoeming tot 
hoogleraar. Zowel gepromoveerde hoogleraren als niet gepromoveerde hoogleraren 
 ID6751.MvA 
1 

aanwijzing van nieuwe promotoren niet zal geschieden zonder instemming van de voor 
het betrokken vakgebied eindverantwoordelijke hoogleraar. De regering vindt het echter 
niet gepast om door middel van wetgeving te interveniëren op een terrein dat typisch tot 
de autonomie van universiteiten behoort.  
Benoemt het college voor promoties daarbij niet in de regel op voorstel van de promotor 
een promotiecommissie inclusief een mede-promotor of een copromotor, zo informeren 
deze leden.  
De regering wil graag voorop stellen, dat het wetsvoorstel geen (nieuwe) regeling treft 
voor deze situatie. In het promotiereglement van de universiteit is de gang van zaken 
rondom de voorbereiding van een promotie en de verdediging van een proefschrift 
geregeld. Ook zijn de totstandkoming en de samenstelling van de promotiecommissie 
daarin geregeld. Het college voor promoties benoemt op voorstel van de promotor de 
promotiecommissie. 
De leden van de VVD-fractie stellen een aantal vragen over de gang van zaken bij 
promoties: wordt in de nieuwe situatie het college geacht de promotor aan te wijzen aan 
het begin, of aan het einde van het promotietraject, of zijn beide situaties mogelijk? 
Indien aan het begin, wat is dan daarbij de rol van de hoogleraar indien hij niet de 
promotor is? Is de voor het vakgebied verantwoordelijk hoogleraar altijd lid van de 
promotiecommissie? Indien de hoogleraar niet tot promotor wordt benoemd, betekent dat 
dan niet de facto dat hem daarmee de eindverantwoordelijkheid voor zijn vakgebied 
tenminste deels wordt ontnomen, zulks in strijd met art. 9.19 WHW? Deze leden vragen 
of daarmee niet een onwenselijke en contraproductieve situatie ontstaat. En indien aan 
het eind, betekent dat dan de facto dat de hoogleraar genoemde 
eindverantwoordelijkheid voor zijn kennisdomein alsnog wordt ontnomen terwijl hij wel 
verantwoordelijk is geweest voor het begeleidingstraject? Is dat dan een redelijk, billijk 
en voor de hoogleraar voor het doen van toekomstige investeringen in zijn vakgebied, 
alsmede voor het werven van toekomstige hoogleraren, nog voldoende aantrekkelijk 
systeem?  
De regering wil graag voorop stellen, dat het wetsvoorstel geen (nieuwe) regeling treft 
voor de aanwijzingsprocedure. In de huidige wet is niet geregeld dat de hoogleraar-
promotor een hoogleraar is op het desbetreffende vakgebied of verbonden is aan de 
desbetreffende universiteit. Het college voor promoties is op grond van de WHW verplicht 
een promotiereglement vast te stellen (artikel 7.19 van de WHW). Het is niet aan de 
regering om te bepalen hoe de gang van zaken daaromtrent inhoudelijk is geregeld. In de 
beoogde situatie blijven hoogleraren, ook indien anderen dan hoogleraren als promotor 
optreden, bij uitstek verantwoordelijk voor de ontwikkeling van het hun toegewezen 
wetenschapsgebied en voor de inhoud van het te geven onderwijs op dat gebied. Artikel 
9.19 van de WHW regelt immers de verantwoordelijkheden en rechten van hoogleraren. 
Dat artikel wordt niet gewijzigd. Dat betekent dat de bevoegdheid van de aangewezen 
promotor niet verder reikt dan in het kader van de promotie is of wordt afgesproken, en 
niet de verantwoordelijkheid omvat voor de ontwikkeling van het wetenschapsgebied. De 
mogelijkheid om de kring van personen die kunnen optreden als promotor uit te breiden, 
zoals dit wetsvoorstel beoogt, raakt dus niet de eindverantwoordelijkheid van de 
hoogleraar. Dit heeft in principe geen impact op de besluitvorming omtrent investeringen 
in het vakgebied van de hoogleraar. Het is aan de universiteit zelf om voor een 
aantrekkelijke en uitdagende omgeving voor (toekomstige) hoogleraren te zorgen. 
In hoeverre, zo vragen de leden van de VVD-fractie, houdt de regering rekening met de 
situatie waarin een promovendus zelf een promotor uitkiest? Deze leden willen weten hoe 
de promovendus de kwaliteit van de begeleider kan inschatten, indien dat voorkomt en 
de promovendus zich daarbij niet langer dient te beperken tot de kring der hoogleraren. 
 ID6751.MvA 
3 

op dit punt nodig is. Het doel van dit onderdeel van het wetsvoorstel is om het systeem in 
zijn totaliteit kwalitatief internationaal competitief te behouden en te versterken. Een 
kwantitatieve onderbouwing is niet voorhanden. 
De leden van de VVD-fractie willen voorts weten of het ius promovendi aan het eind van 
het loopbaantraject niet juist iets toevoegt aan de aantrekkelijkheid van het doorlopen 
van dat traject. 
Het ius promovendi mag in feite niet bepalend zijn voor het einde van een 
loopbaantraject. Het verkrijgen van een leerstoel als hoogleraar heeft een meerwaarde 
om een centrale rol te kunnen spelen in (de organisatie van) onderwijs en onderzoek. De 
hoogleraar draagt bij uitstek de verantwoordelijkheid voor de kwaliteit en de oriëntatie 
van het onderwijs en onderzoek binnen het eigen wetenschapsgebied en levert een 
bijdrage aan de organisatie en het beleid van de faculteit. 
Deze leden vragen of het niet in het algemeen in de verwachting ligt dat een verschuiving 
van een ‘incentive’ naar een lager niveau van een loopbaantraject per saldo een 
remmende werking op de doorstroom zal hebben. 
De regering verwacht dat niet. De regering merkt op dat als impuls voor het benutten 
van alle wetenschappelijk talent zij in Nederland vijf miljoen euro beschikbaar heeft 
gesteld voor de benoeming van honderd extra vrouwelijke hoogleraren – nu de 
doorstroom zeker voor vrouwen niet optimaal is. Daarmee worden universiteiten 
aangespoord om meer werk te maken van het vergroten van het aantal vrouwelijke 
hoogleraren, bovenop de streefcijfers die zij zich voor 2020 hebben gesteld. Het is zelfs 
mogelijk dat juist door dit wetsvoorstel de doorstroom zal verbeteren. In de Nederlandse 
situatie is immers het formatiebeginsel leidend en overstijgt het aanbod aan excellente 
onderzoekers het aantal beschikbare leerstoelen. Veel kwalitatief goede universitair 
hoofddocenten kunnen dan ook niet toetreden tot het corps van hoogleraren, omdat het 
ontbreekt aan beschikbare posities. Het wetsvoorstel verruimt, zeker in internationale 
context, de carrièreperspectieven voor Nederlandse onderzoekers, omdat daarmee 
afspraken kunnen worden gemaakt om uiteindelijk door te groeien naar hoogleraar. 
Daarmee vergroot het wetsvoorstel de kansen om internationaal talent naar Nederland te 
halen en Nederlands talent meer loopbaankansen te geven.  
De leden van de VVD-fractie constateren dat de Afdeling advisering van de Raad van 
State erop wijst dat een nadere duiding en vergelijking van internationale academische 
stelsels ontbreekt. De regering heeft daarop alsnog inzicht gegeven in de regeling van het 
promotierecht in diverse andere landen. Zoals hierboven gesteld is voor de leden van de 
VVD-fractie echter niet duidelijk of er in Nederland daadwerkelijk een probleem is met de 
kwaliteit van het onderzoek en met het werven van goede onderzoekers. Maar ook dient 
in de ogen van deze leden, alvorens genoemde conclusie kan worden getrokken, eerst de 
vraag beantwoord te worden of er naast verschillen tussen eisen aan het promotorschap 
tussen de genoemde landen niet ook verschillen in kwaliteit van wetenschap in het 
algemeen en proefschriften in het bijzonder bestaan. Immers, als dit het geval zou zijn, 
dan zou voor de leden van de VVD-fractie de vraag rijzen of een ‘level playing field’ wel 
zo gewenst is. Kan de regering een vergelijkende analyse geven van de verschillen in 
wetenschappelijk niveau in het algemeen en kwaliteit van proefschriften in het bijzonder 
tussen genoemde landen?  
Het Rathenau Instituut heeft, zoals de leden van de VVD aangeven, gekeken naar de 
mogelijke verschillen in eisen aan het promotorschap in negen West Europese landen, te 
weten België/Vlaanderen, Engeland, Denemarken, Duitsland, Frankrijk, Noorwegen, 
Oostenrijk, Zweden en Zwitserland. Uit deze analyse blijkt dat in bijvoorbeeld Engeland, 
Duitsland, Denemarken, België/Vlaanderen en Zweden gepromoveerde onderzoekers, die 
in tenure worden aangesteld en qua inhoud min of meer gelijkwaardig op het 
Nederlandse niveau van universitair hoofddocent functioneren, het promotierecht kunnen 
 ID6751.MvA 
5 

Zweden). Er is geen inhoudelijke reden het Nederlandse stelsel zo te houden. Instellingen 
en onderzoekers hebben er in de afgelopen jaren bij de bewindspersonen van Onderwijs, 
Cultuur en Wetenschap herhaaldelijk op aangedrongen beter aan te sluiten bij 
internationale ontwikkelingen met betrekking tot het ius promovendi. Het aanbod aan 
wetenschappelijk talent en excellente onderzoekers in Nederland overstijgt in het huidige 
nationale stelsel het aantal beschikbare leerstoelen. Pas als een hoogleraar weggaat komt 
een plaats vrij in de formatie. Veel kwalitatief goede universitaire hoofddocenten kunnen 
dan ook niet toetreden tot het corps van hoogleraren, omdat het eenvoudigweg ontbreekt 
aan beschikbare hoogleraarsposities. Dit wetsvoorstel redresseert het stelsel dus niet 
naar het gemiddelde. Het vergroot de kansen om internationaal talent naar Nederland te 
halen en Nederlands talent meer kansen te geven. Er is dus geen sprake van een 
devaluatie van het promotorschap. Het college voor promoties – dat uit hoogleraren 
bestaat – draagt zorg voor de kwaliteitsborging door te bepalen wie als promotor kan 
worden aangewezen en vergewist zich van de wetenschappelijke status van de 
onderzoeker, die als promotor zal optreden.  
Een ander aspect dat de leden van de VVD-fractie zorgen baart is de omvang van het 
aantal promovendi in relatie tot de kwaliteit van de begeleiding. Draagt het toegeven aan 
de wens tot uitbreiding van het ius promovendi door het promotorschap naar niet-
hoogleraren uit te breiden niet het risico in zich van een dalende kwaliteit van die 
begeleiding?  
De regering is niet beducht voor een dalende kwaliteit van de begeleiding van 
promovendi. De regering wil recht doen aan de reeds lang bestaande praktijk dat een 
ander personeelslid dan de hoogleraar (meestal een universitair hoofddocent) als 
copromotor feitelijk optreedt als promotor, maar daarvoor niet de formele erkenning 
krijgt die zijn collega in het buitenland nu wel krijgt. Er is geen reden om aan te nemen 
dat de mogelijkheid om formeel als promotor op te kunnen treden de kwaliteit zou 
verlagen.  
Deze leden vragen of een voorwaarde voor een benoeming tot hoogleraar niet juist is het 
bewezen in staat zijn om promovendi goed te begeleiden? Het beoogde effect van deze 
wetswijziging is toch niet het aannemen van meer promovendi? 
Aan het benoemen van een hoogleraar zijn geen wettelijke voorwaarden verbonden. De 
universiteit is verantwoordelijk voor de benoeming van hoogleraren. De regering treedt 
niet in het personeelsbeleid van de instellingen. Het voornaamste doel van dit onderdeel 
van het wetsvoorstel is het bereiken van een internationaal level playing field om in de 
internationale competitie gelijke kansen te bieden voor wetenschappelijk onderzoekers. 
Het doel is dus niet het aantal promoties te vergroten. 
Het is toch niet de bedoeling, zo vragen de leden van de VVD-fractie, dat we de 
begeleiding van promovendi nu nog verder gaan uitbesteden ten gevolge van financiële 
prikkels? En omgekeerd, zo willen deze leden weten, als het college voor promoties een 
niet-hoogleraar afwijst voor het promotorschap, wat betekent dat dan voor diens 
promotiekansen? 
Het wetsvoorstel introduceert een wijziging op het terrein van het ius promovendi. Die 
wijziging is niet ingegeven door financiële motieven. De regering treedt niet in de 
oordeelsvorming van het college voor promoties of in het personeelsbeleid van de 
instellingen. 
De leden van de VVD-fractie wijzen erop dat het volgens de regering voorkomt dat 
universitair hoofddocenten in competitie onderzoeksmiddelen verwerven, projecten 
ontwerpen en begeleider zijn van promovendi, maar dat zij genoodzaakt zijn om een 
promotor te zoeken, die in de praktijk geen of weinig betrokkenheid met het 
desbetreffende wetenschapsterrein hoeft te hebben. Kan de regering aangeven hoe vaak 
 ID6751.MvA 
7 

hoogleraarposities. Dat werkt naar verwachting eerder remmend dan stimulerend op de 
succesfactoren in het Nederlandse wetenschapsstelsel.  
De leden van de VVD-fractie wijzen erop dat de regering naar voren brengt dat in een 
van de drie beoordelingscriteria voor de kwaliteit van de aanvrager van een European 
Research Council beurs de mate van onafhankelijk, creatief denken wordt meegewogen. 
Voor een copromotor in een project zou het onafhankelijk optreden moeilijk aantoonbaar 
zijn vanwege de directe relatie met de promotor. De regering is daarom van oordeel dat 
de huidige mogelijkheden geen afdoende oplossing bieden voor de geschetste 
problematiek. Deze leden vragen welke problematiek hier precies bedoeld wordt. Kan de 
regering een vergelijkende analyse overleggen tussen Nederland en de eerder genoemde 
vergelijkingslanden met betrekking tot de werfkracht van nationale en internationale 
wetenschapssubsidies waaruit een achterstand van de werfkracht in Nederland zou 
blijken? 
Op dit moment bestaat er niet zo’n vergelijkende analyse. Het komt echter voor dat in de 
internationale competitie gekeken wordt naar het aantal papers als eerste en laatste 
auteur. De laatste auteur is doorgaans degene die de eindverantwoordelijkheid van het 
paper draagt. Nederlandse onderzoekers die als copromotor hebben opgetreden zijn 
minder vaak laatste auteur dan buitenlandse onderzoekers, omdat in Nederland de positie 
van laatste auteur veelal is voorbehouden aan die persoon die de 
eindverantwoordelijkheid heeft over het promotietraject – volgens de huidige regels is dat 
in Nederland altijd een hoogleraar. Dat kan nadelig zijn in het verwerven van 
onderzoeksmiddelen. Verder wordt in een van de drie beoordelingscriteria voor de 
kwaliteit van de aanvrager van een European Research Council beurs de mate van 
onafhankelijkheid, creatief denken meegewogen. Voor een copromotor in een project is 
het onafhankelijk optreden moeilijk aantoonbaar vanwege de directe relatie met de 
promotor. Overigens blijkt uit analyses van het Rathenau Instituut wel dat er een balans 
4
is tussen de in- en uitstroom van talent. In Nederland groeit het aandeel tijdelijke 
onderzoekers uit het buitenland, wat de aanvraagdruk op NWO vergroot. Ook kan worden 
geconstateerd dat er in de ranglijsten een opkomst is van universiteiten uit Azië. De 
concurrentie met die landen neemt toe en het is de vraag hoe lang een goede balans 
tussen in- en uitstroom in Nederland behouden kan blijven. 
D66 
Met betrekking tot het initiatief van de Rijksuniversiteit Groningen om een opleiding te 
ontwikkelen in de Volksrepubliek China vernemen de leden van de D66-fractie graag van 
de regering of zij er inmiddels geheel van overtuigd is dat in dit specifieke geval de 
achterliggende risico's juist zijn ingeschat en afgedekt. Vallen er van de besluitvorming 
rond dit initiatief nog lessen te leren waarvan toekomstige initiatiefnemers kunnen 
profiteren, zo vragen deze leden. 
Op dit moment heeft nog geen besluitvorming plaatsgevonden over het initiatief van de 
RUG. Eerst zal de toepasselijke wet- en regelgeving tot stand moeten worden gebracht, 
inclusief de algemene maatregel van bestuur, en pas dan zal de RUG een aanvraag 
kunnen indienen om toestemming te krijgen opleidingen in China te verzorgen. Op basis 
van de informatie die bij die aanvraag wordt aangeleverd, zal de regering kunnen 
beoordelen of de risico’s in voldoende mate zijn afgedekt. Met elke aanvraag – en de 
bijbehorende besluiten – zullen instellingen van elkaar kunnen leren. 
                                           
4
 E. Koier, E. Horlings, W. Scholten & J. de Jonge (maart 2017) Internationale mobiliteit van 
wetenschappers, Feiten & Cijfers 20.  
Wout Scholten, Elizabeth Koier, Edwin Horlings (maart 2017) Grensverleggers. 
Internationale mobiliteit van onderzoekers en de Nederlandse positie in de mondiale strijd 
om talent. Den Haag: Rathenau Instituut. 
 ID6751.MvA 
9 

betrekking tot hun loopbaanperspectieven in de internationale context. De regering kiest 
er dus voor niet te wachten totdat Nederland daadwerkelijk minder presteert. Het 
Rathenau Instituut heeft gekeken naar de situatie in negen West Europese landen, omdat 
deze landen een universitair onderzoekssysteem hebben met een vergelijkbare 
geschiedenis en ontwikkeling als het Nederlandse systeem, te weten België/Vlaanderen, 
Engeland, Denemarken, Duitsland, Frankrijk, Noorwegen, Oostenrijk, Zweden en 
Zwitserland. In bijvoorbeeld Engeland, Duitsland, Denemarken, Vlaanderen en Zweden 
kunnen gepromoveerde onderzoekers, die in tenure worden aangesteld en qua inhoud 
min of meer gelijkwaardig op het Nederlandse niveau van universitair hoofddocent 
functioneren, het promotierecht krijgen. Dat is overigens ook het geval in de Verenigde 
Staten. Het stelsel is daar echter minder goed vergelijkbaar met Nederland. Concluderend 
kan worden gesteld dat Nederland ten opzichte van het buitenland weinig ruimte biedt. 
Voor buitenlandse onderzoekers kan Nederland minder aantrekkelijk zijn als zij in 
Nederland niet het promotierecht krijgen, terwijl zij daarvoor in eigen land wel in 
aanmerking kunnen komen. Daarnaast geldt voor Nederlandse onderzoekers dat de 
buitenlandse onderzoekers met promotorervaring een voorsprong kunnen hebben qua 
internationale competitie en bij het solliciteren naar hoogleraarsfuncties, omdat zij over 
aantoonbare zelfstandigheid en eindverantwoordelijkheid beschikken in de begeleiding 
van promovendi. Dit wetsvoorstel wil deze ongelijkheid ten opzichte van de buitenlandse 
situatie recht trekken en neemt die mogelijke achterstanden en risico’s weg. 
Deze leden vragen daarnaast of in het geval van de beoogde verruiming geen 
ongewenste spanning kan ontstaan tussen de aanwijzing van een promotor en de 
eindverantwoordelijkheid voor een vakgebied die in het Nederlandse bestel is 
toevertrouwd aan de zittende hoogleraren. Dat zou kunnen worden voorkomen doordat 
het college van promoties in het eigen universitaire reglement in ieder geval vastlegt dat 
de aanwijzing van nieuwe promotoren niet zal geschieden zonder expliciete instemming 
van de voor het betrokken vakgebied eindverantwoordelijke hoogleraar. Zou de regering 
zich achter die opvatting willen scharen en op dat laatste willen toezien? 
De regering kan zich voorstellen dat het college voor promoties in het eigen reglement 
vastlegt dat de aanwijzing van nieuwe promotoren niet zal geschieden zonder instemming 
van de voor het betrokken vakgebied eindverantwoordelijke hoogleraar. De regering 
vindt het echter niet gepast om door middel van wetgeving te interveniëren op een 
terrein dat typisch tot de autonomie van universiteiten behoort. Universiteiten zijn 
uitstekend in staat dergelijke aspecten op een goede manier, passend bij hun eigen 
profiel, te regelen.  
Over de regeling voor de eigen bijdrage van studenten vragen de leden van de D66-
fractie waaruit blijkt dat het in rekening brengen van selectiekosten de kansengelijkheid 
schaadt, nu instellingen voor hoger onderwijs compensatieregelingen hebben voor 
economisch zwakkere aspirant-studenten. 
Alle studenten die een opleiding met selectie willen gaan volgen, moeten zich 
onbelemmerd en zelfverzekerd voelen zich hiervoor aan te melden. Voorkomen moet 
worden dat er financiële belemmeringen zijn voor deze studenten. Het is volgens het 
kabinet aannemelijk dat het verlangen van eigen bijdragen van studenten - ook 
verlaagde eigen bijdragen - naast de verplichting collegegeld te betalen de 
toegankelijkheid van het hoger onderwijs beperkt. Studenten die niet in staat zijn de 
eigen bijdragen te betalen kunnen afzien van inschrijving voor de desbetreffende 
opleiding. Ook de onzekerheid die bestaat over of de eigen bijdragen worden 
terugbetaald kan als gevolg hebben dat studenten geneigd zijn af te zien van inschrijving 
voor de betreffende opleiding.  
De regering stelt in de memorie van toelichting dat het gaat om het repareren van 
‘onbedoelde interpretaties’. Het vragen van een tegemoetkoming in selectiekosten is een 
 ID6751.MvA 
11 

positioneren van het Nederlandse hoger onderwijs in het buitenland en het 
vergemakkelijken van uitwisseling van studenten en docenten. Daarbij geldt dat bij deze 
vorm van transnationaal onderwijs de instelling autonoom (zonder 
samenwerkingspartner) kan opereren in het buitenland en daardoor bijvoorbeeld volledig 
over het eigen curriculum gaat. Daarnaast meent de regering dat deze vorm van 
transnationaal onderwijs de zichtbaarheid van onderwijs in het buitenland ten goede kan 
komen, in nog sterkere mate dan dat bij andere vormen zoals bij Joint Programmes, het 
geval is. Voorbeelden van buitenlandse instellingen met bestaande campussen in het 
buitenland, zoals de University of Nottingham en de University of Liverpool zijn sinds het 
openen van de buitenlandse vestiging gestegen op de internationale rankings. De 
ontwikkeling naar deze vorm van transnationaal onderwijs is een Europese en een 
mondiale trend. Het hoger onderwijs beweegt zich steeds meer op een internationaal 
speelveld. De regering wil de Nederlandse hoger onderwijsinstellingen de mogelijkheid 
bieden om daaraan deel te nemen. 
Wat, zo vragen deze leden, draagt de mogelijkheid van het opzetten van een branche van 
een van onze universiteiten in het buitenland bij aan de ontwikkeling van ons onderwijs, 
specifiek onze studenten? Welke kansen loopt Nederland nu mis, doordat deze specifieke 
vorm van internationalisering niet mogelijk is? 
De mogelijkheid van het verzorgen van opleidingen in het buitenland door een 
Nederlandse instelling kan volgens de regering bevorderlijk zijn voor de kwaliteit van het 
hoger onderwijs in Nederland. Die potentiële meerwaarde ziet de regering in het 
versterken van internationale netwerken, het positioneren van het Nederlands hoger 
onderwijs in het buitenland en het vergemakkelijken van uitwisseling van studenten en 
docenten. Denkbaar is dat met een buitenlandse partner afspraken gemaakt worden 
waarbij de tijdelijke uitwisseling van Nederlandse studenten en docenten gestimuleerd 
wordt, onderwijskundige inzichten uitgewisseld worden en researchgroepen kunnen 
groeien. Dit alles kan de kwaliteit van het hoger onderwijs in Nederland – en dus ook de 
Nederlandse student – ten goede komen. Zoals hierboven reeds aangegeven, wil de 
regering Nederlandse instellingen voor hoger onderwijs de mogelijkheid bieden mee te 
bewegen in een internationaal speelveld. Het mogelijk maken van het verzorgen van 
volledige opleidingen in het buitenland, ziet de regering als een aanvulling op de 
bestaande mogelijkheden om het Nederlandse onderwijs in het buitenland te promoten.  
Is de regering van mening, zo vragen de leden van de SP-fractie, dat de vrijheid van 
meningsuiting en dus van onderwijs voor de volle 100% moet gelden op de mogelijke 
dependance van de RUG? Zo ja, hoe ziet de regering deze vrijheid? 
Een instelling moet zich, ook in het buitenland, houden aan artikel 1.6 van de WHW 
waarin is bepaald dat aan instellingen de academische vrijheid in acht wordt genomen. 
De door de leden van de SP-fractie genoemde vrijheden, hangen volgens de regering ten 
nauwste samen met de academische vrijheid. De academische vrijheid laat zich namelijk 
kenschetsen als een recht dat zich richt op de vrijheid van individuele docenten, 
onderzoekers en studenten bij het geven van onderwijs, het verrichten van onderzoek, 
respectievelijk het ontvangen van onderwijs hun eigen wetenschappelijke inzichten te 
volgen. Zij dienen daarbij niet afhankelijk te zijn van bepaalde politieke, filosofische of 
wetenschapstheoretische opvattingen. Daarnaast is in artikel 1.19a aangegeven dat in 
een algemene maatregel van bestuur de gronden voor weigering of intrekking van de 
toestemming nader worden geregeld en nadere voorschriften worden vastgesteld voor 
het verzorgen van opleidingen in het buitenland. Daarin zullen ook eisen gesteld worden 
aan de genoemde vrijheden aan de opleiding in het buitenland. Een ontwerp van die 
algemene maatregel van bestuur zal aan de Eerste en Tweede Kamer worden voorgelegd.  
De leden van de SP-fractie vragen of die verantwoordelijkheid tot aan de deuren van het 
instituut geldt, of ook erna. Deze leden willen weten of de regering hun opvatting deelt, 
 ID6751.MvA 
13 

5
gemiddelde van 3,3 procent. Dit komt niet alleen doordat Nederlandse studenten het 
Nederlands hoger onderwijs positief waarderen, maar ook geven zij aan financiële en 
sociale argumenten bij die beslissing een rol spelen. 
Deze leden merken op dat de regering kennelijk verwacht dat er ook een synergie tussen 
de landen moet zijn. Kan zij aangeven waar die synergie tussen de landen aan moet 
voldoen en wat de uitkomsten moeten zijn? Op welke wijze worden deze uitkomsten 
getoetst, zo vragen deze leden. 
De synergie bestaat eruit dat het verzorgen van een Nederlandse opleiding in het 
buitenland zowel aldaar meerwaarde kan hebben, alsook in Nederland. In het buitenland 
kan men profiteren van de uitstekende kwaliteit van het Nederlands hoger onderwijs. In 
Nederland kan het kansen bieden bij het versterken van internationale netwerken, het 
beter positioneren van het Nederlandse hoger onderwijs in het buitenland en het 
vergemakkelijken van uitwisseling van studenten en docenten. In de algemene maatregel 
van bestuur zal worden uitgewerkt op welke gronden toestemming al dan niet verleend 
wordt. De aanvraag en de in dat kader verstrekte informatie over het beoogde initiatief 
zijn daarbij leidend. 
De voor de leden van de SP-fractie meest prangende vraag is die waarom het nodig is om 
van het onderwijs een commercieel bedrijf te maken, met alle risico’s, die zij graag 
beantwoord zouden willen zien, van dien. 
De regering deelt niet met deze leden dat het onderwijs met de voorgestelde 
wetswijziging een commercieel bedrijf zou worden. De potentiële risico’s die zijn 
verbonden aan het verzorgen van opleidingen in het buitenland worden gewaarborgd met 
de bepalingen in artikel 1.19 van de WHW en met de voorwaarden voor toestemming 
zoals die in de algemene maatregel van bestuur uitgewerkt zullen worden.  
De leden van de SP-fractie stellen een paar meer praktische vragen. Wie betaalt het 
bedrijfsrisico? Als een universiteit door een dergelijk project dreigt failliet te gaan, zal de 
overheid dan inspringen? Zo nee, hoe worden dan de risico’s voor de studenten afgedekt?  
Uitgangspunt is dat er op geen enkele wijze bekostiging mag worden ingezet voor het 
verzorgen van opleidingen in het buitenland. Ook financiële risico’s dienen te worden 
afgedekt door private middelen of publieke middelen uit het buitenland. Bij de 
beoordeling van de aanvraag van een bekostigde instelling, zal expliciet het risico op 
afwentelen van de financiële gevolgen van het faillissement op de bekostigde 
Nederlandse instelling worden meegenomen. Advisering van de Inspectie van het 
Onderwijs op dit punt zal een wezenlijke rol kunnen spelen bij het al dan niet geven van 
toestemming. Ook wordt in de algemene maatregel van bestuur een mogelijkheid 
gecreëerd om de toestemming in te trekken als een bekostigde instelling de rijksbijdrage 
direct of indirect heeft aangewend voor het verzorgen van de opleiding in het buitenland. 
Hiermee wordt een juridisch kader geschapen met als doel de financiële risico’s van het 
verzorgen van opleidingen in het buitenland te ondervangen. 
De leden van de SP-fractie willen weten hoe het toezicht wordt geregeld.  
Het toezicht op Nederlandse opleidingen valt onder de taakomschrijving van de Inspectie 
van het Onderwijs. Dat betekent dat de Inspectie van het Onderwijs haar taken ten 
aanzien van Nederlandse opleidingen in het buitenland in dezelfde breedte zal uitoefenen 
als ten aanzien van opleidingen in Nederland. Dat toezicht zal naar verwachting voor een 
groot deel vanuit Nederland gebeuren. De Inspectie van het Onderwijs kan daarnaast 
locatiebezoek noodzakelijk achten. Om te verzekeren dat de Inspectie van het Onderwijs 
haar taken ook op locatie kan uitoefenen, zal de Nederlandse Staat vooraf 
                                           
5
 EP-Nuffic, Outgoing student mobility in Dutch higer education, 2015-2016.  
 ID6751.MvA 
15 

van het tenure-track systeem in Nederland. De regering treedt echter niet in het 
personeelsbeleid van de universiteiten. 
De leden van de PvdA-fractie vragen welke betrokkenheid en invloed een hoogleraar 
binnen zijn vakgebied heeft op de beslissing van het college voor promoties wat betreft 
het verlenen van het promotierecht aan een andere medewerker dan deze hoogleraar. 
De betrokkenheid van de betreffende hoogleraar bij de beslissing van het college voor 
promoties wat betreft het verlenen van het promotierecht aan een andere medewerker 
dan deze hoogleraar kan worden geregeld in het promotiereglement. Dat is geregeld in 
artikel 7.19 van de WHW. De regering gaat niet over de inhoud van dit 
promotiereglement en vindt het niet gepast om door middel van wetgeving te 
interveniëren op een terrein dat typisch tot de autonomie van universiteiten behoort. De 
regering kan zich voorstellen dat het college voor promoties in het eigen reglement 
vastlegt dat de aanwijzing van nieuwe promotoren niet zal geschieden zonder instemming 
van de voor het betrokken vakgebied eindverantwoordelijke hoogleraar.  
De leden van de PvdA-fractie willen weten of de regering ervan uitgaat dat de 
universiteiten vanwege de uitbreiding van het ius promovendi hun promotiereglement 
moeten aanpassen om de inhoudelijke en procesmatige verantwoordelijkheidsverdeling 
tussen het college van bestuur, de decaan, een bepaalde vakgroep, de hoogleraar en de 
promotor (niet zijnde een hoogleraar) te verhelderen. 
De regering wil de uitbreiding van het ius promovendi mogelijk maken, maar niet 
verplichten. De wet schept een mogelijkheid tot een ruimere opvatting van het ius 
promovendi, maar een universiteit kan zelf besluiten of zij gebruikmaakt van de 
verruiming. Als een universiteit besluit dat te doen, zal het over het algemeen 
noodzakelijk zijn het promotiereglement aan te passen. Er komen immers nieuwe 
“spelers” bij. 
Deze leden willen weten of het College voor Promoties de mogelijkheid om andere dan 
hoogleraren aan te wijzen als promotor ook tijdens een promotietraject kan benutten, 
bijvoorbeeld in een situatie waarin een hoogleraar in de loop van een promotietraject de 
universiteit verlaat. Biedt het wetsvoorstel de ruimte om dan in plaats van een hoogleraar 
een gepromoveerde copromotor aan te wijzen als promotor als deze in de ogen van het 
College voor Promoties voldoende bekwaam is? 
Het college voor promoties stelt een promotiereglement vast waarin de gang van zaken 
rondom de voorbereiding van een promotie en de verdediging van een proefschrift wordt 
geregeld. Daarin kan ook worden bepaald dat een andere promotor, bijvoorbeeld een 
gepromoveerde copromotor, kan worden aangewezen tijdens het promotietraject mits 
deze in de ogen van het college voor promoties voldoende bekwaam is. 
De leden van de PvdA-fractie wijzen erop dat de regering in de afgelopen jaren heeft 
geïnvesteerd in het bevorderen van het wetenschappelijke klimaat in de hogescholen. 
Heeft de regering overwogen om in het licht van deze ambitie het mogelijk te maken 
promotierecht te geven aan bijvoorbeeld (gepromoveerde) lectoren die binnen een 
gezamenlijk onderzoekprogramma met de universiteit participeren en onderzoeken van 
promovendi begeleiden? 
Dat heeft de regering niet overwogen. Het doel van dit wetsvoorstel is het bevorderen 
van de internationalisering van het hoger onderwijs en wetenschappelijk onderzoek. 
Afgezien van een enkele reparatie beoogt het wetsvoorstel geen andere beleidsdoelen te 
realiseren. 
De leden van de PvdA-fractie vragen of de regering over het wetsvoorstel advies heeft 
gevraagd aan het College van Rectoren der Nederlandse rectores magnifici. En zo, ja wat 
 ID6751.MvA 
17 

het feit dat in geval van bijzondere omstandigheden tentamenresultaten wegens 
veroudering nooit zouden kunnen vervallen. Daarop heeft de regering uw Kamer in de 
memorie van antwoord met betrekking tot het Wetsvoorstel versterking bestuurskracht 
(Kamerstukken I 2015/16, 34 251, nr. C) toegezegd om met een nota van wijziging bij 
een lopend wetsvoorstel de tekst van artikel 7.10 van de WHW te wijzigen en om dat 
artikel zolang niet in werking te laten treden. Met de nota van wijziging bij het 
onderhavige wetsvoorstel is aan die toezegging tegemoet gekomen. Daarin wordt een 
wijziging van artikel 7.10, vierde lid, van de WHW voorgesteld die inhoudt dat het 
instellingsbestuur wordt opgedragen regels te stellen waarin wordt vastgelegd op welke 
wijze hij bij het beperken van de geldigheidsduur van tentamens rekening houdt met 
bijzondere omstandigheden. Daarin kan worden gedifferentieerd naar de aard van de 
bijzondere omstandigheid. Het instellingsbestuur moet wel een minimumnorm in acht 
nemen. Het wetsvoorstel zegt namelijk dat in geval van bijzondere omstandigheden de 
geldigheidsduur ten minste wordt verlengd met de duur van de financiële ondersteuning 
die de student uit het profileringsfonds krijgt. Naast de regels die het instellingsbestuur 
moet maken over hoe hij omgaat met bijzondere omstandigheden, moet hij ook regels 
maken waarin staat op welke wijze uitvoering wordt gegeven aan artikel 7.10, vierde lid, 
van de WHW. Zo zal het instellingsbestuur onder meer moeten regelen op welke wijze 
wordt vastgesteld dat sprake is van aantoonbaar verouderde kennis, inzicht of 
vaardigheden en vanaf welk moment tentamenresultaten komen te vervallen. Op dit punt 
is artikel 7.10, vierde lid, van de WHW ten opzichte van de tekst in de Wet versterking 
bestuurskracht niet gewijzigd.  
GroenLinks 
De leden van de GroenLinks-fractie begrijpen dat samenwerkingsverbanden met 
instellingen in andere landen kunnen bijdragen aan de ontwikkeling van het onderwijs 
daar, maar vragen een toelichting op de stelling dat een volledig door een Nederlandse 
instelling verzorgd onderwijsaanbod in een bepaald land de ontwikkeling van 
onderwijsinstellingen aldaar stimuleert.  
Transnationaal onderwijs kan een bijdrage leveren aan de ontwikkeling van 
onderwijsinstellingen in andere landen. Studenten, docenten en andere bij het onderwijs 
betrokken personen kunnen de ervaringen die zij aan de Nederlandse instelling opdoen, 
benutten wanneer zij later voor andere onderwijsinstellingen werken of daar verder 
studeren. De uitwisseling van opvattingen over wat kwalitatief hoogwaardig onderwijs is, 
en wat daarbij bijvoorbeeld de rol van academische vrijheid is, kan bevorderlijk zijn voor 
het stelsel van hoger onderwijs in het buitenland in brede zin. Ook kan het door een 
Nederlandse instelling verzorgde aanbod zorgen voor een kwaliteitsimpuls aan het stelsel 
in het land van vestiging, indien blijkt dat veel studenten kiezen voor de opleidingen aan 
de Nederlandse instelling vanwege de hoge kwaliteitsstandaard. 
Hoe, zo vragen deze leden, taxeert de regering het risico dat het vanuit Nederland 
gerealiseerde aanbod de beste studenten zal afromen en zo zal parasiteren op het stelsel 
in dat land?  
Er zijn buiten Nederland instellingen die al geruime tijd opleidingen aanbieden in het 
buitenland. De regering heeft geen signalen ontvangen dat buitenlandse opleidingen van 
voornoemde instellingen de beste studenten wegtrekken uit het nationale aanbod in het 
land van vestiging. Overigens zal de Nederlandse Staat, voordat een Nederlandse 
instelling een opleiding in het buitenland zal kunnen starten, een verdrag dienen te 
hebben met het desbetreffende land om te garanderen dat de inspectie haar taken ter 
plaatse kan uitvoeren. Dit impliceert dat het desbetreffende land de meerwaarde ziet van 
het toelaten van een Nederlandse instelling binnen het stelsel voor hoger onderwijs.  
De leden van de GroenLinks-fractie willen weten welke randvoorwaarden de regering stelt 
om te voorkomen dat met de transnationalisering van het onderwijs een nieuwe vorm 
 ID6751.MvA 
19 

i. de wijze waarop in het desbetreffende land rekening wordt gehouden met 
mensenrechten en sociale verhoudingen; 
j. indien van toepassing: de wijze waarop de samenwerking met een 
partnerorganisatie of met partnerorganisaties zal worden vormgegeven; 
k. de opvattingen van de bevoegde overheidsinstanties in het land van vestiging 
over de opleiding; 
l. de wijze waarin is voorzien in het afbouwen van de opleiding in financiële en 
personele zin en ten opzichte van studenten, indien de opleiding zou worden 
beëindigd, en 
m. de wijze waarop de inkomsten die met de opleiding in het buitenland worden 
gegenereerd, worden herbestemd en de mate waarin die herbestemming in het 
belang is van de kwaliteit van het hoger onderwijs in Nederland. 
Artikel 1.19a en de weigeringsgronden zoals die hiervoor zijn weergeven en die 
uitgewerkt zullen worden in de algemene maatregel van bestuur, reflecteren wat de 
regering beschouwt als redenen om toestemming te weigeren in het kader van de 
profilering of de kwaliteit van het hoger onderwijs in Nederland.  
Bij de voorwaarden wordt genoemd dat een opleiding in het kader van transnationaal 
onderwijs ook in Nederland moet worden aangeboden. De leden van de GroenLinks-
fractie willen weten of dit aanbod van hetzelfde buitenlandse programma in Nederland 
voor een specifieke onderwijsinstelling geldt of is aanbod van een dergelijk programma 
bij een van de Nederlandse onderwijsinstellingen in het hoger onderwijs afdoende.  
Met deze voorwaarde is beoogd te regelen dat de opleiding die een instelling aan een 
buitenlandse vestiging wil verzorgen, reeds aan diezelfde instelling in Nederland wordt 
verzorgd. De buitenlandse vestiging is dus een nevenvestiging van de opleiding in 
Nederland. Dit betekent dat er sprake is van één CROHO-nummer en één accreditatie. De 
buitenlandse nevenvestiging loopt mee met de accreditatie van de Nederlandse vestiging. 
Op deze wijze wordt gegarandeerd dat de instelling zich met deze specifieke opleiding 
reeds bewezen heeft in Nederland. Het bestaan van de opleiding aan een andere 
Nederlandse onderwijsinstelling is dus niet afdoende.  
De Afdeling advisering van de Raad van State stelt dat een verbod op export van 
personeel en onderwijsmiddelen in het belang van het Nederlandse onderwijs nuttig kan 
zijn. De leden van de GroenLinks-fractie willen weten hoe de regering dit ziet.  
Uit artikel 1.19 volgt dat er geen aanspraak is op bekostiging ten aanzien van het 
verzorgen van opleidingen in het buitenland. Daarnaast zal in de algemene maatregel van 
bestuur vastgelegd worden dat instellingen ook geen bekostiging mogen aanwenden voor 
het verzorgen van opleidingen in het buitenland. Gelet op het concept van deze vorm van 
transnationaal onderwijs, waarbij de instelling de opleiding volledig in het buitenland 
verzorgt, is een verbod op het inzetten van personeel en onderwijsmiddelen niet 
realistisch. Een verbod op het inzetten van personeel en onderwijsmiddelen acht de 
regering dan ook niet wenselijk. Wel acht de regering het noodzakelijk dat de instelling 
die een aanvraag doet voor deze vorm van transnationaal onderwijs in haar aanvraag 
aantoont dat er geen publieke middelen worden ingezet in het buitenland en dat de 
continuïteit van de opleiding in Nederland is gewaarborgd. Dat laatste is niet het geval als 
bijvoorbeeld een groot aantal van medewerkers zou vertrekken naar de opleiding in het 
buitenland. In dat geval zal er dus ook geen toestemming worden verleend. 
Deze leden willen weten hoe de regering gaat garanderen dat het Nederlandse hoger 
onderwijs door opleidingen in het buitenland geen onderwijscapaciteit, onderwijsmiddelen 
en bestuurlijke focus verliest. 
De regering is van mening dat het aanbieden van onderwijs in het buitenland in geen 
geval ten koste mag gaan van het onderwijs in Nederland. Hierop zal worden toegezien 
bij de beoordeling van de aanvraag en dit zal worden meegenomen in de uitwerking van 
 ID6751.MvA 
21 

Bij de behandeling van dit wetsvoorstel in de Tweede Kamer is een amendement van de 
leden Rog en Asante aangenomen waarin een wijziging van artikel 9 van de Wet op het 
onderwijstoezicht wordt voorgesteld, waaruit volgt dat de kosten die gemaakt worden om 
toezichtstaken in het buitenland uit te oefenen zullen worden doorberekend aan de 
instelling. 
De leden van de GroenLinks-fractie wijzen erop dat er verschillende interpretaties 
bestaan inzake het concept academische vrijheid; dit heeft gevolgen voor de mogelijke 
eisen die er gesteld gaan worden inzake dit criterium. Deze leden vragen of de regering 
inmiddels een overzicht heeft van wat voor eisen er gesteld gaan worden betreffende 
academische vrijheid en hoe dit concept, gezien het internationale karakter van het 
voorstel, geoperationaliseerd gaat worden. In hoeverre wordt hierbij rekening gehouden 
met verschillende cultuurspecifieke opvattingen van het concept academische vrijheid? 
De regering is voornemens om in de algemene maatregel van bestuur op te nemen dat 
een instelling in haar aanvraag voor toestemming inzicht moet bieden in de wijze waarop 
wordt gewaarborgd dat de academische vrijheid aan de opleiding in het buitenland in acht 
wordt genomen. Daarbij zal als weigeringsgrond worden opgenomen dat toestemming 
wordt geweigerd indien de maatregelen om de academische vrijheid in het land van 
vestiging te borgen naar het oordeel van de minister onvoldoende zijn. Ten slotte is de 
regering ook voornemens om in de algemene maatregel van bestuur op te nemen dat de 
toestemming wordt ingetrokken als op een later moment blijkt dat de academische 
vrijheid onvoldoende is gewaarborgd aan de instelling. De regering erkent dat het 
concept academische vrijheid aan cultuurspecifieke opvattingen onderhevig kan zijn, 
maar gaat hierbij uit van de opvatting van academische vrijheid zoals die in Nederland 
gehanteerd wordt. Omdat het onderwijs betreft waarvoor een Nederlandse graad 
verleend kan worden, moet de academische vrijheid onafhankelijk van de plaats op de 
wereld waar het onderwijs wordt aangeboden, voldoen aan de standaard waar 
instellingen in Nederland ook wettelijk aan gebonden zijn. Het gaat erom dat docenten, 
studenten en onderzoekers in vrijheid onderwijs kunnen geven, onderwijs kunnen 
ontvangen en onderzoek kunnen verrichten. Zij hebben de vrijheid om eigen 
wetenschappelijke inzichten te volgen en daarbij niet afhankelijk te zijn van bepaalde 
politieke, filosofische of wetenschapstheoretische opvattingen.  
De geldigheidsduur van een met goed gevolg afgelegd tentamen kan uitsluitend worden 
beperkt, indien de getentamineerde kennis of het getentamineerde inzicht aantoonbaar 
verouderd is, of indien de getentamineerde vaardigheden aantoonbaar verouderd zijn. De 
leden van de GroenLinks-fractie hebben een vraag bij de operationalisering van dit 
criterium aan de hand van een voorbeeld.  
Het wetsvoorstel zegt dat de geldigheidsduur van een met goed gevolg afgelegd 
tentamen uitsluitend kan worden beperkt, indien de getentamineerde kennis of het 
getentamineerde inzicht aantoonbaar verouderd is, of indien de getentamineerde 
vaardigheden aantoonbaar verouderd zijn. Naast getoetste vaardigheden worden 
hieronder ook getoetste competenties begrepen. Het uitgangspunt moet zijn dat 
studenten die nominaal studeren niet opnieuw tentamen hoeven te doen vanwege 
veroudering van eerder met succes getentamineerde kennis, inzicht of vaardigheden. 
Maar het is mogelijk dat getoetste vaardigheden en competenties al eerder aantoonbaar 
zijn verouderd en dat de student met deze verouderde vaardigheden en competenties 
niet kan afstuderen. Dat kan bijvoorbeeld het geval zijn in opleidingen die toelaten tot 
een beschermd beroep waartoe het beroep van tandarts behoort - als die beroepen 
zodanig zijn gereglementeerd dat een onderbreking voor een bepaalde duur van het 
beroep of van de opleiding daartoe betekent dat competenties en vaardigheden opnieuw 
moeten worden bewezen. Overigens is de bevoegdheid tot verlenging van 
tentamenresultaten, waaraan de leden van de fractie van GroenLinks refereren, 
 ID6751.MvA 
23 

In Nederland is in de WHW geregeld dat alleen hoogleraren het promotierecht oftewel het 
ius promovendi hebben. Zij zijn bij uitsluiting bevoegd promovendi te begeleiden. Het 
huidige Nederlandse stelsel wijkt af van internationale stelsels, zoals bijvoorbeeld in 
Engeland, Denemarken, Zweden en de Verenigde Staten. Instellingen en onderzoekers 
hebben in de afgelopen jaren bij de bewindspersonen van Onderwijs, Cultuur en 
wetenschap herhaaldelijk erop aangedrongen om beter aan te sluiten bij internationale 
ontwikkelingen met betrekking tot het ius promovendi. Het voornaamste doel is het 
creëren van een internationaal level playing field, dat bijdraagt aan een aantrekkelijk 
vestigingsklimaat voor buitenlandse onderzoekers, aan meer en meer diverse 
carrièremogelijkheden en aan een uitstekende begeleiding voor promovendi. Ook biedt 
het gelijke kansen aan wetenschappelijk talent uit binnen- èn buitenland.  
Deze memorie van antwoord wordt gegeven in overeenstemming met de Minister van 
Economische Zaken. 
 
 
 
De Minister van Onderwijs, 
Cultuur en Wetenschap, 
 
 
 
 
 
dr. Jet Bussemaker 
 ID6751.MvA 
25 

