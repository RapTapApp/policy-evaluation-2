 
 
 
> Retouradres Postbus 20901 2500 EX  Den Haag 
Ministerie van 
De voorzitter van de Tweede Kamer 
Infrastructuur en 
der Staten-Generaal 
Waterstaat 
 
Binnenhof 4 
Rijnstraat 8 
2513 AA  DEN HAAG 
2515 XP  Den Haag 
Postbus 20901 
2500 EX Den Haag 
 
T   070-456 0000 
F   070-456 1111 
 
Ons kenmerk 
IenM/BSK-2017/282617 
 
Bijlage(n) 
  - 
Datum 20 november 2017 
Betreft WGO Water 27 november 2017 
  
 
 
Geachte voorzitter, 
In aanloop naar het Wetgevingsoverleg Water van 27 november 2017 geef ik u 
hierbij de actuele stand van zaken ten aanzien van enkele waterdossiers.  
 
Delta-aanpak Waterkwaliteit 
In Nederland is al veel bereikt in het verbeteren van de waterkwaliteit. Er komt 
goed water uit de kraan, tegen een goede prijs. En de Nederlandse wateren zijn in 
decennia niet zo schoon geweest. Dat is niet vanzelfsprekend. In een klein land als 
het onze staat de kwaliteit van grondwater, sloten en plassen, rivieren, de delta 
en de kustwateren voortdurend onder druk.  
 
Met de Delta-aanpak Waterkwaliteit werken waterbeheerders, 
drinkwaterbedrijven, zorg- en landbouworganisaties, natuurorganisaties, industrie 
en de kennisinstituten samen aan chemisch schoon en ecologisch gezond water, 
mede om de doelen van de Europese Kaderrichtlijn Water te bereiken. In 2016 
hebben betrokken partijen samen een intentieverklaring getekend (Kamerstuk 27 
625, nr. 379). Een ambitieus pakket van inmiddels 130 acties om een impuls te 
geven aan de verbetering van onze waterkwaliteit. De prioritaire onderwerpen zijn 
nutriënten/mest, gewasbeschermingsmiddelen en medicijnresten. Bovendien is 
specifiek aandacht voor de ecologie van de grote wateren en voor water als bron 
voor drinkwater. 
 
Een jaar na ondertekening zijn er al belangrijke resultaten te benoemen. Er is 
bestuurlijk en politiek meer aandacht voor waterkwaliteit, ook in het 
Regeerakkoord. Partijen weten elkaar beter te vinden doordat dossiers beter met 
elkaar verbonden zijn. Hieronder zijn de onderwerpen nader toegelicht. Begin 
2018 zullen alle betrokken partijen in een bestuurlijke conferentie stilstaan bij de 
successen van 1 jaar Delta-Aanpak Waterkwaliteit en in verdiepingssessies 
eventuele knelpunten in de voortgang bespreken. 
 
Pagina 1 van 8 
 

 
Voor glastuinbouw gaat per 1 januari 2018 de verplichting in om afvalwater dat Ministerie van 
Infrastructuur en 
gewasbeschermingsmiddelen bevat te zuiveren met een rendement van minimaal 
Waterstaat 
95%. De sector is volop bezig om aan deze nieuwe verplichting te voldoen. Een 
 
groot aantal telers heeft inmiddels een zuiveringsinstallatie aangeschaft of besteld. 
Ons kenmerk 
Ook zijn er mobiele installaties ontwikkeld die interessant zijn voor telers met 
IenM/BSK-2017/282617 
weinig afvalwater. Tuinders hebben de mogelijkheid gehad om zich aan te melden 
voor het collectief zuiveren van het afvalwater om zo de kosten te beperken. Deze 
zogenaamde collectieven kunnen uitstel krijgen van de zuiveringsplicht tot uiterlijk 
1 januari 2021. De zuiveringsplicht is aangekondigd in de nota Gezonde Groei, 
Duurzame Oogst, en heeft als doel de verontreiniging van het oppervlaktewater 
met gewasbeschermingsmiddelen te verminderen. Waterschappen zullen 
monitoren of de waterkwaliteit hiermee voldoende verbetert om aan de doelen te 
voldoen. 
  
Opkomende stoffen 
Van veel chemische stoffen nemen de concentraties af, maar er worden ook vaker 
nieuwe chemische stoffen in het water aangetroffen. Dit is mede te danken aan 
verbeterde analysetechnieken. Zo worden we ons bewust van de aanwezigheid 
van microverontreinigingen, die in zeer lage concentraties in het water aanwezig 
zijn. Het ontbreekt hierbij vaak aan een goed onderbouwde Europese of nationale 
norm, omdat de effecten op mens en milieu meestal nog onvoldoende onderzocht 
zijn. Vanuit het voorzorgsbeginsel wordt zoveel mogelijk voorkomen dat deze 
stoffen in het milieu komen. De problematiek van medicijnresten is een voorbeeld 
van opkomende stoffen; hierover is uw Kamer afgelopen maand geïnformeerd 
(Kamerstuk 27 625, nr. 408). 
 
Uw Kamer is recent ook geïnformeerd over de structurele aanpak van opkomende 
stoffen (Kamerstuk 27 625, nr. 404). Bijlage bij die brief is het verkennend 
onderzoek ‘Evaluatie uitvoeringspraktijk stoffenbeleid’ naar de praktijk van 
vergunningverlening. Uit het onderzoek blijkt dat extra aandacht nodig is voor een 
correcte uitvoering van het stoffenbeleid, conform de Algemene 
BeoordelingsMethodiek (ABM) en het Handboek Immissietoets. De rolverdeling 
(‘wie is bevoegd gezag’) bij indirecte lozingen is niet altijd helder. Ook blijken de 
betrokken uitvoerende instanties over te weinig specifieke kennis te beschikken op 
het gebied van opkomende stoffen. Het onderzoek geeft naast een algemeen 
beeld ook aangrijpingspunten voor verbetering van de uitvoering.  
 
Ik pak dit verder op en bespreek het met de bevoegde gezagen in het kader van 
de Delta-aanpak waterkwaliteit. Rijkswaterstaat (RWS) en de provincie Zuid-
Holland zijn al begonnen met de evaluatie van bestaande vergunningen en ik zet 
mij ervoor in dat anderen dat voorbeeld volgen. Daarnaast ontplooit het Rijk 
diverse initiatieven om de kennisverrijking op de werkvloer van de betrokken 
instanties te faciliteren en stimuleren. Zo vinden er sinds de zomer 2016 
regelmatig cursussen plaats om de kennis van vergunningverleners te vergroten 
en wordt er gewerkt aan hulpmiddelen zoals rekentools. Daarnaast wordt gewerkt 
aan een handreiking voortbordurend op de ABM- en de Immissietoets, die 
aangeeft hoe rekening gehouden dient te worden met risico’s voor de 
drinkwatervoorziening (motie Laçin, Kamerstuk 27 625, nr. 391). Deze is eerste 
helft 2018 gereed. 
 
Pagina 3 van 8 

 
van de gewijzigde normering. De beheerders zijn zoals afgesproken begonnen met Ministerie van 
Infrastructuur en 
het beoordelen van de meest urgente waterkeringen. Bij de inmiddels afgeronde 
Waterstaat 
trajecten bleek, zoals verwacht, dat niet aan de normen wordt voldaan. De ILT is 
 
toezichthouder en checkt of het beheerdersoordeel conform het Wettelijk 
Ons kenmerk 
BeoordelingsInstrumentarium tot stand is gekomen. 
IenM/BSK-2017/282617 
De beheerders gaan aan de slag met verbeteringen en melden hun projecten aan 
voor het Hoogwaterbeschermingsprogramma (HWBP). In het vigerende 
programma zijn reeds de meest urgente trajecten opgenomen. In het programma 
2019-2024 dat momenteel in voorbereiding is en op Prinsjesdag 2018 zal worden 
vastgesteld, is een reservering voor nieuwe urgente opgaves opgenomen.  
  
Het beoordelen van alle primaire waterkeringen is een hele klus. Daarom is er 
ondersteuning beschikbaar vanuit de Helpdesk Water, zijn er opleidingen en werk 
ik aan verbeteringen in het beoordelingsinstrument op basis van de ervaringen 
van de beheerders. Ook delen beheerders hun kennis en ervaringen onderling. Ik 
rapporteer uw Kamer in 2023 over de resultaten van de eerste beoordelingsronde, 
zodat er dan een eerste landelijk beeld van de veiligheid beschikbaar is op basis 
van de normen die nu van kracht zijn. Daarna start de volgende 
beoordelingsronde. Via drie beoordelingsrondes, doorlopende programmering van 
verbeteringen in het HWBP en goed beheer en onderhoud wordt uiterlijk in 2050 
het gewenste beschermingsniveau bereikt. 
 
Deltaprogramma - rivieren 
Zoals beschreven in het Deltaprogramma 2018, werken de regionale partners 
langs Rijn en Maas aan de uitwerking van het krachtig samenspel tussen 
dijkversterking en rivierverruiming op de langere termijn (na 2028/2030). Door de 
waterveiligheidsopgaven langs de rivieren aan te pakken in samenhang met 
kansen voor waterkwaliteit, ruimte, natuur, recreatie, economie en het beheer van 
de rivier, kan een duurzaam veilig en mooi rivierengebied ontstaan. Zo bouwen we 
voort op de filosofie van het succesvolle programma Ruimte voor de Rivier en de 
voorkeursstrategie voor het rivierengebied die is afgesproken in het kader van het 
Deltaprogramma 2015 en vastgelegd in het Nationaal Waterplan 2016-2021 
(NWP). De partners in het Deltaprogramma streven ernaar in 2018 afspraken te 
maken over mogelijke maatregelpakketten die aansluiten bij de doelen en 
ambities van regio en Rijk, en over de bijbehorende investeringsbereidheid van 
rijk, provincies, waterschappen en eventueel gemeenten.  
 
Deltaprogramma - Maasvallei 
Ik ga invulling geven aan het NWP ten aanzien van het laten vervallen van de eis 
tot overstromen van de dijken in de Limburgse Maasvallei. Voor de Limburgse 
Maasvallei geldt nu nog de benadering dat alle dijken bij de maatgevende afvoer 
overstroombaar moeten zijn. Dit betekent dat de gebieden achter de 42 
dijktrajecten die Limburg beschermen, veelal onderdeel zijn van het winterbed en 
bij hoog water bijdragen aan de afvoer en berging van Maaswater. In het NWP is 
aangegeven dat deze benadering met het toegroeien naar de nieuwe normering 
zal komen te vervallen.  
 
Uit verkennende onderzoeken van het Deltaprogramma Rivieren en van 
Rijkswaterstaat blijkt dat 30 van de 42 gebieden achter de Limburgse dijktrajecten 
geen belangrijke bijdrage leveren aan de afvoer en berging van Maaswater en/of 
dat in deze gebieden bebouwde kernen zijn gelegen. De overige 12 gebieden 
dragen wel in belangrijk mate bij aan afvoer en berging van Maaswater en in deze 
gebieden zijn geen (volledig) bebouwde kernen gelegen. Daarom worden op deze 
Pagina 5 van 8 

 
het akkoord in het eerste kwartaal van 2018 wordt getekend. Het zal afspraken Ministerie van 
Infrastructuur en 
bevatten over de acties en de middelen die alle overheden inzetten.  
Waterstaat 
 
 
Markermeerdijken 
Ons kenmerk 
Op 5 juli 2017 is bestuurlijk overleg gevoerd met het Hoogheemraadschap 
IenM/BSK-2017/282617 
Hollands Noorderkwartier (HHNK) en de provincie Noord-Holland over de dijken 
nabij Uitdam en Durgerdam (Kamerstuk 32 698, nr. 36). Gezamenlijk is besloten 
om bij Uitdam de constructieve variant, zoals voorgesteld door de 
Deltacommissaris, over te nemen en voor het dijktraject bij Durgerdam een jaar 
extra tijd te nemen voor het afronden van het participatieproces. HHNK heeft deze 
afspraken verwerkt in het Ontwerp projectplan Waterwet (OPPW) 
Markermeerdijken en na bestuurlijke vaststelling aangeboden aan de provincie 
Noord-Holland. Na goedkeuring door Gedeputeerde Staten wordt het OPPW medio 
december ter visie gelegd. Eind januari worden de zienswijzen verwerkt tot een 
definitief projectplan. Naar verwachting kan de realisatie Markermeerdijken dan 
medio 2018 starten. Voor het dijktraject bij Durgerdam loopt een apart OPPW 
traject. Tervisielegging en start realisatie worden daar een jaar later verwacht. 
 
Marker Wadden 
Op 14 december 2016 is uw Kamer geïnformeerd over het voornemen om 3 
miljoen euro extra uit te trekken voor Marker Wadden. Het betrof een extra 
bijdrage bestemd voor de voltooiing van de eerste fase is, en conform de motie 
Dik-Faber en Jacobi (Kamerstuk 34 300 XIII, nr. 135), bedoeld als stimulans om 
andere partijen ook te laten bijdragen. Dit is uiteindelijk succesvol gebleken, 
resulterend in een verhouding 37 miljoen euro rijksbijdrage en 41 miljoen euro 
bijdrage door andere partijen. De IenW bijdrage is op 14 februari 2017 bindend 
geworden met het afsluiten van een overeenkomt tussen de financierende 
partijen. Daarna heeft uw Kamer aangegeven een bespreking van de financiering 
van Marker Wadden aan te willen houden. De eerste fase Marker Wadden vordert 
gestaag, en het project zal naar verwachting een significante bijdrage gaan 
leveren aan verbetering van natuur, waterkwaliteit en kennisontwikkeling op het 
vlak van ‘Building with Nature’. Er zijn nog geen stappen gezet richting 
besluitvorming over een mogelijke tweede fase Marker Wadden. 
 
Noordzee 2030 strategie 
In het afgelopen jaar is uw Kamer geïnformeerd over de ontwikkeling van een 
lange termijnstrategie voor de Noordzee (Kamerstukken 33 450, nr. 52 en 27 
625, nr. 387). Op dit moment wordt gewerkt aan een Strategische Agenda 
Noordzee 2030 waarin de beleidsdoelen en keuzes tot 2030 en (transitie)paden 
daarnaartoe, met een Uitvoeringsprogramma bestaande uit pilots, projecten en 
een kennisagenda. Het doel is om deze producten in het najaar van 2018 naar uw 
Kamer te sturen. De Strategische Agenda is de opmaat naar het beleid dat zal 
worden opgenomen in de Nationale Omgevingsvisie in 2019. Het 
Uitvoeringsprogramma wordt jaarlijks geactualiseerd op basis van de voortgang 
en nieuwe ontwikkelingen. De ambitie van de betrokken ministeries is om hierbij 
met overheden, Noordzeegebruikers, kennisinstituten en maatschappelijke 
partners samen te werken vanuit eigenaarschap. 
 
De energie-opgave, natuurherstel en de toenemende aandacht voor ons voedsel 
uit de zee (visserij en aquacultuur) vormen aanleiding voor de Strategische 
Agenda Noordzee 2030. Het streven is om de aanpak van deze opgaven te laten 
samengaan met de verdere ontwikkelingen van de andere gebruikers zoals 
scheepvaart, zandwinning, defensie en toerisme. Inzet is om te voorkomen dat 
Pagina 7 van 8 

