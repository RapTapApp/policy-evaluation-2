 
 
 
> Retouradres Postbus 20011 2500 EA  Den Haag 
Ministerie van 
  
Binnenlandse Zaken en 
Aan de Voorzitter van de Tweede Kamer 
Koninkrijksrelaties 
 
der Staten-Generaal 
Turfmarkt 147 
Postbus 20018 
Den Haag 
Postbus 20011 
2500 EA  DEN HAAG 
2500 EA  Den Haag 
 
 
Kenmerk 
2017-0000565218 
 
 
Uw kenmerk 
 
  
Datum 8 november 2017 
Betreft Antwoorden op vragen gesteld tijdens de begrotingsbehandeling 
KR 
  
 
Tijdens de begrotingsbehandeling van Koninkrijksrelaties (hoofdstuk IV) heeft uw 
Kamer vragen gesteld. Het antwoord op een deel van deze vragen doe ik u – 
gezien de feitelijkheid van de beantwoording – schriftelijk toekomen. De overige 
gestelde vragen zal ik beantwoorden tijdens mijn eerste termijn van het debat op 
woensdag 8 november 2017. 
  
De staatssecretaris van Binnenlandse Zaken en Koninkrijksrelaties, 
 
 
 
 
 
 
 
drs. R.W. Knops 
 
 
 
 
 
 
 
 
 
 
 
 
 
 
 
 
 
 
 
 
Pagina 1 van 15 
 

 
 
 
Antwoord: 
Saba voldoet al geruime tijd aan de voorwaarden van goed bestuur en financiële 
verantwoording. Ik ben van mening dat wij met een positieve blik moeten kijken 
naar de taken en bevoegdheden en of er ruimte is om taken over te hevelen in 
het geval van Saba. 
 
Het ministerie van BZK heeft een deel van de integrale middelen bedoeld voor 
Saba aan de Vrije Uitkering toegevoegd. In samenwerking met Saba zal worden 
gekeken waar en hoe verdere verruiming mogelijk is. Dit zal ik ook in 
de aankomende bestuurlijke gesprekken met Saba bespreken. 
 
 
 
Vraag: 
Wat is er terecht gekomen van het afgesproken basisniveau voor Caribisch 
Nederland? De sociale woningbouw komt maar niet van de grond. Natuurlijk moet 
er goede governance zijn bij de corporatie op Bonaire. Wil de staatssecretaris hier 
met voorrang naar kijken? 
 
Antwoord: 
Deze regering heeft zich tot doel gesteld om de armoede op de eilanden terug te 
dringen. Goede huisvesting maakt daar onderdeel van uit. De Rijksoverheid heeft 
op het terrein van bouwen en wonen ten aanzien van Caribisch Nederland in 
principe alleen een kaderstellende verantwoordelijkheid (wetgeving). Dit betekent 
dat volkshuisvesting een eilandelijke taak betreft. Dat neemt niet weg dat de 
regering waar mogelijk de openbare lichamen en hun woonstichtingen 
ondersteunt. 
 
Op Bonaire blijft de realisatie van betaalbare sociale huisvesting inderdaad 
steken. De lokale woonstichting Fundashon Cas Bonairiano (FCB) heeft de 
afgelopen jaren – in overleg met adviseurs van een Nederlandse 
Woningcorporatie – een businesscase voor de nieuwbouw van 500 woningen 
uitgewerkt. Het project blijkt echter door de hoge lokale rentelasten niet 
rendabel. Het ministerie van BZK heeft samen met FCB en het OLB inmiddels 
verschillende alternatieven voor financiering verkend. Dat heeft vooralsnog niet 
tot een concrete oplossing geleid. Ik zal mij in komende periode verder in deze 
kwestie verdiepen en hierop terugkomen. 
In samenwerking met de Europees Nederlandse corporatie Woonlinie zijn op Saba 
reeds grote stappen gezet op het terrein van sociale woningbouw. Daarmee lijkt 
de kwaliteit en kwantiteit van sociale huisvesting op Saba ook op de langere 
termijn gewaarborgd. Op Sint Eustatius belemmert de bestuurlijke problematiek 
momenteel enige vorm van voortgang op dit terrein. 
 
 
 
 
 
 
 
 
 
Pagina 3 van 15 
 

 
 
 
UNICEF van eind oktober) nemen wij waar dat op een totaal van circa 8400 
leerlingen, er 450 – 600 leerlingen zijn die nog niet aan onderwijs deelnemen. 
Een aantal daarvan volgt geen onderwijs op Sint Maarten, omdat zij zich niet op 
Sint Maarten bevinden. 
 
Er is meteen na de ramp intensief contact geweest met het ministerie van 
Onderwijs op Sint Maarten over ondersteuning vanuit Nederland en te 
inventariseren waar men behoefte aan had. Er is veel schoolmateriaal (meubilair 
en onderwijsmiddelen) vanuit Nederland gestuurd. Ook wordt er intensief 
samengewerkt met UNICEF. Deze organisatie zet zich in voor het leveren van 
psychische bijstand na rampen. Juist dit aspect is belangrijk bij het goed 
begeleiden van de veerkracht van de leerlingen de komende jaren.  
 
 
Vraag: 
De vraag namens de ChristenUnie gesteld: kan de staatssecretaris aangeven hoe 
hij de komende jaren de duurzame verbetering van de situatie van kinderen wil 
bewerkstelligen?  
 
Antwoord: 
Ik hecht aan het belang van kinderrechten, maar ik geef de voorkeur aan een 
integrale afweging van de middelen in goed overleg met de eilanden. Ook zonder 
apart budget is in 2018 het nodige voorzien. De subsidie aan UNICEF loopt door 
tot medio 2018 en de al aangevraagde projectgelden van de openbare lichamen 
en de momenteel in aanvraag zijnde projectgelden hebben een doorlooptijd tot in 
2018. Ook worden binnen de 'bijzondere uitkering sociaaleconomische initiatieven' 
op artikel 4 projecten van de eilanden gefinancierd die de kinderrechten 
bevorderen. 
 
 
 
Vraag: 
Kan de staatssecretaris aangeven of er vorderingen zijn in de bestrijding van 
mensenhandel? 
 
Antwoord: 
Ik zal me van de actuele stand van zaken vergewissen. Het betreft een 
landsaangelegenheid van de drie autonome landen. Ik zal u daarover deze maand 
schriftelijk berichten. 
 
 
 
Vraag: 
Wat zijn de afspraken omtrent gedetineerden uit Sint Maarten die tijdelijk in 
Nederland verblijven?  
 
Antwoord: 
Op basis van de Onderlinge Regeling Detentie heeft Nederland 31 gedetineerden 
overgenomen van Sint Maarten en 6 van Curaçao, zodat Curaçao 28 
gedetineerden van Sint Maarten kon overnemen. Conform de regeling gaat het in 
beginsel over een periode van maximaal zes maanden, waarbij tijdig en 
 
Pagina 5 van 15 
 

 
 
 
voorop. 
 
Inwoners van Sint Maarten met een Nederlands paspoort zijn Nederlandse 
staatsburgers die zonder restricties in Europees Nederland mogen vestigen. 
Wanneer een inwoner van Sint Maarten ingezetene van Nederland wordt, zijn de 
reguliere rechten en plichten die daarmee samenhangen van toepassing, zoals die 
voor alle Nederlanders gelden. Dat betekent ook dat gewenste voorzieningen, 
zoals huisvesting, niet per direct beschikbaar zijn. 
 
 
 
Vraag: 
Hoe gaat de staatssecretaris Caribisch Nederland naar een groener en socialer 
plan tillen?  
 
Antwoord: 
Er is al veel geïnvesteerd in het groener en socialer maken van de eilanden. Wat 
duurzame energieregelingen betreft: het ministerie van Economische Zaken en 
Klimaat (EZK) heeft de afgelopen vier jaar € 20 miljoen geïnvesteerd in zonne-
energie op Saba en Sint Eustatius waardoor straks ruim 40% van de elektriciteit 
van de zon komt. Op Bonaire komt 35% van de elektriciteit uit windenergie. 
Vergeleken met Europees Nederland is Caribisch Nederland dus al heel schoon. 
De armoedeproblematiek blijft wel een belangrijk knelpunt. Het vorige kabinet 
heeft de afgelopen jaren een aantal stappen gezet op sociaaleconomisch terrein, 
zoals de invoering van de kinderbijslag, verhoging van de uitkeringen op Saba en 
Sint Eustatius, extra geld voor kinderen in armoede en middelen voor 
infrastructuur. Daarmee zijn we er nog niet. Dit kabinet legt ook de focus op 
verbetering van de sociaaleconomische ontwikkeling van de eilanden. Het gesprek 
met uw Kamer zullen we zeker vervolgen als in maart 2018 het onderzoek 
beschikbaar komt naar de kosten van levensonderhoud. Dit onderzoek is zoals uw 
Kamer weet in gang gezet door de staatssecretaris van SZW uit het vorig kabinet. 
Verder wordt met voorrang uitvoering gegeven aan de aanbevelingen uit het 
onderzoek naar hoge prijzen, welke recent door de toenmalig minister van EZ 
naar uw Kamer is gestuurd. 
 
 
 
Vraag: 
Hoe verhoudt het Verdrag van Parijs zich tot het Caribisch deel van het 
Koninkrijk? 
 
Antwoord: 
De toepassing van het VN klimaatverdrag en het protocol van Kyoto is beperkt tot 
het Europees deel van het Koninkrijk. Het Caribisch deel van het Koninkrijk valt 
niet onder de reikwijdte van het Verdrag. Dat betekent niet dat de eilanden en de 
departementen geen oog hebben voor het belang van natuur en milieu voor de 
leefbaarheid, toerisme en het inkomen. De eilanden kennen daarbij ook 
proactieve natuurorganisaties die verschillende projecten uitvoeren en de 
autoriteiten scherp houden. Het kabinet heeft geen voornemens om het Caribisch 
deel van het Koninkrijk onder het Verdrag van Parijs te brengen en wil vanuit de 
huidige taken en verantwoordelijkheden het belang van natuur, milieu en 
duurzaamheid blijven behartigen. 
 
 
Pagina 7 van 15 
 

 
 
 
Vraag: 
Het defensiepersoneel is onder de rook van de Isla raffinaderij weggehaald, maar 
de bevolking van Curaçao zit er nog onder. Dit grenst aan een 
mensenrechtenschending. Wat is de reactie van de staatssecretaris hierop? 
 
Antwoord: 
De landen zijn zelf verantwoordelijk voor de verwezenlijking van de 
mensenrechten, de rechtszekerheid en de deugdelijkheid van bestuur (artikel 43, 
eerste lid, van het Statuut). De bevolking van Curaçao kan een oordeel van de 
rechter vragen of er sprake is van mensenrechtenschending door de ISLA. 
Desgevraagd is Nederland bereid Curaçao te ondersteunen met kennis en 
expertise. Dit is in het recente verleden ook gebeurd bij een onderzoek naar het 
terugdringen van de vervuiling van de bestaande raffinaderij.  
 
 
 
Vragen van het lid Raak, A.A.G.M. van (SP) 
 
Vraag: 
Is de staatssecretaris bereid om met Saba in gesprek te gaan over meer 
autonomie voor Saba? 
 
Antwoord: 
Saba voldoet al geruime tijd aan de voorwaarden van goed bestuur en financiële 
verantwoording. Ik ben van mening dat wij met een positieve blik moeten kijken 
naar de taken en bevoegdheden van Saba. Of er ruimte is om taken over te 
hevelen zal ik bezien, mogelijk eerst in de vorm van een proef. 
 
Dat is eerder ook gebeurd: BZK heeft een deel van de integrale middelen bedoeld 
voor Saba aan de Vrije Uitkering toegevoegd. In samenwerking met Saba 
zal worden gekeken waar en hoe verdere verruiming mogelijk is. Ik zal dit 
ook met Saba bespreken. Tevens zal ik hiervoor mijn collega's uit het kabinet 
betrekken, als het gaat om taken die thans door ministeries worden uitgevoerd. 
 
 
 
Vraag: 
Kan de staatssecretaris verzekeren dat de rol van Nederlandse financiële 
instellingen in het onderzoek naar de gokindustrie en de verwevenheid van de 
onder- en bovenwereld wordt meegenomen? In ieder geval geen rol voor KPMG 
bij de uitvoering van het onderzoek. 
 
Antwoord: 
Dergelijke onderzoeken vinden plaats onder regie van de lokale Procureur-
Generaal. Er bestaat geen enkele twijfel dat een Nederlandse financiële instelling, 
wanneer deze in strafrechtelijke zin in beeld zou raken, buiten schot blijft. 
 
 
 
Vraag: 
Kan de staatssecretaris bevorderen dat de vragen die door mij aan Curaçao zijn 
gesteld over de gokindustrie alsnog beantwoord worden?  
 
Pagina 9 van 15 
 

 
 
 
 
 
Vraag: 
Graag het verzoek aan de staatssecretaris om alle knelpunten in het hoger 
onderwijs in kaart te brengen en een update te geven. 
 
Antwoord: 
In de tweede Onderwijsagenda voor Caribisch Nederland is afgesproken dat 
studenten een passende voorbereiding krijgen, of zij nu doorstromen naar een 
vervolgopleiding in de regio, naar Europees Nederland of de arbeidsmarkt opgaan. 
In Europees Nederland en binnen Caribisch Nederland krijgen zij, desgewenst, 
begeleiding na hun aankomst. 
 
De studenten die gebruik maken van de begeleiding ondersteund door OCW 
worden onder andere ondersteund bij het vinden van huisvesting. De studenten 
die daar geen gebruik van maken “de zogenaamde free movers” zorgen zelf voor 
huisvesting. 
 
 
 
Vraag: 
Kosten levensonderhoud zijn hoog, voedsel is duur vanwege afhankelijkheid 
import. Lokaal produceren brengt de kosten omlaag en is goed voor 
werkgelegenheid. Is de staatssecretaris bereid met zijn counterparts (Rijksraden) 
te onderzoeken welke sectoren kansrijk zijn voor lokaal produceren? De andere 
eilanden kunnen ook een zetje voor de economie gebruiken. Een handelsmissie is 
hiervoor een optie. Wil de staatssecretaris deze mogelijkheden bekijken? 
 
Antwoord: 
Ik ben in samenspraak met de verantwoordelijke minister van Landbouw, Natuur 
en Voedselkwaliteit (LNV) bereid om te bekijken welke sectoren kansrijk zijn voor 
lokaal produceren. Voor Caribisch Nederland lopen er verschillende initiatieven, 
veelal bekostigd door de minister van LNV (zie ook de beantwoording op de vraag 
van het lid Van den Berg). Landen binnen het Koninkrijk nemen deel 
aan handelsmissies (recent nog naar Cuba). Ik ben bereid me verder in te zetten 
om de samenwerking tussen bedrijven in Europees Nederland en de andere delen 
van het Koninkrijk te bevorderen en verder uit te bouwen. 
 
 
 
Vraag: 
Het terugkijken van de publieke omroep is geregeld voor Bonaire. Is dat ook zo 
voor overige eilanden? 
 
Antwoord: 
Ja, dat is het geval. Het blokkeren van toegang tot websites van de NPO op basis 
van de geografische locatie van de gebruiker wordt, voor zover het 
uitzendrechten dat toestaan en het technisch mogelijk is, niet meer toegepast 
voor Caribisch Nederland.  
 
 
 
Vraag: 
 
Pagina 11 van 15 
 

 
 
 
gedaan, herhalen. De planning was om dit onderzoek met behulp van UNICEF 
eind dit jaar van start te laten gaan. Vanwege de betrokkenheid van UNICEF in de 
noodhulpfase op de bovenwinden is dit vertraagd. Zodra dit mogelijk is, zal ik het 
onderzoek van start laten gaan. 
 
 
 
 
Vragen van het lid Kuiken, A.H. (PvdA) 
 
Vraag: 
De situatie omtrent kinderen en armoede op eilanden is niet duidelijk. Kunnen we 
de Kinderombudsman als luis in de pels op de eilanden houden?  
 
Antwoord: 
De Nationale Ombudsman, waar de Kinderombudsman onder valt, is een Hoog 
College van Staat. Deze heeft een eigen begroting, waarbinnen de prioriteiten 
voor de Kinderombudsman bepaald worden. Het is daarmee primair aan de de 
Nationale Ombudsman en in het bijzonder de Kinderombudsman zelf om hier 
invulling aan te geven. 
 
 
 
Vragen van het lid Kuzu, T. (DENK) 
 
Vraag: 
Wat gaat de staatssecretaris anders doen dan zijn voorganger: VOC-mentaliteit of 
samenwerking? Hoe gaat het nieuwe kabinet het besef van de historische banden 
van ons Koninkrijk vergroten? 
 
Antwoord: 
Dit kabinet wil graag inzetten op constructieve samenwerking om te komen tot 
een verdere positieve ontwikkeling van de Koninkrijksrelaties. Vanzelfsprekend 
zet ik hierover de gesprekken met de eilanden voort. 
 
 
 
Vraag: 
Hoeveel geld verwacht de staatssecretaris van andere departementen te krijgen? 
En bemoeilijkt de substantiële hoeveelheid geld die van tevoren niet in de 
begroting is opgenomen het planmatig bestuur op de eilanden niet. De eilanden 
weten immers niet waar ze aan toe zijn. Graag een reactie.  
 
Antwoord: 
De voornaamste middelen die worden verwacht in 2018 zijn de armoedemiddelen 
vanuit de boedelscheiding Sociale Verzekeringsbank (SVB) Nederlandse Antillen 
(ongeveer € 2.3 miljoen) en de bijdrage van de Belastingdienst voor Rijksdienst 
Caribisch Nederland (naar verwachting € 2,7 miljoen). Van de eerste zijn de 
openbaar lichamen op de hoogte, de tweede heeft geen invloed op de begroting 
 
Pagina 13 van 15 
 

 
 
 
ongelijke bevolkingsomvang – onevenredige vertegenwoordiging van de burgers 
van de landen overzee in het wetgevende orgaan van het Koninkrijk. De kans dat 
dit verschil in benadering wordt overbrugd en op korte termijn er consensus 
ontstaat over een structuurwijziging in bovengenoemde zin is – gelet op de 
daarmee samenhangende complicaties – zeer klein.” 
 
De Rijksvertegenwoordiger is een bestuursorgaan van de Rijksoverheid en heeft 
eigen bevoegdheden, die hij uitoefent onder verantwoordelijkheid van de 
staatssecretaris van Binnenlandse Zaken en Koninkrijksrelaties. Gelet op deze 
verantwoordelijkheid van de staatssecretaris is er geen grond om aan de 
eilandsraden het recht toe te kennen om de Rijksvertegenwoordiger voor te 
dragen en te ontslaan. De huidige benoemingsprocedure voorziet erin dat, 
alvorens ik een voordracht tot benoeming van de Rijksvertegenwoordiger doe, 
peil ik bij de bestuurscolleges van de openbare lichamen de stemming over de 
kandidaat. 
 
 
 
Pagina 15 van 15 
 

