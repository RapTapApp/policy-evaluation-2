 
 
 
 
> Retouradres Postbus 20701 2500 ES Den Haag 
 
de Voorzitter van de Tweede Kamer 
Ministerie van Defensie 
 
der Staten-Generaal 
Plein 4 
MPC 58 B 
Plein 2 
Postbus 20701 
2511 CR Den Haag 
2500 ES Den Haag 
www.defensie.nl 
 
 
 
 
 
 
 
Onze referentie 
BS2017035232 
Datum  
Afschrift aan 
de Voorzitter van de Eerste  
Schriftelijke beantwoording vragen begrotingsbehandeling 
Betreft 
Kamer der Staten-Generaal 
Binnenhof 22 
2513 AA Den Haag 
 
 
 
Bij beantwoording datum, 
 
onze referentie en betreft 
vermelden. 
Hierbij zenden wij u de antwoorden op vragen, gesteld tijdens de eerste termijn 
van de begrotingsbehandeling Defensie op 22 november jongstleden. De overige 
vragen zullen mondeling worden beantwoord. 
 
 
DE MINISTER VAN DEFENSIE  
  
  
  
  
drs. A.Th.B. Bijleveld-Schouten  
 
 
 
 
 
DE STAATSSECRETARIS VAN DEFENSIE 
 
 
 
 
Drs. B. Visser 
 
 
 
  
 Pagina 1 van 18  
 
 

 
 
2018 incidenteel € 8 miljoen beschikbaar gesteld voor de Kustwacht Caribisch 
 
gebied verdeeld over 2017 en 2018. Dit is bedoeld voor onderhoud, het oplossen 
 
van het exploitatietekort en de ondersteuning van andere defensieonderdelen aan 
 
de kustwacht.  
 
 
4 
 
Hoe gaat de door Defensie geleden schade door orkaan Irma worden 
vergoed?  
 
Orkaan Irma heeft de kustwacht op Sint Maarten flink geraakt. Zo zijn de 
botenliften van de Super-RHIBS en de toekomstige Metal Sharks zwaar 
beschadigd en onbruikbaar, moeten twee Super-RHIBS die uit de liften zijn 
geslagen als verloren worden beschouwd en is de steiger naar de botenliften 
verdwenen. Op dit moment wordt nog in kaart gebracht wat de financiële schade 
voor de kustwacht op Sint Maarten is. 
De schade die de kustwacht heeft opgelopen wordt bezien in het kader van de 
wederopbouw op Sint Maarten. Daarnaast hebben diverse rijkseigendommen 
schade geleden. 
 
5 
Hoe gaat Defensie zorgen dat zij personeel kan behouden voor de 
organisatie? Welk perspectief kan Defensie personeel bieden?  
 
Waar in afgelopen decennia vooral aandacht was voor bezuinigingen bij Defensie, 
is nu weer sprake van groei. Hiertoe dient allereerst de basisgereedheid op orde 
te worden gebracht; zowel voor wat betreft de personele gereedheid, de 
materiële gereedheid als de geoefendheid. Voor het op orde brengen van de 
basisgereedheid is van belang de huidige trend van te hoge irreguliere uitstroom 
terug te dringen en maatregelen te nemen om de aanwas van jonge militairen 
zeker te stellen. Hiertoe is een projectorganisatie Behoud en Werving opgericht, 
waarover u bent geïnformeerd tijdens het wetgevingsoverleg personeel van 13 
november jl. (Kamerstuk 33 763, nr. 134). 
 
Maatregelen uit het plan van aanpak Behoud en Werving betreffen zowel korte- 
als langetermijnmaatregelen om de organisatie voortdurend gevuld te houden. 
Het personeelsbeleid wordt constant tegen het licht gehouden. Daarbij staat 
voorop dat we het goede willen behouden en veranderingen snel voor elkaar 
willen krijgen. Het is van groot belang dat het personeel weer kan gaan doen 
waarvoor het bij Defensie is gekomen: oefenen en ingezet worden. Vooral de 
inhoud van het werk telt. 
 
Uiteraard is het van groot belang dat een arbeidsvoorwaardenakkoord wordt 
gesloten. Dit biedt het personeel ook perspectief. 
 
6 
Kan de staatssecretaris de Kamer informeren over het effect van de pop-
up winkel voor werving? Is de termijn van een maand niet te kort om 
effect te bereiken?  
 
Wervingsmaatregelen waaronder het opzetten van pop-up banenwinkels kunnen 
niet los van elkaar worden gezien. Vorig week is de eerste pop-up banenwinkel op 
station Amsterdam Centraal geopend. Er zullen op afzienbare termijn volgende 
locaties zijn, zoals Nijmegen en Groningen. Het doel is op laagdrempelig niveau 
voorlichting te geven over het werken bij Defensie. We willen zichtbaar zijn op 
plaatsen met veel potentiële geïnteresseerden. Dit doet Defensie ook op plaatsen 
waar grote evenementen worden gehouden.  
 
Het is de combinatie van maatregelen die de gewenste effecten moeten sorteren. 
Maatregelen kunnen worden aangevuld en aangepast op grond van ervaringen en 
 Pagina 3 van 18  
 
 

 
 
manier van werken maakt extra inzet van reservisten en andere vormen van 
 
samenwerking mogelijk. Reservisten zijn nodig om de omvorming van Defensie 
 
naar een adaptieve krijgsmacht mogelijk te maken.  
 
 
 
Het is voor een reservist mogelijk om generaal te worden. Defensie streeft ernaar 
in de gehele organisatie meer gebruik te maken van reservisten en 
 
inhuurkrachten en steeds meer samen te werken met strategische partners; dat 
kan op alle niveaus en in alle rangen.  
 
10 
Hoe staat het met het aantal cyberreservisten bij Defensie? Zijn de bij de 
begrotingsbehandeling van vorig jaar 150 toegezegde cyberreservisten 
reeds aangesteld? 
 
Defensie onderkent het toenemende belang van cyber en zal de komende jaren 
haar cybercapaciteit verder uitbreiden. Die capaciteit bestaat uit vast personeel, 
maar een deel moet komen uit het reservistenbestand. Defensie hanteert geen 
strikt gedefinieerde functiegroep van cyberprofessionals; het kan gaan om 
hackers, juristen, inkopers, hoogleraren, analisten, leidinggevenden, soldaten of 
IT’ers. Het in 2016 genoemde aantal van 44 betrof alle reservisten die onder deze 
brede definitie vallen. Defensie heeft onlangs mede daarom besloten te 
onderzoeken hoe in het cyberdomein loopbaanmogelijkheden, opleiding en 
training meer integraal kunnen worden benaderd. Onderdeel van dit onderzoek 
betreft het vaststellen welke functies mogelijk als cyberfuncties kunnen worden 
aangemerkt. Dit zal Defensie ook helpen met het vaststellen van het exacte 
aantal cyberprofessionals en cyberreservisten. Ook werkt Defensie aan de 
differentiatie van de eisen die aan militairen worden gesteld; een cyberspecialist 
hoeft bijvoorbeeld niet aan dezelfde fysieke eisen te voldoen als een marinier. 
Deze aanpassing levert een grotere vijver op voor de werving van 
cyberreservisten. Hoewel cybergerelateerde functies bij Defensie een zekere 
aantrekkingskracht hebben, is het wervingssucces ook gekoppeld aan de 
groeiende behoefte aan cyberspecialisten in het bedrijfsleven.  
 
11 
Onderzoek van het veteraneninstituut wijst uit dat 13 procent van de 
veteranen nog steeds klachten heeft als gevolg van werkzaamheden in 
het buitenland. Dat is een minderheid maar toch een groot aantal. Gaat 
de staatssecretaris aanvullende maatregelen nemen en wanneer wordt 
de Kamer hierover geïnformeerd? 
 
De respondenten in het onderzoek van het veteraneninstituut waren voornamelijk 
veteranen die meer dan twintig jaar geleden deelnamen aan missies. In die tijd 
was sprake van een ander nazorgbeleid bij Defensie, wat ook een effect kan 
hebben op het aantal klachten. Bij het onderzoek is een brede definitie van 
gevechtservaringen gehanteerd. Er is niet gekeken naar gezondheidsklachten of 
PTSS, maar naar problemen en klachten in het algemeen. Ook deze definitie is 
zeer breed en varieert van lichtere, tijdelijke klachten tot langdurige, ernstige 
klachten. Er is niet specifiek gevraagd naar de aard en de ernst van die klachten. 
Er is dus geen directe aanleiding om aanvullende maatregelen te nemen.  
 
De rapportage van het veteraneninstituut was aanleiding om een vergelijkende 
analyse te laten uitvoeren. In de Veteranennota zal de Kamer worden 
geïnformeerd over de uitkomsten van deze vergelijkende analyse. Op basis van 
de resultaten is mogelijk meer te melden over de relatie tussen 
gevechtservaringen en het voorkomen van gezondheidsklachten. 
 
 Pagina 5 van 18  
 
 

 
 
Wat het meldpunt betreft: 
 
 
 
Defensie heeft een onafhankelijk meldpunt voor integriteitsschendingen bij de 
 
Centrale Organisatie Integriteit Defensie (COID). Extern kunnen meldingen 
 
worden gedaan bij het Huis van de Klokkenluiders, de Nationale Ombudsman en 
bij Meldmisdaad anoniem. Mocht uit het aangekondigde externe onderzoek blijken 
 
dat het meldingssystem van Defensie niet naar behoren functioneert, dan zullen 
wij het instellen van een onafhankelijk extern meldpunt in overweging nemen. 
 
Wij hebben de hoofden van de defensieonderdelen opgeroepen erop toe te zien 
dat de bestaande gedragscode wordt nageleefd en hebben onderstreept dat bij 
Defensie geen plaats is voor medewerkers die zich schuldig maken aan 
onacceptabel gedrag of misdragingen. Defensie moet melders verwelkomen en 
slachtoffers ondersteunen. Zij moeten erop kunnen vertrouwen dat Defensie actie 
onderneemt bij meldingen en ontoelaatbaar gedrag bestraft.  
 
14 
Een militair op missie moet kunnen ook kunnen rekenen op hulp als hij of 
zij aan de bel trekt. Dat geldt voor alle aspecten van veiligheid. Kan de 
staatssecretaris dat garanderen? 
 
Recente incidenten, zowel op het gebied van integriteit als van veiligheid, tonen 
aan dat er iets moet veranderen bij Defensie. Defensie kent een sterke 
normatieve cohesie met sterke groepsnormen. Het werk van Defensie vraagt daar 
in operationele omstandigheden ook om. Uit onderzoek blijkt echter dat er een 
keerzijde is en dat aanspreken op verkeerd gedrag of tegenspraak vragen 
onvoldoende is ontwikkeld. Het gaat erom de goede elementen van de 
defensiecultuur te behouden en bepaalde gedragingen aan te pakken. Uw Kamer 
wordt geïnformeerd hoe Defensie dat gaan doen. 
 
15 
Zijn de minister en staatssecretaris het eens met de stelling dat straffen 
snel moeten worden uitgesproken zodat de relatie met het vergrijp nog 
helder is?  
 
In het algemeen vindt het OM het wenselijk dat het onderzoek naar strafzaken zo 
snel mogelijk verloopt. Dat is in het belang van de rechtszekerheid en de 
handhaving van de rechtsorde. Dat neemt uiteraard niet weg dat het in sommige 
zaken gaat om complexe onderzoeken, soms ook met internationale aspecten, en 
dat daarmee in de verwachtingen over de doorlooptijd rekening moet worden 
gehouden. 
 
16 
Bij de verhuizing van het Financieel Service Centrum trekt Limburg aan 
het kortste eind. Bovendien wordt een politieke toezegging niet 
nagekomen. De resterende medewerkers gaan een onzekere toekomst 
tegemoet voor een besparing van € 280.000. Kan de minister dit 
uitleggen?  
 
Zoals in de brief van 21 november jl. vermeld, realiseren wij ons dat de politieke 
toezegging uit het verleden niet gestand wordt gedaan door het voorgenomen 
besluit het Financieel Service Centrum (FSC) van Eygelshoven naar Utrecht te 
verhuizen. Dat is betreurenswaardig. Echter, de voordelen die samenvoeging van 
het gehele Financieel Administratie en Beheer Kantoor (FABK), waarvan het FSC 
een van de vijf onderdelen is, in Utrecht oplevert voor de bedrijfsvoering, zijn 
doorslaggevend geweest bij dat besluit. Financiële overwegingen hebben bij het 
voorgenomen besluit geen doorslaggevende rol gespeeld. Wel vormen financiën 
een vast onderdeel van een business case. Om een volledig beeld te schetsen, 
zoals gevraagd door uw Kamer, zijn deze gevolgen in de brief opgenomen. Zoals 
 Pagina 7 van 18  
 
 

 
 
specifieker kijken naar de veiligheid van manschappen en medische zorg 
 
en dit expliciet(er) aan de orde laten komen in de artikel 100-brieven? 
 
 
 
Het toetsingskader stelt reeds dat de veiligheidsrisico’s voor de operatie als 
 
geheel en voor het Nederlandse personeel in het bijzonder vooraf zo goed 
mogelijk in kaart moeten worden gebracht en geanalyseerd. In de brief over de 
 
operationele pauze en de hervatting van de missies van 20 oktober jl. is vermeld 
dat de medische aspecten onderdeel zijn van de opsomming van risico’s van 
missies. Voortaan zullen deze aspecten, maar ook de veiligheidsaspecten, 
expliciet worden opgenomen in artikel 100-brieven, zodat de Tweede Kamer zich 
daarover een duidelijker beeld kan vormen. 
 
19 
Wat is de stand van zaken van het onderzoek naar veiligheid van 
antitankmunitie? 
 
Tijdens de operationele pauze en de munitiecontrole in MINUSMA is 
geconstateerd dat, naast de reeds uit gebruik genomen 60mm munitie, wellicht 
ook anti-tankmunitie en rookgranaten te lijden hebben gehad van te hoge 
temperaturen. Deze munitietypen zullen in afwachting van vervanging niet 
worden gebruikt. De Tweede Kamer wordt binnenkort nader geïnformeerd over de 
munitie in MINUSMA, per brief en tijdens de technische briefing van 27 november 
en het algemeen overleg van 4 december.  
 
Ook naar de situatie in Operation Inherent Resolve (Irak) is nader onderzoek 
gedaan. Munitie die mogelijk te warm is geworden is al voor de publicatie van het 
OvV-rapport apart gehouden. Zij zal worden vervangen, zoals gemeld in de brief 
van 20 oktober jl. over de operationele pauze en de hervatting van de missies.  
 
20 
Missies moeten worden geëvalueerd zodat lessen kunnen worden 
getrokken. Bij sommige missies moet het vijf jaar naar dato nog eens, 
zoals bij de missie Uruzgan. Hoe ziet de minister dat? 
 
In de brief van 14 september jl. hebben de ministers van Buitenlandse Zaken en 
Defensie, mede namens de minister voor Buitenlandse Handel en 
Ontwikkelingssamenwerking, toegelicht waarom zij geen meerwaarde zien in de 
uitvoering van een Post-missiebeoordeling (PMB) ten opzichte van de 
eindevaluatie die in 2012 met uw Kamer is besproken. De belangrijkste redenen 
hiervoor zijn de beperkte vergelijkbaarheid van de Nederlandse inspanningen 
destijds en de situatie nu in Uruzgan, de beperkte informatiebasis na zeven jaar 
afwezigheid en de huidige veiligheidssituatie in de provincie. 
 
21 
Kan de minister de Kamer informeren over een motie van de CU om meer 
schepen op maat te beschermen. 
 
In antwoord op de motie van de heer Voordewind (Kamerstuk 32 706, nr. 76) 
heeft u een brief ontvangen over de inzet van VPD's (Kamerstuk 32 706, nr. 80). 
De oprichting van een Fleet Marines Squadron heeft tot doel de druk die de inzet 
van VPD's op de operationele marinierseenheden legt, te verlichten. Deze 
maatregel verandert niets aan het concept en de samenstelling van de VPD's.  
 
22 
Groeit het aantal geestelijke verzorgers mee met het budget? 
 
In 2015 is afgesproken dat de formatie van de geestelijke verzorging in de 
toekomst meebeweegt met de omvang van de eenheden bij Defensie en de 
 Pagina 9 van 18  
 
 

 
 
25 
 
De verslechterde veiligheidssituatie vraagt om voldoende budget voor 
 
innovatie. Kan de minister toezeggen 2 procent te gaan besteden aan 
 
R&D? 
 
 
De mogelijkheden om naar de norm van het EDA toe te groeien en het tempo 
 
waarin dat kan, zijn afhankelijk van de beschikbare financiële middelen. Met de 
extra middelen in het regeerakkoord wordt ook substantieel geïnvesteerd in R&D. 
De Defensienota zal ook hier uitsluitsel over geven. 
 
26 
Hoe krijgt innovatieve samenwerking verder vorm? 
 
Een hoogwaardige, toekomstbestendige krijgsmacht vereist doorlopende 
investeringen in kennisopbouw, technologieontwikkeling en innovatie. De gouden 
driehoek van kennisinstellingen, bedrijven en Defensie speelt daarin traditioneel 
en met succes een cruciale rol. Succesvol innoveren vereist echter een 
vernieuwende aanpak. De Strategische Kennis- en Innovatie Agenda (november 
2016) zet de lijnen voor de komende jaren uit, in de vorm van speerpunten voor 
de vernieuwing van de krijgsmacht en vernieuwingsgebieden voor de versterking 
van de kennis- en innovatiefunctie binnen Defensie. In het licht van de gewenste 
versnelling van innovatiecycli is de intensivering van de samenwerking tussen 
kennisinstellingen, bedrijven en defensie een belangrijk aandachtspunt. Daarbij 
kan het gaan om samenwerking met nieuwe partners, zoals start-ups, nieuwe 
vormen van innovatie met meer interactie tussen de kennis- en 
innovatiepartners, en innovatie door middel van nieuwe 
samenwerkingsverbanden zoals Aeolus, waarin de luchtmacht, TNO en bedrijven 
participeren. Defensie jaagt dit streven actief na, in de vorm van diverse 
initiatieven bij de defensieonderdelen en met de oprichtring van taakgroep FRONT 
in 2016. In deze kabinetsperiode gaat Defensie, in nauwe samenwerking met 
kennis- en innovatiepartners, door op de ingeslagen weg. De samenwerking zal 
een extra impuls krijgen door de inzet van extra middelen ter versterking van de 
kennis- en innovatieketen. Een afzonderlijk aandachtspunt is het overheidsbrede 
topsectorenbeleid, waaraan Defensie een bijdrage levert. De volgende Defensie 
Industrie Strategie (DIS) zal meer licht werpen op de samenwerking tussen 
Defensie en de relevante topsectoren. Ook hier streeft Defensie naar innovatieve 
samenwerking. 
 
27 
Wat is de voortgang van de duurzame defensie strategie en in hoeverre 
wordt er expliciet gekeken naar duurzaamheid? 
 
Het energie- en milieubeleid van Defensie is erop gericht de duurzaamheidseisen 
uit wet- en regelgeving na te komen, zonder afbreuk te doen aan de operationele 
inzetbaarheid van de krijgsmacht. In overeenstemming met het rijksbeleid 
intensiveert ook Defensie het gebruik van duurzame energie. In de begroting 
2018 is voor de uitvoering van het energie- en milieubeleid ongeveer € 15 
miljoen opgenomen. Dit wordt besteed aan onder meer energiebesparende 
maatregelen aan gebouwen, sloop van overtollige gebouwen, bodemsanering en 
waterbesparende maatregelen. Speerpunten in het energie- en milieubeleid zijn 
energiebesparing en verduurzaming, duurzaam inkopen en milieumanagement.  
Enkele concrete resultaten van de afgelopen jaren zijn: 
 het energieverbruik in defensiegebouwen is sinds 2008 met 1,9 procent 
per jaar afgenomen; 
 de energie-efficiency van gebouwen is sinds 2008 met 3,2 procent per 
jaar verbeterd; 
 Pagina 11 van 18  
 
 

 
 
krijgsmacht deel uitmaakt in overeenstemming is met de wettelijke vereisten. 
 
Daarnaast kwam de commissie in het rapport tot een juridisch kader voor het 
 
voorkomen van een bijdrage – ook onbedoeld – aan schendingen van het 
 
internationaal recht. De commissie merkte op dat zij geen aanwijzingen heeft dat 
 
de MIVD bij het verstrekken van gegevens een onaanvaardbaar risico heeft 
geaccepteerd op een bijdrage als zodanig. 
 
 
Het door de CTIVD voorgestelde juridische kader bevat waarborgen om het risico 
op het ongewild bijdragen aan onrechtmatig geweldgebruik te minimaliseren en 
stelt voorwaarden aan het verstrekken van gegevens die in een targeting proces 
kunnen worden gebruikt . Zoals de commissie in het rapport meldt, sluit het 
gebruik van dit kader onrechtmatig geweldgebruik door de buitenlandse diensten 
op basis van verstrekte gegevens niet uit, maar verkleint het wel het risico. Het 
bestaande juridische kader is aangepast overeenkomstig de aanbevelingen uit het 
rapport en is in de eerste helft van 2017 van kracht geworden. 
 
33 
Worden de inlichtingen die met de reaper worden verworven gedeeld 
met andere landen en kunnen worden gebruikt voor de uitschakeling van 
specifieke personen (zogeheten targeted killings). 
 
Wat voor de andere middelen geldt waarmee onze krijgsmacht inlichtingen 
verwerft, geldt straks ook voor de reaper. Inlichtingensamenwerking en 
gegevensuitwisseling zijn van wezenlijk belang voor de uitvoering van militaire 
operaties en de ondersteuning van de krijgsmacht. Nederland wil echter niet 
meewerken aan handelingen die in strijd zijn met het humanitair oorlogsrecht, 
bijvoorbeeld in de vorm van zogeheten illegal targeted killings. Als zou blijken dat 
een buitenlandse partner zich hieraan toch schuldig maakt en daarbij 
gebruikmaakt van door Nederland verstrekte informatie, zal de relatie met de 
deze partner worden herzien. De omgang met dit vraagstuk blijft dus hetzelfde na 
de invoering van de reaper. 
 
34 
Hoe staat het met de materiële beperkingen bij de luchtverdediging en 
commandofregatten? 
 
De LC-fregatten van het Commando Zeestrijdkrachten (CZSK) kunnen de huidige 
opgedragen missies en opdrachten op een toereikende en veilige manier 
uitvoeren. Het CZSK heeft wel uitdagingen op het gebied van onderhoud en 
reserveonderdelen. Jarenlange bezuinigingen eisen hun tol. Er wordt hard 
gewerkt aan het verbeteren van de materiële gereedheid en het op peil brengen 
en houden van de reserveonderdelen. Het herstel is ingezet. De tekorten aan 
reserveonderdelen worden ingelopen. Door middel van een 
instandhoudingsanalyse op de LC-fregatten zijn de inzetbaarheidbeperkende 
reserveonderdelen geïdentificeerd. Prioriteit wordt nu gegeven aan 
reserveonderdelen die een grote impact hebben op de inzetbaarheid. Feit is wel 
dat sommige technisch hoogwaardige en complexe onderdelen niet eenvoudig 
zijn aan te schaffen of dat bepaalde onderdelen niet meer verkrijgbaar zijn. Dat 
kost tijd en inventiviteit, waarbij herverdeling van onderdelen een 
tussenoplossing biedt. In de vertrouwelijke bijlage bij de 
inzetbaarheidsrapportage wordt gemeld wanneer eenheden weer volledig gereed 
zijn. 
 
35 
Hoe waarborgt Defensie dat de komende jaren voldoende munitie op 
voorraad is en dat deze op veilig wijze bewaard en gebruikt wordt, zodat 
geen ongelukken gebeuren?  
 Pagina 13 van 18  
 
 

 
 
37 
 
Wanneer komt de minister met voorstellen voor het opvangen van 
 
valutaschommelingen op de defensiebegroting? 
 
 
 
Het effect van valutaschommelingen wordt – na afspraken van het vorige kabinet 
– in de huidige begroting op drie manieren opgevangen. Ten eerste gebruikt 
 
Defensie voor de plannen na de begrotingsperiode (na 2023) een 
voortschrijdende gemiddelde dollarkoers in plaats van de schommelende actuele 
dollarkoers. Hiermee wordt het effect van valutaschommelingen in de plannen in 
die periode beperkt. Ten tweede kan Defensie voor valutaschommelingen op de 
korte termijn gebruik maken van een reserve voor valutaschommelingen. Het 
vorige kabinet heeft deze reserve initieel gevuld met € 40 miljoen. Ten derde 
gebruikt Defensie valutatermijncontracten om valutarisico’s te beperken. Op 
welke wijze de schokbestendigheid verder kan worden vergroot wordt onderzocht. 
Zoals in het wetgevingsoverleg materieel gemeld, ontvangt u meer informatie 
hierover in de Defensienota. 
 
38 
Hoe staat het met de selectie en aanbestedingsprocedure voor kleding, 
munitie, slaapplekken en communicatiematerieel? 
 
Alle door Defensie verstrekte kleding, kogelwerende vesten, helmen en uitrusting 
voldoen aan de normen van de Navo. Voor de vervanging van uitrustingen lopen 
verschillende projecten. Voorbeelden van investeringen zijn: 
 Voor het Korps Commandotroepen is onlangs nieuwe kleding aangeschaft. 
 Militairen die de komende jaren op uitzending gaan, krijgen 
gevechtskleding in aanloop naar de definitieve vervanging van het nieuwe 
systeem. De implementatie van nieuwe gevechtskleding start vanaf 2020 
en is in 2023 voltooid.   
 Aanschaf van bescherming zoals nieuwe helmen, kogelwerende platen en 
vesten. De implementatie start vanaf 2019 en is in 2023 voltooid. 
Inmiddels worden duizenden nachtkijkers uitgeleverd aan 
defensiepersoneel. 
 Een nieuw gevechtsvest voor alle militairen. Dat vest heeft een 
verscheidenheid aan opbouwtassen, rugzakken en een drinksysteem en 
het wordt ingevoerd vanaf 2019. Daarnaast komt er voor de 
gevechtstroepen een speciaal geïntegreerd vest, inclusief ballistische 
bescherming en communicatiemiddelen. Daarmee kunnen 
gevechtseenheden genetwerkt en geïntegreerd optreden. Dit is het 
project Verbeterd Operationeel Soldaat Systeem (VOSS). Het wordt 
ingevoerd vanaf 2019. 
 Gevechtskleding voor alle 48.000 militairen is beschikbaar vanaf 2020.  
 
39 
Kan de minister het (juiste) materieel en de middelen op missie 
garanderen? 
 
In het eerste kwartaal van 2018 kunt u de Defensienota tegemoet zien met 
daarin de verdere plannen voor versterking en vernieuwing. Het uitgangspunt is 
uiteraard een krijgsmacht die op toekomstige missies is voorbereid. Bij de 
afwegingen om deel te nemen aan een missie speelt de beschikbaarheid van het 
juiste materieel en middelen een prominente rol.  
 
 Pagina 15 van 18  
 
 

 
 
 
 
46 
 
Welke rol ziet de minister voor Nederland in Europese samenwerking en 
 
wat zijn de Nederlandse belangen? 
 
 
Nederland is koploper in Europese defensiesamenwerking. Voor Nederland is 
 
bilaterale en multilaterale defensiesamenwerking al geruime tijd de norm. Het is 
in het belang van Nederland ervoor te zorgen dat Europese 
defensiesamenwerking voor meer EU-lidstaten de norm wordt in plaats van de 
uitzondering. Wanneer meer EU-lidstaten samenwerken, zijn meer 
interoperabiliteit en schaalvoordelen te behalen, waar ook Nederland de vruchten 
van plukt. Op deze manier kan de EU effectiever optreden op veiligheids- en 
defensiegebied. 
 
47 
Is de minister het met de ChristenUnie eens dat ondertekening van 
PESCO niet mag leiden tot afkalving van het Navo bondgenootschap en 
de eigen soevereiniteit? 
 
Wij delen de mening van de ChristenUnie dat permanent gestructureerde 
samenwerking (PESCO) in de EU, waarvoor 23 EU-lidstaten op 13 november jl. 
hebben getekend, niet nadelig mag zijn voor de Navo. De EU en Navo moeten 
elkaar juist versterken. Met PESCO wordt het Europese aandeel in de Navo 
sterker.  
 
Nederland behoudt daarnaast te allen tijde de zeggenschap over de inzet van 
Nederlandse militairen, en onze nationale capaciteitsontwikkelingsplannen 
vormen het uitgangspunt voor verdere samenwerking in de EU. 
 
48 
In 2015 heeft Nederland de safe schools declaration ondertekend. De 
declaration is niet juridisch bindend maar aanvullend op het humanitair 
recht. Wat gebeurt er met die richtlijnen? Worden deze opgenomen in 
uitvoeringskaders en aangekaart bij strijdende partijen? Gaat Nederland 
in gesprek met bondgenoten die dit nog niet steunen om ervoor te 
zorgen dat zij ook gaan steunen? 
 
Het kabinet hecht grote waarde aan het recht op onderwijs. Het is van groot 
belang om scholen en universiteiten, ook tijdens een gewapend conflict, zo goed 
mogelijk te beschermen. Nederland ging dan ook vanzelfsprekend in op de 
uitnodiging van een coalitie van NGO’s om mee te werken aan het opstellen van 
niet-bindende richtlijnen. De coalitie heeft deze concrete Nederlandse bijdrage 
aan het opstellen van de richtlijnen gewaardeerd. Defensie opereert al volgens de 
strekking van de richtlijnen, omdat tijdens internationale 
crisisbeheersingsoperaties het humanitair oorlogsrecht voor Nederlandse 
militairen leidend is. Het humanitair oorlogsrecht stelt (onder meer) dat alleen 
militaire doelen mogen worden aangevallen. Burgerobjecten zoals scholen, 
musea, historische monumenten en gebouwen die worden gebruikt voor 
godsdienstuitoefening, zijn beschermd. Het humanitair oorlogsrecht bevat ook de 
verplichting om, voor zover dat ook maar enigszins praktisch uitvoerbaar is, alle 
noodzakelijke voorzorgen te nemen om burgerobjecten te beschermen tegen de 
uit militaire operaties voortvloeiende gevaren. Defensie moet dus ook rekening 
houden met andere burgerobjecten dan scholen. 
 
In antwoorden op schriftelijke vragen van de leden Servaes en Eijsink (beiden 
PvdA) over ‘Bescherming van scholen en universiteiten tegen militair gebruik 
tijdens gewapend conflict’ is op 6 april 2016 gemeld dat de Nederlandse militairen 
bekend worden gemaakt met het humanitair oorlogsrecht tijdens de initiële 
opleidingen en tijdens het opwerktraject voor deelneming aan een 
 Pagina 17 van 18  
 
 

