 
 
 
> Retouradres Postbus 20011 2500EA  Den Haag 
BZK/DGBW 
Aan de Voorzitter van 
Directie Woningmarkt 
de Tweede Kamer  der Staten-Generaal  
 
Postbus 20018 Turfmarkt 147 
Den Haag 
2500 EA  Den Haag 
Postbus 20011 
2500EA  Den Haag 
www.rijksoverheid.nl 
www.facebook.com/minbzk 
www.twitter.com/minbzk 
 
Kenmerk 
 
2017-0000595532 
 
Uw kenmerk 
 
 
Bijlage(n) 
  
Rapportage Ecorys Evaluatie 
Datum 30 november 2017 
Instellingssubsidie Platform31 
Betreft Evaluatie Instellingssubsidie Platform31 
  
 
Op grond van artikel 4.24 van de Algemene wet bestuursrecht (Awb) heeft een 
evaluatie plaatsgevonden van de instellingssubsidie die het Ministerie van 
Binnenlandse Zaken en Koninkrijksrelaties (BZK) verstrekt aan Platform31. Dit 
artikel bevat de verplichting om subsidies die berusten op een wettelijk 
voorschrift ten minste eenmaal in de vijf jaar te evalueren op doelmatigheid en 
doeltreffendheid. Deze evaluatie heeft tot doel inzicht te geven in de relevantie, 
de governance, de doeltreffendheid en de doelmatigheid van het functioneren van 
de instellingssubsidie aan Platform31 in de periode 2012-2016.  
 
Met deze brief bied ik u - zoals de Minister voor Wonen en Rijksdienst heeft 
toegezegd in de beleidsdoorlichting over de betaalbaarheid van het wonen 
(Kamerstuk 34 120, nr. 9)- het evaluatierapport aan dat is uitgevoerd door Ecorys 
in opdracht van het Ministerie van BZK. De evaluatie betreft de periode 2012-
2016, de eerste jaren dat Platform31 bestaat.  
 
Platform31 is in 2012 ontstaan vanuit de fusie van KEI (Kenniscentrum Stedelijke 
Vernieuwing), Nicis Institute (Netherlands Institute for City Innovation Studies), 
NIROV (Nederlands Instituut Volkshuisvesting en Ruimtelijke Ordening) en SEV 
(Stichting Stuurgroep Experimenten Volkshuisvesting). Deze organisaties hadden 
elk eigen taken.  
De taakstelling van Platform31 is het ontwikkelen van kennis in onderzoek, 
praktijkexperimenten en netwerken samen met andere organisaties en 
professionals. Het richt zich daarbij op sociale, economische en ruimtelijke 
vraagstukken. Platform31 ontvangt voor een aantal van zijn taken een 
instellingssubsidie vanuit het Ministerie van BZK. 
 
Het kader van de huidige instellingssubsidie is de ‘Subsidieregeling experimenten 
en kennisoverdracht wonen 2013’. Onder deze regeling zijn niet alleen aan 
Platform31 subsidies verstrekt maar onder andere ook aan De Woonbond, 
Stichting Milieu Centraal, Stichting Bouwkwaliteit, woningbouwverenigingen in 
Caribisch Nederland en vele andere organisaties.   
In mijn brief van 18 november 2016 (34.550 XVIII nr.38) heb ik u geïnformeerd 
over de evaluatie van deze subsidieregeling.  
 
Artikel 2 van deze regeling luidt als volgt: 
Pagina 1 van 2 
 

