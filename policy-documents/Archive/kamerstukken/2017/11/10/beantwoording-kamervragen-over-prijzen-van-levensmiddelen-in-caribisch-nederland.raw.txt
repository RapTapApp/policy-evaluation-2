 
 
 
 
> Retouradres Postbus 20401 2500 EK Den Haag 
 
Directoraat-generaal 
 
Energie, Telecom & 
De Voorzitter van de Eerste Kamer 
Mededinging 
der Staten-Generaal Directie Mededinging en 
Consumenten 
Binnenhof 22 
Bezoekadres 
2513 AA  DEN HAAG 
Bezuidenhoutseweg 73 
 
2594 AC Den Haag 
Postadres 
Postbus 20401 
2500 EK Den Haag 
Overheidsidentificatienr 
00000001003214369000 
T 070 379 8911 (algemeen) 
 
www.rijksoverheid.nl/ez 
Datum 10 november 2017 
 
Ons kenmerk  
Betreft Uw vragen over het onderzoek naar prijzen levensmiddelen Caribisch 
DGETM-MC / 17170057  
Nederland 
Uw kenmerk 
 
161786.01u 
Geachte Voorzitter, 
 
 
Hierbij zend ik u de antwoorden op de vragen van de leden van de vaste 
commissie Koninkrijksrelaties naar aanleiding van mijn brief over het onderzoek 
naar de prijzen voor levensmiddelen in Caribisch Nederland.  
 
De leden vragen of vergelijking van het prijsniveau tussen Caribisch Nederland en 
andere eilanden in de regio mogelijk is. Ecorys heeft de prijzen op Bonaire, Sint 
Eustatius, Saba vergeleken met de omliggende eilanden. Hierbij heeft Ecorys ook 
gekeken naar de prijsontwikkelingen sinds 2010. Voor Bonaire zijn de prijzen 
vergeleken met Aruba en Curaçao. Voor Saba en Sint Eustatius is dat met Sint 
Maarten, Saint Kitts en Nevis, Anguilla, en Antigua en Barbuda. In generieke zin 
kan worden gezegd dat de prijzen op Bonaire sinds 2010 harder zijn gestegen dan 
op Aruba en Curaçao. Ook voor Saba en Sint Eustatius geldt dat de prijzen harder 
zijn gestegen dan op de omliggende eilanden. Ecorys merkt daarbij wel op dat de 
meetmethoden tussen de eilanden (kunnen) verschillen. 
 
De leden vragen tevens welke beleidsconclusies ik aan het onderzoek verbind. Op 
basis van het onderzoek heb ik zeven vervolgacties aangekondigd. Deze acties 
zullen door het Kabinet en de Bestuurscolleges worden uitgevoerd. Het betreft de 
volgende indirecte maatregelen om de hoge prijzen terug te dringen:  
 
- De Bestuurscolleges gaan aan de slag gaan met een vrijwillig systeem van 
maximumprijzen.  
- Het kabinet zal gezamenlijk met de Bestuurscolleges periodieke 
prijsvergelijkingen (laten) verrichten en deze publiceren. 
- Het kabinet gaat, binnen de reguliere belastingcyclus, kijken naar de lijst 
met levensmiddelen die zijn vrijgesteld van belasting.  
- Er zal worden ingezet op het verbeteren van consumentenbewustzijn, 
zodat consumenten ook zullen gaan kopen bij supermarkten waar de 
prijzen het laagst zijn.  
- Het kabinet zal kijken naar de mogelijkheden voor herziening van de 
Vestigingswet BES.  
- Voor Bonaire zal de mogelijkheid voor openbaar vervoer worden verkend, 
zodat consumenten ook bij de goedkope supermarkten kunnen komen.  
- Het stimuleren van lokale productie.  
 Pagina 1 van 2 
 
 

