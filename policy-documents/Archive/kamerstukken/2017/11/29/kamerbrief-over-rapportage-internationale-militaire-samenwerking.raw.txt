 
 
 
 
> Retouradres Postbus 20701 2500 ES Den Haag 
 
de Voorzitter van de Eerste Kamer  
Ministerie van Defensie 
 
der Staten-Generaal 
Plein 4 
MPC 58 B 
Binnenhof 22 
Postbus 20701 
2513 AA Den Haag 
2500 ES Den Haag 
 
www.defensie.nl 
 
de Voorzitter van de Tweede Kamer 
 
 
der Staten-Generaal 
 
Plein 2 
 
2511 CR Den Haag 
 
 
Onze referentie 
BS2017034626 
Datum  
 
 
Rapportage internationale militaire samenwerking 
Betreft 
 
 
Bij beantwoording datum, 
onze referentie en betreft 
vermelden. 
 
 
Inleiding 
Hierbij informeer ik u over de stand van zaken van de internationale militaire 
samenwerking. In deze rapportage ga ik in op de ontwikkelingen bij de 
strategische partners, te weten België en Luxemburg, Duitsland, Frankrijk, 
Noorwegen, het Verenigd Koninkrijk en de Verenigde Staten. Tevens geef ik een 
toelichting op de samenwerking in EU, Navo en VN-verband.  
  
België en Luxemburg  
Het afgelopen jaar heeft België voortgang gemaakt met de hervormingen die in 
de Strategische Visie van 29 juni 2016 werden aangekondigd. België sprak in dit 
document de ambitie uit om de personeelskosten, die thans nog ongeveer 80 
procent van de defensiebegroting bedragen, in 2030 te hebben verlaagd tot 
minder dan de helft van de jaarlijkse defensie-uitgaven. De lagere 
personeelskosten en de verhoging van de defensiebegroting moeten resulteren in 
meer beschikbare financiële middelen voor investeringen en materiële exploitatie. 
De Belgische defensie-uitgaven bedroegen in 2017 €3,97 miljard (0,91 procent 
van het BBP) en zullen in 2018 €4,02 miljard bedragen (0,89 procent van het 
BBP). 
 
Het Belgische kabinet heeft in de zogenoemde programmatiewet de ambitie 
vastgelegd om tot 2030 in totaal €9,4 miljard euro te investeren in materieel. De 
belangrijkste investeringsprojecten die België voor ogen heeft, zijn de vervanging 
van twee Multipurpose (M)-fregatten, de vervanging van de 
mijnenbestrijdingscapaciteit, de verwerving van pantservoertuigen en ander 
materieel voor vijf infanteriebataljons, de aanschaf van zes MALE UAV’s en de 
vervanging van de F-16’s. De investeringen in deze capaciteiten zijn vanaf 2018 
en na parlementaire goedkeuring aan de orde.  
 
Evenals België zal Luxemburg in de komende jaren meer geld besteden aan 
Defensie. Luxemburg zal de defensie-uitgaven verhogen van €256 miljoen in 
2017 naar €412 miljoen in 2020. De additionele middelen zullen onder meer 
worden gebruikt voor de oprichting van een luchtcomponent. Een Nederlandse 
Pagina 1 van 10  
 
 

 
 
vanuit België en Luxemburg. Dit was Belgische jachtvliegtuigen al toegestaan. 
Franse jachtvliegtuigen kunnen verdachte vliegtuigen tot in België en Luxemburg 
volgen, maar zullen het Nederlandse luchtruim niet binnengaan.  
 
 
 
Duitsland 
 
Duitsland heeft het afgelopen jaar de hervorming van de krijgsmacht voortgezet. 
 
Het land heeft een cyber en IT-commando opgericht met dezelfde status als de 
andere krijgsmachtdelen. Dit commando is verantwoordelijk voor alle activiteiten 
 
in het informatiedomein. Duitsland heeft tevens uitvoering gegeven aan de 
Trendwende die in het Witboek van 2016 werd aangekondigd. Er wordt meer geld 
vrijgemaakt voor investeringen in materieel en personeel. Het personeelsplafond 
van de Bundeswehr wordt de komende jaren stapsgewijs verhoogd van 179.000 
naar 198.000 militairen.  
 
De Duitse regering besloot op 15 maart 2017 de defensiebegroting stapsgewijs te 
verhogen naar €42,3 miljard in 2021. In 2017 bedroeg de defensiebegroting €37 
miljard (1,2 procent van het BBP). Bondskanselier Merkel heeft meermaals 
beklemtoond dat Duitsland de Wales Defence Investment Pledge serieus neemt 
en zal streven naar een verhoging van de defensie-uitgaven richting 2 procent 
van het BBP in 2024. Het is thans nog niet duidelijk of de nieuwe Duitse regering 
deze lijn zal voortzetten. 
 
De Nederlands-Duitse samenwerking is in 2017 verder verdiept. Op 29 augustus 
2017 hebben Duitsland en Nederland een Technical Arrangement gesloten inzake 
de intensivering van de samenwerking op het gebied van de grondgebonden 
lucht- en raketverdediging, het zogenoemde Apollo-project. De samenwerking 
omvat onder meer de integratie van een Duitse luchtverdedigingseenheid, de 
Flugabwehrraketengruppe 61, in het Defensie Grondgebonden 
Luchtverdedigingscommando (DGLC). Deze eenheid blijft gevestigd in Duitsland, 
maar vanaf dit najaar zullen wel ongeveer tien Duitse militairen deel gaan 
uitmaken van de DGLC-staf. Uiterlijk in 2023 is een Duits-Nederlandse eenheid 
voor de luchtverdediging op de korte(re) afstand operationeel inzetbaar. 
 
Voorts zullen eenheden van de marine en het Duitse Seebattalion worden 
geïntegreerd in een amfibische taakgroep. Tijdens de oefening Northern Coast in 
september 2017 heeft deze taakgroep initial operational capability bereikt. 
Daarnaast hebben Duitse speciale eenheden het afgelopen jaar het Joint Support 
Ship (JSS) Zr.Ms. Karel Doorman gebruikt als oefenplatform, onder meer als 
commandoplatform en als uitvalsbasis voor een anti-terreuroefening.  
 
Duitsland en Nederland werken ook op operationeel gebied nauw samen. 
Nederland leverde in 2017 een bijdrage aan de multinationale Navo battlegroup 
onder leiding van Duitsland in Litouwen. Ook leveren Nederland en Duitsland 
regelmatig gezamenlijk bijdragen aan de NATO Response Force. Verder werkten 
Nederland en Duitsland samen in de Resolute Support missie in Afghanistan en 
MINUSMA in Mali.  
 
In Navo-verband geeft Duitsland leiding aan het Framework Nation Concept 
(FNC)-initiatief. Het FNC-initiatief is enerzijds gericht op het samenstellen van 
grote multinationale eenheden (op land een divisie of groter) en anderzijds op 
capaciteitenontwikkeling. Voor de geloofwaardige afschrikking en de verdediging 
van het verdragsgebied is het van belang dat de Navo in staat is de ontplooide 
NATO Response Force te versterken met grotere eenheden. Om te verzekeren dat 
de Navo over grotere eenheden kan beschikken, integreren de FNC-landen op 
vrijwillige basis eenheden die geregeld gezamenlijk zullen trainen en oefenen. De 
integratie van de 43 Gemechaniseerde Brigade in de 1. Panzerdivision is een goed 
Pagina 3 van 10  
 
 

 
 
In oktober 2017 presenteerde de Noorse regering het plan voor de 
doorontwikkeling van de landmacht dat was aangekondigd in het long term 
defence plan. Het landmachtplan stelt onder meer voor om een cavaleriebataljon 
 
op te richten in Noord-Noorwegen, een gemotoriseerd bataljon om te vormen 
 
naar een gemechaniseerd bataljon en opleidingseenheden op te richten. 
 
Noorwegen wil zich meer richten op afschrikking en de tripwire functie in Noord-
 
Noorwegen. Dit plan moet nog worden behandeld door het Noorse parlement. 
 
 
In het long term defence plan is afgesproken dat de Noorse defensiebegroting de 
komende jaren stapsgewijs zal stijgen. In 2017 bedroeg de Noorse 
defensiebegroting 50,7 miljard Noorse Kronen (ongeveer €5,4 miljard), ofwel 1,5 
procent van het BBP. In 2018 stijgt de begroting naar 55 miljard Noorse Kronen 
(ongeveer €5,9 miljard), ofwel 1,6 procent van het BBP. Noorwegen zal tot 2030 
in totaal 185 miljard Noorse Kronen (€19,9 miljard) extra uitgeven aan Defensie. 
Deze additionele middelen en interne besparingen zullen Noorwegen in staat 
stellen te investeren in onder meer onderzeeboten, nieuwe kustwachtschepen, 
P8-patrouillevliegtuigen en de ontwikkeling van een Joint Strike Missile voor de F-
35. 
 
Nederland is voor Noorwegen een belangrijke samenwerkingspartner. In de 
Noorse Internationale Veiligheidsstrategie wordt Nederland naast Duitsland, het 
Verenigd Koninkrijk en de Verenigde Staten genoemd als een strategische 
partner. Nederland en Noorwegen werken nauw samen op operationeel gebied. In 
2017 leveren beide landen militairen aan de vooruitgeschoven Navo-aanwezigheid 
in Litouwen. Ook leveren Nederland en Noorwegen samen met Duitsland 
regelmatig gezamenlijk bijdragen aan de landcomponent van de NATO Response 
Force en zijn de landen betrokken bij de Joint Expeditionary Force onder leiding 
van het Verenigd Koninkrijk.  
 
Voorts heeft elk jaar de koudweertraining van het Korps Mariniers plaats in 
Noorwegen. Nederland oefent al lange tijd met de Amerikaanse en Britse 
mariniers In Noorwegen. Het voornemen is om de komende jaren meer met de 
Noorse landeenheden te oefenen. Begin 2018 nemen de Nederlandse mariniers 
deel aan een Noorse oefening.  
 
Verenigd Koninkrijk 
De Strategic Defence and Security Review 2015 (SDSR15) is de leidraad voor de 
ontwikkeling van de Britse krijgsmacht. In deze Review staat dat het Verenigd 
Koninkrijk ten minste twee procent van het BBP zal blijven uitgeven aan Defensie 
en in de komende tien jaar 178 miljard Britse pond (ongeveer €202 miljard) zal 
investeren in materieel. Het Verenigd Koninkrijk gaf in 2017 43 miljard Britse 
pond (ongeveer €48 miljard) uit aan Defensie (2,14 procent van het BBP). 
 
Belangrijke programma’s uit de SDSR15 zijn de aanschaf van twee 
vliegdekschepen en de F-35, de herintroductie van maritieme 
patrouillevliegtuigen en de vervanging van de fregatten en de onderzeeboten. 
Voorts investeert het Verenigd Koninkrijk in cyber, inlichtingen en Special 
Operations Forces. De Britse regering kondigde op 20 juli 2017 aan dat er in het 
licht van de veranderde veiligheidssituatie een National Security Capability 
Review zal worden uitgevoerd. De resultaten van deze Review worden eind dit 
jaar verwacht.  
 
Hoewel het Verenigd Koninkrijk zal vertrekken uit de Europese Unie, blijven 
Nederland en het Verenigd Koninkrijk nauw samenwerken, waaronder in Navo-
verband en op bilaterale basis. Op 17 juni 2017 ondertekenden de minister van 
Defensie en de Secretary of State for Defence een Joint Vision Statement inzake 
Pagina 5 van 10  
 
 

 
 
Nederland en de Verenigde Staten blijven op materieelgebied nauw 
samenwerken. Zo loopt de aanschaf van 14 Chinookhelikopters en AIM-9X 
raketten voor de F-16’s. Tevens is in december 2016 een foreign military sales 
 
contract ondertekend voor de verlenging van de levensduur van de Nederlandse 
 
Patriot-grondgebonden lucht- en raketverdedigingssystemen. Het eerste Patriot-
 
systeem zal naar verwachting in het voorjaar van 2018 naar de Verenigde Staten 
 
worden verscheept voor onderhoud gericht op de verlenging van de levensduur.  
 
 
Europese Unie 
Het afgelopen jaar zijn in EU-verband verschillende stappen gezet om de 
internationale militaire samenwerking te ondersteunen en te bevorderen. De EU 
Global Strategy uit 2016 is nader uitgewerkt in het Implementation Plan on 
Security and Defence, het Europese Defensie Actieplan (EDAP) van de Commissie 
en de voorstellen voor het versterken van EU-Navo samenwerking. Nieuwe 
initiatieven hebben de Europese defensiesamenwerking een nieuw elan gegeven. 
De meest in het oog springende initiatieven zijn de permanent gestructureerde 
samenwerking (PESCO) en de Coordinated Annual Review on Defence (CARD).  
 
Het EU-verdrag biedt de lidstaten die dat willen en daartoe in staat zijn de 
mogelijkheid om PESCO op te starten. PESCO is het institutionele raamwerk voor 
de intensivering van de Europese samenwerking op het gebied van veiligheid en 
defensie. Het is de bedoeling dat de lidstaten die deelnemen aan PESCO 
intensiever samenwerken bij het ontwikkelen en aanschaffen van 
defensiecapaciteiten en een grotere bereidheid hebben om deel te nemen aan EU 
missies en operaties, ook in het hogere deel van het geweldsspectrum.  
 
Op 13 november 2017 ondertekenden de ministers van Buitenlandse Zaken en 
Defensie van 23 EU-lidstaten, waaronder minister Zijlstra en ikzelf, de 
gezamenlijke notificatie voor PESCO. Hiermee informeerden zij de Raad en de EU 
Hoge Vertegenwoordiger over hun voornemen om aan PESCO deel te nemen. Na 
het besluit van de Raad Buitenlandse Zaken op 11 december a.s. zal PESCO een 
feit zijn. Het is nu van belang de gestructureerde samenwerking concreet te 
maken. De komende periode zullen diverse PESCO-projecten worden gestart. 
Nederland acht het van belang dat PESCO-projecten toegevoegde waarde hebben 
en tot concrete resultaten zullen leiden. Het Nederlandse project gericht op het 
wegnemen van obstakels voor grensoverschrijdend militair transport in Europa is 
hiervan een goed voorbeeld. 
 
De Europese Commissie publiceerde op 7 juni 2017 een verordening inzake het 
Europees Defensiefonds (EDF). Het EDF is een uitwerking van het Europees 
Defensie Actieplan van de Commissie en heeft tot doel de ontwikkeling van 
capaciteiten door de Europese defensie-industrie te verbeteren. Het fonds bestaat 
uit een onderzoekdeel voor de financiering van gezamenlijk defensieonderzoek en 
een capaciteitendeel voor de financiering van de gezamenlijke ontwikkeling van 
capaciteiten. Een zogenoemde Preparatory Action heeft het onderzoekdeel van 
het EDF reeds in het leven geroepen. Deze Preparatory Action is een opmaat naar 
een volwaardig Europees defensieonderzoeksprogramma, dat naar verwachting 
na 2020 van start zal gaan. 
 
De Europese Commissie wil delen van de ontwikkelingsfase van gezamenlijke 
projecten financieren om het concurrentievermogen van de Europese defensie-
industrie te versterken en de kloof te dichten tussen onderzoek en verwerving. 
Daartoe heeft de Commissie voorgesteld het European Defence Industrial 
Development Programme (EDIDP) te ontwikkelen. Het EDIDP maakt het onder 
voorwaarden mogelijk om onder meer haalbaarheidsstudies, het ontwikkelen en 
testen van prototypes, en het certificeren van producten of technologieën mede 
Pagina 7 van 10  
 
 

 
 
Nederland levert elk jaar bijdragen aan de NRF. Zo leverde ons land in 2017 een 
raiding squadron (compagnie) mariniers aan de landcomponent van de VJTF. 
Verder maakten een luchtverdedigings- en commandofregat en twee 
 
mijnenjagers voor periodes van vier maanden deel uit van de staande Navo-
 
vlootverbanden en was een onderzeeboot beschikbaar voor inzet in Navo-kader. 
 
Voorts leverde Nederland in de tweede helft van 2017 F-16’s aan de 
 
luchtcomponent van de VJTF en waren nog eens vier F-16’s met een langere 
reactietijd beschikbaar. 
 
 
Tijdens de Top in Warschau in 2016 besloten de bondgenoten dat de 
geloofwaardige afschrikking naast snel inzetbare eenheden vraagt om een 
vooruitgeschoven Navo-aanwezigheid in de Baltische staten en Polen. Sinds begin 
2017 zijn Navo-strijdkrachten in deze landen aanwezig om tot uitdrukking te 
brengen dat een schending van het verdragsgebied leidt tot de onmiddellijke 
betrokkenheid van het gehele bondgenootschap. Nederland leverde in 2017 
ongeveer 270 militairen aan de multinationale battlegroup onder leiding van 
Duitsland in Litouwen. Ook België, Luxemburg en Noorwegen leverden bijdragen 
aan deze eenheid.  
 
Tijdens de ministeriële bijeenkomst van 29 juni 2017 stelden de ministers van 
Defensie vast dat de Navo moet beschikken over grote eenheden, de 
zogenoemde follow-on forces, die de ontplooide NRF en de nationale 
strijdkrachten van een bedreigde bondgenoot kunnen versterken. Deze eenheden 
moeten worden samengesteld en regelmatig trainen. Zoals reeds toegelicht, zijn 
er in het kader van het Duitse Framework Nation Concept initiatief reeds stappen 
gezet om deze grote verbanden samen te stellen.  
 
Naast activiteiten in het kader van de collectieve verdediging, richt de Navo zich 
ook op het verspreiden van stabiliteit, vooral ten zuiden van het verdragsgebied. 
In februari 2017 stemden de ministers van Defensie in met de oprichting van een 
hub voor het zuiden in het Joint Forces Command Napels. Deze hub zal de 
situational awareness van het bondgenootschap verbeteren en de Navo-
activiteiten gericht op het verspreiden van stabiliteit op de zuidflank coördineren. 
De Navo ontplooit op de zuidflank onder meer Defence Capacity Building 
activiteiten ter ondersteuning van partnerlanden. Zo ondersteunt het 
bondgenootschap Irak en Jordanië met advies en trainingen. Nederland heeft 
hiervoor enkele experts geleverd.  
 
Tijdens de speciale bijeenkomst van de staatshoofden en regeringsleiders van de 
Navo-landen op 25 mei 2017 besloten de bondgenoten dat de Navo een grotere 
rol moet spelen op het gebied van terrorismebestrijding. Daartoe werd een 
actieplan aangenomen. De bondgenoten gaan meer informatie delen en in het 
Navo-hoofdkwartier wordt een terrorism intelligence cell opgericht. Verder is de 
inzet van de AWACS-radarvliegtuigen ter ondersteuning van de anti-ISIS coalitie 
uitgebreid en is de Navo toegetreden tot de deze coalitie. 
 
Tot slot zijn het afgelopen jaar stappen gezet ter verbetering van de EU-Navo 
samenwerking. De EU Hybrid Fusion Cell en de NATO Hybrid Analysis Cell werken 
nauw samen aan het opbouwen van gezamenlijke kennis over hybride dreigingen.  
Verder hadden in oktober 2017 in de EU en de Navo parallelle en gecoördineerde 
oefeningen plaats. Nederland blijft pleiten voor de verdiepingen van de EU-Navo 
samenwerking, bijvoorbeeld op het gebied van grensoverschrijdend militair 
transport.  
 
 
 
Pagina 9 van 10  
 
 

