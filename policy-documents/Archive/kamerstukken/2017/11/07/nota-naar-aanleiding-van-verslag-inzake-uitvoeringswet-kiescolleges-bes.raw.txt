 
 
34 782   Wijziging van de Wet openbare lichamen Bonaire, Sint Eustatius en Saba en de Kieswet in 
verband met de introductie van kiescolleges voor de Eerste Kamer voor de Caribische openbare 
lichamen ten behoeve van de verkiezing van de leden van de Eerste Kamer 
 
Nota naar aanleiding van het verslag 
 
Inleiding  
 
Met veel belangstelling heb ik kennisgenomen van het verslag van de vaste commissie voor 
Binnenlandse Zaken over dit wetsvoorstel. Ik dank de leden van de fracties van de VVD, het CDA en 
de SP voor hun vragen, die ik, mede namens de staatssecretaris van Binnenlandse Zaken en 
Koninkrijksrelaties, zal beantwoorden. Bij de beantwoording van de vragen is zoveel mogelijk de 
indeling en volgorde van het verslag aangehouden.  
 
Inhoud van het voorstel 
 
De leden van de VVD-fractie vragen hoeveel niet-Nederlandse kiesgerechtigden er op Bonaire, Sint 
Eustatius en Saba zijn en hoe dat aantal zich verhoudt tot het aantal Nederlandse kiezers. De 
gevraagde cijfers zijn in de onderstaande overzichtstabel opgenomen. In antwoord op de vraag over 
het aantal niet-Nederlanders dat sinds 10 oktober 2010 zitting heeft (gehad) in de eilandsraden, 
wordt opgemerkt dat sinds die datum uitsluitend Nederlanders de functie van eilandsraadslid 
hebben bekleed. 
 
Tabel: aantal kiesgerechtigden voor de eilandsraadverkiezingen op Bonaire, Sint Eustatius en Saba (oktober 
2017) 
 
 Bonaire Sint Eustatius Saba 
Aantal Nederlandse 10.942 1.873 902 
kiesgerechtigden 
Aantal niet-Nederlandse 1050 229 183 
kiesgerechtigden 
 
De leden van de VVD-fractie wijzen op hun eerdere suggestie om bij de telling van de 
eilandsraadstemmen onderscheid te maken tussen Nederlandse en niet-Nederlandse stemmen om 
het uitreiken van twee stembiljetten en daarmee onnodige bureaucratie te voorkomen. Ze vragen of 
de regering daartoe mogelijkheden ziet en zo ja, welke dat zouden kunnen zijn. Het voorstel van de 
1 
 

 
 
de Tweede Kamerverkiezingen en de eilandsraadverkiezingen door naar die voor de 
kiescollegeverkiezingen. Politieke groeperingen die deelnemen aan de Tweede Kamerverkiezingen of 
de eilandsraadsverkiezingen hoeven zich derhalve niet ook te laten registreren voor deelname aan 
de kiescollegeverkiezingen.  
 
Voorts vragen de leden van de VVD-fractie of politieke groeperingen voor de verkiezing van de leden 
van de kiescolleges lijstencombinaties kunnen aangaan. De Wet van 28 juni 2017 tot wijziging van de 
Kieswet in verband met het afschaffen van de mogelijkheid voor politieke groeperingen om 
lijstencombinaties te vormen (Stb. 2017, 302) zal op 1 december 2017 in werking treden. Met ingang 
van die datum zal de mogelijkheid in de Kieswet om lijstencombinaties aan te gaan, komen te 
vervallen. Dat betekent dat politieke groeperingen evenmin in het kader van de verkiezing van de 
leden van de kiescolleges lijstencombinaties kunnen aangaan.  
 
De leden van de VVD-fractie achten de gecombineerde verkiezingen van de leden van het kiescollege 
en de leden van de eilandsraad een efficiënte oplossing, maar vragen wat dit voor het tijdstip van de 
verkiezing van de leden van de eilandsraad betekent. Ook vragen zij of uitzonderingen mogelijk zijn 
op het voorgestelde tijdstip waarop de kiescollegeverkiezingen plaatsvinden. De keuze om de 
verkiezingen van de kiescolleges te combineren met die van de eilandsraad, heeft geen gevolgen 
voor laatstvermelde verkiezingen. De eilandsraadverkiezingen vinden reeds op dezelfde dag plaats 
als de provinciale statenverkiezingen. Door de kiescollegeverkiezingen te combineren met de 
eilandsraadverkiezingen, wordt bereikt dat dat de leden van provinciale staten en de leden van de 
kiescolleges op hetzelfde moment worden gekozen. Op het tijdstip van de verkiezingen van 
provinciale staten, van de eilandsraden en de kiescolleges is geen uitzondering mogelijk.  
 
De leden van de SP-fractie vragen welke functies onverenigbaar zouden zijn geacht met de functie 
van kiescollegelid in het geval de bevolkingsomvang in de openbare lichamen geen probleem zou 
opleveren voor de beschikbaarheid van voldoende kandidaten voor het kiescollege.  
De regering heeft in het kader van de onverenigbare functies oog gehad voor de beperkte 
bevolkingsomvang en daarom niet zonder meer aansluiting gezocht bij de onverenigbare functies 
voor eilandsraadsleden. Voor de vraag welke functies onverenigbaar zijn met de functie van 
kiescollegelid blijft het voorkomen van (de schijn van) belangenverstrengeling desalniettemin het 
doorslaggevende criterium. Zo is het lidmaatschap van de eilandsraad niet onverenigbaar geacht met 
dat van het kiescollege, omdat de vervulling van beide functies vergelijkbaar is met het uitgangpunt 
in Europees Nederland dat de leden van provinciale staten, naast de bestuurlijke taken, de leden van 
de Eerste Kamer kiezen. In navolging van het advies van de Kiesraad, zijn voorts de functie van 
3 
 

 
 
worden betrokken bij de samenstelling van de Eerste Kamer. Het bestuurscollege van Sint Eustatius 
blijft bij het eerder ingenomen standpunt dat het wetsvoorstel op gespannen voet staat met het 
streven van Sint Eustatius naar een intern zelfbestuur door middel van een vrije associatie met 
Nederland, zoals neergelegd in een motie van de eilandsraad van 9 mei 2017, en stelt voor de 
verdere behandeling van dit wetsvoorstel uit te stellen tot hetgeen neergelegd in voormelde motie is 
verwezenlijkt. De regering benadrukt in dat verband dat een voortvarend wetstraject noodzakelijk is 
om het mogelijk te maken dat de Nederlandse inwoners van de openbare lichamen bij de 
eerstkomende reguliere verkiezingen invloed kunnen uitoefenen op de samenstelling van de Eerste 
Kamer. 
 
De leden van de CDA-fractie vragen ten slotte, wat de consequenties zouden zijn voor de vaststelling 
van de uitslag van de Eerste Kamerverkiezing, als de verkiezing van een of meer kiescolleges in 
Caribisch Nederland niet conform het voorliggende wetsvoorstel zou verlopen. Ook vragen deze 
leden, wat de consequenties zouden zijn als een of meer kiescolleges niet zouden deelnemen aan de 
stemming. Voorop wordt gesteld dat het bestuurscollege van het openbaar lichaam verantwoordelijk 
is voor organisatie van de verkiezingen van het kiescollege. Mocht de verkiezing van het kiescollege 
niet verlopen overeenkomstig de Kieswet, dan is het aan het centraal stembureau en het 
vertegenwoordigend orgaan – derhalve aan het kiescollege – om in het kader van de vaststelling van 
de verkiezingsuitslag onderscheidenlijk de toelating van de gekozen leden te bepalen wat de 
consequenties hiervan zijn. Nadat het kiescollege over de toelating van de gekozen leden heeft 
beslist, heeft het verloop van de kiescollegeverkiezing geen gevolgen voor de uitslag van de 
kiescollegeverkiezing dan wel voor de vaststelling van de uitslag van de Eerste Kamerverkiezing. De 
uitslag van de kiescollegeverkiezing is immers onherroepelijk geworden. In het wetsvoorstel is voor 
kiescollegeleden evenals voor de leden van provinciale staten geen verplichting opgenomen tot het 
uitbrengen van een stem voor de verkiezing van de leden van de Eerste Kamer. In het geval een of 
meer kiescollegeleden niet deelnemen aan de verkiezing van de leden van de Eerste Kamer, is de 
consequentie dat zij daarmee geen invloed kunnen uitoefenen op de samenstelling van de Eerste 
Kamer. Daarnaast wordt erop gewezen dat ingevolge de Kieswet het centraal stembureau en de 
Eerste Kamer de bevoegdheid hebben om een hertelling te gelasten. De Eerste Kamer kan tevens tot 
een herstemming besluiten in geval van ongeldigheid van de stemming. Deze bevoegdheden gelden 
ook in kader van de verkiezing van de leden van de Eerste Kamer door de leden van de kiescolleges 
(het voorgestelde artikel Ya 30, derde lid, gelezen in samenhang met artikel P 21 en V 4 tot en met V 
9 van de Kieswet).  
 
 
5 
 

 
 
meer de eilandsraad en provinciale staten. Er is ten slotte geen reden om aan te nemen dat de 
gedragscode zal leiden tot onnodige bijeenkomsten van het kiescollege en derhalve tot onnodige 
kosten. De regering neemt hierbij in aanmerking dat het kiescollege ingevolge het wetsvoorstel een 
wettelijke taak heeft om een gedragscode vast te stellen en voor het vaststellen of eventueel 
wijzigingen van een gedragscode in vergadering bijeen zal moeten komen. Deze vergaderingen zijn in 
beginsel openbaar. Bovendien dient de gedragscode na de inwerkingtreding van het wetsvoorstel 
uiterlijk in de kalendermaand voorafgaande aan de verkiezing van de leden van de Eerste Kamer te 
zijn vastgesteld. 
 
Artikel 94e  
De leden van de VVD-fractie vragen naar de noodzaak van een vergoeding voor reis- en 
verblijfskosten en de toekenning van andere voordelen ten laste van het openbaar lichaam. Ook 
vragen deze leden of de leden van de eilandsraad die tevens deel uitmaken van het kiescollege nog 
een aparte vergoeding voor de uitoefening van de taken als kiescollegelid ontvangen. Wat betreft de 
geldelijke voorzieningen voor de leden van het kiescollege is aangesloten bij de wettelijke regeling 
voor de leden van een commissie van de eilandsraad. Dit betekent dat de toekenning van een 
vergoeding voor deelname aan een vergadering en reiskosten bij eilandsverordening worden 
geregeld. Een vergoeding van reiskosten zal daarbij uiteraard moeten worden onderbouwd. 
Bovendien moeten bij of krachtens algemene maatregel van bestuur gestelde nadere regels over die 
vergoedingen in de betreffende eilandsverordening in acht worden genomen. Ook andere voordelen 
ten laste van het openbaar lichaam anders dan in de vorm van vergoedingen of tegemoetkomingen 
dienen, voor zover nodig, bij eilandsverordening te worden geregeld en gemotiveerd. Een dergelijke 
verordening behoeft bovendien vooraf de goedkeuring van de Rijksvertegenwoordiger, omdat de 
precieze invulling van het begrip “andere voordelen” niet op voorhand is te geven. Aangezien de 
functie van kiescollegelid een wezenlijk andere functie is dan die van eilandsraadslid, en gelet op het 
voorgaande kan ervan worden uitgegaan dat de hoogte van de vergoeding van kiescollegeleden in 
een redelijke verhouding zal staan tot de taken die zij uitvoeren, is niet voorgesteld een 
kiescollegelid te onthouden van een vergoeding in het geval dat lid tevens lid is van de eilandsraad. 
 
Artikel II 
G 
Artikelen Ya 31 tot en met Ya 31d 
De leden van de VVD-fractie vragen wie voor de Eerste Kamerverkiezingen de ingeleverde 
kandidatenlijsten en de daarbij behorende stukken controleert. Deze functie komt ingevolge de 
Kieswet reeds toe aan het centraal stembureau. Dit wetsvoorstel brengt daar geen verandering in. 
7 
 

