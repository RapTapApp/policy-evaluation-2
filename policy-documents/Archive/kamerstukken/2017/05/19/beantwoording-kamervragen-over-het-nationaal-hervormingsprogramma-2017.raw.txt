 
 
 
> Retouradres Postbus 20401 2500 EK Den Haag 
 
Directie Algemene 
 
Economische Politiek 
De Voorzitter van de Eerste Kamer 
 
der Staten-Generaal 
Bezoekadres 
Binnenhof 22 
Bezuidenhoutseweg 73 
2594 AC Den Haag 
2513 AA  DEN HAAG 
Postadres 
Postbus 20401 
2500 EK Den Haag 
Overheidsidentificatienr 
00000001003214369000 
T 070 379 8911 (algemeen) 
www.rijksoverheid.nl/ez 
 
 
Ons kenmerk  
Datum 19 mei 2017 
AEP / 17068068  
Betreft Beantwoording vragen over het Nationaal Hervormingsprogramma 2017 
Uw kenmerk 
 161023.02U 
Geachte Voorzitter, 
 
 
Met belangstelling heeft het kabinet kennis genomen van de vragen de leden van 
de fracties van de SP en D66 over het Nationaal Hervormingsprogramma 2017. 
Het kabinet dankt de fracties voor de uitgesproken belangstelling. 
 
Hierbij ontvangt u, mede namens de minister van Financiën, de antwoorden op de 
door u gestelde vragen.  
 
De leden van de fracties van de SP en D66 vragen of de daling van de publieke 
middelen voor onderzoek en innovatie in verhouding tot het bbp ook kan worden 
verklaard vanuit het eigen beleid. Is het een bewuste keuze van de regering 
geweest om de publieke uitgaven voor onderzoek en innovatie niet op zijn minst 
met het (verwachte) bbp te laten meestijgen? Zo ja, waarom? Zo nee, komen 
deze berekeningen onverwacht voor de regering?  
 
Het is geen kabinetsbeleid om de middelen voor onderzoek en innovatie mee te 
laten bewegen met het bbp, hoewel recente cijfers van het Rathenau Instituut 
1
laten zien dat die uitgaven het bbp de afgelopen jaren wel hebben bijgehouden . 
Bij ongewijzigd beleid nemen de publieke middelen voor onderzoek en innovatie 
vanaf 2016 af, in absolute bedragen en in verhouding tot het bbp. Dit komt niet 
2
onverwacht, hier heb ik de Tweede Kamer periodiek over geïnformeerd .  
 
Daarnaast vragen deze leden of de regering het oordeel van de Commissie deelt 
dat het afgelopen jaar geen maatregelen genomen zijn om de uitgaven voor 
onderzoek en innovatie te verhogen. Zo ja, waarom heeft de regering destijds 
besloten zulke maatregelen niet te nemen? En is de regering het eens met de 
constatering van de Commissie dat het gebrek aan dergelijke maatregelen de 
ontwikkeling naar een meer innovatie-intensieve economie in de weg staat? 
  
Het kabinet nuanceert in het Nationaal Hervormingsprogramma 2017 de 
constatering van de Commissie dat Nederland gedurende het afgelopen jaar 
                                                
 
1
 Vennekens, A. & Steen, J. van (2017). Totale Investeringen in Wetenschap en Innovatie 2015-2021, pp. 16-17. 
2
 O.a. in de kabinetsreactie op de Rathenau publicatie ‘Totale investeringen in Wetenschap en Innovatie’ (TWIN) 
en de Nationale Hervormingsprogramma’s. Recent heeft de Tweede Kamer een analyse ontvangen over hoe de 
2,5%-doelstelling alsnog kan worden bereikt (Kamerstuk 33 009, nr. 40). 
 Pagina 1 van 5 
 
 

 
 
Directie Algemene 
 
Economische Politiek 
 
 
 
 
 
Ons kenmerk 
 
AEP / 17068068 
 
 
 
 
Het begrip armoede is geen vastomlijnd concept dat door middel van één 
kerncijfer gemeten kan worden. Er zijn meerdere invalshoeken en definities om 
inzicht te krijgen in de verschillende aspecten van de problematiek. De cijfers 
kunnen dan ook geen feitelijke weergave bieden van de situatie waarin mensen 
verkeren.  
 
Een definitie die in het kader van de EU2020-strategie wordt gebruikt en waarover 
in het Nationaal Hervormingsprogramma (NHP) wordt gerapporteerd, is het aantal 
personen in een huishouden met een lage werkintensiteit (minder dan 0,2 fte). 
Het nationale doel is om het aantal personen met een risico op armoede te 
verminderen met 100.000 personen in 2020 (ten opzichte van het startjaar 
2008). Door de economische crisis is het aantal personen met een risico op 
armoede gestegen, in Europa en ook in Nederland. In 2014 leefden in Nederland 
67 duizend meer mensen in een huishouden met een lage werkintensiteit dan in 
2008. Zoals de cijfers in het NHP laten zien, is het aantal mensen in een 
huishouden met een lage werkintensiteit in 2015 gedaald met 27.000 personen 
ten opzichte van 2014. 
 
In het NHP wordt geconstateerd dat de daling van het aantal huishoudens met 
een lage werkintensiteit overeenkomt met het beeld dat volgt uit cijfers die 
afkomstig zijn van het Sociaal en Cultureel Planbureau (SCP). Volgens de cijfers 
van het SCP blijkt dat na jaren van stijging de daling van armoede vanaf 2014 in 
gang is gezet. Volgens het niet-veel-maar-toereikendcriterium dat het SCP 
hanteert om armoede te meten had in 2008, voor de crisis, 5,6% van de 
5
bevolking een inkomen onder deze armoedegrens. De recessie zorgde voor een 
stijging naar 8% in 2013. In 2014 is dit percentage voor het eerst sinds de crisis 
6
gedaald naar 7,6%. Het SCP verwacht de komende jaren een verdere daling tot 
7 8
6,7% in 2017. Volgens de lage-inkomensgrens van het CBS moest 8,8% (626 
duizend huishoudens) van de ruim 7 miljoen huishoudens in 2015 rondkomen van 
een inkomen onder de lage inkomensgrens en liep daarmee risico op armoede. Dit 
was net zoveel als in 2014. In 2014 daalde het aantal huishoudens met een laag 
9
inkomen met 21 duizend, de eerste daling sinds de stijging van armoede in 2010. 
De cijfers voor 2016 zijn nog niet bekend maar het CBS heeft eerder aangegeven 
10
een daling te verwachten van het aantal personen met een risico op armoede. 
 
                                                
 
5
 Het SCP baseert deze armoedegrens op een lijst met minimaal noodzakelijke goederen en voorzieningen die in 
de samenleving als minimaal noodzakelijk gelden. Het Nationaal Instituut voor Budgetvoorlichting (Nibud) heeft 
die lijst samengesteld op grond van wetenschappelijk onderzoek en meningen van deskundigen. De prijzen van de 
goederen en voorzieningen geven samen het budget dat minimaal noodzakelijk is om in het levensonderhoud te 
voorzien. Het maakt  daarbij niet uit of iemand de goederen en voorzieningen ook daadwerkelijk bezit. Als een 
persoon wel de middelen heeft, maar ervoor kiest het geld aan andere zaken te besteden, is er geen sprake van 
armoede.  
6
 http://digitaal.scp.nl/armoedeinkaart2016/de_omvang_van_armoede/  
7
 SCP, Armoede in Kaart. http://digitaal.scp.nl/armoedeinkaart2016/verwachte_armoede_in_2015-2017/  
8
 Deze grens lag in 2015 op €1.030,- per maand voor een alleenstaande en op €1.930,- voor een echtpaar met 
twee kinderen. 
9
 https://www.cbs.nl/nl-nl/nieuws/2017/06/meer-huishoudens-langdurig-onder-lage-inkomensgrens-in-2015. 
10
 CBS (2015) Armoede en Sociale Uitsluiting.  
 
 Pagina 3 van 5 
 

 
 
Directie Algemene 
 
Economische Politiek 
 
 
 
 
 
Ons kenmerk 
 
AEP / 17068068 
 
 
 
tegengaan van armoede en schulden. Projecten komen in aanmerking als zij zich 
richten op kwetsbare doelgroepen zoals alleenstaande oudergezinnen, 
huishoudens met een langdurig laag inkomen en niet-westerse huishoudens. 
 
Specifiek voor kinderen heeft het kabinet geconstateerd dat, ondanks de daling 
van armoede, veel kinderen de effecten van de aantrekkende economie nog niet 
ervaren. Zij kunnen door een laag (besteedbaar) inkomen van het huishouden 
waarin zij opgroeien vaak nog niet meedoen. Daarom heeft het kabinet structureel 
€ 100 miljoen extra beschikbaar gesteld voor kinderen in armoede. Daarvan is 
€ 85 miljoen beschikbaar gesteld aan gemeenten, € 14 miljoen is beschikbaar 
voor landelijke en bovengemeentelijke initiatieven en € 1 miljoen voor kinderen in 
Caribisch Nederland. De staatssecretaris van Sociale Zaken en Werkgelegenheid 
heeft de Tweede Kamer op 24 april jl. over deze inzet geïnformeerd en een 
13
afschrift aan de Eerste Kamer aangeboden. 
 
Tot slot constateren deze leden dat de regering stelt dat zij “er vertrouwen in 
heeft dat het gevoerde beleid in combinatie met het economisch herstel de 
armoede opnieuw zal doen afnemen”. Deze leden vragen u of in het licht van het 
bovenstaande dit vertrouwen ook geldt voor de langdurige armoede? Zo ja, waar 
is dit vertrouwen dan op gebaseerd? 
 
De ramingen van het SCP voor de totale groep, zowel langdurig als niet-langdurig, 
onder het niet-veel-maar-toereikendcriterium laten een daling van het aantal 
huishoudens onder deze grens zien. Dit komt volgens het SCP deels door de 
aantrekkende economie waarin de kans op het vinden van een (betere) baan 
hoger is. Daarnaast geeft het SCP aan dat het inkomensbeleid van de regering 
haar vruchten afwerpt doordat werkenden met een laag inkomen baat hebben bij 
de verhoging van de arbeidskorting en gezinnen met kinderen meer kindgebonden 
14
budget en inkomensafhankelijke combinatiekorting ontvangen.  
 
Volgens het SCP zal mede dankzij de maatregelen van het kabinet de armoede de 
komende jaren verder dalen. De werkloosheid is vorig jaar sterker gedaald dan in 
15
de 10 voorgaande jaren. Meer mensen vinden werk en minder mensen verliezen 
16
hun baan. En dat betekent dat ook meer mensen een (hoger) inkomen kunnen 
generen en behouden. Deze positieve economische ontwikkeling, in combinatie 
met bovengenoemde maatregelen, biedt vertrouwen in de prognose van het SCP 
dat de kans op armoede verder zal afnemen.  
 
 
 
 
(w.g.) H.G.J. Kamp 
Minister van Economische Zaken 
                                                
 
13
 Tweede Kamer, Kamerstuk 24515 nr. 387. 
14
 SCP, Armoede in Kaart. http://digitaal.scp.nl/armoedeinkaart2016/verwachte_armoede_in_2015-2017/.  
15
 https://www.cbs.nl/nl-nl/nieuws/2017/03/in-2016-sterkste-daling-werkloosheid-in-tien-jaar  
16
 https://www.cbs.nl/nl-nl/nieuws/2017/16/werkloosheid-daalt-verder  
 
 Pagina 5 van 5 
 

