 
 
 
 
 
 
 
 
 
 
 
> Retouradres Postbus 20011 2500 EA  Den Haag 
Ministerie van 
  
Binnenlandse Zaken en 
Aan de Voorzitter van de Tweede Kamer 
Koninkrijksrelaties 
 
der Staten-Generaal 
Turfmarkt 147 
Postbus 20018 
Den Haag 
Postbus 20011 
2500 EA  DEN HAAG 
2500 EA  Den Haag 
 
 
Kenmerk 
2017-0000248755 
 
 
Uw kenmerk 
2017Z03471/2017D09725 
 
Bijlage 
  
2 
Datum 26 mei 2017 
Betreft Reactie op brief UPAH m.b.t. inkorting op pensioen PCN 
  
 
U heeft mij op 12 april gevraagd een reactie te geven op de brieven van Union di 
Penshonado pa Adelanto i Hustisia (UPAH) gedateerd op 24 februari 2017 
(kenmerk: 2017Z03471/2017D09725) en Sector Overleg Caribisch Nederland 
(SOCN) gedateerd op 27 februari 2017 (kenmerk: 2017Z03554/2017D09730). 
 
In de brief van UPAH aan uw Kamer wordt aandacht gevraagd voor de maatregel 
van PCN om te korten op de pensioenen per 1 april 2017 met 3,5% en waarbij 
toekomstige kortingen niet worden uitgesloten. Dit ook gegeven de positie van 
gepensioneerden in Caribisch Nederland. 
 
Het is van belang op te merken dat PCN een stichting is die - in samenspraak met 
werkgevers en werknemers over de pensioenregeling - een eigen afweging maakt 
en verantwoordelijkheid heeft. De financiële positie van PCN is echter dusdanig 
dat het doorvoeren van een korting per 1 april jl. voor het fonds onvermijdelijk 
was. Deze maatregel volgt uit het korte termijn herstelplan van PCN en was nodig 
om het fonds op termijn weer structureel financieel gezond te krijgen.  
 
Ik deel de zorgen van UPAH over de sociaal economische situatie in het Caribisch 
deel van Nederland. Momenteel voert het Nederlandse kabinet samen met de 
andere werkgevers, waaronder de openbare lichamen, gesprekken met PCN over 
de nu te volgen koers met betrekking tot de financiële staat van het fonds.  
 
Uw Kamer vraagt tevens naar kengetallen en cijfers over PCN. In een bijlage treft 
u aan de ontwikkeling van de dekkingsgraad sinds 2013. Ten aanzien van de 
premie geldt dat deze op dit moment is vastgesteld op de maximaal mogelijke 
premie van 34,4% van de pensioengrondslag. Dit komt overeen met 22% van de 
salarissom. Van de premie wordt 1/3 door de werkgever ingehouden op het 
salaris van de deelnemer en komt 2/3 ten laste komt van de werkgever. Deze 
informatie treft u ook aan op de website van PCN (www.pensioenfondscn.com). 
 
Ten aanzien van de brief van SOCN vraagt u om een afschrift van het antwoord 
op de brief van SOCN van 27 februari 2017. Nadien is aan mij op 22 maart 2017 
via de rijksvertegenwoordiger een petitie aangeboden door de vakbonden in het 
Sector Overleg Caribisch Nederland (SOCN). Hierbij wordt verzocht mijn 
standpunt kenbaar te maken aan het overkoepelend orgaan van de vakbonden 
 
Pagina 1 van 2 
 

