 
 
 
> Retouradres Postbus 20201  2500 EE  Den Haag   
 
Directie Algemene Fiscale 
de voorzitter van de Tweede Kamer der Staten-Generaal 
Politiek 
Postbus 20018 
Korte Voorhout 7 
2500 EA  Den Haag 
2511 CW  Den Haag   
Postbus 20201 
2500 EE  Den Haag   
www.rijksoverheid.nl 
Ons kenmerk 
2017-0000095521  
Uw brief (kenmerk) 
2017D06317 
 
Datum 18 mei 2017 
Betreft Aftrek studiekosten Saba 
 
 
 
Geachte Voorzitter, 
 
In de brief van de griffier van de vaste commissie voor OCW van 23 februari jl., 
met kenmerk 2017D06317, heeft u om mijn reactie verzocht op een brief van een 
persoon, woonachtig op Saba, over de afwijzing door de Belastingdienst / Caribisch 
Nederland (hierna: BCN) van de aftrek van studiekosten die hij ten behoeve van 
de studie van zijn dochter in de Verenigde Staten heeft gemaakt. Deze persoon 
noemt in zijn brief een aantal kostenposten die niet voor aftrek in aanmerking 
komen, terwijl ook de studiefinanciering die zijn dochter ontvangt onvoldoende zou 
zijn om deze kosten te dekken. Wellicht ten overvloede wijs ik op de 
geheimhoudingsplicht ten aanzien van individuele gevallen zoals neergelegd in 
artikel 67 van de Algemene Wet inzake Rijksbelastingen.  
 
Naar aanleiding van dit verzoek bericht ik u, mede namens de minister van 
OCW, dat BCN de regelgeving met betrekking tot de aftrek van studiekosten op 
een juiste wijze heeft geïnterpreteerd en toegepast. Ik wijs u in dit verband op 
artikel 16A van de Wet inkomstenbelasting BES (hierna: de Wet IB BES). In het 
eerste lid, onderdeel e, van dat artikel is bepaald dat uitgaven “ter zake van de 
kosten van studie van een middelbaar beroeps-, hoger beroeps-, universitaire of 
daarmee vergelijkbare opleiding voor eigen kinderen, kinderen van de echtgenoot 
en pleegkinderen tot 27 jaar tot een bedrag van ten hoogste USD 5.587 per kind” 
die op een belastingplichtige drukken bij hem als (aftrekbare) buitengewone last in 
aanmerking kunnen worden genomen.  
Bij de toepassing van deze bepaling zijn, naast het feit dat deze uitgaven voor 
rekening moeten komen van de belastingplichtige, twee elementen van belang, te 
weten enerzijds de maximale hoogte van het bedrag dat in aftrek wordt 
toegestaan (USD 5.587 per kind) en anderzijds de reikwijdte van het begrip 
(studie)kosten. Deze reikwijdte is omschreven in het derde lid van artikel 16A van 
de Wet IB BES. Daarin is bepaald dat onder studiekosten worden verstaan: kosten 
van school- of collegegeld, kosten van boeken en ander verplicht lesmateriaal voor 
zover het niet gaat om voorwerpen als omschreven in artikel 9C, tweede lid, 
onderdeel a, van de Wet IB BES (muziekinstrumenten, geluidsapparatuur, 
gereedschap, tekstverwerkers, computers, etc), alsmede kosten van interinsulair 
of internationaal vervoer (maximaal één reis per jaar per kind). 
Pagina 1 van 2 
 
 

