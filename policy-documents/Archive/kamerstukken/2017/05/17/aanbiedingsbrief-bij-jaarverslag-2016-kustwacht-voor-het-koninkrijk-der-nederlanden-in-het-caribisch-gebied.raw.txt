 
 
 
 
> Retouradres Postbus 20701 2500 ES Den Haag 
 
De Voorzitter van de Tweede Kamer 
Ministerie van Defensie 
 
der Staten-Generaal 
Plein 4 
MPC 58 B 
Plein 2 
Postbus 20701 
2511 CR Den Haag 
2500 ES Den Haag 
 
www.defensie.nl 
 
 
 
 
 
 
 
 
Onze referentie 
BS/2017011981 
 
Datum    17 mei 2017 
Afschrift aan 
Betreft  Jaarverslag 2016 
de Voorzitter van de Eerste  
Kamer der Staten-Generaal 
Kustwacht voor het Koninkrijk der Nederlanden in het Caribisch 
Binnenhof 22 
Gebied 
2513 AA Den Haag 
 
Bij beantwoording datum, 
 
onze referentie en betreft 
 
vermelden. 
Mede namens de minister van Binnenlandse Zaken en Koninkrijksrelaties bied ik u 
hierbij het Jaarverslag 2016 van de Kustwacht voor het Koninkrijk der 
Nederlanden in het Caribisch gebied aan.  
 
Ook in 2016 was de Kustwacht een belangrijke rechtshandhavingspartner in het 
Caribisch deel van het Koninkrijk. Het merendeel van de doelstellingen van het 
Jaarplan 2016 is gerealiseerd. Op het gebied van operaties was het een succesvol 
jaar. De Kustwacht heeft met verschillende middelen meerdere drugsvangsten 
gedaan. Zo werd in maart 2016 een partij van 1.100 kilo cocaïne gevangen, één 
van de grootste in de geschiedenis van de Kustwacht. De Cutters, het 
stationsschip en de vliegende eenheden hebben een onmisbare bijdrage aan het 
resultaat geleverd. Daarnaast speelde de Kustwacht een belangrijke rol in de 
aanpak van illegale immigratie vanuit vooral Venezuela. Op basis van cijfers van 
de Kustwacht kan worden gesteld dat er een lichte, nog niet verontrustende 
toename is van migranten uit Venezuela die het Caribisch deel van het Koninkrijk 
illegaal proberen te bereiken om daar tijdelijk in een inkomen te voorzien en 
vervolgens veelal weer terug te keren. Ondanks het feit dat de walradar bijna het 
einde van zijn technische levensduur heeft bereikt, heeft het Joint Rescue and 
Coordination Center met het walradarsysteem een significante bijdrage geleverd 
aan het detecteren van de smokkelboten vanuit Venezuela. Dit heeft geresulteerd 
in de aanhouding van 86 illegalen bij de Benedenwindse eilanden. Na aanhouding 
draagt de Kustwacht de illegalen over aan de lokale autoriteiten. De 
samenwerking met de ketenpartners is dan ook cruciaal om de opvang en 
overdracht van deze personen goed te regelen.  
 
Uiteraard is er ook weer nauw samengewerkt met de US Coast Guard, door het 
uitvoeren van gezamenlijke operaties nabij de Bovenwindse eilanden. Dat geldt 
ook voor Frankrijk, met name op het gebied van Search and Rescue (SAR), 
waarbij de DASH-8 van de KWCARIB meerdere succesvolle zoekacties heeft 
uitgevoerd op verzoek van het Maritime Rescue and Coordination Center Fort-de-
France.  
 
 
 Pagina 1 van 2  
 
 

