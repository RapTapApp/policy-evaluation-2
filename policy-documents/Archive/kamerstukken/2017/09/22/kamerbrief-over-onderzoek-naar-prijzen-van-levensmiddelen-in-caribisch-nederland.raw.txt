 
 
 
> Retouradres Postbus 20401 2500 EK Den Haag 
 
Directoraat-generaal 
 
Energie, Telecom & 
De Voorzitter van de Eerste Kamer  
Mededinging 
der Staten-Generaal Directie Mededinging en 
Consumenten 
Binnenhof 22  
Bezoekadres 
2513 AA  DEN HAAG 
Bezuidenhoutseweg 73 
2594 AC Den Haag 
Postadres 
Postbus 20401 
2500 EK Den Haag 
Overheidsidentificatienr 
00000001003214369000 
T 070 379 8911 (algemeen) 
 
www.rijksoverheid.nl/ez 
Datum 22 september 2017 
 
Ons kenmerk  
Betreft Onderzoek naar prijzen van levensmiddelen in Caribisch Nederland 
DGETM-MC / 17149520  
 
Bijlage(n) 
Geachte Voorzitter,  
3 
 
Hoge transportkosten, hoge elektriciteitskosten, belastingdruk, marges van 
supermarkten, gebrekkige concurrentie, allemaal worden ze genoemd als 
belangrijke factoren die de prijzen van levensmiddelen in Caribisch Nederland 
bepalend beïnvloeden. Wat is echter de daadwerkelijk bepalende factor van de 
prijzen van levensmiddelen in Caribisch Nederland? Om dit uit te zoeken heb ik 
onderzoek laten doen naar de prijsopbouw van zeventien veelgebruikte 
levensmiddelen. Het onderzoek is verricht door onderzoeksbureau Ecorys, in 
samenwerking met adviesbureau Curconsult. Met deze brief informeer ik uw 
Kamer over de uitkomsten van het onderzoek en over de vervolgstappen. Het 
onderzoeksresultaat is als bijlage toegevoegd bij deze brief. In de brief zal 
achtereenvolgens in worden gegaan op de aanleiding van het onderzoek, de 
integrale aanpak die bij het onderzoek is gevolgd, de opzet en de uitkomsten van 
het onderzoek en de vervolgstappen.  
 
Aanleiding 
De eilanden van Caribisch Nederland hebben te maken met hoge prijzen voor 
eerste levensbehoeften. Dit blijkt uit onder meer uit de rapportages van het 
1
Centraal Bureau voor de Statistiek (hierna: CBS) en het rapport ‘Vijf jaar 
verbonden: Bonaire, Sint Eustatius, Saba en Europees Nederland’ van de 
evaluatiecommissie Caribisch Nederland (hierna: evaluatiecommissie) onder 
2
leiding van mw. mr. drs. J.W.E. Spies. De evaluatiecommissie concludeert dat de 
prijzen na de transitie op 10 oktober 2010 zijn gestegen. Dagelijkse 
boodschappen doen in Caribisch Nederland is duur.  
 
In het rapport van de evaluatiecommissie en in eerdere onderzoeken worden 
verschillende mogelijke oorzaken genoemd voor de hoge prijzen. Op basis van de 
beschikbare informatie staat echter onvoldoende vast wat de daadwerkelijke 
oorzaken van de hoge prijzen zijn. Met name het ontbreken van statistische 
informatie over de prijsopbouw is hierbij een knelpunt. Met een goed inzicht in de 
prijsopbouw kan worden gekeken of de prijzen niet alleen hoog zijn, maar ook of 
in de keten gerichte maatregelen kunnen worden genomen om de prijzen te 
beheersen.  
                                                
 
1
 CBS, Prijsniveaumeting Caribisch Nederland 2015 
2
 Kamerstuk 34300-IV, nr. 59 
 Pagina 1 van 10 
 
 

 
 
Directoraat-generaal 
 
Energie, Telecom & 
 Mededinging 
 
Directie Mededinging en 
 
Consumenten 
 
 
 
 
Ons kenmerk 
DGETM-MC / 17149520 
Bloem Vers fruit (sinaasappels) Houdbare melk Sinaasappelsap 
 
Wit brood Verse groenten (tomaten) Kaas Bronwater 
Biscuits Vers vlees Zeep  Luiers 
(Kippenvleugels/drumstick
s) 
Witte rijst Toiletpapier Corned beef Tandpasta 
Spijkerbroeken    
Tabel 1: Lijst van gekozen producten 
Het onderzoek start met een schets van de marktsituatie op de eilanden. Hierbij is 
gekeken naar waar de voor het onderzoek gebruikte producten worden ingekocht, 
hoe de producten op de eilanden terechtkomen en hoe de markt voor de verkoop 
van de producten eruitziet. Daarna is gekeken naar de algehele prijsontwikkeling 
en naar de prijsontwikkeling van de zeventien gekozen producten. Hierbij is zoveel 
mogelijk gebruikgemaakt van de data van het CBS. Vervolgens is gekeken naar 
de prijsopbouw van de zeventien producten. In de prijsopbouw zijn de volgende 
elementen meegenomen: de inkoopwaarde, de interregionale transportkosten, de 
bruto marge van de groothandel, de omzetbelasting, de lokale transportkosten, de 
belastingen (algemene bestedingsbelasting (ABB) en omzetbelasting) en de bruto 
marge van de detailhandel. Daarnaast is een inschatting gemaakt van de kosten 
die een ondernemer uit zijn brutomarge moet betalen (onderverdeeld in 
loonkosten, energiekosten en overige kosten) en van de nettowinst. Gebaseerd op 
de prijsopbouw heeft Ecorys ten slotte gekeken naar de effectiviteit van een 
aantal mogelijke maatregelen om de hoge prijzen terug te dringen. Op basis van 
deze analyse eindigt Ecorys met een aantal aanbevelingen. 
  
Uitkomsten en aanbevelingen 
Hieronder worden de belangrijkste uitkomsten van het onderzoek besproken. 
Hierbij wordt een onderscheid gemaakt tussen Bonaire enerzijds en Saba en Sint 
Eustatius (de bovenwinden) anderzijds.  
 
Bonaire 
Uit het onderzoek blijkt dat de prijzen voor voedingsmiddelen op Bonaire sinds de 
transitie met ongeveer 13 % zijn gestegen (zie figuur 1). De prijzen zijn vooral in 
de beginperiode na de transitie sterk gestegen, de laatste jaren zijn de prijzen 
zelfs licht gedaald (zie figuur 4). Dit algemene beeld valt ook waar te nemen voor 
de onderzochte producten. Ook voor deze producten zijn de prijzen sinds de 
transitie gestegen, waarbij voor de meeste producten de stijging in de 
beginperiode het sterkst was. 
 
Uit de analyse van de herkomst van de producten op Bonaire blijkt dat nauwelijks 
sprake is van eigen productie, maar dat bijna alle producten worden 
geïmporteerd. De meeste producten komen uit de VS (Miami) of Europa. Curaçao 
speelt een belangrijke rol bij het vervoer van de producten. De producten worden 
ingekocht bij een groothandel op Curaçao, of ze worden op Curaçao overgeslagen 
om naar Bonaire te worden vervoerd. Voor het vervoer tussen Curaçao en Bonaire 
is er 1 aanbieder, te weten Don Andres. Op Bonaire worden de producten 
 
 Pagina 3 van 10 
 

 
 
Directoraat-generaal 
 
Energie, Telecom & 
 Mededinging 
 
Directie Mededinging en 
 
Consumenten 
 
 
 
 
Ons kenmerk 
DGETM-MC / 17149520 
 
Figuur 2: kostenopbouw gekozen producten Bonaire 
Saba en Sint Eustatius 
Op Saba zijn de prijzen voor voedingsmiddelen sinds de transitie met ongeveer 25 
% gestegen (zie figuur 1). Op Sint Eustatius is de stijging ongeveer 17 %. Net als 
op Bonaire vond de grootste stijging op Saba en Sint Eustatius in de eerste jaren 
na de transitie plaats (zie figuur 4). Voor de meeste van de geselecteerde 
producten is op beide eilanden een continue stijging van de prijzen te zien, het 
prijsverloop vertoont op zowel Saba als Sint Eustatius een grillig patroon. 
 
Ook op Saba en Sint Eustatius geldt dat nauwelijks sprake is van eigen productie. 
Veel van de geïmporteerde producten komen uit de VS (Miami), een aantal 
producten komt uit Europa. De producten worden veelal bij groothandels op Sint 
Maarten ingekocht en van daar naar de eilanden getransporteerd. Dit gebeurt 
bijna allemaal via 1 transporteur (Mutty’s Pride). Uit de analyse van de markt voor 
eerste levensbehoeften blijkt dat er op Saba zes supermarkten zijn, waarvan drie 
grote. Op Sint Eustatius zijn elf supermarkten, waarvan 1 (Duggins) verreweg de 
grootste is. 
  
Uit de analyse van kostenopbouw van de gekozen producten (zie figuur 3) komt 
een vergelijkbaar beeld met dat op Bonaire naar voren. De inkoopwaarde en de 
brutomarge van de detailhandel vormen het grootste deel van de prijs waartegen 
consumenten het product kunnen kopen. Net als op Bonaire moeten 
supermarkten uit hun brutomarge nog verschillende kosten betalen, op Saba en 
Sint Eustatius wordt de nettowinst op ongeveer 3% van de verkoopprijs geschat. 
De prijsopbouw van individuele producten is vergelijkbaar met die op Bonaire. 
Bovendien wordt ook op Saba en Sint Eustatius de ontwikkeling in de prijs voor 
het grootste deel verklaard door ontwikkelingen in de inkoopprijs. 
 
 
 Pagina 5 van 10 
 

 
 
Directoraat-generaal 
 
Energie, Telecom & 
 Mededinging 
 
Directie Mededinging en 
 
Consumenten 
 
 
 
 
Ons kenmerk 
Ecorys heeft op basis van de bevindingen gekeken naar de effectiviteit van een DGETM-MC / 17149520 
 
aantal mogelijke maatregelen. Hierbij is gekeken naar de impact op de prijzen en 
de uitvoerbaarheid. Maatregelen die volgens Ecorys op basis van deze analyse 
niet effectief zijn in het terugdringen van de hoge prijzen, zijn onder andere 
directe regulering van de prijzen via de Prijzenwet BES en mededingingsbeleid. 
Supermarkten hebben volgens het onderzoek geen buitengewoon hoge marges. 
Bovendien zijn er op alle drie de eilanden relatief veel supermarkten, wat de 
mogelijkheid voor ruime marges beperkt. Daarnaast zijn zowel prijsregulering als 
mededingingsbeleid lastig uitvoerbaar omdat continu toezicht nodig is. Een andere 
interventie die niet effectief wordt geacht is terugdringen van de transportkosten. 
Transportkosten vormen immers een beperkt deel van de totale prijs waartegen 
consumenten het product kopen. 
 
Aanbevelingen 
Ecorys concludeert dat de volgende maatregelen wel effectief zijn en beveelt aan 
deze verder te verkennen: 
 
1. Het nieuw leven inblazen van een vrijwillig systeem van maximumprijzen op 
Bonaire en Saba en verkennen van een vrijwillig systeem op Sint Eustatius. 
Dit in combinatie met het inzichtelijk maken van de prijzen in de verschillende 
supermarkten.  
2. Kritisch kijken naar de huidige invulling van de ABB, waarbij de vrijstelling van 
de ABB kan worden verruimd naar enkele eerste levensbehoeften die nu nog 
niet onder de vrijstelling van de ABB vallen.  
3. Blijven investeren in eigen agrarische productie van eerste levensmiddelen, 
bijvoorbeeld via subsidies of het beschikbaar stellen van grond.  
4. Op Saba en Sint Eustatius verkennen of inkoopmacht van de overheid kan 
worden ingezet om lagere prijzen tot stand te brengen. Daarnaast adviseert 
Ecorys het beschikbaar stellen van expertise aan ondernemers om hun 
inkoopkennis te vergroten.  
5. Herzien van het vestigingsbeleid op Bonaire, zodat het Bestuurscollege beleid 
kan maken hoeveel supermarkten het waar wil hebben. 
6. Budgetvoorlichting op de eilanden om prijsbewustzijn te creëren. 
7. Openbaar vervoer op Bonaire. Zo kunnen de mensen zonder eigen vervoer 
ook naar de goedkopere supermarkten. 
  
Vervolgstappen 
Het grootste deel van de prijs wordt bepaald door de inkoopwaarde. Een snelle 
substantiële permanente verlaging van de prijs voor levensmiddelen lijkt dan ook 
niet haalbaar. Een groot deel van de inkoopprijzen wordt immers bepaald door 
wereldmarktprijzen, voornamelijk de prijs van voedsel en olie spelen daarin een 
rol. Dit betekent niet dat er geen mogelijkheden zijn om de hoge prijzen terug te 
dringen, wel dient men realistisch te zijn over de mate waarin de maatregelen een 
impact hebben op de uiteindelijk consumentenprijs. Daarnaast kan worden 
bewerkstelligd dat consumenten meer dan nu profiteren van de prijsverschillen 
tussen supermarkten. Uit het onderzoek blijkt dat dergelijke indirecte maatregelen 
 
 Pagina 7 van 10 
 

 
 
Directoraat-generaal 
 
Energie, Telecom & 
 Mededinging 
 
Directie Mededinging en 
 
Consumenten 
 
 
 
 
Ons kenmerk 
 DGETM-MC / 17149520 
 
Lange termijn 
 
Consumentenbewustzijn 
Om consumenten bewuster te maken van wat ze kopen, zal worden ingezet op 
het creëren van meer consumentenbewustzijn. Het kabinet zal de activiteiten die 
de verschillende ministeries op dit terrein reeds verrichten bundelen zodat deze 
beter op elkaar kunnen worden afgestemd. Het gaat hierbij bijvoorbeeld om 
onderwijs en voorlichting over hoe met geld om te gaan, zoals in Europees 
Nederland wordt gedaan door het platform Wijzer in Geldzaken. Wanneer 
consumenten bewuster gaan kopen, zullen supermarkten meer prikkels hebben 
producten tegen een lagere prijs aan te bieden. 
 
Vestigingsbeleid 
Samen met de Bestuurscolleges zal worden gekeken naar de mogelijkheden van 
herziening van de Vestigingswet BES. Het is daarbij van belang om een eventuele 
herziening zo vorm te geven dat er een goede balans ontstaat tussen effectiviteit 
van het vestigingsbeleid en de daarmee gepaarde administratieve lasten voor 
zowel ondernemers als de Bestuurscolleges. Op dit moment wordt al gekeken naar 
de mogelijkheden die er zijn.  
 
OV-verbinding 
Wanneer consumenten weten hoeveel een product bij elke supermarkt kost, 
moeten ze wel in staat zijn om de keuze te hebben deze producten te kopen. Met 
name op Bonaire kan dit vanwege de afstanden een probleem zijn. De inwoners 
van de meer afgelegen gebieden, met name Rincon, zijn niet altijd in staat naar 
de grote en vaak goedkopere supermarkten in Kralendijk toe te gaan. Daarom zal 
het kabinet haar expertise aanbieden aan het bestuurscollege van Bonaire om te 
verkennen wat de mogelijkheden zijn voor een simpele en betaalbare OV-
verbinding op het eiland, die zowel de afgelegen gebieden als de Kaya Industria in 
Kralendijk, waar de meeste grotere supermarkten zich bevinden, bedient.  
 
Lokale productie 
Ten slotte zullen de Bestuurscolleges zich samen met (financiële) ondersteuning 
van het kabinet blijven inzetten op het stimuleren van lokale agrarische productie 
van eerste levensbehoeften (groente en fruit). Vanwege de kleine schaal en de 
kosten gepaard met lokale productie zal lokale productie weinig tot geen invloed 
hebben op de prijs van levensmiddelen. Ook zullen sommige lokaal geproduceerde 
producten duurder zijn dan geïmporteerde producten. Lokale productie verkleint 
echter de afhankelijkheid van import. Het verminderen van deze afhankelijkheid 
kan van belang zijn als de transporteur vanwege weersomstandigheden de 
eilanden niet kan bereiken, bij een scherpe daling in het aanbod op de 
wereldmarkt of bij politieke instabiliteit in de regio. Daarnaast stimuleert lokale 
productie de werkgelegenheid. Onderdeel van deze is actie is het stimuleren van 
zelf produceren op scholen (bijvoorbeeld door te investeren in kassen), zodat 
kinderen op jonge leeftijd bewuster worden van gezonde voeding en interesse 
krijgen voor de land- en tuinbouw. 
 
 Pagina 9 van 10 
 

