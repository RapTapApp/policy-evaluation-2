 
 
 
> Retouradres Postbus 20011 2500 EA  Den Haag 
Ministerie van 
  
Binnenlandse Zaken en 
Aan de Voorzitter van de Tweede Kamer 
Koninkrijksrelaties 
 
der Staten-Generaal 
Turfmarkt 147 
Postbus 20018 
Den Haag 
Postbus 20011 
2500 EA  DEN HAAG 
2500 EA  Den Haag 
 
 
Kenmerk 
2017-0000458083 
 
 
Uw kenmerk 
2017Z09776/2017D24154 
  
Datum 22 september 2017 
Betreft Verzoek reactie op brief derde i.v.m. herstel individuele 
pensioenrechten 
  
 
U heeft mij op 6 september jl. gevraagd een reactie te geven op de brief van de 
heer Meijer aan uw Kamer van 30 juni jl. inzake het herstel van individuele 
pensioenrechten. 
 
De kwestie is bij mij bekend en ik heb hierover met uw Kamer en de Eerste 
Kamer een aantal keren van gedachten gewisseld. Bij de overdracht in 2010 van 
de pensioenadministraties van het Algemeen Pensioenfonds voor de Nederlandse 
Antillen (APNA) aan het Pensioenfonds Caribisch Nederland (PCN) is gebleken dat 
een deel van de werknemers die waren toebedeeld aan PCN, niet (goed) in de 
pensioenadministratie van APNA waren opgenomen.  
 
Inmiddels is voor de Rijksdienst Caribisch Nederland (RCN) met extra 
ondersteuning vanuit BZK en PCN de benodigde informatie geïnventariseerd en 
zijn omissies in de pensioenopbouw hersteld. Het gaat in de casus van deze brief 
evenwel om een docente op een school op Sint Eustatius. Voor deze werkgever 
geldt dat de openbare lichamen en scholen verantwoordelijk zijn om de benodigde 
informatie te verstrekken en ook als enige over deze informatie beschikken. Mijn 
ministerie ondersteunt het dossieronderzoek voor het onderwijspersoneel dit 
najaar ter plaatse.  
 
Ik heb navraag gedaan bij het Pensioenfonds Caribisch Nederland (PCN) en ik 
begrijp dat het dossieronderzoek ten aanzien van deze casus en vergelijkbare 
gevallen inmiddels ten dele is afgerond. Naar aanleiding van het gesprek dat PCN 
in juli 2017 met het Bestuurscollege van Sint Eustatius had, heeft het 
bestuurscollege de gegevens geverifieerd en geaccordeerd. Daarmee is een 
belangrijke stap gezet. In samenspraak met PCN en de minister van OCW wordt – 
net zoals dat voor voormalige landsambtenaren heeft plaatsgevonden - nu 
gewerkt aan het herstel van deze rechten. Ik verwacht dat deelnemers op korte 
termijn duidelijkheid kan worden gegeven. 
  
De minister van Binnenlandse Zaken en Koninkrijksrelaties, 
 
 
 
dr. R.H.A. Plasterk 
Pagina 1 van 1 
 

