 
 
 
> Retouradres Postbus 20011 2500 EA  Den Haag 
Ministerie van 
 Aan de Voorzitter van de Tweede Kamer 
Binnenlandse Zaken en 
der Staten-Generaal 
Koninkrijksrelaties 
 
Postbus 20018 
Turfmarkt 147 
2500EA Den Haag 
Den Haag 
Postbus 20011 
2500 EA  Den Haag 
 
 
Kenmerk 
2017-0000416982 
 
 
Uw kenmerk 
2017Z08015 
  
Datum 1 september 2017 
Betreft Overzicht stortingen Pensioenfonds Caribisch Nederland 
  
 
Bij brief van de vaste commissie voor Koninkrijksrelaties heeft u mij op 5 juli 
2017 gevraagd een nadere specificatie te verstrekken van de stortingen vanaf 
2010 (inclusief werkgevers- en werknemerspremies) in het Pensioenfonds 
Caribisch Nederland (PCN).  
 
Ten aanzien van premies geldt â€“ ik verwijs hierbij ook naar mijn brief van 26 mei 
jl.- dat deze op dit moment is vastgesteld op de maximaal mogelijke premie van 
34,4% van de pensioengrondslag. Dit komt overeen met 22% van de salarissom. 
Van de premie wordt 1/3 door de werkgever ingehouden op het salaris van de 
deelnemer en komt 2/3 ten laste van de werkgever. 
 
Wat betreft de stortingen geldt het volgende. De pensioenverplichtingen die het 
Algemeen Pensioenfonds van de Nederlandse Antillen (APNA) had jegens 
voormalige ambtenaren op Bonaire, Sint Eustatius en Saba zijn bij de transitie in 
2010 overgegaan naar de Staat. Het hiermee gemoeide bedrag van 92,4 miljoen 
euro heeft de Staat ondergebracht in PCN. Om te zorgen dat PCN per 10 oktober 
2010 een financieel gezonde start zou kunnen maken heeft de Staat in 2010 nog 
een aanvullende betaling gedaan van 50,4 miljoen euro. In 2011 bleek dat de 
overgedragen verplichtingen hoger zijn dan aanvankelijk gedacht. De Staat heeft 
daarop een aanvullende betaling gedaan van circa 30,3 miljoen euro. 
 
De minister van Binnenlandse Zaken en Koninkrijksrelaties, 
 
 
 
 
dr. R.H.A. Plasterk 
 
Pagina 1 van 1 
 

