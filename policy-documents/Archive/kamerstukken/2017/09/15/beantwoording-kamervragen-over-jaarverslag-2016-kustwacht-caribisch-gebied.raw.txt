 
 
 
 
> Retouradres Postbus 20701 2500 ES Den Haag 
 
de Voorzitter van de Tweede Kamer 
Ministerie van Defensie 
der Staten-Generaal 
 
Plein 4 
Plein 2 
MPC 58 B 
2511 CR Den Haag 
Postbus 20701 
2500 ES Den Haag 
www.defensie.nl 
 
 
 
 
 
 
 
Onze referentie 
BS2017024472 
Datum  
Bij beantwoording datum, 
Betreft Antwoorden op vragen jaarverslag 2016 Kustwacht Caribisch gebied 
onze referentie en betreft 
vermelden. 
 
 
 
Hierbij bied ik u aan, mede namens de minister van Binnenlandse Zaken en 
Koninkrijksrelaties, de antwoorden op de feitelijke vragen inzake het Jaarverslag 
2016 van de Kustwacht voor het Koninkrijk der Nederlanden in het Caribisch 
Gebied (34550-X, nr. 87). De vragen zijn ingezonden op 22 juni jl. (kenmerk 
34550-X-87/2017D18445).  
 
 
 
 
 
 
DE MINISTER VAN DEFENSIE 
 
 
 
 
 
 
J.A. Hennis-Plasschaert 
 
  
 Pagina 1 van 6  
 
 

 
 
5. 
In hoeverre is er sprake van roulatie van lokale krachten op kritische functies? 
 
  
 
Daar waar mogelijk wordt het roulatieprincipe toegepast. Dit blijft echter lastig 
 
vanwege de specialistische aard van de kritische functies. Voor lokale medewerkers 
is doorgaans geen tijdsduur verbonden aan een functie. Alleen voor enkele functies 
 
op de Cutter bestaan aparte ontwikkeltrajecten voor lokale medewerkers, zoals voor 
de twee gezagvoerders en voor werktuigkundigen. Het personeel wordt binnen de 
formatie daarvoor opgeleid. 
 
6.  
Hoe zijn de ontwikkelingen in Venezuela van invloed geweest op de prioriteit 
van de bestrijding van illegale immigratie? 
 
De ontwikkelingen in Venezuela hebben er toe geleid dat de Kustwacht sinds 2016 
haar patrouilles op dit gebied heeft geïntensiveerd. De Kustwacht is in staat om haar 
taken in van het tegengaan van illegale migratie uit te voeren.  
 
7. 
Wat is de reden van het gedeeltelijk leveren van capaciteit door de Cougar 
helikopter op Hato? Hoe wordt deze helikopter normaal ingezet? 
 
In 2015 en begin 2016 konden, vanwege het niet-beschikbaar zijn van de NH-90 
helikopter, de stationsschepen van de Koninklijke Marine niet worden uitgerust met 
een geschikte maritieme helikopter voor de periode dat ze voor de Kustwacht 
hebben gevaren. Om dit op te vangen is de Cougar helikopter gestationeerd op het 
vliegveld Hato te Curaçao. Vanaf juli 2016 kon Defensie de stationsschepen weer 
uitrusten met een NH-90 boordhelikopter en werd de stationering van de Cougar 
helikopter beëindigd. De Cougars worden normaal gesproken gebruikt voor inzet en 
joint training van de Landmacht, Marine en Marechaussee, nationale taken en 
(beperkt) maritiem optreden. 
 
8. 
Wat is het concrete doel van de te organiseren themadag in 2017? 
 
De themadag staat dit najaar in het teken van het Intelligence Gestuurde Politiewerk 
binnen de justitiële keten. Het doel van themadagen is intensivering en verbetering 
van de samenwerking tussen de justitiële ketenpartners en informatie-uitwisseling in 
brede zin. Zo ging de themadag in 2016 over het samengaan van verschillende 
toezichts- en opsporingsbevoegdheden bij het optreden in multidisciplinaire teams. 
 
9. 
Is Nederland betrokken bij de keuze om de plannen voor een walradarsysteem 
op het Franse deel van Sint Maarten op te schorten? 
 
Nee. De keuze om wel of geen walradar op het Franse deel van Sint Maarten te 
plaatsen is aan Frankrijk. Nederland is hierover wel geïnformeerd. 
 
 
 Pagina 3 van 6  
 
 

 
 
16. 
Waardoor was het klimmen in de radarmast niet veilig genoeg? 
 
  
 
Het klimmen in de radarmast was niet veilig genoeg, omdat de keuring van de val-
 
klimbeveiliging was verlopen. Herkeuring kon niet op korte termijn plaatsvinden. 
Inmiddels is voor langere periode een contract afgesloten voor het uitvoeren van 
 
herkeuringen. 
 
17. 
Wat is het meerjarige effect van de bezuinigingsmaatregelen op de training 
van personeel? Hoeveel achterstanden zijn er ontstaan en binnen welke 
termijn worden deze ingelopen? 
 
21. 
Wat is het meerjarige effect van de bezuinigingsmaatregelen in 2016? Welke 
en hoeveel achterstanden zijn er ontstaan en binnen welke termijn worden 
deze ingelopen? 
 
22. 
Bent u bereid uitgebreid in te gaan op het effect van alle afzonderlijke 
bezuinigingsmaatregelen, te weten:  
 
- het schrappen van havenbezoekers (3x2) van de cutters [€ 0,05 miljoen]; 
- het schrappen van niet voor de Kustwacht Vakopleiding en niet voor de 
vaarbevoegdheid benodigde opleidingen [€ 0,2 miljoen]; 
- het schrappen van niet (direct gerelateerde) operationele dienstreizen [€ 0,2 
miljoen]; 
- het toepassen van het single engine-concept voor cutters, waardoor kan 
worden bespaard op brandstof en onderhoud [€ 0,2 miljoen]? 
 
23. 
In hoeverre heeft het met één motor varen van de cutters de operationele inzet 
beperkt? In hoeverre leidt dit op langere termijn tot meer slijtage? 
 
In 2016 werden alleen de meest essentiële trainingen en opleidingen geboden. Dit 
betreft vooral opleidingen voor het verkrijgen en onderhouden van de 
vaarbevoegdheid op de Cutters en de initiële opleiding van aspiranten. Het 
beperken heeft geen effect gehad op de taakuitvoering van de Kustwacht. Het 
inlopen van opleidingsachterstanden kan tot maximaal 3 jaar duren. Dit is 
gebaseerd op de maximale opleidingsduur van op dit moment niet gegeven 
opleidingen. 
 
Het incidenteel schrappen van havenbezoeken en dienstreizen heeft gevolgen 
gehad voor de uitvoering van het beleid voor het intensiveren van de samenwerking 
tussen de ketenpartners en het verbeteren van de informatie-uitwisseling (zowel 
nationaal als internationaal) en de bredere internationale contacten. Door 
beperkingen in het reisbudget konden minder regionale en internationale 
bijeenkomsten worden bijgewoond.  
 
 Pagina 5 van 6  
 
 

