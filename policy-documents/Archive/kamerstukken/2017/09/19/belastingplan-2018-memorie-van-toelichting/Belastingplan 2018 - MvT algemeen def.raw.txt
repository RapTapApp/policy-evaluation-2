 
 
Wijziging van enkele belastingwetten en enige 
andere wetten (Belastingplan 2018) 
 
Memorie van toelichting 
 
Inhoudsopgave 
I. Algemeen ........................................................................................................................ 2 
1. Inleiding ......................................................................................................................... 2 
2. Samenstelling pakket Belastingplan 2018 ........................................................................... 3 
3. Opzet algemeen deel ....................................................................................................... 4 
4. Inkomensbeleid ............................................................................................................... 4 
5. Inkomstenbelasting ......................................................................................................... 5 
6. Algemene wet inkomensafhankelijke regelingen .................................................................. 5 
7. Vennootschapsbelasting ................................................................................................... 6 
7.1. Dubbele zakelijkheidstoets bij uiteindelijke derdenfinanciering............................................ 6 
7.2. Uitvoering motie Van Vliet ............................................................................................. 7 
8. Kansspelbelasting ............................................................................................................ 8 
9. Omzetbelasting ............................................................................................................... 8 
9.1. Aanscherping definitie geneesmiddelen............................................................................ 8 
9.2. Aanpassing tariefbepalingen omzetbelasting met betrekking tot zeeschepen ....................... 17 
10. Belasting van personenauto’s en motorrijwielen................................................................ 18 
11. Belastingen op milieugrondslag ...................................................................................... 19 
11.1. Heffing afvalstoffenbelasting bij verwijdering buiten Nederland ........................................ 19 
11.2. Tijdelijke verhoging tarieven energiebelasting ............................................................... 23 
11.3. Uitbreiding stadsverwarmingsregeling........................................................................... 24 
12. Invorderingswet 1990 ................................................................................................... 25 
13. Belastingwet BES .......................................................................................................... 27 
14. Budgettaire aspecten .................................................................................................... 28 
15. EU-aspecten ................................................................................................................. 31 
16. Uitvoeringskosten Belastingdienst ................................................................................... 31 
17. Gevolgen voor bedrijfsleven en burger ............................................................................ 31 
18. Advies en consultatie .................................................................................................... 32 
II. ARTIKELSGEWIJZE TOELICHTING .................................................................................... 33 
 
  
1 
 

 
2. Samenstelling pakket Belastingplan 2018 
 
Het pakket Belastingplan bestaat ook dit jaar uit verschillende wetsvoorstellen. In het wetsvoorstel 
Belastingplan 2018 zijn maatregelen opgenomen die per 1 januari 2018 budgettair effect hebben, 
zoals maatregelen die raken aan de koopkracht van burgers. De andere wetsvoorstellen uit het 
pakket Belastingplan 2018 zijn het wetsvoorstel Overige fiscale maatregelen 2018 (OFM 2018), het 
wetsvoorstel Wet afschaffing van de btw-landbouwregeling en het wetsvoorstel Wet 
inhoudingsplicht houdstercoöperatie en uitbreiding inhoudingsvrijstelling. 
 
In het wetsvoorstel OFM 2018 zijn maatregelen opgenomen ten behoeve van het noodzakelijke 
onderhoud van het fiscale stelsel en andere maatregelen die meer technisch van aard zijn of die 
geen budgettaire gevolgen hebben.  
 
Het wetsvoorstel Wet afschaffing van de btw-landbouwregeling betreft een maatregel die is 
genoemd als een beleidswijziging in de begroting van het Ministerie van Economische Zaken in 
2016. In deze begroting wordt verwezen naar het Interdepartementaal Beleidsonderzoek Agro-, 
visserij-, en voedselketens waaruit blijkt dat deze regeling onvoldoende bijdraagt aan de 
1
beleidsdoelen. 
 
Het wetsvoorstel Wet inhoudingsplicht houdstercoöperatie en uitbreiding inhoudingsvrijstelling 
bevat maatregelen die zowel een aanscherping als een versoepeling in de dividendbelasting 
inhouden. Dividendbelasting wordt geheven van, kort gezegd, degenen die gerechtigd zijn tot de 
opbrengst van aandelen in, winstbewijzen van en hybride leningen aan – met name – in Nederland 
gevestigde naamloze vennootschappen  en besloten vennootschappen. De groep 
belastingplichtigen wordt uitgebreid met gerechtigden tot de opbrengst uit hoofde van 
kwalificerende lidmaatschapsrechten in in Nederland gevestigde houdstercoöperaties. Daarnaast 
kent de dividendbelasting een inhoudingsvrijstelling in deelnemingsverhoudingen. Kort gezegd mag 
in nationale verhoudingen inhouding van dividendbelasting achterwege blijven in 
deelnemingsrelaties waarbinnen dividenden bij de ontvanger onder de deelnemingsvrijstelling in de 
vennootschapsbelasting vallen. De inhoudingsvrijstelling geldt ook voor situaties binnen de 
Europese Unie (EU) en de Europese Economische Ruimte (EER). Voorgesteld wordt de 
inhoudingsvrijstelling uit te breiden richting derde landen waarmee Nederland een belastingverdrag 
heeft gesloten dat voorziet in een dividendbepaling. Deze uitbreiding van de inhoudingsvrijstelling 
gaat gepaard met een wijziging en tegelijkertijd aanscherping van de huidige nationale 
antimisbruikbepalingen in de dividend- en vennootschapsbelasting.  
 
Het onderhavige wetsvoorstel en het wetsvoorstel OFM 2018 zijn aan te merken als inhoudelijke 
verzamelwetsvoorstellen. De wetsvoorstellen voldoen aan de criteria in de Notitie 
2
Verzamelwetgeving. Bij het onderhavige wetsvoorstel is sprake van budgettaire samenhang. De 
opbrengst van bepaalde maatregelen wordt gebruikt als dekking voor andere maatregelen. Bij het 
                                                
1
 Kamerstukken II 2015/16, 30 991, nr. 25. 
2
 Kamerstukken I 2010/11, 32 500 VI, nr. M. 
3 
 

 
Maximum inkomensafhankelijke combinatiekorting € 2.778 € 2.801 
Jonggehandicaptenkorting € 722 € 728 
Ouderenkorting (lagere inkomens) € 1.292 € 1.418 
Ouderenkorting (hogere inkomens) € 71 € 72 
Alleenstaande ouderenkorting € 438 € 423 
   
Schijfgrenzen 2017 2018  
Einde eerste schijf € 19.982 € 20.142 
Einde tweede schijf geboren voor 1 januari 1946 € 34.130 € 34.404 
Einde tweede schijf geboren na 1 januari 1946 € 33.791 € 33.994 
Einde derde schijf € 67.072 € 68.507 
   
Gecombineerde tarieven inkomstenbelasting/loonbelasting 
2017 2018  
en premie voor de volksverzekeringen 
Tarief eerste schijf onder AOW-leeftijd 36,55% 36,55% 
Tarief eerste schijf boven AOW-leeftijd 18,65% 18,65% 
Tarief tweede schijf onder AOW-leeftijd 40,80% 40,85% 
Tarief tweede schijf boven AOW-leeftijd 22,90% 22,95% 
Tarief derde schijf  40,80% 40,85% 
Tarief vierde schijf 52,00% 51,95% 
 
5. Inkomstenbelasting 
 
Bij de behandeling van het Belastingplan 2017 is een amendement van het lid Aukje de Vries 
aangenomen over het uitoefenen van aandelenopties die door innovatieve start-ups aan hun 
3
werknemers zijn verstrekt. Als dekking van de in dat amendement opgenomen maatregel is 
blijkens de toelichting op het amendement beoogd het percentage van de energie-
investeringsaftrek (EIA) per 1 januari 2018 met 0,5 procentpunt te verlagen. Deze verlaging is 
destijds echter niet opgenomen in het amendement. Deze omissie wordt in onderhavig 
wetsvoorstel hersteld. 
 
6. Algemene wet inkomensafhankelijke regelingen 
 
De Algemene wet inkomensafhankelijke regelingen (Awir) hanteert voor het voor de draagkracht in 
aanmerking te nemen toetsingsinkomen een jaarsystematiek. Het toetsingsinkomen sluit namelijk 
aan bij het fiscale inkomen van de belanghebbende. Het fiscale inkomen is een jaarbedrag. Als er 
sprake is van partnerschap of medebewonerschap (dat laatste is alleen relevant voor huurtoeslag) 
wordt over de periode waarin sprake is van partnerschap of medebewonerschap één toeslag 
toegekend per huishouden op basis van de gezamenlijke toetsingsinkomens.  
In het geval van vertrek van een partner of medebewoner in de loop van het jaar wordt het recht 
op de toeslag over de maanden waarin partnerschap of medebewonerschap heeft bestaan 
vastgesteld aan de hand van de jaarinkomens van de belanghebbende en de inmiddels vertrokken 
                                                
 
3
 Kamerstukken II 2016/17, 34 552, nr. 48. 
5 
 

 
tegenbewijsregeling, indien hij aannemelijk maakt dat een schuld die rechtens is aangegaan met 
een verbonden lichaam in feite is verschuldigd aan een derde. Dat geldt op grond van het arrest 
dan ten aanzien van zowel de schuld als de daarmee verband houdende rechtshandeling. Van een 
schuld die rechtens is aangegaan met een verbonden lichaam maar in feite is verschuldigd aan een 
7
derde is sprake als een met de belastingplichtige verbonden lichaam de lening extern (bij een 
derde) aantrekt en onder nagenoeg vergelijkbare voorwaarden doorleent aan de belastingplichtige. 
De schuld is dan materieel verschuldigd aan een derde. 
 
Uit het arrest van de Hoge Raad volgt dat ingeval de belastingplichtige aannemelijk maakt dat een 
schuld die rechtens is aangegaan met een verbonden lichaam in feite is verschuldigd aan een 
derde, die belastingplichtige reeds daarmee heeft voldaan aan de dubbele zakelijkheidstoets. Dit 
komt niet overeen met de uitleg die in de uitvoeringspraktijk aan de, naar de mening van het 
kabinet, uit de wettekst blijkende dubbele zakelijkheidstoets is gegeven. In de uitvoeringspraktijk 
beoordeelde de Belastingdienst, ook in het geval de schuld in feite is verschuldigd aan een derde, 
de zakelijkheid van de rechtshandeling afzonderlijk.  
 
Het kabinet stelt voor om nog explicieter in de wettekst tot uitdrukking te brengen dat ook in 
situaties dat een belastingplichtige aannemelijk heeft gemaakt dat een schuld die rechtens is 
aangegaan met een verbonden lichaam in feite is verschuldigd aan een derde, de belastingplichtige 
tevens aannemelijk dient te maken dat aan de met die schuld gefinancierde rechtshandeling in 
overwegende mate zakelijke overwegingen ten grondslag liggen. Zonder wetswijziging komt een 
structurele derving voor de schatkist in beeld. Dit acht het kabinet ongewenst. Daarnaast bestaat 
de verwachting dat belastingplichtigen, al dan niet op termijn, potentieel aanspraak gaan maken 
op de tegenbewijsregeling in het geval van uiteindelijke derdenfinanciering van een onzakelijke 
rechtshandeling. De additionele budgettaire derving zou in dat geval naar verwachting enkele 
tientallen miljoenen euro’s op jaarbasis belopen. De voorgestelde aanpassing voorkomt deze 
verwachte ongewenste effecten. Hierdoor wordt de uitleg en werkwijze zoals de Belastingdienst 
voorheen heeft gehanteerd bestendigd en wordt in de toekomst een structurele budgettaire 
derving voorkomen. 
 
7.2. Uitvoering motie Van Vliet 
 
8
Op 27 september 2016 is de motie Van Vliet met algemene stemmen aangenomen. De motie 
verzoekt het kabinet om dubbele verliesneming bij de afwaardering van een vordering buiten een 
fiscale eenheid (voor de vennootschapsbelasting) maar binnen een concern onmogelijk te maken, 
met als uitgangspunt dat afwaardering van fiscale vorderingen ten laste van de fiscale winst 
9
mogelijk blijft. In de brief van 28 oktober 2016 en in de brief fiscale moties en toezeggingen van 
10
30 maart 2017 heeft het kabinet al aangegeven hoe het aan deze motie uitvoering wil geven. Het 
kabinet stelt voor de reikwijdte van het artikel dat dubbele verliesneming bij vorderingen via top- 
                                                
7 
Hieronder kan ook een met de belastingplichtige verbonden natuurlijk persoon worden begrepen. 
8 
Kamerstukken II 2015/16, 34 323, nr. 14. 
9 
Kamerstukken II 2015/16, 34 323, nr. 17.  
10 
Kamerstukken II 2016/17, 34 552, nr. 79. 
7 
 

 
14
geneesmiddelen. In dat arrest oordeelt de Hoge Raad dat bepaalde zonnebrandmiddelen met 
UVA- of UVB-filter en natriumfluoridehoudende tandpasta kwalificeren als geneesmiddel in de zin 
van de Wet OB 1968. Het arrest van de Hoge Raad leidt tot een niet-beoogde uitbreiding van de 
toepassing van het verlaagde btw-tarief, een budgettaire derving en complexe afbakenings- en 
uitvoeringsproblematiek. Dit kan alleen via een wetswijziging worden opgelost. Met de 
voorgestelde aanscherping in de Wet OB 1968 beoogt het kabinet de definitie van geneesmiddel 
voor de btw weer in overeenstemming te brengen met het doel van het verlaagde btw-tarief en de 
maatschappelijke opvatting over hetgeen een geneesmiddel is. Ook geeft de voorgestelde wettekst 
een duidelijke en uitvoerbare afbakening van geneesmiddelen ten opzichte van cosmetische, 
verzorgende en reinigende producten, waaronder tandpasta en zonnebrandmiddelen. De 
aanscherping leidt ertoe dat alleen producten onder het verlaagde btw-tarief zullen vallen, die na 
goedkeuring van de daartoe bevoegde autoriteiten als geneesmiddel in de handel mogen worden 
gebracht. De maatregel roept de niet-beoogde uitbreiding van de toepassing van het verlaagde 
btw-tarief een halt toe, dekt de door het arrest ontstane budgettaire derving en voorkomt 
potentiële derving door mogelijk onbedoelde uitbreiding van de toepassing van het verlaagde btw-
tarief naar andere producten. Daarnaast vermindert de maatregel het risico op een steeds groter 
 
wordende afbakeningsproblematiek en complexiteit voor de uitvoering.
 
Probleem 
Op dit moment hangt de kwalificatie als geneesmiddel voor de Wet OB 1968 niet af van de 
geregistreerde afgifte van een handelsvergunning of andere goedkeuring van de daartoe bevoegde 
autoriteiten om een product als geneesmiddel in de handel te brengen. Momenteel hangt de 
kwalificatie als geneesmiddel voor de Wet OB 1968 – in het kort gesteld – af van de toediening, 
aanwending of presentatie als geneesmiddel. Een product kwalificeert voor de Geneesmiddelenwet 
als geneesmiddel op basis van de presentatie aan het publiek (aandieningscriterium) of op basis 
15
van de werking van de stof in het menselijk lichaam (toedieningscriterium). Of wordt voldaan aan 
het aandieningscriterium of toedieningscriterium voor de Geneesmiddelenwet is door rechters al 
vaak beoordeeld. 
 
Het doel van het aandienings- en toedieningscriterium in de Geneesmiddelenwet is de bescherming 
van de consument tegen niet werkzame of onveilige producten. Die bescherming wordt 
gerealiseerd door de verplichting om voorafgaand aan het in de handel brengen van een als 
geneesmiddel kwalificerend product een handelsvergunning aan te vragen bij het College ter 
beoordeling van geneesmiddelen (CBG) of bij het Europees Geneesmiddelenbureau (EMA). 
Uitsluitend geneesmiddelen met een handelsvergunning van het CBG of communautaire 
handelsvergunning van het EMA, dan wel geneesmiddelen die behoren tot de categorie die in de 
Geneesmiddelenwet expliciet zijn vrijgesteld van het hebben van een handelsvergunning, mogen in 
Nederland als geneesmiddel in de handel worden gebracht. Om een handelsvergunning te 
verkrijgen, is vereist dat het product de geclaimde therapeutische of profylactische werking met 
betrekking tot ziekten heeft. Alleen het voldoen aan het aandieningscriterium is voor producten die 
                                                
14
 HR 11 november 2016, nr. 15/03115, ECLI:NL:HR:2016:2557. 
15 
Onder andere HvJ EG 21 maart 1991, C-60/89 (Monteil en Samanni), ECLI:EU:C:1991:138. 
9 
 

 
op basis van de Geneesmiddelenwet als geneesmiddel erkende en geregistreerde producten met 
een handelsvergunning of expliciete vrijstelling daarvan. Dit is ook altijd de bedoeling geweest. De 
voorgestelde maatregel brengt de definitie voor de btw terug naar de maatschappelijke uitleg van 
het begrip ‘geneesmiddel’ en geeft duidelijkheid aan de burger en het bedrijfsleven over de 
toepassing van het verlaagde btw-tarief. Producten waarvoor een (parallel)handelsvergunning is 
17
afgegeven, worden ingeschreven in de Geneesmiddeleninformatiebank (de informatiebank). De 
als geneesmiddel kwalificerende producten zijn dus eenvoudig kenbaar voor alle betrokkenen via 
de openbare informatiebank, wat de noodzakelijke duidelijkheid biedt aan de belastingplichtigen en 
Belastingdienst over de toepassing van het verlaagde btw-tarief. Het kabinet heeft gekozen voor de 
afbakening tot geneesmiddelen, omdat elke andere afbakening, net als de huidige wetgeving, zal 
leiden tot voortgaande discussie over de vraag wat wel en wat niet onder het verlaagde btw-tarief 
zou moeten vallen. Een duidelijke en kenbare afbakening, die bovendien is terug te voeren op een 
registratie, acht het kabinet daarom noodzakelijk. 
 
De BTW-richtlijn 2006 staat een verlaagd btw-tarief toe voor farmaceutische producten van een 
soort die gewoonlijk gebruikt wordt voor de gezondheidszorg, het voorkomen van ziekten of voor 
18
medische en veterinaire behandelingen. Het Hof van Justitie (HvJ EU) heeft eerder ook bevestigd 
dat het verlaagde btw-tarief alleen ziet op eindproducten die rechtstreeks door de eindconsument 
kunnen worden gebruikt. Lidstaten zijn vrij om bepaalde van deze categorie producten onder het 
verlaagde tarief te brengen. Hierbij moet wel worden gewaarborgd dat gelijksoortige producten 
eenzelfde tariefsbehandeling krijgen. De Europese Commissie (EC) heeft in een gesprek over de 
uitkomst van dit arrest nog eens bevestigd dat lidstaten enige vrijheid hebben om te bepalen welke 
farmaceutische producten zij onder het verlaagde btw-tarief willen scharen. Daarbij is een 
duidelijke afbakening van belang. De enige duidelijke afbakening die niet tot discussie leidt over de 
reikwijdte, is om de toepassing van het verlaagde btw-tarief te beperken tot erkende 
geneesmiddelen die rechtstreeks door de eindconsument kunnen worden gebruikt en die op basis 
van de Geneesmiddelenwet in de handel mogen worden gebracht. Door aansluiting te zoeken bij de 
geneesmiddelen met een handelsvergunning, die wordt afgegeven als het product de geclaimde 
therapeutische of profylactische werking met betrekking tot ziekten heeft, past Nederland het 
verlaagde tarief toe op bepaalde geneesmiddelen met dezelfde, onderscheidende werking en 
kenmerken. Een meer vergaande oplossing om het verschil in btw-behandeling tussen producten 
weg te nemen, is uniformering van het tarief. Verschillende lidstaten, zoals Duitsland, 
Denemarken, Oostenrijk en Finland, hanteren in zijn geheel geen verlaagd btw-tarief voor 
farmaceutische producten. 
 
Gevolgen 
Een aanpassing van de definitie van geneesmiddel voor de Wet OB 1968 met ingang van 1 januari 
2018 heeft voor het overgrote deel van de producten, die op dit moment onder het verlaagde btw-
tarief voor geneesmiddelen vallen, geen gevolgen. Deze producten vallen ook onder de 
voorgestelde nieuwe definitie van ‘geneesmiddelen’ en blijven onder het verlaagde btw-tarief 
                                                
17
 Te raadplegen op: https://www.geneesmiddeleninformatiebank.nl/nl/. 
18
 Richtlijn 2006/112/EG van de Raad van 28 november 2006 betreffende het gemeenschappelijke stelsel van belasting over de 
toegevoegde waarde, Pb EU L 347 van 11 december 2006. 
11 
 

 
14 augustus 2017 op internet geconsulteerd. Het doel van de internetconsultatie was om 
betrokkenen de gelegenheid te geven op de voorgenomen wijzigingen te reageren. De consultatie 
bood belanghebbenden ook de mogelijkheid informatie te delen die van belang kon zijn bij 
wijzigingen van de regeling in de aanloop naar de indiening bij de Tweede Kamer. Deze consultatie 
heeft 66 reacties opgeleverd. Daarvan zijn 38 op de website openbaar gemaakt. De reacties zijn 
afkomstig van een groot aantal brancheorganisaties en bedrijven, waaronder Neprofarm, VNO-
NCW/MKB-Nederland, Vereniging Doorleverende Bereidingsapotheken, Nederlandse Vereniging 
voor Dermatologie en Venereologie, Koninklijke Nederlandse Maatschappij ter bevordering der 
Pharmacie, KWF Kankerbestrijding, Stichting Melanoom, Centraal Bureau Drogisterijbedrijven, BTW 
Plaza, Nederlandse Orde van Belastingadviseurs, Register Belastingadviseurs, Nederlandse 
brancheorganisatie voor Medische Technologie, Nederlandse Cosmetica Vereniging, Detailhandel 
Nederland, twee organisaties en een groot bedrijf uit de detailhandel die anoniem wensen te 
blijven. Daarnaast hebben vertegenwoordigers van individuele advieskantoren, individuele 
ondernemers en ook particulieren waardevolle reacties ingezonden. Het kabinet is alle 
respondenten erkentelijk voor hun reacties. Al deze reacties zijn bestudeerd en de argumenten zijn 
meegewogen bij het voorstel. Voor zover deze reacties openbaar zijn, wordt voor een integrale 
weergave van de betogen van de diverse respondenten verwezen naar de website 
www.internetconsultatie.nl. Hierna wordt ingegaan op enkele aspecten die in de consultatie naar 
voren zijn gekomen. 
 
Veel, maar niet alle organisaties hebben begrip voor de doelstelling van het wetsvoorstel dat ter 
consultatie heeft voorgelegen. Alle organisaties hebben echter bezwaren tegen de afbakening van 
het voorstel. De mate waarin zij problemen bij die afbakening signaleren verschilt en dus 
verschillen ook de voorgestelde oplossingen van deze organisaties. Zo waarschuwt bijvoorbeeld 
Neprofarm in zijn bijdrage voor de overkill die het wetsvoorstel heeft ten aanzien van bepaalde 
medische hulpmiddelen en stelt voor de definitie op dit punt aan te passen. Neprofarm stelt voor 
om medische hulpmiddelen die zijn samengesteld uit stoffen of combinaties van stoffen, in een 
farmaceutische toedieningsvorm in de handel worden gebracht en overeenkomstig artikel 7 van het 
Besluit medische hulpmiddelen voorzien zijn van een CE-markering ook onder de definitie van 
geneesmiddelen te brengen. Neprofarm betoogt daarbij dat die farmaceutische medische 
hulpmiddelen vaak dezelfde (therapeutische) toepassingsmogelijkheden hebben als 
(zelfzorg)geneesmiddelen en voor consumenten meestal onderling uitwisselbaar zijn met 
geneesmiddelen. Het voordeel van het voorstel van Neprofarm is dat medische hulpmiddelen met 
farmaceutische werking die vergelijkbaar zijn met geneesmiddelen dan onder zelfde btw-tarief 
worden gebracht. Juist deze groep producten viel voor het arrest van de Hoge Raad van 11 
november 2016 ook al onder het verlaagde btw-tarief. Een nadeel van het voorstel van Neprofarm 
is dat daarmee het verlaagde btw-tarief voor geneesmiddelen opnieuw niet in overeenstemming zal 
zijn met de Geneesmiddelenwet en niet beperkt wordt tot de als geneesmiddel erkende en 
geregistreerde producten. Hierdoor is sprake van nieuwe afbakeningsproblematiek en complexiteit 
voor de uitvoering. Medische hulpmiddelen zijn namelijk niet te categoriseren. Het voorstel van 
Neprofarm heeft steun gekregen van enkele andere organisaties. Andere organisaties stellen een 
ruimere of soms juist scherpere afbakening voor. Zo verzoekt de NOB het kabinet in overweging te 
13 
 

 
op de wijziging. Ook het feit dat minder dan een jaar verstreken is sinds het arrest draagt daar aan 
bij. Tot slot zou een overgangsregeling gepaard gaan met budgettaire derving. Alles overwegend 
heeft het kabinet niet voor een dergelijke overgangsregeling gekozen. 
 
Het RB heeft in de reactie op de internetconsultatie gewezen op de mogelijkheid dat een 
handelsvergunning kan worden geschorst, gewijzigd en ingetrokken. Het RB verzoekt om in de 
toelichting op het wetsvoorstel nader in te gaan op de btw-behandeling van producten in de 
situaties dat een handelsvergunning wordt gewijzigd of geschorst. Voor toepassing van het 
verlaagde btw-tarief wordt aangesloten bij het beschikken over een handelsvergunning. Bij 
wijziging van een handelsvergunning blijft het product over een handelsvergunning beschikken. Dit 
heeft geen nader gevolg voor de toepassing van het verlaagde btw-tarief. Een houder van een 
handelsvergunning kan om verschillende redenen besluiten om een inschrijving in te laten trekken. 
Ook het CBG kan de handelsvergunning van een geneesmiddel schorsen of intrekken als de balans 
werkzaamheid/risico's negatief is. Dit betekent dat het geneesmiddel in het belang van de 
volksgezondheid niet langer op de markt mag zijn. Het intrekken van een handelsvergunning leidt 
evident tot het niet langer kunnen toepassen van het verlaagde btw-tarief voor geneesmiddelen. 
Immers, deze producten beschikken vanaf moment van intrekking niet langer over een 
handelsvergunning. Tijdens een schorsing van de handelsvergunning is het verboden om het 
geneesmiddel in de handel te brengen. Voor zover een geschorst geneesmiddel zich al in het 
handelskanaal bevindt, ligt de handel bij schorsing stil. Omdat het product zich gedurende de 
tijdelijke schorsing uit de handel is en dus geen btw-belastbare transactie plaatsvinden, zal het 
belang van de btw-behandeling van geschorste producten irrelevant zijn. Een schorsing zal daarom 
niet leiden tot een tariefswijziging in de btw. Wordt de handelsvergunning na de tijdelijke schorsing 
worden voortgezet, dan geldt het verlaagde btw-tarief. Wordt de handelsvergunning na de 
tijdelijke schorsing worden ingetrokken, dan geldt het algemene btw-tarief. 
 
Het RB merkt in de reactie op dat de Geneesmiddelenwet ook de mogelijkheid biedt om een 
voorwaardelijke handelsvergunning ingevolge artikel 45b van de Geneesmiddelenwet te verlenen. 
De RB verzoekt om in de toelichting uitdrukkelijk in te gaan op deze vorm van een 
handelsvergunning. In het wetsvoorstel wordt beschreven dat er een handelsvergunning moet zijn 
verleend. Ook een voorwaardelijke handelsvergunning is een handelsvergunning die wordt 
geregistreerd in de informatiebank. Het verschil met een reguliere vergunning is alleen dat de 
vergunninghouder de aanvullende opdracht heeft om nog aanvullende studies te doen op het 
gebied van veiligheid of werkzaamheid. Voor de volledigheid merkt het kabinet op dat 
bovenstaande bijvoorbeeld ook geldt voor handelsvergunningen die ingevolge artikel 52 van de 
Geneesmiddelenwet om volksgezondheidsredenen is verleend. 
 
De NOB merkt op dat in de concepttekst van Tabel I, post a.6, van de Wet OB 1968 wordt 
gerefereerd naar de definitie van ‘geneesmiddel’ als bedoeld in artikel 1, eerste lid, onderdeel b 
van de Geneesmiddelenwet. De Orde neemt hierbij aan dat artikel 1, eerste lid, onderdeel b1 van 
de Geneesmiddelenwet hier tevens onder valt. Op het eerste gezicht lijkt het of de 
‘geneesmiddelen voor geavanceerde therapie’, die in artikel 1, eerste lid, onderdeel b1, van de 
Geneesmiddelenwet staan genoemd, niet zouden delen in het verlaagde tarief. De groep 
15 
 

 
9.2. Aanpassing tariefbepalingen omzetbelasting met betrekking tot zeeschepen 
 
De lidstaten van de EU zijn op grond van de BTW-richtlijn 2006 verplicht een vrijstelling van btw 
toe te passen voor onder meer de levering van schepen die op de zogenoemde volle zee worden 
gebruikt voor passagiersvervoer tegen betaling, vrachtvervoer, visserij en dergelijke. De vrijstelling 
geldt ook voor de bevoorrading van die schepen en voor een groot aantal diensten met betrekking 
tot die schepen en de voorwerpen die met de schepen vast verbonden zijn of voor hun exploitatie 
dienen. Bij die diensten kan worden gedacht aan onder meer de verbouwing, de reparatie of het 
onderhoud van de schepen en de reparatie of het onderhoud van de voorwerpen die met de 
schepen vast verbonden zijn. 
 
In Nederland zijn de bedoelde vrijstellingen vormgegeven door een btw-nultarief. De EC heeft 
Nederland aangesproken op de redactie van dit nultarief in de Wet OB 1968. Volgens de EC is de 
bepaling in de Wet OB 1968 te ruim geformuleerd. In de huidige formulering is de vrijstelling 
gekoppeld aan zogenoemde zeeschepen, zonder dat daarbij de eis is gesteld dat die zeeschepen 
ook daadwerkelijk worden gebruikt voor de vaart op volle zee. De EC wijst in dit verband op een 
24
arrest van het HvJ EU waarbij het belang van de eis is onderstreept. Het kabinet onderschrijft 
deze opvatting en stelt, ook omdat een inbreukprocedure anders onvermijdelijk is, voor de 
bewoordingen van de desbetreffende bepalingen in de Wet OB 1968 nader af te stemmen op die 
van de BTW-richtlijn 2006.  
 
Inhoudelijk zijn de gevolgen van deze wijziging voor de scheepvaart beperkt. In de gevallen waarin 
een zeeschip niet voor commerciële doeleinden zal worden gebruikt voor de vaart op volle zee, 
geldt bij de levering van dat zeeschip het algemene tarief van 21%, in plaats van het nultarief. 
Wanneer een dergelijk schip door een ondernemer wordt geëxploiteerd ten behoeve van met btw 
belaste prestaties, zoals het verstrekken van hotel- en restaurantdiensten, kan de ondernemer de 
btw als voorbelasting in aftrek brengen. Alleen wanneer een zeeschip wordt gebruikt door een 
persoon die geen ondernemer is in de zin van de Wet OB 1968, dan wel wordt gebruikt door een 
ondernemer voor bij die wet vrijgestelde prestaties, blijft in de nieuwe situatie de btw ter zake van 
de aankoop op het schip drukken. In dit verband nemen ondernemers die veerdiensten verrichten 
tussen de Waddeneilanden en het vasteland een bijzondere positie in. Bij de aankoop van de 
veerboten, de benodigde brandstoffen en diensten zoals onderhoud en reparatie wordt hen straks 
het algemene btw-tarief in rekening gebracht. Die btw is alleen aftrekbaar als voorbelasting 
wanneer zij ter zake van hun passagiersvervoer btw in rekening brengen. Deze ondernemers 
mogen nu, door een overgangsregeling, kiezen tussen vrijgesteld personenvervoer zonder aftrek 
van voorbelasting (toegestane regeling), en personenvervoer belast naar het verlaagde btw-tarief 
met aftrek van voorbelasting (wettelijke regeling). Met de inwerkingtreding van deze maatregel is 
het onvermijdbaar dat een keuze voor vrijstelling voor bedoelde ondernemers minder aantrekkelijk 
wordt. 
 
 
                                               
24 
HvJ EU, 21 maart 2013, nr. C-197/12 (Commissie tegen Frankrijk), ECLI:EU:C:2013:202. 
17 
 

 
 
De gedachte die ten grondslag ligt aan het EU-recht is dat op vanuit andere lidstaten 
overgebrachte goederen op geen enkele manier een zwaardere last mag drukken (of komen te 
drukken) dan op in het binnenlandse verkeer aanwezige goederen. In lijn met het arrest maakt het 
kabinet het daarom mogelijk dat de afschrijving in dergelijke situaties ook kan worden bepaald aan 
de hand van de werkelijke waardevermindering, bijvoorbeeld aan de hand van een koerslijst of in 
geval van een schadeauto aan de hand van een taxatierapport. 
 
Het arrest heeft ook doorwerking naar de situatie waarin sprake is van een ombouw van een 
bestelauto tot een personenauto waardoor verschuldigdheid van BPM ontstaat. Deze situatie was 
27
aan de orde in de uitspraak van het Gerechtshof Den Haag van 27 januari 2017. Het Hof heeft 
over de situatie van een bestelauto die nieuw en ongebruikt Nederland is binnengebracht en 
waarvan na enige jaren van gebruik BPM wordt geheven, geoordeeld dat deze situatie in juridische 
zin vergelijkbaar is met de situatie van het hiervoor genoemde arrest van de Hoge Raad. In beide 
situaties was sprake van het op een later moment verschuldigd worden van de BPM dan het 
moment van eerste registratie. Volgens dat Gerechtshof vloeit uit het EU-recht voort dat de 
belastingplichtige het recht heeft om – als dat voor hem gunstiger is – van de forfaitaire 
afschrijvingstabel af te wijken en de afschrijving te baseren op de werkelijke waarde van de auto. 
In navolging van deze jurisprudentie stelt het kabinet dan ook voor toe te staan dat de afschrijving 
ook in ombouwsituaties kan worden bepaald aan de hand van de werkelijke waarde. 
Over deze maatregel heeft overleg plaatsgevonden met RAI Vereniging, Bovag en VNA Lease. 
 
11. Belastingen op milieugrondslag 
 
11.1. Heffing afvalstoffenbelasting bij verwijdering buiten Nederland 
 
Het kabinet doet een voorstel voor een heffing van afvalstoffenbelasting bij verwijdering buiten 
Nederland. De afvalstoffenbelasting voor stortafval werd per 1 januari 2012 afgeschaft, per 1 april 
2014 heringevoerd en per 1 januari 2015 uitgebreid tot in Nederland ontstane afvalstoffen die 
worden verbrand (Belastingplan 2015). Bij die verbreding heeft de Tweede Kamer bij amendement 
ook in Nederland ontstane afvalstoffen die naar het buitenland worden overgebracht om daar te 
worden verbrand in de heffing van de afvalstoffenbelasting betrokken. 
 
De destijds gekozen vormgeving van deze zogenoemde exportheffing bleek Europeesrechtelijk niet 
houdbaar en kon ook niet op een handhaafbare manier worden gerepareerd via een 
vrijstellingsregeling. Het tarief van de heffing bij overbrenging van afvalstoffen is daarom met 
terugwerkende kracht op nul gesteld. Een gezamenlijke werkgroep van de afvalsector en betrokken 
instanties heeft vervolgens de mogelijkheid onderzocht van een dergelijke heffing die zowel 
Europeesrechtelijk houdbaar als handhaafbaar is. De rapportage van de werkgroep is bij brief van 
28
19 mei 2017 naar de Eerste en Tweede Kamer gestuurd. De conclusie van de werkgroep luidt dat 
                                                
27 
Gerechtshof Den Haag 27 januari 2017, nr. BK 14/01514, ECLI:NL:GHDHA:2017:291. 
28 
Kamerstukken II 2016/17, 34 552, nr. 81 en Kamerstukken I 2016/17, 34 552, nr. Q.  
19 
 

 
de hoeveelheid afvalstoffen waarvoor de zogenoemde kennisgever een EVOA-vergunning heeft 
verkregen om deze naar het buitenland over te brengen. In de aangepaste heffing gaat het om de 
daadwerkelijk met toepassing van die EVOA-vergunning naar het buitenland overgebrachte 
hoeveelheden en de daadwerkelijk toegepaste verwerkingswijzen. Dit betekent ook dat bij 
overschrijding van de vergunde hoeveelheden de belasting mede over het meerdere verschuldigd 
is. 
 
De naar het buitenland ter verwijdering overgebrachte afvalstoffen worden zoals gezegd in beginsel 
volledig in de heffing van afvalstoffenbelasting betrokken. In de situatie dat de overgebrachte 
hoeveelheid afvalstoffen in het buitenland volledig wordt gestort of verbrand en eventuele 
verbrandingsresiduen volledig worden gestort, geeft de kennisgever het gewicht van de in totaal 
met toepassing van dezelfde EVOA-vergunning overgebrachte hoeveelheid afvalstoffen aan voor de 
heffing van afvalstoffenbelasting. De aangifte baseert hij daarbij op een beschikking van de 
Minister van Infrastructuur en Milieu. Deze beschikking wordt afgegeven op zijn verzoek en bevat 
de in totaal op de EVOA-vergunning naar het buitenland overgebrachte hoeveelheid afvalstoffen. 
De buitenlandse verwerker geeft per transport de ontvangen hoeveelheden ingevolge de EVOA 
door aan de kennisgever en de ILT. Na verwerking van de ontvangen afvalstoffen geeft de 
buitenlandse verwerker per transport aan de kennisgever en de ILT ook een verklaring van 
verwerking af. Nadat de laatste verklaring van verwerking is ontvangen, of ontvangen had moeten 
zijn, verzoekt de kennisgever in de nieuwe opzet aan de ILT om de in totaal op een bepaalde 
EVOA-vergunning naar het buitenland overgebrachte hoeveelheid afvalstoffen om ze daar te laten 
verwijderen vast te stellen. Vervolgens geeft de ILT op dit verzoek een beschikking af. Bij of 
krachtens algemene maatregel van bestuur wordt nader uitgewerkt welke gegevens de 
kennisgever aan de ILT dient te verstrekken, en welke procedure daarbij moet worden gevolgd. 
Daarbij zal ook een formulier worden vastgesteld dat de kennisgever gebruikt voor zijn verzoek 
aan de ILT.  
 
Op grond van de EVOA dienen lidstaten een milieuautoriteit aan te wijzen die verantwoordelijk is 
voor de uitvoering van deze verordening. In de Wet milieubeheer is hiervoor de Minister van 
Infrastructuur en Milieu aangewezen. De taken en bevoegdheden in dit kader zijn vervolgens 
gemandateerd aan de ILT. Omdat in dit voorstel een koppeling is gemaakt met de EVOA, zal de 
Minister van Infrastructuur en Milieu genoemde beschikking afgeven. Deze bevoegdheid zal nog 
gemandateerd worden aan de ILT. In de toelichting wordt daarom gesproken over de ILT. 
 
Het kan echter ook voorkomen dat een deel van de overgebrachte afvalstoffen in het buitenland op 
een zodanige wijze is verwerkt dat bij vergelijkbare verwerking in Nederland geen of minder 
belasting zou zijn verschuldigd. In dat geval neemt de kennisgever ook voor de uit Nederland 
overgebrachte afvalstoffen dat lagere belastingbedrag in aanmerking in de aangifte voor de 
afvalstoffenbelasting. Daarbij baseert hij zich eveneens op een op zijn verzoek namens de Minister 
van Infrastructuur en Milieu door de ILT afgegeven beschikking. Die heeft dan niet alleen 
betrekking op de in totaal naar het buitenland overgebrachte hoeveelheden, maar ook op de door 
hem opgegeven verwerkingswijze en de hoeveelheden per verwerkingswijze van de overgebrachte 
afvalstoffen. De ILT kan bij de afhandeling van het verzoek om aanvullende gegevens vragen 
21 
 

 
Uitvoeringskosten ILT  
De uitvoeringkosten die samenhangen met de heffing van afvalstoffenbelasting bij verwijdering 
buiten Nederland zijn mede afhankelijk van de nadere uitwerking van de voorgestelde regeling bij 
algemene maatregel van bestuur. Voordat de regeling in werking kan treden zullen deze 
uitvoeringskosten moeten worden gedekt. 
 
Advies en consultatie 
Ter voorbereiding op de maatregel om ook afvalstoffen die buiten Nederland worden verwijderd in 
de afvalstoffenbelasting te betrekken heeft een werkgroep onderzoek gedaan naar de mogelijkheid 
van een dergelijke heffing. In de werkgroep waren vanuit de afvalsector de Vereniging 
Afvalbedrijven en de BRBS Recycling (Branchevereniging Breken en Sorteren) vertegenwoordigd. 
Van overheidszijde namen in de werkgroep deel het Ministerie van Financiën, het Ministerie van 
Infrastructuur en Milieu, de Belastingdienst, de ILT en Rijkswaterstaat. Van de werkzaamheden en 
bevindingen van de werkgroep is verslag gedaan in de brief van de Staatssecretaris van Financiën 
30
aan beide Kamers van 19 mei 2017. 
 
11.2. Tijdelijke verhoging tarieven energiebelasting 
 
31
In het Energieakkoord voor duurzame groei (Energieakkoord) is afgesproken de opbrengst van de 
energiebelasting met ingang van 2018 voor twee jaar te verhogen met € 200 miljoen (cumulatief 
€ 400 miljoen). De opbrengst van deze tijdelijke verhoging biedt conform het Energieakkoord 
dekking voor de Stimuleringsregeling energieprestatie huursector. Die regeling draagt bij aan het 
energie-efficiënt maken van woningen in de gereguleerde huursector.  
 
In het Energieakkoord is vastgelegd dat deze verhoging van de energiebelasting voor 50% 
neerslaat bij bedrijven en voor 50% bij huishoudens. Evenals bij de herintroductie van de 
vrijstelling in de kolenbelasting in het Belastingplan 2016 is ervoor gekozen de verhoging over 
beide groepen op een evenwichtige wijze te verdelen. Bij bedrijven is gekeken naar een 
evenwichtige verdeling over de bedrijven die met name aardgas gebruiken en de bedrijven die met 
name elektriciteit gebruiken. Daarbij is ervoor gekozen de lasten voor het bedrijfsleven zodanig te 
verdelen dat de lastenstijging van een bedrijf dat met zijn verbruik de eerste drie belastingschijven 
voor aardgas doorloopt ongeveer gelijk is aan de lastenstijging van een bedrijf dat met zijn 
verbruik de eerste drie belastingschijven voor elektriciteit doorloopt. 
 
Tegenover deze lastenverhoging staat een lastenverlaging in het Energieakkoord. De tarieven in de 
Wet opslag duurzame energie zijn namelijk als gevolg van afspraken uit het Energieakkoord naar 
beneden bijgesteld ten opzichte van het regeerakkoord van 2012. Per saldo is er uiteindelijk geen 
sprake van een lastenverhoging. 
 
                                                
30 
Kamerstukken II 2016/17, 34 552, nr. 81 en Kamerstukken I 2016/17, 34 552, nr. Q. 
31 
http://www.Energieakkoordser.nl/Energieakkoord.aspx. 
23 
 

 
gebruik maken van aardwarmte of warmte opgewekt met vaste of vloeibare biomassa. Hiermee 
regelt het kabinet dat het degressieve tarief van toepassing is op aardgas dat wordt verbruikt in de 
hulpketels die deel uitmaken van deze installaties. Het gebruik van aardwarmte of warmte 
opgewekt met vaste of vloeibare biomassa in een installatie voor stadsverwarming valt al buiten de 
heffing van de energiebelasting. De budgettaire derving als gevolg van de uitbreiding van de 
stadsverwarmingsregeling wordt gedekt uit een verhoging van het tarief in de eerste schijf op 
aardgas. 
 
Overigens heeft het kabinet eerst onderzocht of het mogelijk zou zijn de in de motie van het lid 
Grashoff geconstateerde belemmering weg te nemen door middel van een niet-fiscale oplossing. 
Het hoofddoel van het belastinginstrumentarium is immers het genereren van 
belastingopbrengsten en niet de stimulering van duurzame energieproductie. Daarom is ook een 
compensatie in de regeling Stimulering Duurzame Energieproductie+ (SDE+) onderzocht. De SDE+ 
subsidieert de onrendabele top van duurzaam opgewekte warmte. De interactie tussen de 
verschillende duurzame warmteopties en de systematiek van de energiebelasting is echter 
dusdanig specifiek, dat deze moeilijk tot niet is te ondervangen in een generieke regeling als de 
SDE+. Daarom heeft het kabinet ervoor gekozen de motie van het lid Grashoff uit te voeren met 
de voorgestelde aanpassing in de energiebelasting. 
 
Advies en consultatie 
Over het voorstel tot uitbreiding van de stadsverwarmingsregeling heeft overleg plaatsgevonden 
met partijen die zijn betrokken bij stadsverwarmingsprojecten met duurzame warmte. Dit betreft 
Eneco, Energie-Nederland, Ennatuurlijk, de Nederlandse Vereniging voor Duurzame Energie en 
Stadsverwarming Purmerend. Het overleg strekte ertoe om kennis te vergaren over de 
verschillende situaties van omschakeling van gasgestookte ketels naar het gebruik van 
hernieuwbare bronnen en de gevolgen daarvan voor de energiebelasting. Voorts is het overleg 
gebruikt om een reactie van partijen te ontvangen op de vormgeving van de beoogde maatregel. 
Dit om te voorkomen dat de beoogde maatregel leidt tot knelpunten in de praktijk. 
 
12. Invorderingswet 1990 
 
Het kabinet stelt voor om een nieuwe aansprakelijkheidsbepaling voor pand- en hypotheekhouders 
en executanten te introduceren. De voorgestelde maatregel biedt, in de vorm van een 
aansprakelijkheidsbepaling, de mogelijkheid om de inning van omzetbelasting veilig te stellen die 
verschuldigd is bij leveringen van een verpande of verhypothekeerde zaak of van een zaak waarop 
beslag is gelegd. Dergelijke leveringen worden hiermee voortaan op dit punt materieel hetzelfde 
33
behandeld als de leveringen die onder de verleggingsregeling vallen.  
 
 
 
                                                
33 
De verleggingsregeling is gebaseerd op artikel 12, vijfde lid, van de Wet OB 1968 en opgenomen in de artikelen 24b tot en met 24bb 
van het Uitvoeringsbesluit omzetbelasting 1968. 
25 
 

 
verrekenen met de door hem te betalen (verlegde) omzetbelasting. Als effect van de 
verleggingsregeling ontvangt de pand- of hypotheekhouder of executant in die situaties enkel de 
vergoeding voor de zaak zonder het bedrag aan verschuldigde omzetbelasting. De pand- of 
hypotheekhouder of executant kan zich in die gevallen dus niet verhalen op het bedrag aan 
omzetbelasting. De verleggingsregeling kan echter niet worden toegepast bij leveringen aan 
entiteiten die geen ondernemer zijn in de zin van de omzetbelasting en evenmin bij leveringen van 
roerende zaken op grond van een executoriale titel. Om ook bij leveringen waar de 
verleggingsregeling niet kan worden toegepast de inning van de omzetbelasting te waarborgen, 
wordt voorgesteld een nieuwe aansprakelijkheid te introduceren voor pand- en hypotheekhouders 
en executanten. 
 
Voorgestelde maatregel 
De voorgestelde aansprakelijkheidsbepaling bepaalt dat de pandhouder, de hypotheekhouder en de 
executant die zich verhalen op de opbrengst van een zaak, aansprakelijk zijn voor het bedrag dat 
ter zake van de levering van die zaak aan omzetbelasting verschuldigd is. De plicht tot het betalen 
van de omzetbelasting blijft rusten op de belastingschuldige wiens zaken worden geleverd. In het 
geval dat de belastingschuldige niet betaalt mag de Belastingdienst echter voortaan de pand- of 
hypotheekhouder of executant die zich heeft verhaald op het door de koper betaalde bedrag 
aansprakelijk stellen voor het bedrag aan niet-betaalde omzetbelasting.  
 
De nieuwe aansprakelijkheidsbepaling is zowel van toepassing op leveringen die binnen 
faillissement als op leveringen die buiten faillissement worden gedaan. Voor executanten geldt 
echter, anders dan voor pand- en hypotheekhouders, dat de gelegde beslagen vervallen zodra het 
faillissement wordt uitgesproken. De aansprakelijkheidsbepaling zal dus niet gelden voor 
executanten binnen een faillissement. Binnen faillissement betreft het dus uitsluitend pand- en 
hypotheekhouders. In de praktijk gaat het met name over de (leeg)verkoop van resterende 
producten, waaronder alle voorraden. Op die zaken rust vaak een pandrecht van de 
kredietverlenende bank. Buiten faillissement gaat het in de praktijk vaak om pandhouders, 
hypotheekhouders en executanten die de verpande zaken namens hun klant (de pandgever) 
verkopen, of door die klant laten verkopen, op het moment dat die klant in betalingsmoeilijkheden 
verkeert. De pandhouder, hypotheekhouder of executant verhaalt zich ter compensatie van zijn 
vordering in beide situaties op de volledige opbrengst van de zaak, dus inclusief omzetbelasting.  
 
Gevolgen voorgestelde maatregel 
De nieuwe aansprakelijkheidsbepaling zorgt ervoor dat pand- en hypotheekhouders en executanten 
die zich hebben verhaald op het gedeelte van de opbrengst dat betrekking heeft op de 
omzetbelasting dat gedeelte voortaan moeten afstaan aan de Belastingdienst ingeval die 
belastingschuldige niet zelf de omzetbelasting betaalt. De maatregel leidt voor de Belastingdienst 
tot een hogere inningsopbrengst. 
 
13. Belastingwet BES 
Het kabinet stelt voor de toepassing van de lagere tarieven van de algemene bestedingsbelasting 
(ABB) die van toepassing zijn in de openbare lichamen Saba en Sint Eustatius (de bovenwinden) 
27 
 

 
Tabel 1: Overzicht budgettaire effecten Belastingplan 2018 (miljoenen euro, + is lastenverzwaring) 
Belastingplan 2018 
 2018 Structureel 
Belastingplan 2018 totaal 185 -27 
Inkomensbeleid -92 -92 
Verhoging ouderenkorting -187 -187 
Verlaging algemene heffingskorting 75 75 
Verlaging alleenstaande ouderenkorting 20 20 
Overige maatregelen Belastingplan 2018  277 65 
Aanpassing percentage van de energie- 2 2 
investeringsaftrek 
Herinvoeren 10%-regeling (Awir)  -1 -1 
Uitvoering motie Van Vliet  3 3 
Tariefsverhoging kansspelbelasting 20 0 
Aanscherping definitie geneesmiddelen 42 42 
Aanpassing tariefbepalingen omzetbelasting met 3 3 
betrekking tot zeeschepen 
Toepassing werkelijke waarde bestelauto's  -1 -1 
Heffing afvalstoffenbelasting bij verwijdering buiten 0 6 
Nederland 
Energiebelasting 203 3 
Uitbreiding stadsverwarmingsregeling -3 -3 
Aansprakelijkheidsbepaling pand- en 10 10 
hypotheekhouders en executanten 
Verlaging tarief ABB BES -1 0 
 
Het Centraal Planbureau (CPB) heeft de ramingen van fiscale maatregelen uit het pakket 
Belastingplan 2018 ‘gecertificeerd’. Met deze certificering wordt de kwaliteit en objectiviteit van de 
ramingen van fiscale maatregelen zo veel mogelijk gegarandeerd, in navolging van het advies van 
36
de studiegroep Begrotingsruimte. Het CPB heeft het resultaat van de certificering verwerkt in 
certificaten en op zijn website geplaatst. Daarnaast worden de ramingen die ten grondslag liggen 
aan de budgettaire effecten van het pakket Belastingplan 2018 toegelicht. Deze toelichting is als 
bijlage toegevoegd. De certificering en de publicatie van de toelichting op de ramingen draagt bij 
aan het vergroten van de transparantie. Voor een nadere toelichting op de budgettaire effecten van 
de afzonderlijke maatregelen wordt daarom verwezen naar de bijlage met de ramingstoelichtingen.  
 
Hieronder wordt een toelichting gegeven op de maatregelen die dienen ter dekking van 
maatregelen buiten het pakket Belastingplan 2018. 
 
Het EIA-percentage wordt met 0,5 procentpunt verlaagd. Dit zorgt voor een opbrengst van € 2 
miljoen. Bij de behandeling van het Belastingplan 2017 is een amendement van het lid Aukje de 
Vries aangenomen over het uitoefenen van aandelenopties die door innovatieve start-ups aan hun 
37
werknemers zijn verstrekt. Als dekking van de in dat amendement opgenomen maatregel is 
blijkens de toelichting op het amendement beoogd het percentage van de EIA te verlagen. Deze 
verlaging is destijds echter niet opgenomen in het amendement. Deze omissie wordt in onderhavig 
wetsvoorstel hersteld. 
 
                                                
36
 Van saldosturing naar stabilisatie. Vijftiende rapport Studiegroep Begrotingsruimte Kamerstukken II 2015/16 34 300, nr. 74.  
37  
Kamerstukken II 2016/17, 34 552, nr. 48.
29 
 

 
15. EU-aspecten 
 
38
Ter implementatie van het arrest van het Gerechtshof Den Haag van 27 januari 2017 wordt 
toegestaan dat voor het verschuldigde bedrag aan BPM bij de ombouw van bestelauto’s tot 
personenauto de afschrijving wordt bepaald aan de hand van de werkelijke waarde. De bijstelling 
van de heffing bij de overbrenging van afvalstoffen in de afvalstoffenbelasting leidt ertoe dat deze 
heffing zowel Europeesrechtelijk houdbaar als handhaafbaar wordt vormgegeven. 
 
16. Uitvoeringskosten Belastingdienst 
 
De voorstellen van dit wetsvoorstel zijn door de Belastingdienst beoordeeld met de uitvoeringstoets 
nieuwe stijl. Voor alle voorstellen uit het onderhavige wetsvoorstel geldt dat de Belastingdienst die 
uitvoerbaar en handhaafbaar acht per de voorgestelde inwerkingtredingsdatum. De gevolgen voor 
de uitvoering zijn beschreven in de uitvoeringstoetsen die als bijlagen zijn bijgevoegd. 
Een aantal voorstellen uit dit wetsvoorstel heeft uitvoeringskosten voor de Belastingdienst tot 
gevolg. Deze voorstellen zijn opgenomen in de hierna opgenomen tabel. De uitvoeringskosten bij 
de Belastingdienst zullen binnen begroting IX worden ingepast. 
 
Tabel 3: Overzicht additionele uitvoeringskosten Belastingdienst (bedragen x € 1000) 
Belastingplan 
 2017 2018 2019 2020 2021 
Heffing afvalstoffenbelasting bij      100    
verwijdering buiten Nederland 
Aansprakelijkheidsbepaling pand-       100        50 50 50 50 
en hypotheekhouders en 
executanten 
 
17. Gevolgen voor bedrijfsleven en burger 
 
Van de verschillende maatregelen in dit wetsvoorstel zijn er drie waaraan effecten voor de 
administratieve lasten zijn verbonden. Twee daarvan (de aanpassing van de btw-regeling voor 
zeeschepen en de herinvoering van de 10%-regeling in de Awir) leiden tot een verzwaring, maar 
die is qua omvang, zowel afzonderlijk als in totaal, zo gering dat deze als verwaarloosbaar kan 
worden aangemerkt. De derde regeling betreft de voorgestelde heffing van afvalstoffenbelasting bij 
verwerking buiten Nederland. Deze maatregel leidt in ieder geval tot een verzwaring. Momenteel 
loopt nog overleg over de precieze invulling van de voorwaarden die bij algemene maatregel van 
bestuur zullen worden doorgevoerd. De omvang van de toename van de regeldruk zal daarom pas 
kunnen worden vermeld in de bedoelde algemene maatregel van bestuur.  
 
 
 
 
                                               
38
 Gerechtshof Den Haag 27 januari 2017, nr. BK 14/01514, ECLI:NL:GHDHA:2017:291. 
31 
 

 
II. ARTIKELSGEWIJZE TOELICHTING  
 
33 
 

