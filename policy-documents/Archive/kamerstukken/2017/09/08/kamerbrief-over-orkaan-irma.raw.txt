 
 
 
 
Ministerie van 
Aan de Voorzitter van de Tweede Kamer der Staten-
Binnenlandse Zaken en 
Generaal 
Koninkrijksrelaties 
Postbus 20018   Directie Koninkrijksrelaties 
 
 
2500 EA Den Haag 
www.rijksoverheid.nl 
 
Kenmerk 
 
 
Uw kenmerk 
 
 
  
Datum 8 september 2017 
Betreft Orkaan Irma 
  
 
  
Op 6 september heeft orkaan Irma een spoor van verwoesting getrokken door het 
Caribisch gebied. Ook het Koninkrijk der Nederlanden is zwaar getroffen op de 
Bovenwindse eilanden, in het land Sint Maarten en de openbare lichamen Saba en 
Sint Eustatius. De eerste rapportages die ons bereiken zijn zeer zorgwekkend, 
ondanks dat het beeld van de impact van de orkaan op de eilanden nog niet 
compleet is. 
Het voorlopig beeld is dat op Sint Maarten tijdens de orkaan zeker één dodelijk 
slachtoffer en enkele gewonden te betreuren zijn. Zeker is dat de materiële 
schade enorm is en dat dit grote gevolgen heeft voor de bereikbaarheid van het 
eiland en de beschikking over basisvoorzieningen voor de bewoners, waaronder 
huisvesting, water en elektriciteit. De komende dagen wordt het Caribisch gebied 
opnieuw getroffen door de op de Atlantische oceaan actieve orkaan Jose. De 
impact daarvan voor de Bovenwindse eilanden is onzeker. Een tweede 
orkaan/tropische storm, los van zijn omvang, zal echter opnieuw een zware klap 
voor de eilanden betekenen. Ook de opgestarte hulpverlening wordt hierdoor 
ernstig bemoeilijkt.   
 
In deze brief geef ik namens het kabinet een korte schets van de situatie en de 
opgestarte noodhulp. Het kabinet staat, zover als mogelijk is door de moeizame 
communicatieverbindingen, in contact met de lokale autoriteiten en leeft intens 
mee met de bewoners van de getroffen eilanden. De regering heeft de afgelopen 
dagen benadrukt dat Nederland de inwoners van zowel Sint Maarten als Saba en 
Sint Eustatius niet in de steek zal laten; Nederland zal hen bijstaan in 
onmiddellijke hulp en bijstand, en bij herstel- en wederopbouw. Ook de 
regeringen van Aruba en van Curaçao hebben hun hulp en bijstand ruimhartig 
aangeboden. 
 
Namens de Nederlandse regering heb ik de afgelopen dagen, zo goed en kwaad 
als dat kon, overleg gehad met de gouverneur en minister-president van Sint 
Maarten, alsmede diens gevolmachtigd minister, en de gezaghebbers van Saba en 
Sint Eustatius. Er is voordurend contact met het coördinerend crisisteam op 
Curaçao en met het crisisteam van de Rijksvertegenwoordiger voor Caribisch 
Nederland. 
 
Pagina 1 van 4 
 

 
Ministerie van 
 
Binnenlandse Zaken en 
Koninkrijksrelaties 
Directie Koninkrijksrelaties 
 
het schadebeeld zodat hulpverlening gericht op gang kan komen. De militairen Datum 
 
worden tevens ingezet voor het handhaven van de openbare orde en assisteren 
 
Kenmerk 
bij de beveiliging van het vliegveld en diverse belangrijke checkpoints op het 
 
eiland. Direct na de passage zijn in Nederland beschikbare noodrantsoenen en 
drinkwater, alsmede specialistisch personeel en materieel verzameld. 24 uur na 
de storm is vanuit Eindhoven een KDC-10 strategisch militair transportvliegtuig 
vertrokken naar Curaçao. Een Hercules transportvliegtuig is naar het gebied 
afgereisd om een luchtverbinding tussen de Beneden- en Bovenwinden te starten. 
Vanuit Curaçao zijn de marineschepen Zr. Ms. Zeeland en Pelikaan naar Sint 
Maarten gevaren met aan boord zwaarder materieel en extra militairen. De KDC-
10 zal mogelijk een tweede vlucht vanuit Nederland maken en tevens is een 
vlucht met een C-17 transportvliegtuig gepland voor 8 september.  
  
De commandant der zeemacht in het Caribisch gebied leidt militaire noodhulp 
vanaf Curaçao, die zich concentreert  op Sint Maarten, maar ook op de eilanden 
Sint Eustatius en Saba. Curaçao functioneert als tussenstation voor de vluchten 
met materieel en personeel, in ieder geval zolang de luchthaven van Sint Maarten 
niet toegankelijk is. De volgende prioriteitstelling geldt voor de militaire bijstand 
ter plaatse: het redden van levens, het ondersteunen van het lokale gezag bij het 
handhaven van de openbare orde, het in kaart brengen van het schadebeeld en 
het herstellen van vitale infrastructuur. 
 
Samenwerking met Frankrijk en andere partners 
Het Koninkrijk en Frankrijk trekken samen op en bepalen gezamenlijk hoe de 
bevolking op Sint Maarten het beste kan worden ondersteund zodra er meer 
duidelijkheid is over de gevolgen en de schade. Op operationeel, diplomatiek en 
politiek niveau is er continu contact en samenwerking, en worden mensen vanuit 
Defensie en Buitenlandse Zaken ingezet om de eerste hulp vorm te geven. 
In overleg met Sint Maarten en samen met Frankrijk en andere partners zal ook 
in Europees verband een mechanisme van noodhulp worden geactiveerd. 
 
Ondertussen hebben ook diverse andere landen in de regio, zoals de Verenigde 
Staten, zich bereid getoond waar nodig assistentie te verlenen. Ook met het 
Verenigd Koninkrijk wordt hierover goed contact onderhouden.  
 
Internationale hulp en samenwerking 
Ook eilanden die niet onder het Koninkrijk vallen zijn zwaar getroffen. Onder 
andere Antigua en Barbuda ondervinden de gevolgen van Irma. Op veel plekken 
is nog niet duidelijk wat de exacte schade is. Dat wordt momenteel in kaart 
gebracht. De VN heeft drie teams naar het gebied gebracht. Zij houden zich bezig 
met assessments, analyses en informatie management. Ook de EU stuurt een 
team van experts naar het gebied. Tegelijkertijd is het Rode Kruis op veel 
eilanden direct in actie gekomen met het leveren van noodhulp.  
Nederland legt de focus van de noodhulp op de eilanden van het Koninkrijk der 
Nederlanden. Het vergeet de andere landen in het Caribisch gebied echter niet. 
Zo heeft Nederland een expert met het EU-team meegestuurd. 
 
 
 
 
Pagina 3 van 4 
 

