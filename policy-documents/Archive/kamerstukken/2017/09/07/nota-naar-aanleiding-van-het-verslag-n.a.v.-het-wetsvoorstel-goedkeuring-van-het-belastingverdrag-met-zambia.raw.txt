 
Goedkeuring van het op 15 juli 2015 te Addis Abeba 
tot stand gekomen Verdrag tussen het Koninkrijk der 
Nederlanden en de Republiek Zambia tot het 
vermijden van dubbele belasting en het voorkomen 
van het ontgaan van belasting met betrekking tot 
belastingen naar het inkomen (Trb. 2015, 113 en Trb. 
2016, 47) 
 
Nota naar aanleiding van het verslag  
 
 
 
 
 
 
 
 
 
 
Inhoudsopgave 
 
1. Algemeen 
2. Inhoud van het verdrag 
3. De positie van Zambia als laag inkomensland  
4. Inbreng van derden  
5. Budgettaire aspecten 
6. Artikelsgewijs 
7. Overig 
  
1 
 

 
De leden van de fractie van de VVD vragen welke zaken in het Verdrag met Zambia staan die noch 
in het OESO-modelverdrag, noch in het VN-modelverdrag voorkomen.  
Het Verdrag is gebaseerd op zowel het OESO-modelverdrag als het VN-modelverdrag. De 
aansluiting bij internationaal geaccepteerde modelbelastingenverdragen van de OESO en de VN, en 
daarmee bij de commentaren op deze modelverdragen, schept voor belastingplichtigen, 
belastingadministraties en gerechtelijke instanties duidelijkheid over de beoogde toepassing van de 
nationale belastingregelingen in internationale situaties. Daarnaast zijn specifieke bepalingen 
opgenomen die voortvloeien uit het Nederlandse verdragsbeleid zoals toegelicht in de Notitie 
1
Fiscaal Verdragsbeleid 2011 (hierna: ‘NFV 2011’) en het Zambiaanse verdragsbeleid. Zo worden in 
het Protocol bij het Verdrag in overeenstemming met onderdeel 2.2.1. van de NFV 2011 en de 
2
motie-Omtzigt/Van Vliet vrijgestelde beleggingsinstellingen uitdrukkelijk uitgesloten van bepaalde 
verdragsvoordelen. Een ander voorbeeld is de regeling voor geëmigreerde 
aanmerkelijkbelanghouders zoals genoemd in onderdeel 2.9 van de NFV 2011. Op verzoek van 
Zambia is onder meer een specifieke bepaling voor hoogleraren en docenten opgenomen. Tot slot 
wijs ik er op dat in de artikelen 10, 11 en 12 van het Verdrag anti-misbruikbepalingen zijn 
opgenomen die (nog) niet zijn opgenomen in het OESO-modelverdrag of in het VN-modelverdrag. 
In de memorie van toelichting is steeds aangegeven of een bepaling is ontleend aan het OESO- 
modelverdrag, het VN-modelverdrag of aan het Nederlandse of Zambiaanse verdragsbeleid. 
 
De leden van de fractie van het CDA vragen of de Nederlandse inzet anders zou zijn als de 
onderhandelingen zouden hebben plaatsgevonden na de publicatie van de aanbevelingen van het 
BEPS-project.  
De onderhandelingen over het Verdrag zijn afgerond voordat de resultaten van het Base Erosion & 
Profit Shifting (BEPS)-project werden gepubliceerd. Daarom kon bij de onderhandelingen nog geen 
rekening worden gehouden met de uitkomsten van het BEPS-project. Op 15 juli 2015 is het 
Verdrag ondertekend en op 5 oktober 2015 zijn de definitieve rapporten van het OESO/G20 BEPS-
3
project om belastingontwijking tegen te gaan gepubliceerd. Bij de brief van 5 oktober 2015 heeft 
het kabinet een appreciatie gegeven van de maatregelen die in die rapporten zijn voorgesteld. 
Daarbij is opgemerkt dat Nederland de uitkomsten van de BEPS-actiepunten 6 (verdragsmisbruik) 
en 7 (vaste inrichtingen) voortaan tot het verdragsbeleid rekent. Ook in de NFV 2011 is 
aangegeven dat Nederland in verdragsonderhandelingen streeft naar het bereiken van een 
resultaat waarin verdragsmisbruik niet mogelijk is. Wat betreft BEPS-actiepunt 14 
(geschilbeslechting) geldt dat Nederland al voor het verschijnen van de BEPS-rapporten behoorde 
tot de internationale voorhoede.  
Teneinde de Nederlandse belastingverdragen in overeenstemming te brengen met de 
verdragsbepalingen, zoals die bij voorkeur zouden moeten luiden op grond van de 
minimumstandaarden van het BEPS-project, heeft Nederland deelgenomen aan de 
                                                
1
 Bijlage bij Kamerstukken II 2010/2011, 25 087, nr. 7. 
2
 Kamerstukken II 2010/2011, 25 087, nr. 13. 
3
Kamerstukken 2015/16, 25 087, nr. 112.  
3 
 

 
In 2010 is een aantal artikelen van het OESO-modelverdrag tekstueel gewijzigd, waaronder artikel 
7 over de verdeling van heffingsrechten over winst uit onderneming tussen de verdragsluitende 
staten. Met deze aanpassing is een aansluiting beoogd bij een wijziging in 2008 van het 
Commentaar op artikel 7 van het OESO-modelverdrag. Zowel artikel 7 van het OESO-
modelverdrag zoals dat sinds 2010 luidt als het Commentaar uit 2008 op artikel 7 gaan uit van de 
zogenoemde zelfstandigheidsfictie en hanteren een toerekening van winst uit onderneming tussen 
het hoofdhuis van een onderneming van de ene verdragsluitende staat en haar vaste inrichting in 
de andere verdragsluitende staat op grond van uitgeoefende functies, gebruikte bedrijfsmiddelen 
en gedragen risico’s. Het Commentaar op de 2008-versie van artikel 7 van het OESO-modelverdrag 
geeft echter aan dat er geen specifieke regels worden gegeven voor het toerekenen van winst aan 
een vaste inrichting. Er worden slechts richtlijnen gegeven die in bilaterale situaties nader 
uitgewerkt kunnen worden. Het ontbreken van dergelijke specifieke regels kwam zowel de 
uniformiteit als de uitvoerbaarheid niet ten goede en derhalve heeft de OESO in 2008 een 
5
uitgebreid rapport (PE-report) gepubliceerd waarin een aanpak is beschreven voor het toerekenen 
van winsten aan vaste inrichtingen. Hoewel in het in 2008 geldende artikel 7 van het OESO-
modelverdrag de verwijzing naar de «functionally separate entity approach» als zodanig in lid 2 is 
opgenomen, bleek op basis van ervaringen in de praktijk nadere uitleg noodzakelijk. Daarnaast zijn 
nieuwe inzichten inzake winstallocatie aan vaste inrichtingen in het rapport verwerkt. Uitgangspunt 
bij de winstallocatie in het rapport is de Authorised OECD Approach (AOA). Deze komt er kort 
gezegd op neer dat activa en risico's worden gealloceerd aan de vaste inrichting op basis van een 
functieanalyse. De conclusies van het PE-Report hebben in juli 2010 geleid tot een aanpassing van 
artikel 7 van het OESO-modelverdrag maar de beginselen daarvan lagen ook al ten grondslag aan 
het vóór juli 2010 geldende artikel 7. Ook Zambia past de beginselen van het rapport (AOA) toe, 
maar had toch de voorkeur voor de 2008-versie van het OESO-modelverdrag omdat het VN-
modelverdrag het nieuwe artikel 7 van het OESO-modelverdrag 2010 niet heeft overgenomen.  
 
De leden van de SP-fractie vragen of de regering kan toelichten wat het verschil is in de 
toerekening van kosten van intellectueel eigendom aan de vaste inrichting tussen de OESO-
modelverdragen van  2008 en 2010, waarom Zambia een sterke voorkeur heeft voor het artikel in 
de vorm van de 2008-versie en wat de inzet van Nederland was. 
Er is in beginsel geen verschil voor de toerekening van kosten, of beter gezegd de allocatie van 
winsten,  van intellectuele eigendom van een  onderneming van de ene verdragsluitende staat aan 
haar vaste inrichting in de andere verdragsluitende staat onder artikel 7 van het OESO-
modelverdrag in de 2008-versie en de 2010-versie. Beide bepalingen gaan namelijk uit van de 
zelfstandigheidsfictie, hetgeen betekent dat het hoofdhuis van een onderneming in de ene staat en 
haar vaste inrichting in de andere staat voor de toerekening van inkomsten en kosten in beginsel 
moeten worden beschouwd als van elkaar onafhankelijke ondernemingen. Het toerekenen van de 
kosten en inkomsten van een onderneming aan een deel daarvan kan complex zijn, zeker in het 
geval dit betrekking heeft op immateriële vaste activa. Om die reden worden in paragraaf 34 van 
                                                
5
 OECD Report on the attribution of profits to permanent establishments, 17 July 2008. 
5 
 

 
6
(sedert 2007) niet in de belastingheffing. Het gevolg daarvan is dat deze inkomsten van inwoners 
van Zambia uit optredens als artiest of sportbeoefenaar in Nederland volledig onbelast blijven. 
Omgekeerd betrekt Zambia inkomsten van inwoners van Nederland uit optredens als artiest of 
sportbeoefenaar in Zambia normaal in de belastingheffing. Nederland betrekt deze inkomsten van 
bedoelde artiesten en sportbeoefenaars eveneens in de belastingheffing naar het inkomen en 
verleent ter vermijding van dubbele belasting een vermindering van Nederlandse belasting door 
middel van de verrekeningsmethode met evenredigheidslimiet (artikel 22, vierde lid). Het laatste 
houdt in dat de door Nederland te verlenen vermindering het laagste bedraagt van de Zambiaanse 
belasting (geheven naar een vast tarief van 20%) over de inkomsten, enerzijds, en het bedrag aan 
Nederlandse belasting dat is toe te rekenen aan de uit het optreden in Zambia verkregen 
inkomsten, anderzijds.  
 
De leden van de fractie van de PvdA vragen welke rol tax holidays in het Verdrag hebben. 
Daarnaast vragen deze leden hoe Nederland omgaat met ontvangsten uit deelnemingen die een 
tax holiday genieten. In dat kader vragen deze leden of de regering de mening van deze leden 
deelt dat een ‘switch-over’-bepaling in de deelnemingsvrijstelling de prikkel voor 
ontwikkelingslanden zou wegnemen om in schadelijke onderlinge concurrentie tax holidays aan te 
bieden. 
Tax holidays hebben als zodanig geen rol in het verdrag. Een van de beginselen die ten grondslag 
liggen aan het Nederlandse verdragsbeleid is het beginsel van kapitaalimportneutraliteit (zie 
onderdeel 1.3.2. van de NFV 2011). Dat beginsel is er op gericht te realiseren dat Nederlandse 
ondernemingen in Zambia onder dezelfde voorwaarden (waaronder ook een gelijke 
belastingheffing) activiteiten kunnen ontplooien als andere (buitenlandse en binnenlandse) 
ondernemingen die in dat land dezelfde activiteiten verrichten. Dat wordt bereikt doordat 
Nederland de door een in Nederland gevestigde onderneming in Zambia behaalde winst met behulp 
van een aldaar gevestigde vaste inrichting vrijstelt van Nederlandse belastingheffing. Doel van 
deze vrijstelling is een gelijk speelveld voor Nederlandse ondernemingen in Zambia te creëren. Dat 
betekent dat ook Nederlandse ondernemingen in Zambia op dezelfde wijze gebruik kunnen maken 
van eventuele tax holidays die in dat land beschikbaar zijn voor alle ondernemingen die hun 
activiteiten in bepaalde sectoren van de economie of in bepaalde delen van dat land ontplooien. 
Overigens verbiedt artikel 23 van het Verdrag dat Zambia bij de belastingheffing van 
ondernemingen onderscheid maakt tussen Zambiaanse en Nederlandse ondernemingen.  
Tax holidays worden door een land in de regel ingezet om de economische bedrijvigheid in 
bepaalde sectoren van de economie of bepaalde regio’s van een land te stimuleren. Dat kan leiden 
tot onderlinge concurrentie ten opzichte van andere landen voor wat betreft het aantrekken van 
buitenlandse ondernemingen. Het is echter vast Nederlands beleid niet te treden in de hoogte van 
de locale belastingheffing over actieve ondernemingswinst.  
                                                
6
 Art. 7.2, derde lid,Wet inkomstenbelasting 2001 
7 
 

 
Met betrekking tot de andere wensen van Nederland die in de onderhandelingen niet konden 
worden verwezenlijkt verwijs ik naar het Toetsschema Fiscaal Verdragsbeleid, dat in onderdeel I.7. 
van de memorie van toelichting bij het Verdrag is opgenomen. 
 
De leden van de SP-fractie merken op dat de nationale bronheffingen van Zambia sterk zijn 
teruggebracht, en dat voor uit Zambia afkomstige vergoedingen voor dienstverlening onder het 
Verdrag in het geheel geen bronheffing is toegestaan, en willen weten of de regering dit een billijke 
ontwikkeling acht bezien vanuit het streven naar eerlijke belastingverdragen. Deze leden merken 
daarbij tevens op dat de anti-misbruikbepalingen in het Verdrag uitsluitend toezien op dividenden, 
interest en royalty’s, en geen bredere werking hebben. Deze leden vragen waarom hiervoor is 
gekozen. Voorts merken deze leden op dat vergoedingen voor dienstverlening in het verleden ertoe 
hebben geleid dat de heffingsgrondslag is uitgehold en vragen in dit verband hoe dit op basis van 
het voorliggende Verdrag wordt voorkomen. 
Van het in het Verdrag terugbrengen van de nationale bronheffingen van Zambia op 
deelnemingsdividenden, interest en royalty’s gaat een stimulans uit voor investeringen door 
Nederlandse ondernemingen in Zambia.  
De verlaging van de bronheffing op deelnemingsdividenden van 15% naar 5% betekent een 
rechtstreekse kostenverlaging van 10% voor een Nederlands lichaam dat dergelijke dividenden uit 
Zambia ontvangt. In de regel worden zulke dividenden in Nederland vrijgesteld van 
vennootschapsbelasting door middel van de deelnemingsvrijstelling, zodat er geen mogelijkheid is 
voor een verrekening in Nederland van de Zambiaanse bronbelasting. Voor de goede orde merk ik 
nog op dat de verlaging van de bronbelasting over deelnemingsdividenden niet afdoet aan de 
belasting (in beginsel 35%) die in Zambia wordt geheven over de aldaar behaalde winst.  
De bronbelasting op interest is onder het Verdrag algemeen verlaagd van 15% naar 10%. Voor 
deze bronbelasting verleent Nederland een vermindering ter vermijding van dubbele belasting door 
middel van een verrekening van de Zambiaanse bronbelasting met de in Nederland over de interest 
verschuldigde belasting. Omdat de bronbelasting wordt geheven over het bruto bedrag van de 
interest, terwijl Nederland het netto bedrag van de ontvangen interest in de belastingheffing 
betrekt, kan de ruimte voor het verlenen van deze verrekening  ontoereikend zijn. Eventuele 
onverrekende bronbelasting betekent een kostenpost voor de kredietverlener in Nederland, en het 
is denkbaar dat deze kosten in rekening gebracht worden bij de kredietnemer in Zambia. Die extra 
kosten zal de kredietnemer in Zambia weer ten laste brengen van diens in Zambia belastbare winst 
of inkomen. Een verlaging van de bronbelasting op interest heeft in beginsel een gunstig effect op 
dit afwentelingsproces en zou daarmee indirect tot een verhoging van de winstbelasting in Zambia 
kunnen leiden.  
Het bronheffingstarief op royalty’s wordt onder het Verdrag verlaagd van 20% naar 7½% Voor 
deze bronbelasting verleent Nederland een vermindering ter vermijding van dubbele belasting door 
middel van een verrekening van de Zambiaanse bronbelasting met de in Nederland over de netto 
royalty’s verschuldigde belasting. Hetgeen hiervoor is opgemerkt met betrekking tot de 
9 
 

 
transacties aan het arm’s length-beginsel. De in het Verdrag opgenomen mogelijkheid tot 
informatie-uitwisseling kan daarbij uiteraard van dienst zijn. Het is mede daarom van groot belang 
dat ontwikkelingslanden, naast een goed fiscaal stelsel, de beschikking hebben over een adequaat 
werkende belastingadministratie.  
 
De leden van SP-fractie vragen een toelichting te geven waarom het bronheffingstarief voor alle 
royalty’s is verlaagd, waar Zambia met een verlaging van die bronbelasting instemde om 
gebruikers van nieuwe technologie te compenseren. 
De reden waarom Zambia heeft ingestemd met een verlaging van het bronheffingstarief voor alle 
royalty’s, en niet alleen voor de bronbelasting op royalty’s voor het gebruik van nieuwe 
technologie, is dat Zambia om uitvoeringstechnische redenen niet voelde voor verschillende 
bronheffingstarieven voor onderscheiden soorten royalty’s. Voor zover kan worden nagegaan 
maakt Zambia een dergelijk onderscheid evenmin in haar andere belastingverdragen. 
 
De leden van de fractie van GroenLinks zijn benieuwd naar welke fiscale belemmeringen het 
Verdrag wegneemt, alsook welke risico’s op het ontgaan van belasting door het Verdrag ontstaan 
en welke voor het Verdrag reeds bestonden en door het Verdrag worden beperkt. Verder zijn deze 
leden benieuwd naar een toelichting over de opgenomen main purpose test, de verwachte 
effectiviteit daarvan, en of Nederland zich ook inspant om gebruik hiervan te bevorderen, 
bijvoorbeeld door informatie-uitwisseling en andere ondersteuning. Ook valt het deze leden op dat 
het Verdrag ‘afdoende’ voorziet in anti-misbruik, en zij vragen zich af of hier ook een inspanning is 
gedaan om misbruik “zo veel mogelijk” te voorkomen, en tenminste conform het EU-BEPS-traject 
zijn. 
Met het sluiten van een belastingverdrag wordt beoogd zowel dubbele belasting als het ontgaan 
van belasting te voorkomen. Tijdens de onderhandelingen is met Zambia gesproken over het 
tegengaan van mogelijk misbruik van het Verdrag. Dit heeft geresulteerd in het opnemen van een 
zogenoemde ‘main purpose test’ in artikel 10 (dividend), artikel 11 (interest) en artikel 12 
(royalty’s). Bij deze ‘main purpose test’ wordt geen vermindering van bronbelasting op dividenden, 
interest en royalty’s verleend als het voornaamste doel of een van de voornaamste doelen van het 
aangaan van een transactie het verkrijgen van een verdragsvoordeel is. Hiermee wordt voorkomen 
dat op oneigenlijke wijze verdragsvoordelen worden verkregen door ‘treaty shopping’. Het 
opnemen van deze anti-misbruikbepaling sluit aan bij de reactie van het kabinet van 30 augustus 
2013 op het SEO-rapport ‘Uit de schaduw van het bankwezen’ en het onderzoek van het IBFD naar 
7
de Nederlandse belastingverdragen met ontwikkelingslanden . Daarin is aangegeven dat bij 
(her)onderhandelingen van verdragen met 23 ontwikkelingslanden zorgvuldig en in nauw overleg 
opname van anti-misbruikbepalingen zal worden overwogen.  
                                                
7
 Kamerstukken II 2013/14, 25 087, nr. 6. 
11 
 

 
landen voorkeur te hebben voor een open norm, waarmee meer maatwerk geleverd kan worden. 
Bij deze ontwikkeling sluit Nederland zich aan door voortaan in verdragsonderhandelingen, voor 
alle verdragsbepalingen, uit te gaan van een zogenoemde ‘principal purpose test’ die in het kader 
van het BEPS-project is ontwikkeld, en die inhoudelijk overeen komt met de ‘main purpose test’ die 
in het voorliggende Verdrag is opgenomen 
Ter voorkoming van misbruik van de bepalingen van het Verdrag heeft Nederland aan Zambia 
voorgesteld een ‘limitation-on-benefits’-bepaling in het Verdrag op te nemen. Zambia had echter 
een sterke voorkeur voor opneming van een zogenoemde ‘main purpose test’ met betrekking tot 
de bronbelastingen op dividend, interest en royalty’s boven andere anti-misbruikbepalingen. 
Zambia gaf daarvoor als reden dat een ‘limitation-on-benefits’-bepaling bijzonder complex is en dat 
een goede toepassing daarvan nagenoeg illusoir zou zijn. Nederland heeft ingestemd met deze 
voorkeur van Zambia omdat met de ‘main purpose test’ de belangrijkste mogelijke vormen van 
misbruik van het Verdrag kunnen worden bestreden. 
 
De leden van de fractie van D66 vragen wat de exacte betekenis is van de consultatie die tussen 
de bevoegde autoriteiten van de staten moet plaatsvinden alvorens de staat, die de voordelen zou 
moeten toekennen, besluit om toekenning van de voordelen uit hoofde van de artikelen 10, 11 en 
12 te weigeren. 
Deze consultatieplicht is op verzoek van Nederland opgenomen. Consultatie tussen de bevoegde 
autoriteiten is bedoeld om een toetsingsmoment in te bouwen bij het voornemen om in een 
bepaald geval de voordelen uit hoofde van de artikelen 10, 11 en 12 niet toe te kennen. Hiermee 
wordt bereikt dat de bevoegde autoriteiten van de staat die hiertoe voornemens is nog kennis 
kunnen nemen van de inzichten en informatie van de bevoegde autoriteiten van de andere staat. 
Een lichtvaardig besluit kan hiermee worden voorkomen. Bovendien stelt deze procedure de 
verdragsluitende staten beter in staat gezamenlijk invulling te geven aan de afbakening van 
misbruik en bedoeld gebruik van het Verdrag. 
 
De leden van de CDA-fractie vragen de regering of op basis van het Verdrag automatisch gegevens 
worden uitgewisseld of dat slechts informatie-uitwisseling op verzoek mogelijk is. Kan de regering 
aangeven hoe ver Zambia is met het verzamelen en uitwisselen van gegevens? 
De leden van de D66-fractie hebben kennisgenomen van het feit dat het Verdrag de mogelijkheid 
biedt tot het uitwisselen van informatie tussen Nederland en Zambia. Deze leden constateren dat 
op basis van het Verdrag zowel automatische als spontane informatie-uitwisseling mogelijk wordt 
gemaakt. Heeft de regering al afspraken gemaakt met Zambia over de vorm van de informatie 
uitwisseling, namelijk zijnde spontaan of automatisch? 
De verdragsbepaling over informatie-uitwisseling is gebaseerd op artikel 26 van het OESO-
modelverdrag zoals dat luidt sinds een in 2012 aangebrachte wijziging. Op basis hiervan kan op 
verzoek, automatisch of spontaan informatie worden uitgewisseld. Over een spontane of 
13 
 

 
Concreet heeft dat in relatie tot Zambia geresulteerd in een uitbreiding van het begrip ‘vaste 
inrichting’ in vergelijking met het OESO-modelverdrag. Zo heeft Nederland op verzoek van Zambia 
ingestemd met een bepaling gelijk aan het VN-modelverdrag waarmee het verlenen van diensten 
bij wijze van fictie na een termijn van 183 dagen kan leiden tot een vaste inrichting. Ook kan het 
gebruik gedurende een periode langer dan 183 dagen van een installatie voor de opsporing van 
natuurlijke rijkdommen bij wijze van fictie worden aangemerkt als een vaste inrichting. Verder is 
de termijn voor de constatering van een vaste inrichting bij bouw- en constructiewerkzaamheden 
(conform het VN-modelverdrag en het verdrag van 1977) vastgesteld op een termijn van 183 
dagen. Ten aanzien van passieve inkomsten is met Zambia een bronheffingstarief van 10% voor 
interestbetalingen afgesproken. Dit tarief komt overeen met dat in de verdragen van Zambia met 
andere landen. Voor royaltybetalingen is een bronheffingstarief van 7½% afgesproken, wat hoger 
is dan het bronheffingspercentage (5%) dat Zambia in de verdragen met het VK en China is 
overeengekomen (maar lager dan de 10% in het verdrag van 1977). Met betrekking tot de 
zogenoemde ‘overige inkomsten’ is overeenkomstig het VN-modelverdrag het heffingsrecht aan de 
bronstaat toegedeeld. Bij het voorgaande merk ik op dat Zambia op onderdelen weliswaar 
verdergaande wensen had dan het OESO-modelverdrag maar daarbij ook niet steeds vasthoudt 
aan het VN-modelverdrag. Het laatste blijkt uit een op enkele onderdelen minder ruime definitie 
van het begrip ‘vaste inrichting’ (artikel 5), een lagere bronheffing voor deelnemingsdividenden 
(artikel 10), een minder ruime definitie van het begrip ‘royalty’ (artikel 12) en minder 
heffingsrechten voor de bronstaat met betrekking tot vermogenswinsten uit de vervreemding van 
aandelen (artikel 13) dan het VN-modelverdrag voorstaat. Aangenomen mag worden dat dit in 
overeenstemming is met het verdragsbeleid van Zambia en dat er (ook) naar de mening van 
Zambia, gezien de wederzijdse heffingsbelangen, sprake is van een passende verdeling van de 
heffingsrechten tussen Nederland en Zambia.  
In het licht van de concessies die over en weer zijn gedaan, kan naar mijn oordeel worden gezegd 
dat de onderhandelingen hebben geleid tot een evenwichtig verdrag. 
 
4. Inbreng van derden  
De leden van de SP-fractie lezen in het advies van de Raad van State en het nader rapport dat de 
Raad vraagtekens plaatst bij het feit dat de (bestuurscolleges van de) BES-eilanden onvoldoende 
zijn betrokken bij de totstandkoming van het Verdrag en vragen de regering op deze opmerkingen 
te reageren. 
Dienaangaande kan ik opmerken dat tussen het Europese deel en het Caribische deel van 
Nederland op reguliere basis overleg plaatsvindt over fiscale aangeleden. Daar vallen internationale 
aspecten zoals het overeenkomen van belastingverdragen ook onder. De werkafspraak daarbij is 
dat voor specifieke belastingverdragen nader overleg slechts hoeft plaats te vinden als op grond 
van de economische betrekkingen tussen Caribisch Nederland en de andere verdragsluitende staat 
daartoe aanleiding bestaat. In onderdeel I.6 van de memorie van toelichting is op de opmerkingen 
in het Advies van de Raad van State door de regering in deze zin ingegaan.  
15 
 

 
Ik ga er bij de beantwoording vanuit dat deze leden met deze vragen - in plaats van het zesde lid - 
het oog hebben op deonderdelen b) en c) van het derde lid van artikel 5. Op de eerste plaats merk 
ik op dat het in het derde lid bedoelde begrip ‘diensten’ ruim moet worden opgevat en dat dat 
begrip ook, maar niet alleen, diensten van adviserende aard omvat.  
Met betrekking tot de vraag of er naast de extra administratieve lasten nog andere gevolgen zijn 
van de bepaling in onderdeel b. van het derde lid van artikel 5, dat het verlenen van diensten door 
een onderneming van de ene staat in de andere staat gedurende meer dan 183 dagen (in een 
periode van twaalf maanden) bij wijze van fictie leidt tot een vaste inrichting, kan ik het volgende 
opmerken. Het ontstaan van een vaste inrichting in Zambia van een Nederlandse onderneming op 
grond van het bepaalde in onderdeel b of c van het derde lid van artikel 5 leidt niet alleen tot 
administratieve gevolgen. Een belangrijker gevolg is dat het recht tot belastingheffing over de 
resultaten, die zijn toe te rekenen aan de in Zambia verleende diensten niet langer toekomt aan 
Nederland maar aan Zambia. Dat betekent ook dat de belastingheffing over die resultaten plaats 
zal vinden naar het Zambiaanse belastingtarief. Het Zambiaanse belastingtarief bedraagt voor 
ondernemingswinst van lichamen 35%. Voor ondernemingswinst van natuurlijke personen geldt 
een progressief tarief dat maximaal 35% bedraagt. Als het heffingsrecht over de winst van een 
vaste inrichting, daaronder begrepen een fictieve vaste inrichting in de zin van  onderdeel b of c. 
van het derde lid van artikel 5, toekomt aan Zambia, dan verleent Nederland ter vermijding van 
dubbele belasting aan natuurlijke personen een vermindering van de Nederlandse 
inkomstenbelasting op de voet van artikel 22, derde lid, van het Verdrag. Voor lichamen geldt in 
dat geval de objectvrijstelling als bedoeld in afdeling 2.10a van de Wet op de 
vennootschapsbelasting 1969. Ik beschik niet over informatie waaruit blijkt hoeveel Nederlandse 
bedrijven als gevolg van hun dienstverlening in Zambia te maken zullen krijgen met de 
aanwezigheid van een vaste inrichting in dat land op grond van het bepaalde in onderdeel b. van 
het derde lid van artikel 5.  
 
7. Overig 
De leden van de CDA-fractie hebben gevraagd waarom het Verdrag tussen Nederland en Zambia in 
Ethiopië is ondertekend.  
Het Verdrag is op 15 juli 2015 in Addis Abeba voor het Koninkrijk der Nederlanden ondertekend 
door de Minister voor Buitenlandse Handel en Ontwikkelingssamenwerking en marge van de aldaar 
gehouden conferentie “Financing for Development” (13 t/m 16 juli 2015) waaraan ook Zambia 
heeft deelgenomen.  
 
  
17 
 

