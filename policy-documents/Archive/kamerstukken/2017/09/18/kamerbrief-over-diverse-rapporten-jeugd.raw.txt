> Retouradres Postbus 20350 2500 EJ  Den Haag 
De Voorzitter van de Tweede Kamer 
Bezoekadres 
der Staten-Generaal 
Parnassusplein 5 
2511 VX  Den Haag 
Postbus 20018 
www.rijksoverheid.nl 
2500 EA  DEN HAAG 
Kenmerk 
 1225340-167369-J 
 
 
 Bijlage(n) 
5 
 
 
 
 
Uw brief 
 
  
Datum 18 september 2017 
 
  
Betreft Diverse rapporten jeugd 
Correspondentie uitsluitend 
  
richten aan het retouradres 
met vermelding van de 
datum en het kenmerk van 
 
deze brief. 
 
Geachte voorzitter, 
Mede namens de staatssecretaris van Veiligheid en Justitie ontvangt u bijgevoegd 
een aantal rapporten op het gebied van jeugd. Het gaat om de volgende 
rapporten: 
- Uitkomsten monitor Informatie Voorziening Sociaal Domein (ISD) naar het 
gebruik van ISD-standaarden. 
- De kwaliteit van de zorg door Jeugdzorg en Gezinsvoogdij Caribisch 
Nederland.  Resultaten hertoets van de Inspectie Jeugdzorg op Bonaire en 
Sint Eustatius. 
- De kwaliteit van de uitvoering van de civiele taken Voogdijraad Caribisch 
Nederland. Uitkomsten onderzoek van de Inspectie Jeugdzorg op St. 
Eustatius en Saba.    
- Ook voor kwetsbare jongeren een passende toekomst.  
Rapportage van Toezicht Sociaal Domein/ Samenwerkend Toezicht Jeugd 
naar de participatie van jongeren die uitstromen uit Jeugdzorgplus-
instellingen en Justitiële Jeugdinrichtingen.  
- Handreiking regisseursfunctie in kwetsbare gezinnen. Het betreft een 
digitale handreiking van Toezicht Sociaal domein. 
- Nader onderzoek naar zorgpaden voor kinderen met ADHD in vier 
gemeenten. 
 
Voor de goede orde meld ik u dat de inspectieonderzoeken met betrekking tot 
Saba en Sint Eustatius dit voorjaar zijn uitgevoerd, dus ruimschoots voor de 
eilanden zijn getroffen door de orkaan Irma. De Rijksdienst Caribisch Nederland 
(RCN) inventariseert op dit moment onder verantwoordelijkheid van de minister 
van Binnenlandse Zaken en Koninkrijkszaken de schade aan de gebouwen van 
Jeugd en Gezinsvoogdij Caribisch Nederland respectievelijk de Voogdijraad 
Caribisch Nederland op genoemde eilanden. Naar het zich laat aanzien is de 
continuïteit van de jeugdzorg respectievelijk de uitvoering van de civiele taken van 
de voogdijraad op Saba en Sint Eustatius vooralsnog niet in het geding. 
 
  
 
Pagina 1 van 6 

 
Op 2 maart 2016 heb ik uw kamer geïnformeerd over het onderzoek dat de 
Inspectie Jeugdzorg heeft verricht in 2015 naar de kwaliteit van de jeugdzorg in 
Kenmerk 
2
1225340-167369-J 
Caribisch Nederland. Hieruit kwam o.a. naar voren dat de pleegzorg en de 
uitvoering van de gezinsvoogdij op Bonaire en de uitvoering van de ambulante 
zorg en gezinsvoogdij op Sint Eustatius nog niet voldoende van kwaliteit waren. 
Op mijn verzoek heeft daarom in mei 2017 een hertoets plaatsgevonden.  
 
De inspectie komt in de hertoets van 2017 tot het oordeel dat: 
- De kwaliteit van de pleegzorg op Bonaire is verbeterd ten opzichte van 
2015 en voldoende is. 
- De kwaliteit van de uitvoering van de gezinsvoogdij op Bonaire is verbe-
terd ten opzicht van 2015 en voldoende is. 
- De kwaliteit van de uitvoering van de ambulante zorg en gezinsvoogdij op 
Sint Eustatius is verbeterd ten opzichte van 2013 en voldoende is. 
 
Met de staatssecretaris van Veiligheid en Justitie ben ik de Inspectie Jeugdzorg 
3
erkentelijk voor haar toezichtactiviteiten in Caribisch Nederland. Mede dankzij 
haar aanbevelingen heeft JGCN in de afgelopen periode een positieve 
kwaliteitsontwikkeling doorgemaakt. Dit rapport is ook een compliment naar de 
inzet van de medewerkers van JGCN. Om deze ontwikkeling vast te houden zal 
JGCN nieuwe verbetermaatregelen vaststellen, zoals aanbevolen door de 
Inspectie.  
 
Daarnaast wil VWS de komende periode samen met de andere departementen, de 
Openbare Lichamen en de uitvoeringsorganisaties op de eilanden inzetten op het 
versterken van preventie, verbetering van de ketensamenwerking en 
professionalisering. Gezamenlijk wordt ook gewerkt aan de aanpak huiselijk 
geweld en kindermishandeling. In juni 2017 zijn hiertoe bestuursakkoorden 
afgesloten met de Openbare Lichamen van Bonaire, Saba en Sint Eustatius. Deze 
afspraken zijn inmiddels uitgewerkt in werkplannen die voortbouwen op hetgeen 
reeds op de eilanden in gang is gezet. 
 
Onderzoek Inspectie Jeugdzorg naar de civiele taken van de Voogdijraad 
Caribisch Nederland 
De Voogdijraad in Caribisch Nederland voert civiele taken uit op het terrein van 
kinderbescherming, gezag en omgang, en kinderalimentatie en valt onder de 
4
verantwoordelijkheid van de staatssecretaris van Veiligheid en Justitie. De 
Voogdijraad bestaat uit een college van toezicht en een bureau belast met de 
dagelijkse uitvoering van de wettelijke taken. Er zijn locaties op Bonaire, St. 
Eustatius en Saba.  
 
Sinds maart 2015 werkt de Voogdijraad met het ‘Kwaliteitskader van de 
Voogdijraad Caribisch Nederland voor de eilanden Bonaire, St. Eustatius en Saba’. 
Dit Kwaliteitskader heeft als toetsingskader gediend voor de Inspectie Jeugdzorg. 
Begin 2016 heeft het eerste toezicht op de civiele taken van de Voogdijraad 
plaatsgevonden. Daarover heeft de staatssecretaris van Veiligheid en Justitie u in 
5
juni 2016 geïnformeerd. De Inspectie beoordeelde de kwaliteit van uitvoering van 
                                                
2
  Kamerstukken II, 31839, nr. 505. 
3
 De wettelijke grondslag hiervoor is op 14 april 2016 ingevoerd bij wijziging van de Invoeringswet openbare licha-
men Bonaire, Sint Eustatius en Saba in verband met het wettelijk regelen van kwaliteitseisen voor de jeugdzorg op 
Bonaire, Sint Eustatius en Saba en het toezicht en de handhaving hiervan door de inspectie jeugdzorg (34 238). 
4
 De Raad voor de Rechtshandhaving houdt toezicht op de strafrechtelijke taken van de Voogdijraad BES. 
5
 Brief TK 15-6-2016 ‘Rapport van Inspectie Jeugdzorg over Voogdijraad BES’. 
 
PPaaggiinnaa  33  vvaann  66  
 
 
 

 
nu door te pakken en concrete stappen te zetten om een sluitend netwerk 
te laten ontstaan.  
Kenmerk 
1225340-167369-J 
 Uitgaan van mogelijkheden: het vertrekpunt van de dienstverlening 
moet de jongere zelf zijn (zijn kansen, belemmeringen en zijn mening) en 
niet de vigerende wet- en regelgeving vanuit de verschillende domeinen.  
 
De onderzochte gemeenten zijn nog niet zover dat het ontwikkelde beleid stevig in 
de praktijk wordt uitgevoerd. Er is aandacht nodig voor de verdere ontwikkeling 
en implementatie ervan, zo concluderen de samenwerkende inspecties in het 
rapport. 
 
In het kader van de landelijke werkagenda 18-/18+ faciliteer ik gemeenten en 
aanbieders om de overgang naar volwassenheid  voor kwetsbare jongeren te 
versoepelen. Belangrijk  hierbij zijn de ondersteunende activiteiten van  ‘Aanpak 
16-27’, waarin het NJi (Nederlands Jeugdinstituut) samenwerkt met gemeenten,  
Movisie, Divosa en de Vereniging van Nederlandse Gemeenten. Eind september 
wordt een handreiking gepubliceerd met concrete handvatten voor gemeenten en 
professionals uit alle domeinen (onderwijs, werk, jeugdhulp, welzijn, zorg).    
Daarnaast hecht ik groot belang aan het maken van een toekomstplan voor de 
jongeren zoals ook wordt voorgesteld door de samenwerkende inspecties. Ook 
voor andere kwetsbare jongeren die zorg ontvangen, kan zo’n toekomstplan 
waardevol zijn en kunnen gemeenten dit opnemen als voorwaarde in hun 
contracten met jeugdhulpaanbieders.  
 
VWS werkt samen met de departementen VenJ, SZW, OCW en BZK om knelpunten 
op Rijksniveau weg te nemen voor een meer integrale aanpak. Daarnaast worden 
experimenten in de zogenoemde City Deals gefaciliteerd en is in het 
interdepartementale Programma Sociaal Domein aandacht voor het stimuleren en 
ontwikkelen van een integrale aanpak voor kwetsbare jongeren en aandacht voor 
de jongeren die 18 jaar worden (overgang 18-/18+). Op 27 november a.s. 
organiseert VWS samen met VenJ, SZW, OCW en BZK een Jongvolwassenentop 
om samen met jongvolwassenen, bestuurders van gemeenten, zorgaanbieders, 
woningcorporaties, scholen en werkgevers oplossingsrichtingen te bespreken en 
om te komen tot een klimaat waarin jongeren de ondersteuning krijgen die ze 
nodig hebben in de overgang naar volwassenheid. 
 
Tot slot: een aantal  handvatten voor verdere ontwikkeling uit de overallrapporta-
ge zijn uitgangspunten van het traject Verkenning Invulling Vrijheidsbeneming 
Justitiële Jeugd (VIV JJ). Te denken valt aan samen beleid creëren, vooruit kijken 
en de grenzen van beleid en wet- en regelgeving opzoeken. De overallrapportage 
zal ook betrokken worden in het VIV JJ traject, waarover u in het voorjaar van 
2018 wordt geïnformeerd. 
 
Handreiking regisseursfunctie in kwetsbare gezinnen 
De inspecties die samenwerken in Toezicht Sociaal Domein (TSD) hebben een 
digitale handreiking gemaakt voor regisseurs, gemeenten en instellingen die 
verantwoordelijk zijn voor de regie op zorg en ondersteuning aan kwetsbare 
gezinnen. Hierin staat wat het werk van een goede regisseur voor deze gezinnen 
inhoudt, wat de regisseur hierbij nodig heeft aan kennis, competenties en 
bevoegdheden en wat voor de regisseur geregeld moet zijn om zijn werk goed te 
kunnen doen. Deze handreiking is het resultaat van diverse onderzoeken van TSD. 
De inspecties hebben regisseurs in het sociaal domein bevraagd over hun functie.  
  
 
PPaaggiinnaa  55  vvaann  66  
 
 
 

