 
 
 
> Retouradres Postbus 20401 2500 EK Den Haag 
 
Directoraat-generaal Agro en 
 
Natuur 
De Voorzitter van de Eerste Kamer 
Directie Dierlijke Agroketens en 
Dierenwelzijn 
der Staten-Generaal 
Binnenhof 22 
Bezoekadres 
Bezuidenhoutseweg 73 
2513 AA  DEN HAAG 
2594 AC Den Haag 
Postadres 
Postbus 20401 
2500 EK Den Haag 
Overheidsidentificatienr 
00000001003214369000 
T 070 379 8911 (algemeen) 
www.rijksoverheid.nl/ez 
 
 
Datum 29 september 2017 
 
Betreft Nadere vragen verschillen in beschermingsregimes in Caribisch en 
Ons kenmerk  
Europees Nederland DGAN-DAD / 17120739  
 
Uw kenmerk 
161378.01u 
Geachte Voorzitter, 
 
 
Naar aanleiding van de brief van 23 juni 2017 over verschillen in 
dierenbeschermingsregimes in Caribisch Nederland en Europees Nederland, 
hebben de leden van de Partij voor de Dieren (PvdD) op 20 juli 2017 nadere 
vragen gesteld. Hierbij geef ik u antwoord op de gestelde vragen. 
 
De leden van de PvdD constateren op basis van bovengenoemde brief op een 
aantal punten een lager wettelijk beschermingsniveau in het Caribisch deel van 
Nederland ten opzichte van het Europese deel. Op Bonaire staat bijvoorbeeld een 
legbatterij met 10.000 kippen, terwijl dit dieronvriendelijke systeem in Nederland 
verboden is. Kan de regering reflecteren op de nu nog hypothetische mogelijkheid 
dat Nederlandse pluimveehouders zich zouden kunnen vestigen in dit deel van het 
Koninkrijk en een legale exportpositie zouden kunnen verwerven in afwijking van 
de vigerende regelgeving in het Nederlandse deel van het Koninkrijk?  
 
De invoer van pluimveeproducten vanuit Caribisch Nederland naar landen van de 
Europese Unie is op grond van EU-regelgeving niet toegestaan. Producenten van 
pluimveeproducten, gevestigd in Caribisch Nederland, kunnen hun producten 
daarom niet afzetten in Nederland of andere landen van de Europese Unie.  
 
Bij de aanpak van zwerfdierenproblematiek op Bonaire en Sint Eustatius is 
registratie van honden niet verplicht, terwijl in Nederland sinds 2013 een chip- en 
registratieplicht voor honden geldt. Ook worden zwerfdieren - honden, katten, 
ezels, varkens en geiten - bij gebrek aan diervriendelijke maatregelen, bij een 
"overschot" afgemaakt, er sterven loslopende dieren in perioden van droogte aan 
uitputting en hongersnood, terwijl in de Nederlandse Wet dieren is opgenomen dat 
dieren vrij moeten zijn van honger en dorst. Er geldt in Nederland een zorgplicht 
voor ieder dier, maar op de eilanden geldt slechts een zorgplicht voor gehouden 
dieren. Op ten minste deze genoemde punten kan de Nederlandse wetgeving een 
wenselijke aanvulling zijn op de in Saba, St. Eustatius en Bonaire gestelde regels 
om het dierenwelzijn te bevorderen. Om welke reden mag de mate van 
bescherming van dieren in bovengenoemde situaties in Caribisch Nederland 
volgens de regering onder doen voor de bescherming in Europees Nederland? 
 
 Pagina 1 van 5 
 
 

 
 
Directoraat-generaal Agro en 
 
Natuur 
 Directie Dierlijke Agroketens en 
 
Dierenwelzijn 
 
  
Ons kenmerk 
 
 
DGAN-DAD / 17120739 
 
 
Saba 
Op Saba zijn meer dan 1000 loslopende geiten door de eigenaren afgeschoten en 
het vlees is verkocht, omdat de dieren voor schade, overlast en erosie zouden 
zorgen. Om de overgebleven loslopende geiten te verwijderen, heeft de 
eilandelijke overheid per dorpje een of meer jagers aangesteld om deze taak te 
vervullen. Is de regering bereid om op zoek te gaan naar diervriendelijke 
methoden om het aantal gehouden geiten beperkt te houden en overlast te 
voorkomen? Deze leden worden door de regering graag geïnformeerd over de 
termijn en wijze waarop dit zal gebeuren. 
 
Op Saba dient vee binnen omheiningen te worden gehouden op grond van de 
Eilandsverordening identificatie en registratie van vee en huisdieren. Zoals 
aangegeven in de brief van 23 juni 2017 is het openbaar lichaam Saba het “goat 
buy back” programma gestart, omdat de loslopende geiten voor overlast, schade 
en erosie zorgen. Het programma beoogt het aantal loslopende geiten te 
verminderen. Het aanstellen van jagers maakt onderdeel uit van de aanpak om de 
overlast van de overgebleven loslopende geiten terug te dringen. Het ministerie 
van Economische Zaken financiert dit project in het kader van de bijzondere 
uitkering natuur Caribisch Nederland.  
 
Bonaire 
Geschat wordt dat in Bonaire ruim 400 ezels in de natuur leven. Deze ezels 
kunnen makkelijk het slachtoffer worden van verkeersongelukken of van gebrek 
aan voedsel. Bij veelvoorkomende perioden van grote droogte komen dieren te 
overlijden. Het Openbaar Lichaam Bonaire (OLB) financiert niet langer de opvang 
van merries en veulens in het Donkey Sanctuary en de financiering van het 
castratieprogramma is om onduidelijke redenen gestopt. Dit leidt uiteindelijk tot 
een toename van het aantal loslopende ezels. Waarom waren er "kritische 
geluiden" over deze projecten? Wat doet de regering om te voorkomen dat ezels 
worden aangereden of overlijden door gebrek aan water en voedsel? Op welke 
termijn? Ten slotte merken de leden op dat zij graag geïnformeerd worden over 
de manier waarop de regering ondersteunt bij het zoeken naar een "oplossing” 
voor de loslopende ezels. Waar denkt de regering aan? En op welke termijn wordt 
er een oplossing gezocht en aan welke minimale eisen moet die voldoen? 
 
Het Donkey Sanctuary project, dat gefinancierd werd door het OLB, voorzag in het 
opnemen van de merries en veulens in de opvang van Donkey Sanctuary en het 
castreren van de hengsten. Een aantal inwoners had kritiek op deze werkwijze, 
omdat zij vrezen dat de ezels hierdoor op termijn zouden uitsterven. De opname 
van de merries en veulens in de Donkey Sanctuary en het castreren van de 
hengsten zijn vanwege deze kritiek gestopt. Het Donkey Sanctuary rukt nog wel 
uit om gewonde ezels te helpen. Door het stoppen van de opname van merries en 
veulens en het castreren van hengsten kan het aantal loslopende ezels op het 
eiland weer toenemen, met alle negatieve gevolgen voor de ezels zelf, de 
 
 Pagina 3 van 5 
 

 
 
Directoraat-generaal Agro en 
 
Natuur 
 Directie Dierlijke Agroketens en 
 
Dierenwelzijn 
 
  
Ons kenmerk 
 
 
DGAN-DAD / 17120739 
Het los laten lopen van vee kan leiden tot een ongewenste toename van de 
 
populaties loslopende dieren. Sint Eustatius heeft in de Eilandsverordening 
bevorderen openbare orde en bescherming gemeenschap 1993 het loslopen van 
vee verboden. Het ministerie van Economische Zaken ondersteunt dit beleid via 
het project “roaming animals” van het openbaar lichaam. Met dit project beoogt 
het openbaar lichaam een houdbaar aantal dieren op Sint Eustatius binnen 
omheiningen te houden. Binnen dit project wordt ook gewerkt aan de 
voervoorziening. Er is voor gekozen om in eerste instantie de loslopende koeien 
binnen omheiningen onder te brengen en te registreren. De koeien kunnen 
worden geslacht, bijvoorbeeld als de eigenaar onbekend blijft. Het gaat om relatief 
grote aantallen dieren op het eiland, waarbij dieren soms verwilderd zijn. Dat 
heeft nadelige gevolgen voor de natuur en de bevolking. Daarom is vangen, 
steriliseren, terugplaatsen of opvangen op dit moment geen optie. 
 
Tenslotte stellen de leden van de PvdD vragen over het slachthuis van Sint 
Eustatius. Over de renovatie van het slachthuis wordt overleg gevoerd met het 
ministerie van Economische Zaken. Wat betekent dit dat het slachthuis 
gerenoveerd moet worden? Is het dierenwelzijn in het geding? Wat houdt het 
overleg met het ministerie in? Welke maatregelen worden op welke termijn 
getroffen?  
 
Het slachthuis van Sint Eustatius valt onder de verantwoordelijkheid van het 
openbaar lichaam. Het ministerie van Economische Zaken kan bij de renovatie, 
desgevraagd door Sint Eustatius, een adviserende rol vervullen. Voor zover 
bekend zal de renovatie van het slachthuis op Sint Eustatius vooral gericht zijn op 
verbetering van de hygiëne.  
 
 
 
 
 
(w.g.) H.G.J. Kamp  
Minister van Economische Zaken 
 
 Pagina 5 van 5 
 

