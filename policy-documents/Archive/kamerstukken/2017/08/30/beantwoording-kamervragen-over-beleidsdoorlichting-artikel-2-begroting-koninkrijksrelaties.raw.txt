 
 
 
 
 
 
 
 
 
 
 
 
www.rijksoverheid.nl 
Aan de voorzitter van de Tweede Kamer der Staten-
www.facebook.com/minbzk 
Generaal 
www.twitter.com/minbzk 
 
Postbus 20018 
Kenmerk 
2500 EA Den Haag 
2017-0000395582 
 
Uw kenmerk 
 
 
  
Datum 30 augustus 2017  
Betreft Beantwoording vragen van de vaste commissie voor 
Koninkrijksrelaties over de Beleidsdoorlichting artikel 2 
Koninkrijksrelaties (TK 33189, nr. 6). 
 
  
  
Hierbij bied ik u de antwoorden aan op de schriftelijke vragen (ingediend 18 juli 
 
2017) van de vaste commissie voor Koninkrijksrelaties over de Beleidsdoorlichting 
artikel 2 Koninkrijksrelaties (TK 33189, nr. 6). 
  
 
  
De minister van Binnenlandse Zaken en Koninkrijksrelaties, 
 
 
 
 
 
dr. R.H.A. Plasterk 
  
Pagina 1 van 23 
 

 
 
 
 
 
 
 
 
 
Kenmerk 
2017-0000395582 
Nederlandse Antillen (PVNA). Dit plan had betrekking op een deel van de 
totale rechtshandhavingketen. De inzet op de (versterking van de) 
rechtshandhaving  in brede zin is onderdeel van de beleidsdoorlichting 
van artikel 1 van Hoofdstuk IV (de waarborgfunctie), die in dit najaar aan 
uw Kamer zal worden gezonden. In die doorlichting komen de Kustwacht, 
de Koninklijke Marechaussee, het Recherche Samenwerkingsteam, het 
Gemeenschappelijk Hof en het Openbaar Ministerie aan bod, alsmede de 
extra inzet op de ondermijningsaanpak en het financieel rechercheren. De 
bevindingen die voortkomen uit de doorlichting van artikel 1 - dat 
specifiek ziet op het waarborgen van de rechtszekerheid, deugdelijkheid 
van bestuur en de mensenrechten in Aruba, Curaçao en Sint Maarten - 
zullen een bredere basis bieden om uitspraken te doen over de aanpak 
van de veiligheidsituatie op de landen, gebaseerd op de uitgevoerde 
evaluaties. 
De kern van de vraag zit in het begrip “integrale”. In het kader van het 
zogenoemde “repressietraject” zijn belangrijke verbeteringen bereikt. De 
bedrijfsvoering van de rechterlijke macht is verbeterd. Het 
vreemdelingenproces is beter  ingericht en de ICT in de justitieketen  is 
verbeterd. Naast het repressietraject kende het PVNA echter ook 
doelstellingen op het gebied van preventie, zelfredzaamheid en 
resocialisatie. In de praktijk is gebleken dat de relevante instituties op de 
eilanden beperkt gebruik hebben gemaakt van de mogelijkheid om 
hiervoor projectvoorstellen in te dienen. Bovendien bleken de ingediende 
projecten volgens SONA niet altijd voldoende kwaliteit te hebben om in 
uitvoering te worden genomen. De wisselende politieke kleur van de 
landsregering en de eilandelijke besturen heeft voorts niet geholpen bij de 
daadwerkelijke uitvoering van projecten. 
Uiteindelijk zijn in het kader van PVNA slechts 8 projecten (incl. BES) 
geaccordeerd en uitgevoerd op het gebied van preventie, zelfredzaamheid 
1
en resocialisatie .De totale waarde van deze projecten was ruim NAF 3 
mln. Dat is 2,3% van de totale PVNA-uitgaven. 
 
6. Wie draagt de verantwoordelijkheid voor de beoogde integrale aanpak ter 
verbetering van de veiligheidssituatie? 
 
De verantwoordelijkheid voor het veiligheidsbeleid ligt in beginsel bij de 
landsregeringen. 
 
7. Hoe wordt de veiligheid voor personeel en gedetineerden in de 
gevangenissen bewerkstelligd? 
 
De verantwoordelijkheid voor de veiligheid van zowel het personeel als de 
gedetineerden in de penitentiaire inrichtingen berust op dit moment zoals 
bekend bij de regeringen van de betreffende Caribische landen binnen het 
Koninkrijk. De signalen over de (veiligheids)situatie in de inrichtingen zijn 
regelmatig onderwerp van debat met uw Kamer geweest. De verhouding 
tussen de autonome status van de landen op dit terrein en de 
waarborgfunctie van het Statuut is daarbij aan bod gekomen. Hoewel ik 
van oordeel ben dat er geen sprake is van een situatie waarbij ingrijpen 
door het Koninkrijk aangewezen is, blijft er reden tot bezorgdheid. Daarbij 
moet worden opgemerkt, dat de situatie in de drie inrichtingen die het 
                                                
1
 Zie blz. 51 van Evaluatie Plan Veiligheid Nederlandse Antillen en Gevangeniswezen; 
nedworc, november 2015 
Pagina 3 van 23 
 

 
 
 
 
 
 
 
 
 
Kenmerk 
2017-0000395582 
6
wordt later dan gepland en/of slechts ten dele gerealiseerd.”  
 
10 en 11.  Hoeveel efficiëntie gaat er verloren door het onvoldoende 
samenwerken van de NGO's en hoeveel geld gaat er verloren door het 
onvoldoende samenwerken van de NGO's? 
 
De eindevaluatie AMFO biedt geen aanknopingspunten om te 
kwantificeren hoeveel efficiëntie noch hoeveel geld verloren is gegaan 
door onvoldoende samenwerking. De evaluatie meldt dat er ondanks 
herhaalde pogingen van AMFO weinig samenwerking is ontstaan. 
“Alhoewel er gezien de inhoud van de projecten en de beoogde doelgroep 
voldoende kansen waren voor onderlinge samenwerking, bleken de 
historische, culturele en religieuze verschillen te complex en verstorend 
7
om te overbruggen.”  
 
12 en 13. Hoe komt het dat de uitgevoerde projecten onvoldoende in staat 
waren om de ambitieuze doelstellingen te bereiken? Wat waren de zwakke 
punten in de uitgevoerde projecten? 
 
De doelstellingen van het programma Sociaal Economisch Initiatief (SEI) 
in Curaçao waren ambitieus geformuleerd. Er is geen rekening gehouden 
met externe invloeden zoals die van de financiële crisis van 2008/2009 en 
uit de evaluatie blijkt dat eigenlijk op voorhand de kans aanzienlijk was 
dat de voorgenomen investeringen en maatregelen onvoldoende 
omvangrijk waren om de beoogde maatschappelijke effecten op 
8
macroniveau te bereiken. 
Volgens de evaluatie kenden de projecten binnen het programma SEI in 
Curaçao niet zo zeer zwakke punten. Wel is uit de evaluatie gebleken dat 
de potentiële invloed van deze projecten op voorhand te beperkt was om 
de ambitieuze doelstellingen te bereiken. De projecten ter verbetering van 
het toerisme zijn een voorbeeld. Eén van de doelen was een stijging van 
het aantal toeristen met 8%. In werkelijkheid werd een stijging van 2,9% 
behaald maar daar zitten dan wel de crisisjaren in verdisconteerd. 
Op twee na zijn overigens alle projecten binnen SEI volgens de gemaakte 
plannen uitgevoerd. De quick scan die in 2011 van het SEI is uitgevoerd 
plaatste wel kritische kanttekeningen bij de onderlinge samenhang tussen 
de grote hoeveelheid projecten binnen de vijf themagebieden van het 
9
SEI.  
 
14 Hoeveel geld gaat er verloren doordat de uitgevoerde projecten 
onvoldoende in staat zijn om de doelstellingen te bereiken? 
 
Het is duidelijk dat niet alle doelstellingen die op voorhand benoemd 
waren voor het programma Sociaal Economisch Initiatief in Curaçao, 
gerealiseerd zijn, te meer daar deze achteraf gezien als te ambitieus 
aangemerkt kunnen worden. Uit de evaluatie komt echter bepaald niet het 
beeld naar voren dat de ingezette middelen als nutteloos beschouwd 
kunnen worden.  
 
                                                
6
 Zie blz. 36 PWC/Curaçao, november 2015 
7
 Zie blz. 48 Eindevaluatie AMFO; Ecorys, oktober 2014 
8
 Zie blz. 49 en 50 PWC/Curaçao, november 2015 
9
 Zie blz. 50 PWC/Curaçao, november 2015 
Pagina 5 van 23 
 

 
 
 
 
 
 
 
 
 
Kenmerk 
2017-0000395582 
Curaçao en Sint Maarten 33% (t.o.v. BBP, ultimo 2016). Beide landen 
lopen op dit gebied momenteel dus geen grote risico’s.  
Echter, gezien de beperkte weerstandscapaciteit voor beide landen is 
waakzaamheid geboden. Een enkele grote tegenvaller kan, zeker voor 
Sint Maarten, al voor grote problemen zorgen. Ook het financieel beheer 
op beide eilanden is nog niet op orde, zo blijkt ook uit de adviezen van 
het Cft.  
In 2018 vindt opnieuw een evaluatie van de Rft plaats. Dat is ook het 
moment om te bezien of aanpassingen in deze wet noodzakelijk worden 
geacht.  
 
19 Hoe staat het met het terugbetalen van de leningen? 
 
Er is geen sprake van achterstanden bij het aflossen door de landen van de 
leningen van Nederland noch bij de betaling van de verschuldigde rente. 
 
20 In hoeverre wordt overwogen de Algemene Maatregel van Rijksbestuur 
'Samenwerkingsregeling Waarborging plannen van aanpak landstaken 
Curaçao en Sint Maarten' opnieuw te verlengen? Wanneer loopt de huidige 
maatregel af? Wilt u de Kamer tijdig informeren over het al dan niet 
opnieuw verlengen, opdat de Kamer eventueel tijdig kan interveniëren? 
 
Zie het antwoord op vraag 17. 
 
21 In hoeverre kunnen de gelden die door Nederland zijn geïnvesteerd worden 
teruggevorderd mochten de positieve effecten van de 
samenwerkingsprogramma's verdampen? 
 
De subsidies aan AMFO 2007-2013 en SONA 2004-2014 zijn  reeds 
vastgesteld. De Audit Dienst Rijk heeft reviews uitgevoerd naar de 
werkzaamheden van de externe accountants van de Stichtingen en daaruit 
bleek dat op het positieve oordeel van die accountants over de 
rechtmatigheid van de bestedingen van die Stichtingen vertrouwd kon 
worden. Dit was een belangrijke voorwaarde voor het vaststellen van de 
subsidies. Terugvordering is niet meer mogelijk. De 
beheersovereenkomsten met de Stichtingen regelden dat subsidies van 
Nederland aan de Stichtingen in de landen alleen teruggevorderd kunnen 
worden als de subsidies niet geheel gebruikt zijn, en/of de subsidies 
onrechtmatig besteed zijn. Onvoldoende duurzaamheid van de effecten van 
de bestedingen zijn geen grondslag voor terugvordering. De subsidie aan 
FDA wordt dit jaar vastgesteld. Niets wijst er op dat er sprake is van 
onrechtmatige besteding van de subsidies. Tot en met 2015 is steeds 
décharge op de jaarrekening gegeven. 
 
22 Waarom is de beoogde periode van 10 jaar voor de 
samenwerkingsprogramma's opgerekt naar 17 jaar? 
 
De reden voor verlenging van de samenwerkingsprogramma`s is in het 
algemeen gelegen in de tijd die de landen nodig hadden om projecten te 
selecteren en uit te voeren die konden bijdragen aan het realiseren van de 
doelstellingen. De nieuwe staatkundige verhoudingen per 10-10-10 die een 
grondige aanpassing van het bestuur  in Curaçao en Sint Maarten 
betekenden en de wisseling in de samenstelling van regeringen en de 
Pagina 7 van 23 
 

 
 
 
 
 
 
 
 
 
Kenmerk 
2017-0000395582 
Nederland hebben gezamenlijk de FDA programma`s gefinancierd. De 
verhouding inbreng Aruba/inbreng NL was in totaal ongeveer 45/55.  
 
26 Hoe wordt de sterke behoefte aan verbetering van de rechtshandhaving en 
de veiligheid in Aruba ingevuld? 
  
Het ministerie van Justitie en het Openbaar Ministerie (OM) van het land 
Aruba zijn primair verantwoordelijk voor de toepassing van het 
strafrechtelijk arsenaal.  
Het programma Rechtshandhaving en het Nationaal Veiligheidsplan die door 
FDA zijn uitgevoerd hebben bijgedragen aan verbetering van het 
functioneren van de veiligheidsketen (zie antwoord op vraag 29). Aruba 
streeft naar een verdere professionalisering van de justitiële en politionele 
organisaties en zet stappen om te komen tot optimale 
samenwerkingsvormen binnen de algehele toezicht- en opsporingsketen ter 
verbetering van de bestrijding van ondermijnende criminaliteitsvormen. De 
Arubaanse autoriteiten hebben gekozen voor een meer informatiegestuurde 
aanpak die heeft geleid tot de oprichting van een Informatie- en Expertise 
Centrum, het zogenaamde Fusion Center, waar verschillende partijen, 
waaronder het Korps Politie Aruba (KPA) , RST, de Veiligheidsdienst Aruba 
(VDA), de Belastingdienst en de Douane belangrijke informatie delen die 
een rol spelen in de bestrijding van de georganiseerde misdaad. Het Fusion 
Center veredelt signalen die leiden tot de meer zwaardere strafrechtelijke, 
bestuurlijke/fiscale dan wel civielrechtelijke onderzoeken. Daarnaast is op 1 
maart 2017 een officieel convenant getekend waarmee het zogenaamde 
Integraal Afpakteam Aruba werd opgericht. Het Afpakteam is een 
samenwerkingsverband van het OM, het KPA, het Fiscale Inlichtingen- en 
Opsporingsteam van het Departement van Financiën (DIMP), het RST, de 
Douane, de FIOD, de KMar, de Kustwacht (Steunpunt Aruba) en het 
Meldpunt Ongebruikelijke Transacties. Deze eenheid houdt zich vooral bezig 
met de bestrijding van ondermijnende financiële criminaliteit. Met het 
Afpakteam geeft Aruba aan de lokale samenleving het signaal af dat geld 
verdienen met criminaliteit niet loont. Het Afpakteam is opgezet naar 
voorbeeld van het soortgelijke en succesvolle team op Curaçao, dat al ruim 
een jaar crimineel vermogen afpakt, waaronder geld, auto’s, jachten en 
scooters. 
 
27 Wat is 'onvoldoende uitvoering' geven aan de adviezen van het CAft? 
 
Op grond van de Landsverordening Aruba Financieel Toezicht signaleert 
en adviseert het CAft de regering van Aruba ten aanzien van de 
overheidsfinanciën, en specifiek ten aanzien van het behalen van de 
afgesproken begrotingsnormen. Indien het CAft signaleert dat de voor dat 
betreffende begrotingsjaar afgesproken norm (mogelijk) niet wordt 
behaald, is het aan de regering van Aruba tijdig en voldoende 
maatregelen te treffen. Wanneer de regering van Aruba dit nalaat en de 
norm zou worden overschreden, zou sprake kunnen zijn van onvoldoende 
rekening houden met het advies van het CAft. Die situatie heeft zich tot 
dusverre niet voorgedaan. 
 
28 In hoeverre wordt structureel financieel toezicht op Aruba overwogen. Hoe 
wordt dit vorm gegeven? Per wanneer zal dit vorm krijgen? 
 
Pagina 9 van 23 
 

 
 
 
 
 
 
 
 
 
Kenmerk 
2017-0000395582 
samenwerkingsprogramma`s. 
In totaal zijn er 239 projecten ter waarde van AWG 86,3 miljoen 
18
uitgevoerd. Deze waren gericht op uitbreiding van de gevangenis, 
automatisering bij de belastingdienst, uitvoering van een volks- en 
woningtelling, professionalisering van het bevolkingsregister, verbouwing 
van de politiewachtposten, ontwerpen van nieuwe wetgeving etc.. Door 
betrokkenen en deskundigen worden verbeteringen bij het Bureau 
Burgerlijke Stand en Bevolkingsregister, implementatie van een nieuw 
personeel- en salarisadministratiesysteem bij de Arubaanse overheid en 
de projecten gericht op versterking van de financiële functie, waaronder 
automatisering bij de belastingdienst genoemd als projecten die effectief 
hebben bijgedragen aan de kwaliteit van bestuur. Deskundigen en 
betrokkenen zijn het erover eens dat relatief veel projecten in de fysieke 
sfeer zijn uitgevoerd en minder op het gebied van beleid, kennis en 
wetgeving. Dit was echter een juiste keuze vanwege de grote 
achterstanden en de regelmatig gebrekkige staat waarin de “vaste activa” 
19
van Aruba verkeerden. 
 
31 De samenwerkingsprogramma's zijn afgerond, maar in hoeverre zijn 
nieuwe samenwerkingsprogramma's te verwachten, al dan niet in een 
ander jasje? 
 
De begroting en meerjarenraming van Koninkrijksrelaties voor de jaren 
2016-2021 laat geen ruimte voor samenwerkingsprogramma`s zoals in 
het verleden zijn uitgevoerd. Daarbij is het nog onduidelijk welke 
beleidsvoornemens een nieuw kabinet zal nastreven. In de huidige situatie 
is er beperkte ruimte om initiatieven van de landen te ondersteunen door 
bij te dragen aan de oplossing van specifieke knelpunten, bijvoorbeeld 
door het ter beschikking stellen van expertise en ervaring, door 
samenwerking met organisaties of andere overheden in Nederland of door 
het inschakelen van het postennetwerk van Buitenlandse Zaken.  
 
32 Kunt u, voor zowel Aruba als Curaçao en Sint Maarten ieder afzonderlijk, 
een top 3 aangeven van onderwerpen waarvan de eindevaluatie van de 
verschillende programma’s het inzicht geeft dat een gedegen analyse 
noodzakelijk is om reële doelstellingen voor de toekomst te bepalen? 
 
In de aanbiedingsbrief bij de beleidsdoorlichting heb ik 3 terreinen 
genoemd waar ik bij voorkeur de ondersteuning vanuit Nederland op zou 
willen richten, nl. versterking van de bestuurskracht en de 
rechtshandhaving, en initiatieven die cruciaal zijn voor de economische 
ontwikkeling. Ik laat graag aan mijn opvolger over welke concrete 
ondersteuning haalbaar en wenselijk is. Veel zal afhangen van de 
behoefte en het commitment dat door de landen geuit wordt. 
 
33 Welke adviezen zijn er door de werkgroep Wijers in 2002 gegeven? 
 
De werkgroep Wijers adviseerde o.a. een ontwikkelingsfonds voor de 
Nederlandse Antillen op te richten dat op afstand zou staan van de 
betrokken overheden. Uitgangspunten daarbij waren een efficiënte, niet-
                                                
18
 N.B.: In het eerste meerjarenprogramma 2001-2005 was rechtshandhaving onderdeel 
van de sector kwaliteit van bestuur. 
19
 Zie blz. 29 SEO, april 2017 
Pagina 11 van 23 
 

 
 
 
 
 
 
 
 
 
Kenmerk 
2017-0000395582 
Voorts is een evaluatie van de “oude” onderwijsprogramma`s uitgevoerd: 
Edburgh Consultants, Mid-term evaluatie van de deelprogramma`s 
Funderend Onderwijs en Beroepsonderwijs in de Nederlandse Antillen, 
februari – mei 2006.  
24
Deze evaluatie is vermeld in het jaarverslag van Koninkrijksrelaties over 
2006, deze is niet openbaar gemaakt. 
 
37 Waarom zorgt het ad hoc karakter van de onderliggende projecten dat 
deze niet geëvalueerd zijn? Is deze keuze voor het niet evalueren 
gemaakt door Nederland? 
 
De evaluaties zijn gericht op de programma`s waar sprake was van een 
(groot) aantal projecten die bijdragen aan programmadoelstellingen. De 
projecten die onder de “Bijzondere bijdragen” van Nederland vielen, 
hadden een ad hoc karakter. Het ging om projecten die bedoeld waren om 
specifieke knelpunten op te lossen. Er was geen sprake van een 
samenhangend geheel bedoeld om doelstellingen op programmaniveau te 
behalen. Per project is door SONA vastgesteld of de doelstelling van het 
project bereikt is, rekening houdend met de daarbij gestelde 
voorwaarden. Een externe evaluatie zou hier weinig aan hebben 
toegevoegd. De keuze om geen externe evaluatie te doen is door 
Nederland gemaakt.  
 
38 Waarom is niet te verwachten dat een evaluatie van de door Reda Sosial 
uitgevoerde programma's leidt tot andere resultaten? Valt het niet 
uitvoeren van de evaluatie onder gedegen beleid? 
 
De stichting Reda Sosial heeft in feite de financiering van een aantal 
projecten overgenomen van SONA en AMFO. Deze projecten maakten 
deel uit van de programma`s die door SONA en AMFO zijn uitgevoerd. 
Deze programma`s zijn geëvalueerd. De meerwaarde van een externe 
evaluatie van de projecten die Reda Sosial in de jaren 2014-2015 heeft 
uitgevoerd weegt niet op tegen de kosten daarvan.  
 
39 Kan er van een gedegen evaluatie gesproken worden als slechts 70% van 
het programma is geëvalueerd? 
 
Het aandeel van 70% is de resultante van het niet evalueren van de 
projecten die onder de categorie Bijzondere bijdragen vallen. Zie 
antwoord op vraag 37. 
 
40 Wat is er gedaan met de zorgen die er vanaf het begin geweest zijn over 
de duurzaamheid? 
 
Duurzaamheid is over de jaren regelmatig onderwerp geweest van 
bestuurlijk overleg. Zowel Aruba als de Nederlandse Antillen en later 
Curaçao en Sint Maarten hebben voortdurend onderkend dat het van 
belang is verbeteringen te bestendigen onder andere door goed 
onderhoud van gebouwen en infrastructuur. De eindevaluatie van de FDA-
programma`s laat zien dat het geen heel grote bedragen vergt om alle 
                                                                                                                          
23
 Zie Tweede Kamer, vergaderjaar 2007–2008, 31 444 IV, nr. 1 20, blz. 21 
24
 Zie Tweede Kamer, vergaderjaar 2006-2007,  31031-IV nr. 1 Toelichting 
instrumenten/activiteiten artikel 2 
Pagina 13 van 23 
 

 
 
 
 
 
 
 
 
 
Kenmerk 
2017-0000395582 
Programma  alle projecten  80 - 100% 50 – 80% < 50% geen 
realisatie  realisatie  realisatie  eindverslag 
of -product 
aanwezig  
IVB  
Aantal  45  35  6  3  1  
Budget (Nafl 59,2  57,8  1,1  0,1  0,1  
mln.)  
 
28
Dit is gebaseerd op een analyse van de eindverslagen van de projecten: 
 
Projectnu Projectnaam  Initieel budget Besteed budget Mate van 
mmer  (Nafl) (Nafl) realisatie van 
activiteiten  
2008027  Ondersteuning 195.000,00  36.840,96  80 - 100%  
Programmabureau IVB  
2008032  Ontmanteling Land NA  500.000,00  3.223.532,04  80 - 100%  
2008038  Vervolg versterken 704.513,00  937.183,74  80 - 100%  
maritiem bestuur  
2008055  Technische bijstand 1.189.500,00  1.281.686,07  80 - 100%  
SBAB  
2008063  Ondersteuning PMO bij 65.000,00  71.604,82  80 - 100%  
het opstellen van het 
samenwerkingsprogram
ma IVB 2009-2012  
2008064  Optimalisering 2.700.000,00  4.448.865,00  80 - 100%  
adressensituatie 
Curaçao  
2008065  Opstellen 50.000,00  50.000,00  80 - 100%  
projectvoorstel 
permanente educatie 
voor bestuurders  
2008068  Technische bijstand tbv 1.720.000,00  1.576.679,97  80 - 100%  
DWJZ  
2008074  Pre-Tax Reform 875.000,00  845.378,02  80 - 100%  
Implementation (Pre-
TRI)  
2008078  Upgrading 1.800.000,00  1.929.106,00  80 - 100%  
Basisregistratie 
Topografie  
2008098  Verankering en 214.150,00  213.162,83  80 - 100%  
institutionalisering 
integriteit Curacao  
2008099  Realiseren van 2.700.000,00  2.527.030,00  50 - 80%  
basisregistratie  
2008104  Ondersteuning Raad van 980.960,00  197.477,01  80 - 100%  
                                                
28
 Zie blz. 76-78 PWC/Curaçao, november 2015 
Pagina 15 van 23 
 

 
 
 
 
 
 
 
 
 
Kenmerk 
2017-0000395582 
van Publieke 
Voorzieningen  
2010021  Versterking Integriteit 4.225.500,00  4.589.815,00  80 - 100%  
en klantgerichtheid  
2010025  TA SBAB 2010  1.800.000,00  1.788.034,17  50 - 80%  
2010032  Reorganisatie Ambtelijk 15.000.000,00  15.062.272,00  80 - 100%  
Apparaat  
2010035  Closing the digital divide  500.000,00  479.566,00  80 - 100%  
2010037  Vervolg Technische 1.125.000,00  1.110.490,20  50 - 80%  
bijstanders SBAB  
2011009  Evaluatie IVB Curacao  324.000,00  315.000,00  80 - 100%  
2011016  Operationalisering Call 200.000,00  192.710,00  80 - 100%  
Center - 
Vergunningenloket  
2011018  Versterken Rekenkamer 1.345.750,00  1.240.552,00  80 - 100%  
Land Curaçao  
2011030  Versterking 531.125,00  802.480,00  80 - 100%  
Meteorologische Dienst 
Curaçao  
2011034  Versterking 162.000,00  152.550,00  80 - 100%  
Communicatie 
Ombudsman  
2014003  Versterking Maritiem 559.200,00  529.442,00  80 - 100%  
Bestuur f2  
2014004  H-Oprichting 215.000,00  294.213,00  80 - 100%  
Mededingingsautoriteit  
2014005  H-Oprichting Regulatory 110.000,00  160.323,00  80 - 100%  
Board  
2014006  H- 405.700,00  405.700,00  80 - 100%  
Bedrijventelling/Busines
s Census  
2014007  H-CuracaoDevelopment 500.000,00  426.077,00  80 - 100%  
Finance Institute  
2014020  H-Programmabureau 200.000,00  111.643,00  80 - 100%  
Herprioritering Curaçao  
 
  
Pagina 17 van 23 
 

 
 
 
 
 
 
 
 
 
Kenmerk 
2017-0000395582 
44  
 
Programma  alle projecten  80 – 100% 50 – 80% < 50% geen 
realisatie  realisatie  realisatie  eindverslag 
of -product 
aanwezig  
IVB  
Aantal  24  20  2  1  1  
Budget (Nafl 33,8  36,3  1,5  0  0,2  
mln.)  
31
Dit is gebaseerd op een analyse van de eindverslagen van de projecten : 
 
Project  Omschrijving  Initieel budget Besteed budget Mate van 
(Nafl)  (Nafl) realisatie van 
activiteiten  
2009051  Opbouw Afdeling Protocol  98.970,00  14.411,81  < 50%  
2010012  Meldpunt Ongebruikelijke 197.550,00  183.196,18  50 - 80%  
Transacties St. Maarten  
2011020  Evaluatie IVB Sint Maarten  202.012,75  202.012,75  n.b.  
2008087  Verlenging 390.188,00  213.553,24  80 – 100%  
Wetgevingsjurist Kabinet 
Gezaghebber St. Maarten  
2008076  Inzet Wetgevingsjurist St. 127.500,00  238.125,36  50 – 80 %  
Maarten  
2009164  Versterken 355.166,00  272.818,00  50 – 80 %  
Eilandsecretariaat en 
training Eilandsraadleden  
2009170  Beveiliging 670.000,00  296.513,00  50 – 80 %  
waardedocumenten  
2009043  Groei in beweging fase 2, 824.353,00  477.653,07  < 50%  
Versterken ambtelijk 
apparaat  
2009171  Digitaliseren archief  450.000,00  536.862,00  80 – 100%  
2010101  Versterking inspectie en 625.000,00  582.307,00  80 – 100%  
vergunningverlening 
VROMI  
2009173  Procurement and 650.000,00  587.408,00  50 – 80 %  
Implementation of EMIS  
2010103  Integriteitbeleid Sint 800.000,00  761.766,00  80 – 100%  
Maarten  
2009127  Ervaringsuitwisseling en 400.000,00  1.156.353,00  80 – 100%  
Vakgerichte trainingen  
2010010  Opzet Public Service 1.500.000,00  1.237.121,00  80 – 100%  
Center  
2010062  Versterking Afdeling 1.192.385,00  1.263.930,00  50 – 80 %  
Burgerzaken  
                                                
31
 Zie blz. 43/44 PWC/Sint Maarten, november 2015 
Pagina 19 van 23 
 

 
 
 
 
 
 
 
 
 
Kenmerk 
2017-0000395582 
Informatie over de realisatie van prestaties/effecten bij de andere 
projecten is niet beschikbaar gekomen in het kader van de eindevaluatie. 
 
45 Welke programma's heeft het Samenwerkingsprogramma Institutionele 
Versterking en Bestuurskracht (IVB) Sint Maarten wel en niet uitgevoerd? 
Waarom zijn niet alle projecten uitgevoerd? 
 
Zie antwoord op vraag 43 
 
46 Welke geplande activiteiten zijn er gerealiseerd? Tot welke projecten 
behoren deze activiteiten? Waarom zijn de andere activiteiten niet 
gerealiseerd? 
 
De eindevaluatie geeft het volgende beeld van de realisatie van de 
projecten uit het programma Onderwijs en Jongeren 
33
Samenwerkingsprogramma (OJSP) in Curaçao: 
 
Programma  alle projecten  80 - 100% 50 – 80% < 50% geen 
realisatie  realisatie  realisatie  eindverslag 
of -product 
aanwezig  
IVB  
Aantal  45  35  6  3  1  
Budget (Nafl 59,2  57,8  1,1  0,1  0,1  
mln.)  
OJSP  
Aantal  29  19  7  3  0  
Budget (Nafl 111,9  68,5  22,4  21,0  0,0  
mln.)  
 
34
Dit is gebaseerd op een analyse van de eindverslagen van de projecten : 
 
Project- Projectnaam  Initieel budget Besteed budget Mate van 
nummer  (Nafl) (Nafl) realisatie van 
activiteiten  
2007036  Infrastructuur SVP 592.446,00  417.753,19  50 - 80%  
Curaçao  
2007077  FO fase 4 Curaçao  10.372.675,00  11.044.996,00  50 - 80%  
2008001  IOV Cur 2008  1.734.352,00  1.609.178,34  50 - 80%  
2008002  VSBO Cur 2008  2.258.150,00  2.456.978,69  80 - 100%  
2008003  SBO Cur 2008  4.656.150,00  5.029.303,16  <50%  
2008066  Infrastructuur Onderwijs 9.581.289,00  9.057.624,90  80 - 100%  
Curaçao '08  
2008081  Kiezen voor een beter 4.185.023,00  6.760.123,22  <50%  
leven  
2009049  Funderend Onderwijs 13.322.600,00  12.201.015,00  80 - 100%  
                                                
33
 Zie blz. 35 PWC/Curaçao, november 2015 
34
 Zie blz. 78/79 PWC/Curaçao, november 2015 
Pagina 21 van 23 
 

 
 
 
 
 
 
 
 
 
Kenmerk 
2017-0000395582 
2014012  H - 2012015 Versterken 11.024,00  11.024,00  80 - 100%  
Inspectie Onderwijs 
2012015  
2014015  H-2012015 IOV - MIS  90.000,00  7.705,00  80 - 100%  
 
Uit het verdiepend onderzoek naar 10 projecten dat in het kader van de 
evaluatie is uitgevoerd blijkt het volgende over de betreffende OJSP-
35
projecten: 
 
Project  Gerealiseerde Gerealiseerd maatschappelijk effect 
prestaties   
Projecten Funderend Onderwijs 50 – 80%,  Realisatie onduidelijk – De realisatie van 
Curaçao (OJSP, 2007077- 80 – 100% en maatschappelijke effecten is niet duidelijk. 
2009049-2011002)   80 – 100%  Doelen zijn grotendeels niet meetbaar 
direct na afronding van het project.  
SBO Curaçao 2008 (OJSP, 0 – 50%  Niet gerealiseerd – De overlegstructuur 
2008003)  tussen onderwijs en arbeidsmarkt is niet tot 
stand gekomen. Projectuitvoerders hadden 
een groter aantal opleidingen voor werkend 
leren willen creëren.  
Verduurzaming Sociale 0 – 50%  Deels gerealiseerd – De manier van 
Vormingsplicht 2012-2013 (OJSP, onderwijzen is meer praktijkgericht 
2012009)  geworden. Voor de helpdesk en meldpunt is 
niet de juiste expertise in huis om de 
leerlingen verder te helpen. Op 
maatschappelijk niveau zijn de doelen nog 
niet bereikt.  
 
Informatie over de realisatie van prestaties/effecten bij de andere 
projecten is niet beschikbaar gekomen in het kader van de eindevaluatie. 
 
 
                                                
35
 Zie blz.36 PWC/Curaçao, november 2015 
Pagina 23 van 23 
 

