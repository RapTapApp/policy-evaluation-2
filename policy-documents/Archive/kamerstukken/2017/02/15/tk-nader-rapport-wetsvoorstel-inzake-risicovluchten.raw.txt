 
  
 
  
 
Directie Wetgeving en 
 
Juridische Zaken 
Sector Staats- en 
Aan de Koning  
bestuursrecht 
  
Turfmarkt 147 
2511 DP Den Haag 
Postbus 20301 
2500 EH Den Haag 
www.rijksoverheid.nl/venj 
  
  
Registratienummer 
2027546 
  
  
 
 
Datum 15 februari 2017 
Onderwerp Nader rapport inzake het voorstel van wet Wijziging van de 
Luchtvaartwet met het oog op de aanwijzing van 
luchtvaartterreinen waarvan gebruik dient te worden gemaakt voor 
de landing van vluchten die een sterk verhoogd risico vormen om te 
worden gebruikt voor drugssmokkel 
 
Blijkens de mededeling van de Directeur van Uw kabinet van 12 augustus 2016, 
nr. 784551, machtigde Uwe Majesteit de Afdeling advisering van de Raad van 
State haar advies inzake het bovenvermelde voorstel van wet rechtstreeks aan 
mij te doen toekomen. Dit advies, gedateerd 9 september 2016, nr. 
W03.16.0219/II, bied ik U hierbij aan. 
De Afdeling advisering van de Raad van State adviseert het voorstel aan de 
Tweede Kamer te zenden, maar heeft een opmerking over de betrokkenheid van 
Caribisch Nederland bij het wetsvoorstel. Op deze opmerking wordt hierna 
ingegaan.  
 
Aan het advies is gevolg gegeven. Het bestuurscollege van Bonaire is alsnog in de 
gelegenheid gesteld een reactie te geven op het wetsvoorstel. Van deze 
mogelijkheid heeft het bestuurscollege bij brief van 6 december 2016 gebruik 
gemaakt. Het bestuurscollege merkt op dat vluchten vanuit Bonaire naar 
Nederland uitsluitend op Schiphol kunnen landen, met als gevolg dat de 
economische groeimogelijkheden van Bonaire en Bonaire International Airport 
worden beperkt. Het bestuurscollege vraagt zich af of overwogen is om op 
Bonaire International Airport een 100%-controle in te richten voor vertrekkende 
vluchten naar Nederland, zodat een verscherpte controle bij aankomst in 
Nederland niet langer nodig is. Verder vraagt het bestuurscollege zich af welke 
onderbouwing ten grondslag ligt aan de keuze om vluchten vanuit Bonaire aan te 
merken als ‘risicovlucht’. In § 5.6 van de gewijzigde memorie van toelichting bij 
het wetsvoorstel worden de vragen en opmerkingen van het bestuurscollege 
besproken. De reactie van het bestuurscollege heeft geen aanleiding gegeven het 
wetsvoorstel te wijzigen.   
 
 
 
  
 Pagina 1 van 2 
 
 
 

