 
 
 
 
 
 
 
 
 
> Retouradres Postbus 90801 2509 LV  Den Haag 
 
 
De Voorzitter van de Tweede Kamer 
Postbus 90801 
der Staten-Generaal 
2509 LV  Den Haag 
Binnenhof 1 A 
Parnassusplein 5 
T 070 333 44 44 
2513 AA  S GRAVENHAGE 
www.rijksoverheid.nl 
 
2513AA22XA 
 
 
 
Onze referentie 
2017-0000165986 
 
 
Datum  16 oktober 2017 
Betreft Vergelijking toetsingskaders pensioenfondsen Europees en Caribisch 
Nederland 
 
 
Tijdens het AO met de vaste commissie van Koninkrijksrelaties op 27 september 
2017 heb ik toegezegd u schriftelijk te informeren over de verschillen in de 
toetsingskaders die gelden voor Europees Nederlandse Pensioenfondsen en 
Caribisch Nederlandse Pensioenfondsen (momenteel alleen Pensioenfonds 
Caribisch Nederland, PCN). Met deze brief voldoe ik, mede namens de minister 
van Binnenlandse Zaken en Koninkrijksrelaties, aan deze toezegging.  
 
Bij alle wetten die in 2010 voor Caribisch Nederland moesten worden veranderd, 
is geprobeerd om zo dicht mogelijk bij de al bestaande wetten te blijven. Zo was 
het ook bij de totstandkoming van de Pensioenwet BES. Ook het financieel 
toetsingskader is niet één op één vanuit de toen geldende Europees Nederlandse 
wetgeving overgenomen, maar er is aangesloten bij de bestaande Nederlands-
Antilliaanse wetgeving. U treft een vergelijking van de twee toetsingskaders zoals 
deze momenteel gelden binnen Europees Nederland en Caribisch Nederland als 
bijlage bij deze brief aan. Deze vergelijking sluit aan bij mijn brief van 11 juli 
2017. De beide toetsingskaders beogen een evenwichtige verdeling van de 
beschikbare middelen ten behoeve van pensioenopbouw over generaties. Ze zijn 
op verschillende manieren ingericht. Zo kunnen eventuele pensioenkortingen op 
basis van het Europees Nederlandse financieel toetsingskader meer in de tijd 
worden gespreid dan op basis van de Pensioenwet BES. Dat heeft als voordeel 
voor de deelnemers dat de eventuele jaarlijkse pensioenkortingen lager kunnen 
zijn, maar de keerzijde is dat kortingen langer moeten worden toegepast en dat 
de financiële positie van een fonds minder snel herstelt. Bovendien zal bij herstel 
van de dekkingsgraad op grond van het Europees Nederlandse Toetsingskader pas 
bij een hogere dekkingsgraad en in mindere mate geïndexeerd kunnen worden 
dan op basis van de Pensioenwet BES. Een laatste verschil is dat voor een 
pensioenfonds onder het toetsingskader voor Europees Nederlandse fondsen 
zwaardere eisen en administratieve verplichtingen gelden om de financiële opzet 
van het fonds te toetsen. 
 
De Staatssecretaris van Sociale Zaken  
en Werkgelegenheid, 
 
 
 
 
Jetta Klijnsma 
 
 Pagina 1 van 1 

