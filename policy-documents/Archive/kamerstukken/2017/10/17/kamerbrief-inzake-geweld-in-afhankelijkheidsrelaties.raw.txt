> Retouradres Postbus 20350 2500 EJ  Den Haag 
De voorzitter van de Tweede Kamer 
Bezoekadres 
der Staten-Generaal 
Parnassusplein 5 
2511 VX  Den Haag 
Postbus 20018 
www.rijksoverheid.nl 
2500 EA  DEN HAAG 
Kenmerk 
 1240279-168303-DMO 
 
 
 Bijlage(n) 
5 
 
 
 
 
Uw brief 
 
  
Datum 17 oktober 2017 
 
  
Betreft Geweld in afhankelijkheidsrelaties 
Correspondentie uitsluitend 
  
richten aan het retouradres 
met vermelding van de 
datum en het kenmerk van 
 
deze brief. 
 
Geachte voorzitter, 
Hierbij informeer ik u, mede namens de Minister van Veiligheid en Justitie (VenJ), 
de Minister en Staatssecretaris van Sociale Zaken en Werkgelegenheid (SZW) en 
de Minister van Onderwijs, Cultuur en Wetenschap (OCW) over de voortgang van 
de aanpak van geweld in afhankelijkheidsrelaties (GIA) sinds de 
1
voortgangsrapportage van 2 februari 2017 . Deze aanpak vraagt onze 
gezamenlijke inzet om de veiligheid van slachtoffers te borgen.  
In de brief komt achtereenvolgens het volgende aan de orde:  
 De stand van zaken wat betreft de aanscherping meldcode huiselijk geweld en 
kindermishandeling, Veilig Thuis en het Nationaal Programma 
kindermishandeling en huiselijk geweld;  
 De reactie op twee rapporten over de vrouwenopvang. Centraal staat hoe we 
samen met gemeenten en de vrouwenopvanginstellingen kunnen komen tot 
een versterking van de lerende praktijk;  
 De reactie op de uitzending van Een Vandaag over ‘Ouders boos over 
verdenking ziek maken kind’ van 9 september 2017, conform het verzoek van 
de vaste commissie van Volksgezondheid, Welzijn en Sport (VWS). Daarin 
wordt uiteengezet op welke manier Veilig Thuis zich inzet voor verdere 
kwaliteitsverbetering;  
 Ten slotte wordt een aantal moties en toezeggingen afgedaan.  
 
1. Stand van zaken aanpak GIA 
 
Meldcode huiselijk geweld en kindermishandeling 
Uw Kamer is op 6 juli 2017 geïnformeerd over de wijziging van het Besluit 
2
verplichte meldcode huiselijk geweld en kindermishandeling . Deze wijziging wordt 
op 1 januari 2019 van kracht. VWS ondersteunt in samenwerking met VenJ, OCW 
en SZW het komende anderhalf jaar de beroepsgroepen bij het opstellen en 
implementeren van het afwegingskader in de meldcode huiselijk geweld en 
kindermishandeling. De beroepsgroepen die vallen onder de werking van de 
meldcode zijn op basis van inhoudelijke gronden verdeeld in zeven clusters. Per 
cluster is een projectleider aangesteld ter ondersteuning van de beroepsgroepen 
                                                
1
 Kamerstuk 28 345, nr. 174 
2
 Kamerstuk 28 345, nr. 182 
 
Pagina 1 van 13 

 
gegaan met wethouders, politie, Veilig Thuis, ervaringsdeskundigen, jongeren en 
andere betrokken partijen over de vraag hoe een Nationaal Programma moet 
Kenmerk 
1240279-168303-DMO 
worden ingevuld.  
Op basis van de gesprekken die de kwartiermakers hebben gevoerd wordt een 
voorstel gemaakt voor een meerjarig Nationaal Programma kindermishandeling en 
huiselijk geweld. Het is aan het nieuwe Kabinet om hieraan verder invulling te 
geven.  
 
Onderzoek kindermishandeling  
Het CBS publiceert medio oktober 2017 op zijn site de uitkomsten van een 
onderzoek in opdracht van het ministerie van VenJ. Dit onderzoek geeft een beeld 
per gemeente van een aantal gezinskenmerken bij kinderen die in 2014 zijn 
gemeld en geregistreerd bij het Advies- en Meldpunt Kindermishandeling, omdat 
ze slachtoffer waren van kindermishandeling. De bevindingen worden 
meegenomen in een vervolgtraject waarbij voor gemeenten de prevalentie en 
achtergrondkenmerken van kindermishandeling meer inzichtelijk worden gemaakt. 
 
2. Rapporten vrouwenopvang 
Het Toezicht Sociaal Domein/Samenwerkend Toezicht Jeugd heeft in mei 2017 het 
rapport Moeder en kind verlaten de vrouwenopvang. (Wie) Is dat een zorg? 
5
uitgebracht . Daarnaast heeft de Nationale ombudsman in juli 2017 het rapport 
6
Vrouwen in de knel gepubliceerd . Verschillende leden van uw Kamer hebben over 
7
de uitkomsten van beide rapporten vragen gesteld . Daarnaast heeft de vaste 
Kamercommissie voor VWS de Staatssecretaris van SZW en mij verzocht om een 
integrale reactie te geven op het rapport van de ombudsman, met daarbij 
8
specifieke aandacht voor de in het rapport geschetste schuldenproblematiek .  
 
Samenvatting rapporten 
Het Toezicht Sociaal Domein/Samenwerkend toezicht Jeugd heeft haar onderzoek 
vooral gericht op de continuïteit van zorg en ondersteuning aan vrouwen en 
kinderen die de vrouwenopvang verlaten en het daarbij borgen van hun veiligheid. 
De samenwerkende inspecties concluderen dat deze groep vrouwen en kinderen in 
de overgang naar zelfstandigheid speciale aandacht vraagt. Het gaat immers om 
een kwetsbare groep. Het ontbreken van continuïteit in de zorg en ondersteuning 
kan een groot risico zijn voor terugval en daarmee ook voor de veiligheid. Daarom 
is het belangrijk dat ook na vertrek uit de vrouwenopvang zicht op deze vrouwen 
en kinderen blijft. De samenwerkende inspecties geven de 
vrouwenopvanginstellingen, hun ketenpartners en de gemeenten daarvoor een 
aantal aanbevelingen, bijvoorbeeld om de samenwerking tussen de gemeenten, 
de vrouwenopvang en de ketenpartners te bevorderen door het maken van 
afspraken. Zo wordt duidelijk wat men van elkaar mag verwachten, wie regie 
voert en waar men met signalen terecht kan. Ook geven zij aan dat er ruimte is 
voor gemeenten hun procedures rondom het aanvragen van uitkeringen te 
verbeteren en de mogelijkheden voor maatwerk rondom uitkeringsverstrekking te 
benutten.  
 
De Nationale ombudsman heeft in zijn onderzoek gekeken in hoeverre de 
uitvoeringspraktijk van wet- en regelgeving rond sociale en financiële 
voorzieningen aansluit op het dagelijks leven van vrouwen die in de 
                                                
5
 Bijlage bij Kamerstuk 29 325, nr. 89 
6
 https://www.nationaleombudsman.nl/onderzoek/2017075-vrouwen-in-de-knel 
7
 Kamerstukken Aanhangsel 2355 en Aanhangsel 2602 
8
 Kamerstuk 29 325, nr. 90 
 
PPaaggiinnaa  33  vvaann  1313  
 
 
 

 
financiering van het ministerie van SZW een landelijk kennis- en 
ontwikkelprogramma ter professionalisering van de gemeentelijke 
Kenmerk 
1240279-168303-DMO 
schuldhulpverlening van start gegaan. Het betreft één van de maatregelen die het 
kabinet naar aanleiding van de evaluatie van de Wet gemeentelijke 
schuldhulpverlening heeft getroffen en waarvoor in totaal €7,5 miljoen is 
9
vrijgemaakt . Het programma van VNG, Divosa, NVVK (de branchevereniging voor 
schuldhulpverlening en sociaal bankieren), de Landelijke Cliëntenraad en Sociaal 
Werk Nederland kent een forse inzet: alle spelers in de keten van 
schuldhulpverlening moeten binnen enkele jaren in staat zijn de beste en meest 
effectieve methoden voor schuldhulpverlening in de lokale praktijk toe te passen. 
Dit geldt ook voor bijzondere doelgroepen zoals vrouwen in de opvang. Daarvoor 
voeren Fier en de Federatie Opvang (FO) met subsidie van de Staatssecretaris van 
SZW twee projecten uit. Fier, een expertise- en behandelcentrum voor geweld in 
afhankelijkheidsrelaties, richt zich op het ontwikkelen van een handboek over 
(problematische) schulden en armoede in de context van geweld in 
afhankelijkheidsrelaties. Naast inzicht in de mechanismen die meespelen bij 
financieel misbruik en huiselijk geweld, zal gezocht worden naar adequate 
interventies, aanbevelingen en suggesties die via het handboek landelijk 
beschikbaar en verspreid zullen worden. De FO richt zich op professionalisering 
van de schuldhulpverlening en begeleiding voor de meest kwetsbare groep 
burgers. Naast het landelijk verspreiden van expertise en kennis om een adequate 
aanpak voor deze doelgroepen te realiseren, gaat het om de herkenning van de 
complexe problematiek en de omgang met cliënten. 
Naar aanleiding van de rapporten van het Toezicht Sociaal Domein / 
Samenwerkend toezicht Jeugd en de Nationale ombudsman heb ik de afgelopen 
periode samen met mijn collega van SZW gesprekken gevoerd met verschillende 
partijen die onderdeel uitmaken van de uitvoeringspraktijk. Ik heb gesproken met 
cliënten, opvanginstellingen, Federatie Opvang, de G4, de 35 centrumgemeenten 
vrouwenopvang, de VNG, Divosa en het Netwerk Directeuren Sociaal Domein 
(NDSD) over wat volgens hen nodig is een lerende praktijk te versterken.  
Uit de gesprekken met de gemeenten blijkt dat een aantal gemeenten naar 
aanleiding van de rapporten in gesprek is gegaan met hun opvanginstelling over 
hoe de knelpunten uit de rapporten opgelost kunnen worden. Zij zijn bezig voor de 
gesignaleerde knelpunten op het lokale niveau oplossingen te vinden. Daarnaast 
geven partijen aan dat er ook knelpunten zijn waarvoor een gezamenlijke aanpak 
nodig is: tussen gemeenten onderling of met ondersteuning van landelijke 
organisaties.  
 
Ik heb Movisie gevraagd om een inventarisatie op te stellen over hoe de rapporten 
door gemeenten zijn opgepakt en welke knelpunten inmiddels op het lokale niveau 
zijn of worden opgelost. Daarnaast brengt Movisie in kaart voor welke knelpunten 
extra maatregelen nodig zijn. De oplossingsrichtingen van de Nationale 
ombudsman en het Toezicht Sociaal Domein, zoals het actief inzetten van 
cliëntondersteuning in de opvang en na de uitstroom, aandacht voor de kinderen 
in de opvang, het bevorderen van deskundigheid bij professionals, het zo snel 
mogelijk in gang zetten van eventuele schuldhulpverlening en het inzetten op 
structureel overleg en samenwerkingsafspraken tussen gemeenten en 
vrouwenopvanginstellingen worden daarbij betrokken. De uitkomsten van deze 
inventarisatie worden in november van dit jaar met betrokken partijen besproken 
om na te gaan wat er nodig is om de gezamenlijke knelpunten op te lossen, welke 
                                                
9
 Kamerstuk 34 509, nr. 1 
 
PPaaggiinnaa  55  vvaann  1313  
 
 
 

 
Gezondheidszorg en Jeugd in oprichting (de inspectie) heb ik gesprekken gevoerd. 
Uit deze gesprekken komt een aantal thema’s naar voren die hierbij van belang 
Kenmerk 
1240279-168303-DMO 
zijn. Het gaat dan om de bejegening, de deskundigheid van de professionals die 
bij Veilig Thuis werken (onder wie de vertrouwensartsen), samenwerking met 
andere hulpverleners in de keten (zoals huisartsen en kinderartsen), nazorg en 
heldere informatie over klachtroutes.  
 
Het Landelijk Netwerk Veilig Thuis gaat aan de slag met een aantal van deze 
thema’s in aansluiting op de ontwikkeling die door de VT-organisaties zelf al in 
gang was gezet, mede naar aanleiding van de rapporten van de inspectie en het 
VNG-programma ‘Veilig Thuis-de basis op orde’ (zie paragraaf 1). Deze thema’s 
zijn door het Landelijk Netwerk Veilig Thuis uitgewerkt in een 
meerjarenuitvoeringsprogramma dat door mij wordt gefinancierd.  
Zo werkt Veilig Thuis thans aan een gezamenlijk verstevigd curriculum gericht op  
deskundigheidsbevordering. Dit curriculum richt zich onder andere op gedrag en 
houding (bejegening). Uiteraard zijn de professionals bij Veilig Thuis reeds 
geregistreerd in het register van de Stichting Kwaliteitsregister Jeugd (SKJ) en is 
er door de Inspectie een hoge mate van expertise over huiselijk geweld en 
kindermishandeling geconstateerd. Daarnaast investeert Veilig Thuis specifiek in 
de verdere deskundigheidsbevordering en positionering van de vertrouwensartsen 
en gedragsdeskundigen. In het kader van het VNG-programma ‘Veilig Thuis - de 
basis op orde’ heeft de heer Sprokkereef een advies uitgebracht over de rol en 
positie van vertrouwensartsen en gedragswetenschappers. Dit advies is voor 
verdere uitwerking overgedragen aan het Landelijk Netwerk Veilig Thuis. Het 
Landelijk Netwerk werkt uit hoe dit advies kan worden geïmplementeerd.  
De samenwerking met andere hulpverleners is een ander speerpunt. Op basis van 
het Kwaliteitskader Veilig Thuis – zicht op veiligheid (2016) worden de 
werkafspraken tussen gemeenten, Veilig Thuis en hulpverleners op regionaal 
niveau verder geïmplementeerd.  
 
In overleg met gemeenten, de VNG, het Landelijk Netwerk en de Bvikz zal ik 
nagaan welke behoefte er is aan nazorg en hoe dit er uit zou kunnen zien. Ook zal 
ik samen met het Landelijk Netwerk nagaan wat de mogelijkheden zijn de 
dossiers, waarbij de melding in het geheel niet wordt bevestigd, door Veilig Thuis 
te laten vernietigen in plaats van op verzoek van de betrokkenen en welke 
juridische belemmeringen daarbij zijn.  
In haar werk is Veilig Thuis afhankelijk van de kwaliteit van de meldingen van 
professionals. Daarom ook heb ik besloten de meldcode huiselijk geweld en 
kindermishandeling aan te scherpen en professionals te ondersteunen bij het 
opstellen van afwegingskaders wanneer een melding bij Veilig Thuis is 
aangewezen Voor de verbeteringen van de politiemeldingen aan Veilig Thuis is ook 
een traject in gang gezet (zie paragraaf 1). Daarnaast is het van belang om te 
realiseren dat Veilig Thuis als spil in de keten van professionals fungeert. Ten 
slotte zal de inspectie dan ook in 2018 een onderzoek doen naar Veilig Thuis in de 
keten van het sociale domein.  
 
Met dit pakket aan maatregelen investeren we - rekening houdend met de 
signalen over meldingen met betrekking tot (ernstig) zieke kinderen -  
gezamenlijk in de verdere kwaliteitsverbetering van de aanpak van huiselijk 
geweld en kindermishandeling.  
 
 
 
 
PPaaggiinnaa  77  vvaann  1313  
 
 
 

 
is ‘ernstig letsel’ lastig te definiëren, waardoor minder duidelijk wordt wanneer het 
protocol wel en niet van toepassing is. Ook zou het protocol aangepast moeten 
Kenmerk 
1240279-168303-DMO 
worden om rekening te kunnen houden met de positie van de ‘slachtoffer-ouder’. 
Uiteraard is van belang dat ook in deze gevallen het kind en het slachtoffer/ouder 
de benodigde hulp krijgen. Dit zal in de regel via Veilig Thuis en SHN lopen. 
 
4.3. Vermogensdelicten binnen het huwelijk  
De Minister van VenJ biedt u hierbij het onderzoeksrapport ‘Vermogensdelicten 
binnen het huwelijk en het geregistreerd partnerschap. Een onderzoek naar de 
aard en omvang, de vervolgingsuitsluitingsgrond en civielrechtelijke alternatieven 
voor strafvervolging’ (WODC, 2017, bijlage 3) aan. De toenmalige Staatssecretaris 
12 13
van VenJ had dit onderzoek toegezegd in reactie op een motie die opriep de 
mogelijkheid te onderzoeken vermogensdelicten die gepleegd zijn binnen het 
huwelijk dan wel geregistreerd partnerschap strafbaar te stellen en vervolging 
wettelijk mogelijk te maken. Krachtens artikel 316 Wetboek van Strafrecht kunnen 
bepaalde vermogensdelicten namelijk niet worden vervolgd wanneer het delict is 
gepleegd binnen het huwelijk of geregistreerd partnerschap. 
 
Uit het onderzoek komt naar voren dat op basis van de gehanteerde 
onderzoeksmethode geen schatting kan worden gegeven van de omvang van het 
aantal vermogensdelicten binnen het huwelijk en geregistreerd partnerschap. Wel 
is duidelijk geworden dat voor alle vormen van vermogensdelicten binnen het 
huwelijk de mogelijkheid bestaat een civiele procedure te voeren, waarbij als 
kanttekening geldt dat het strafrecht voor het slachtoffer voordelen heeft in 
vergelijking met het civiele recht. De meerderheid van de in het onderzoek 
geïnterviewde academici en professionals (N=33) is voor afschaffing van de 
vervolgingsuitsluitingsgrond, maar erkent ook het risico op escalatie van het 
geweld door inmenging van het strafrecht. Zij voorspellen problemen met de 
bewijsvoering en twijfelen aan de aangiftebereidheid van de slachtoffers. Uit de 
internationale inventarisatie in het onderzoek blijkt dat de EU-landen hier 
verschillend mee omgaan, maar dat verreweg de meeste landen 
vermogensdelicten binnen het huwelijk hebben vormgegeven als relatief 
klachtdelict, waardoor vervolging enkel kan plaatsvinden als het slachtoffer een 
expliciet verzoek daartoe doet. 
 
De onderzoeksbevindingen geven geen aanleiding op dit moment stappen te 
zetten richting het afschaffen van de vervolgingsuitsluitingsgrond. Er is vooralsnog 
niet gebleken van een omvangrijk probleem waarvoor afschaffen van de 
vervolgingsuitsluitingsgrond de oplossing is. Het is wel belangrijk om oog te 
hebben voor deze problematiek, die ook door de professionals wordt herkend. 
Naar aanleiding van dit onderzoek zal de Minister van VenJ daarom samen met 
VWS en OCW bezien in hoeverre de aanpak van economisch geweld in relatie tot 
het Verdrag van Istanbul nadere aandacht behoeft. Waar het gaat om een van de 
vormen van geweld in huiselijke kring, ouderenmishandeling, wordt reeds 
14
specifiek aandacht geschonken aan financieel misbruik .  
 
4.4. Forensisch Medisch Expertise 
15
De motie van de leden Van der Burg en Ypma verzoekt de regering ervoor te 
zorgen dat Forensisch-Medische Expertise voor Kinderen (FMEK) voldoende 
                                                
12
 Kamerstuk 28 345, nr. 153 
13
 Kamerstuk 34 038 (R2039), nr. 16 
14
 Kamerstuk 28 345, nr. 181 
15
 Kamerstuk 31 839, nr.  564 
 
PPaaggiinnaa  99  vvaann  1313  
 
 
 

 
Het rapport van de commissie forensisch medisch onderzoek en medische 
arrestantenzorg en het advies van kwartiermaker de heer C. Bos zullen in 
Kenmerk 
1240279-168303-DMO 
samenhang worden bezien. 
 
4.5. Onderzoek dilemma’s hulpverlening  
Tijdens het Algemeen Overleg huwelijksdwang en achterlating d.d. 7 april 2016 
heeft de Minister van SZW toegezegd een vervolg te laten uitvoeren op een eerder 
17
onderzoek van het Verweij-Jonker Instituut . In bijlage 4 treft u het rapport van 
het vervolgonderzoek aan getiteld Dilemma’s van hulpverleners bij gedwongen 
partnerkeuze en relatievorming. Dit onderzoek heeft zich gericht op dilemma’s 
waar professionals mee te maken krijgen bij hulpverlening aan mensen met een 
niet-Nederlandse of biculturele achtergrond in relatie tot partnerkeuze en 
relatievorming. Er zijn kwalitatieve onderzoeksmethoden toegepast zoals 
literatuuronderzoek, interviews en focusgroepen met zowel hulpzoekenden als 
hulpverleners en expertmeetings. Het onderzoek laat zien dat hulpverleners 
verschillende dilemma’s ervaren bij het verlenen van hulp in geval van (dreigende) 
gedwongen partnerkeuze en relatievorming aan mensen met een biculturele of 
niet-Nederlandse achtergrond. De bestaande systeemaanpak in de hulpverlening 
waarbij wordt uitgegaan van het betrekken van de familie van de cliënt, is niet 
altijd verstandig of wenselijk. Bij de cliënt kan sprake zijn van loyaliteit naar de 
familie. Ook kan het voorkomen dat het betrekken van de familie van de cliënt 
gevaar oplevert voor de cliënt. Daarnaast lijken cliënten een kader te missen over 
wat ‘eigen keuze’ en ‘zelfbeschikking’ nu eigenlijk inhouden en wordt in veel 
families niet alles openlijk besproken. Uit het onderzoek blijkt tevens dat nauwe 
samenwerking en investering in de keten rondom partnerkeuze en relatievorming 
voor mensen met een niet-Nederlandse of biculturele achtergrond nodig blijven. 
Daarnaast moet de samenwerking tussen formele en informele organisaties in de 
hulpverlening rondom dit soort kwesties een duurzamer karakter krijgen.  
 
Reactie 
Het onderzoek laat het belang zien van de genomen maatregelen in het reeds 
ingezette Actieplan Zelfbeschikking, dat in 2015 is gestart. Binnen dit actieplan 
18
zijn diverse acties gericht op het versterken van een actief netwerk . Het platform 
Eer en Vrijheid vervult een rol in het versterken van het netwerk én het verbinden 
van formele en informele organisaties. Ook wordt binnen het actieplan ingezet op 
versterking van de signalering door professionals. Voor middelbare scholen die 
daar behoefte aan hebben wordt een (gratis) training aangeboden aan docenten 
en ondersteunend personeel om te leren signaleren en handelen. Zoals 
19
aangegeven in de brief aan uw Kamer van 31 maart 2016 is opdracht gegeven 
aan Fier en Kompaan en de Bocht om docenten en zorgprofessionals binnen het 
VO, MBO en HBO deskundiger en vaardiger te maken bij signalen van 
huwelijksdwang, achterlating en eergerelateerd geweld. Er worden daarvoor in 
2017 115 trainingen uitgevoerd. Daarnaast is in opdracht van het ministerie van 
SZW een theaterstuk over achterlating (gecombineerd met een workshop) 
ontwikkeld, waarmee aan scholieren voorlichting gegeven kan worden. De 
gemeenten Den Haag, Amsterdam en Rotterdam hebben het toneelstuk ingekocht. 
In 2018 zal het Kennisplatform Integratie en Samenleving een project 
Zelfbeschikking uitvoeren met daarin activiteiten gericht op de samenwerking 
tussen formele en informele organisaties in de hulpverlening. Daarnaast heeft het 
                                                
17
 Kamerstuk 32 175, nr. 53 
18
 Kamerstuk 32 175, nr. 54 
19
 Kamerstuk 32 175, nr. 60 
 
PPaaggiinnaa  1111  vavann  1313  
 
 
 

 
€ 4,5 miljoen ter beschikking voor de duur van het akkoord, 2017 tot en met 
2020.  
Kenmerk 
1240279-168303-DMO 
 
Versterken samenwerking huiselijk geweld en kindermishandeling binnen het 
Koninkrijk 
Om de samenwerking binnen het Koninkrijk op het gebied van huiselijk geweld en 
kindermishandeling te versterken werd in dezelfde rapportage van 4 oktober 2016 
aangegeven dat in de loop van 2017 een gezamenlijke werkconferentie zou 
worden georganiseerd, naar aanleiding van de moties van de bijzonder 
23
gedelegeerden van Aruba . Het voornemen was deze conferentie in november 
van dit jaar op Sint Maarten te houden. Prioriteit ligt nu echter bij de 
wederopbouw van Sint Maarten, Saba en Sint Eustatius na de verwoestende 
orkaan Irma. In overleg met de eilanden heb ik dan ook besloten de conferentie te 
verplaatsen naar de eerste helft van 2018.  
 
Hoogachtend, 
 
de staatssecretaris van Volksgezondheid,  
Welzijn en Sport, 
 
 
 
 
 
drs. M.J. van Rijn 
 
 
 
 
 
 
 
 
 
 
 
                                                
23
 Kamerstukken 34038 (R2039) nr. 8 en nr. 12, ingediend bij de goedkeuring van het Ver-
drag van Istanbul 
 
PPaaggiinnaa  1313  vavann  1313  
 
 
 

