Begrotingsstaten van het ministerie van Infrastructuur en Milieu voor 2018 (34775-XII) 
Vraagnummer Vraag en Antwoord 
1 Vraag: 
Hoeveel directe en indirecte banen leverde Schiphol in 2016 op? Wat was in datzelfde jaar 
de directe en indirecte toegevoegde waarde van Schiphol? Kunnen deze zelfde vragen 
beantwoord worden voor wat het Havenbedrijf Rotterdam betreft? 
 
Antwoord: 
Het laatste onderzoek naar het economisch belang van Schiphol is dat van Decisio (2015, in 
opdracht van IenM; zie ook de Actieagenda Schiphol). In dit onderzoek schat Decisio de 
toegevoegde waarde van Schiphol op €9 miljard en het aantal Schipholgerelateerde banen in 
2013 op bijna 114.000 (ruim 94.000 fte). Hierbij gaat het om de economische bijdrage die 
wordt geleverd door bedrijven die actief zijn in luchtvaart- en luchthavenactiviteiten (directe 
economische bijdrage) en door de toeleveranciers van deze bedrijven (indirecte 
achterwaartse economische bijdrage). Daarnaast constateert Decisio dat er een breder 
economisch belang verbonden is aan Schiphol. De luchthaven is bijvoorbeeld een belangrijke 
vestigingsplaatsfactor voor veel bedrijven en ook het toerisme en de congressector in 
Nederland hebben profijt bij de goede internationale bereikbaarheid. Voor de kwantificering 
van dit bredere economische belang bestaat echter geen eenduidige methodiek en daarom 
heeft Decisio dit belang niet becijferd. 
Verondersteld mag worden dat het economische directe en indirecte belang in drie jaar niet 
substantieel is gewijzigd. Het zal in 2016 door de economische groei van de afgelopen jaren 
waarschijnlijk iets hoger uitvallen.” 
Wat het Havenbedrijf Rotterdam betreft: de Havenmonitor 2015 (gepubliceerd december 
2016) geeft de laatst beschikbare en vastgestelde economische kengetallen voor de 
Nederlandse zeehavens over het jaar 2015. De Havenmonitor 2016 met gegevens over het 
jaar 2016 verschijnt naar verwachting november 2017. De directe zeehaven gerelateerde 
werkgelegenheid bedroeg in 2015 in de haven van Rotterdam (incl. Moerdijk) 113.856 
werkzame personen. De indirecte zeehavengerelateerde werkgelegenheid bedroeg in 2015 
in de haven van Rotterdam (incl. Moerdijk) 101.061 werkzame personen. De directe 
zeehavengerelateerde toegevoegde waarde bedroeg in 2015 in de haven van Rotterdam 
(incl. Moerdijk) 15,1 miljard euro. De indirecte zeehavengerelateerde toegevoegde waarde 
bedroeg in 2015 in de haven van Rotterdam (incl. Moerdijk) 9,03 miljard euro. 
 
2 Vraag: 
Wat was de toegevoegde waarde van de Nederlandse watersector in 2016? 
 
Antwoord: 
Het Centraal Bureau voor de Statistiek brengt jaarlijks de Monitor Topsectoren uit, waarin 
een uitgebreide set indicatoren voor onder meer de Topsector Water wordt weergegeven, 
waaronder toegevoegde waarde. In de Monitor van 2017 wordt vermeld dat de toegevoegde 
waarde in lopende prijzen van de Topsector Water in 2016 €6,489 miljard bedroeg.  
 
3 Vraag: 
Welke plek neemt Nederland in Europees verband in als het gaat om de hoogte van de 
milieubelastingen? 
 
Antwoord: 
Met 3,39% van het BNP staat Nederland binnen de EU op de gedeelde 5e/6e plaats als het 
gaat om opbrengsten van milieubelastingen in relatie tot het bruto nationaal product, 
volgens de recentste Eurostatcijfers over 2015. 
Bron: 
http://ec.europa.eu/eurostat/search?p_auth=880Q4PRa4R&p_p_id=estatsearchportlet_WAR
_estatsearchportlet&p_p_lifecycle=1&p_p_state=maximized&p_p_mode=view&_estatsearch
portlet_WAR_estatsearchportlet_action=search&text=Environment+%3E+Environmental+ta
xes 
 
 
 

Begrotingsstaten van het ministerie van Infrastructuur en Milieu voor 2018 (34775-XII) 
gepubliceerd. De werkgroep stalbeoordeling is inmiddels geformeerd en zal in oktober voor 
de eerste keer bij elkaar komen. De aangekondigde toetsing van de professionaliseringsslag 
die RVO heeft gemaakt bij de stalbeoordeling vindt op dit moment plaats. Over de 
uitkomsten van deze toetsing zal de Kamer in november worden geïnformeerd. 
 
7 Vraag: 
Is het mogelijk en bent u bereid om net als bij de unaniem aangenomen motie-Leegte 
(Kamerstuk 30196, nr. 278) in de begroting van uw ministerie een totaaloverzicht op te 
nemen van de maatregelen van alle ministeries in het kader van het klimaatakkoord? 
 
Antwoord: 
Klimaatbeleid beslaat een groot aantal sectoren, zoals landbouw, gebouwde omgeving, 
transport, industrie en is onderdeel van het beleid van verschillende departementen. Daarbij 
draagt het ingezette beleid in veel gevallen bij aan het tegengaan van klimaatverandering, 
maar is niet per definitie de primaire inzet. Het is daarom niet mogelijk om binnen de totale 
beleidsuitgaven, alle uitgaven voor klimaat te onderscheiden en deze in een totaaloverzicht 
op te nemen. 
 
8 Vraag: 
Wanneer verwacht u dat de transitiepaden gereed zijn? 
 
Antwoord: 
De uitwerking van de transitiepaden is onderdeel van een ambtelijk proces dat onder dit 
kabinet is gestart en waar momenteel nog aan wordt gewerkt. Het is aan een komend 
kabinet om de klimaat- en energietransitie verder vorm te geven en te bezien op welke 
wijze gebruik wordt gemaakt van de ambtelijke verkenningen door de ministeries van 
Economische Zaken, Infrastructuur en Milieu en Binnenlandse Zaken en Koninkrijksrelaties. 
 
9 Vraag: 
Wat is de verwachte temperatuurstijging op onze planeet indien Nederland zich niet houdt 
aan het klimaatakkoord van Parijs en indien Nederland zich er wel aan houdt? 
 
Antwoord: 
Nederland heeft zich gecommitteerd aan de Overeenkomst van Parijs. De Europese Unie 
heeft een gezamenlijke nationaal bepaalde bijdrage (NDC) aangeleverd van ten minste 40% 
reductie in 2030 ten opzichte van 1990. De EU en daarmee Nederland levert zo haar 
bijdrage aan de Overeenkomst van Parijs en het beperken van de mondiale 
temperatuurstijging. Met alle tot nu toe ingediende nationaal bepaalde bijdragen (NDCs) 
wordt de mondiale temperatuurstijging beperkt tot ongeveer 2,7 graden Celsius in 2100. 
Om de opwarming van de aarde te beperken tot ruim onder de twee graden Celsius, met het 
streven deze te beperken tot anderhalve graad Celsius, zijn nog ambitieuzere NDCs nodig, 
waaraan alle deelnemende landen – groot en klein – een bijdrage moeten leveren. 
 
10 Vraag: 
Kunt u aangeven hoe de vijf transitiepaden eruit zien en in hoeverre er rekening wordt 
gehouden met de tegenstrijdigheden tussen de vijf transitiepaden? 
 
Antwoord: 
Momenteel wordt nog gewerkt aan de uitwerking van de vijf transitiepaden, waarbij 
uitdrukkelijk gekeken wordt naar de samenhang tussen de transitiepaden en ook aspecten 
als de ruimtelijke dimensie van de transitie aan bod komen. 
 
 
 
 
 
 

Begrotingsstaten van het ministerie van Infrastructuur en Milieu voor 2018 (34775-XII) 
Antwoord: 
Dit betreft 7.2 km met betrekking tot stikstofdioxide (NO2) en 2.3 km met betrekking tot 
fijnstof (PM10). Zoals aangegeven in de brief van 22 september 2017 (TK 30175 nr.256), 
doen de overschrijdingen zich nog voor in een aantal binnensteden en in sommige regio’s 
waar veel veehouderijen zijn gevestigd. Voor meer informatie verwijs ik naar de bijlage van 
deze brief. 
 
15 Vraag: 
Met welk percentage is het wegverkeer tussen 1990 en 2016 toegenomen? Met welk 
percentage is de concentratie stikstof en fijnstof in diezelfde periode afgenomen? 
 
Antwoord: 
Het wegverkeer is tussen 1990 en 2016 met 36% toegenomen. De emissies van 
stikstofoxiden (NOx) en fijnstof (PM10) door het wegverkeer zijn sinds 1990 jaarlijks 
gedaald. Ze waren in 2016 meer dan 70% lager dan in 1990. 
 
16 Vraag: 
Op hoeveel procent van de wegen waar in 2016 de maximumsnelheid is verhoogd is de 
luchtkwaliteit ten opzichte van 2015 verbeterd? 
 
Antwoord: 
In de brief van de Staatssecretaris van 9 november 2016 (Tweede Kamer, vergaderjaar 
2016–2017, 30 175, nr. 247) is aangegeven: 
“De analyse van het RIVM laat zien dat op 84% van de ruim 71.000 onderzochte 
toetspunten langs wegvakken waar de snelheid is of wordt verhoogd in 2016, de 
concentraties stikstofdioxide in 2016 met snelheidsverhoging lager uitpakken dan de 
concentraties in 2015.” 
 
17 Vraag: 
Wat is de stand van zaken van het Uitvoeringsprogramma Klimaatadaptatie? Wanneer wordt 
dit naar de Kamer verzonden? 
 
Antwoord: 
Er wordt momenteel gewerkt aan de voorbereiding van het Uitvoeringsprogramma van de 
Nationale klimaatadataptatiestrategie (UP-NAS). Begin 2018 wordt het 
Uitvoeringsprogramma naar uw Kamer verzonden. 
 
18 Vraag: 
Op welk percentage van de wegen worden de advieswaarden van de 
Wereldgezondheidsorganisatie (WHO) gehaald? 
 
Antwoord: 
Nederland toetst aan de wettelijk voorgeschreven Europese normen en niet aan de WHO-
adviesnormen. De WHO hanteert jaargemiddelde streefwaarden voor verschillende stoffen, 
waar landen op termijn naar toe kunnen werken. De Europese (jaar)norm voor PM10 ligt op 
40 ug/m3. Voor de fijnere fractie van fijnstof (PM2,5) mag de jaargemiddelde concentratie 
maximaal 25 ug/m3 zijn. De WHO advieswaarden voor deze beide stoffen liggen op 
respectievelijk 20 en 10 ug/m3. Voor NO2 geldt de Europese grenswaarde een 
jaargemiddelde van 40 µg/m3, dit komt overeen met de WHO advieswaarde voor NO2. 
De advieswaarde van de WHO voor PM2,5 van 10 ug/m3 wordt in 2016 op 83% van de NSL 
toetspunten bij wegen overschreden, dus op 17% gehaald. 
De advieswaarde van de WHO voor PM10 van 20 ug/m3 wordt in 2016 op 13% van de NSL 
toetspunten bij wegen overschreden, dus op 87% gehaald. 
De advieswaarde van de WHO voor NO2  van 40 ug/m3 wordt in 2016 op  0,02% van de 
NSL toetspunten bij wegen overschreden, dus op 99,98% gehaald. 
 
 

Begrotingsstaten van het ministerie van Infrastructuur en Milieu voor 2018 (34775-XII) 
tenminste 20 aaneengesloten dagen zonder meetbare hoeveelheid neerslag.  
Ad 1. Aantal dagen per jaar zonder neerslag (0 mm, neerslagstation De Bilt): 
2013      141 dagen 
2014      119 dagen 
2015      152 dagen 
2016      153 dagen 
2017      112 dagen (tot en met 28 september) 
Ad 2. Droogteperiodes in De Bilt in het tijdvak 2013-2017: 
Droogteperiodes (tenminste 20 droge dagen op rij) kwamen in dit tijdvak niet voor. 
Wel was er een aantal tijdvakken van tenminste 20 aaneengesloten dagen met een zeer 
geringe hoeveelheid neerslag (maximaal 2 mm): 
19-03-13 t/m 09-04-13  22 dagen 1,2 mm 
04-07-13 t/m 25-07-13  22 dagen 0,3 mm 
02-09-14 t/m 24-09-14  23 dagen 1,2 mm 
22-03-17 t/m 12-04-17  22 dagen 1,7 mm 
 
22 Vraag: 
Wanneer worden naar verwachting de WHO-advieswaarden bereikt? 
 
Antwoord: 
Voor de hoogte van de streefwaarden die de WHO hanteert verwijs ik naar mijn antwoord op 
de vragen 23 en 26. De WHO heeft geen termijnen genoemd waarop deze streefwaarden 
behaald moeten zijn. De termijn waarop deze waarden kunnen worden gerealiseerd in 
Nederland, is onder andere afhankelijk van de mate waarin voer- en vaartuigen in de 
praktijk daadwerkelijk schoner worden en van de ammoniakreductie in de landbouw. De 
streefwaarden voor PM10 en PM2.5 zijn in Nederland overal haalbaar tussen 2030 en 2050. 
Voor NO2 hanteert de WHO de streefwaarde die ook geldt als wettelijke norm (Europese 
grenswaarde). Deze wordt bijna overal in Nederland gehaald. Er resteert nog een aantal 
knelpunten in enkele binnensteden. In mijn brief van 22 september 2017 met betrekking tot 
het vonnis van de rechtbank in de zaak van Milieudefensie over luchtkwaliteit (Kst 30175 nr. 
256) heb ik aangegeven dat ik samen met de decentrale overheden met een aanvullend 
plan kom op de bestaande maatregelen om de aanpak van de overschrijdingen van de 
grenswaarden verder te versnellen en te concretiseren. Voor ozon en SO2 geldt dat er alleen 
teruggekeken wordt op het jaar ervoor. In 2016 is op 25 dagen op één of meer locaties in 
Nederland de WHO-streefwaarde voor ozon overschreden. De streefwaarde van de WHO 
voor SO2 is in 2016 niet overschreden. 
 
23 Vraag: 
Kunt u aangeven hoe Nederland op elk van de WHO-advieswaarden afzonderlijk scoort en 
aangeven of er sprake van voor- of achteruitgang is? 
 
Antwoord: 
De WHO hanteert jaargemiddelde streefwaarden voor verschillende stoffen, waar landen op 
termijn naar toe kunnen werken. Voor fijnstof zijn dit de streefwaarden: 20 µg/m3 voor 
PM10 en 10 µg/m3 voor PM2,5. In 2015 was de gemiddelde PM10 blootstelling 18,3 µg/m3. 
De gemeten achtergrondconcentraties PM2,5 lagen in 2015 gemiddeld tussen de 9 - 12 
µg/m3. In stedelijke en verkeersbelaste gebieden waren deze tussen de 10 - 18 µg/m3. 
Voor NO2 hanteert de WHO een jaargemiddelde van 40 µg/m3, de waarde die ook geldt als 
wettelijke norm (Europese grenswaarde). De gemiddelde blootstelling NO2 in 2015 was 19,3 
µg/m3. Ten aanzien van de gemiddelde blootstelling aan PM10, PM2.5 en NO2 wordt een 
verdere daling verwacht, zoals ook beschreven in de NSL monitoringsrapportage 2016 
(bijlage bij Kst 30175 nr. 247). Voor de streefwaarden voor ozon en SO2 verwijs ik naar het 
antwoord op vraag 22. 
 
 
 
 

Begrotingsstaten van het ministerie van Infrastructuur en Milieu voor 2018 (34775-XII) 
Daarnaast heb ik de Gezondheidsraad gevraagd te adviseren over hoe gezondheid meer 
centraal kan worden gesteld in het luchtkwaliteitsbeleid. De verwachting is dat de 
Gezondheidsraad adviseert op welke stoffen en op welke sectoren het luchtbeleid zich zou 
moeten richten voor het realiseren van gezondheidswinst. Dit advies wordt begin 2018 
verwacht en kan als basis dienen om met uw Kamer het ambitieniveau van het 
luchtkwaliteitsbeleid te bepalen en dit nader te concretiseren. 
 
28 Vraag: 
Op welke wijze wordt er geanticipeerd op de toename van de fijnere fractie van fijnstof (PM 
2,5) bij de groei van het aantal vliegbewegingen in Nederland? Wordt hierbij al rekening 
gehouden met het streven om toe te werken naar de WHO-waarden? Zo ja, op welke wijze? 
Zo nee, waarom niet? 
 
Antwoord: 
Het vliegverkeer draagt lokaal maar voor 1 tot 2% bij aan de totale hoeveelheid PM2,5 ter 
plaatse. Gelet daarop zijn vooralsnog geen specifieke maatregelen voorzien ten aanzien van 
de PM2,5 emissies van het vliegverkeer. Zie verder het antwoord op vraag 27. Voor de 
volledigheid wijs ik nog op het RIVM-onderzoeksprogramma Gezondheidsrisico’s ultrafijn 
stof rond Schiphol. Dit programma is in opdracht van het ministerie van Infrastructuur en 
Milieu gestart en onderzoekt de blootstelling van omwonenden aan ultrafijn stof en het 
effect hiervan op hun gezondheid. Zowel de effecten van kortdurende als langdurige 
blootstelling worden meegenomen. Ook worden de effecten van ultrafijn stof van luchtvaart 
vergeleken met die van ultrafijn stof afkomstig van andere bronnen (met name 
wegverkeer). Het onderzoeksprogramma duurt tot medio 2021. 
 
29 Vraag: 
Kan de lokale luchtkwaliteit per provincie inzichtelijk gemaakt worden? 
 
Antwoord: 
In de komende rapportage van NSL monitoring over het jaar 2016 worden de 
bevolkingsgewogen jaargemiddelde concentraties per provincie gerapporteerd, evenals het 
aantal kilometers (per rijrichting) NO2-overschrijdingen. De gedetailleerde resultaten zijn 
ruimtelijk in te zien via de website nsl-monitoring.nl 
 
30 Vraag: 
Kunt u een overzicht geven van de maatregelen die worden genomen om de aanleg van 
groene daken te stimuleren? 
 
Antwoord: 
Investeringen in vegetatiedaken op bedrijfsgebouwen worden gestimuleerd via de 
regelingen MIA/VAMIL onder code F6420. Ook is dakvegetatie opgenomen in de 
Groenregeling 2016 (artikel 12 – projecten in de categorie klimaatadaptatie). 
 
31 Vraag: 
Hoeveel procent van de verplaatsingen vindt plaats met de auto? En hoeveel procent met de 
trein? 
 
Antwoord: 
Van alle verplaatsingen in Nederland worden er 47% per auto gemaakt (32% als 
autobestuurder en 15% als autopassagier), en 2% per trein (bron Mobiliteitsbeeld 2016, 
Kennisinstituut voor Mobiliteitsbeleid). De verplaatsingen per trein betreffen in vergelijking 
met andere vervoerwijzen relatief lange afstanden en concentreren zich tussen de steden. 
 
 
 
 
 

Begrotingsstaten van het ministerie van Infrastructuur en Milieu voor 2018 (34775-XII) 
Antwoord: 
In het programma Beter Benutten wordt samen met de regio’s gewerkt aan een gerichte 
aanpak voor de korte termijn, mede om de toename van de mobiliteitsvraag op deze korte 
termijn te kunnen accommoderen op het bestaande netwerk. 
Gezien het intensieve gebruik en de veroudering van de hoofdnetwerken is er ook een forse 
opgave voor renovatie en vervanging van kunstwerken: het op orde houden van het 
mobiliteitsnetwerk. Over onderhoud van het regionale gedeelte van het 
infrastructuurnetwerk wordt met regionale overheden afgestemd, maar hiervoor worden 
geen resultaatafspraken met de regio gemaakt. 
 
38 Vraag: 
Wat zijn specifieke voorbeelden van partijen en samenwerkingsverbanden in het 
goederenvervoer waarmee u samenwerkt aan innovatie? 
 
Antwoord: 
Voorbeelden zijn: 
1. Supermarktlogistiek. In samenwerking met Albert Heijn en Simacan, leverancier van 
online verkeers- en transportinformatiediensten, is via het programma Beter 
Benutten samen met de gemeenten Groningen, Assen, Utrecht en Amsterdam het 
zogenaamde OpenTripModel (OTM) ontwikkeld. Met het OTM kunnen vervoerders 
efficiënter rijden en is er minder CO2-uitstoot.  
2. Blauwe Golf Verbindend. Doel hiervan is om data van brug- en sluisopeningen 
digitaal beschikbaar te krijgen zodat private serviceproviders daarop diensten 
kunnen ontwikkelen. Met dergelijke informatie kan de  binnenvaart zijn planning  en 
vaarsnelheid daarop afstemmen en weggebruikers krijgen betere navigatieadviezen.  
3. Dynamische meetservice bandenspanning. Dit is een pilot die wordt uitgevoerd door 
de Verkeersonderneming in Rotterdam in samenwerking met de regio Brabant en 
IenM. Doel is het verminderen van files door incidenten als gevolg van te lage 
bandenspanning.  
39 Vraag: 
Kunt u aangeven wat de “Declaration of Amsterdam” inhoudt? 
 
Antwoord: 
Nederland heeft de Declaration of Amsterdam geïnitieerd om een soepele introductie van 
zelfrijdende voertuigen in Europa mogelijk te maken. Nederland werkt net als diverse andere 
lidstaten aan regels die verdere ontwikkeling van zelfrijdende voertuigen op de openbare 
weg mogelijk maken. De regelgeving zal in heel Europa op elkaar moeten worden afgestemd 
om te voorkomen dat zelfrijdende voertuigen straks bij iedere landsgrens een update nodig 
hebben. Met het vaststellen van de Declaration of Amsterdam in april 2016 hebben de 
Europese transportministers een gezamenlijke agenda vastgesteld en hiermee hun steun 
toegezegd voor het realiseren van alle vormen van zelfrijdende voertuigen op de openbare 
weg. 
Het is de gezamenlijke ambitie om in 2019 klaar te zijn voor de verdere uitrol van 
zelfrijdende voertuigen. Afgesproken is dat de Europese lidstaten samen belemmeringen 
voor zelfrijdend vervoer zullen wegnemen. Nationale regels voor verkeer en vervoer worden 
onderling afgestemd en er komt een gecoördineerde inzet op digitale communicatie, zodat 
auto’s overal in Europa met elkaar en met de weginfrastructuur kunnen ‘praten’. Daarnaast 
zetten de landen in op grensoverschrijdende testen. Op basis van deze praktijkervaringen 
kunnen vervolgens de juiste stappen worden gezet om de ontwikkeling te ondersteunen. 
Ook gaan de lidstaten en de Europese Commissie samen werken aan vraagstukken omtrent 
cybersecurity, privacy, aansprakelijkheid en bescherming van data in relatie tot zelfrijdende 
voertuigen. 
 
 
 
 

Begrotingsstaten van het ministerie van Infrastructuur en Milieu voor 2018 (34775-XII) 
43 Vraag: 
Wat moet worden verstaan onder het kopje Design Build Finance Maintain-conversies 
(DBFM)? Worden DBFM-contracten juist niet gekenmerkt door hun meerjarige stabiliteit? 
Kunt u toelichten waarom er toch een mutatie is van 200 miljoen euro? 
 
Antwoord: 
Onder het kopje Design Build Finance Maintain-conversies (DBFM) wordt de mutatie (bij 
DBFM-projecten ‘conversie’ genoemd) weergegeven na definitieve gunning van het project. 
DBFM contracten worden inderdaad gekenmerkt door hun meerjarige stabiliteit en 
betalingsritme. Deze meerjarige stabiele reeks wordt bij de DBFM conversie verkregen.  Bij 
de conversie wordt budget van de Beheer, onderhoud en vervanging 12.02 en Aanleg 12.03 
(beiden met een bepaald kasritme) artikelen, overgeheveld naar het artikel Geïntegreerde 
contractvormen / PPS 12.04 (met een vlak kasritme, en verdeeld over de looptijd van het 
DBFM contract zodat de nieuwe financiële reeks overeenkomt met de stabiliteit van het 
DBFM contract). De conversie leidt tot verschuiving van budget in de tijd, doordat bij DBFM 
pas na beschikbaarheid van het areaal de beschikbaarheidsvergoeding wordt betaald. 
 
44 Vraag: 
Kan op een rij gezet en uitgesplitst worden wat nu precies in voorgaande jaren is geraamd 
en uitgegeven wordt aan 'de Omgevingswet', waarbij ook posten vanuit andere begrotingen 
worden betrokken? 
 
Antwoord: 
Antwoord op vraag 44 en 45 
Op pagina 54 van de IenM-begroting is een Extracomptabele Tabel opgenomen waarin alle 
Toegekende Budgetten aan de Stelselherziening Omgevingsrecht worden gepresenteerd. In 
de jaren tot en met 2016 is circa €81 mln. uitgegeven aan de stelselherziening vanuit de 
verschillende begrotingen van IenM. Voor de volledigheid wil ik u wijzen op het feit dat de 
middelen die nog op het Infrastructuurfonds staan gereserveerd tranchegewijs worden 
overgeboekt naar Hoofdstuk XII, waar de uitgaven worden verantwoord. In de 
extracomptabele tabel staat de regel ‘Reservering Omgevingswet’ voor de resterende 
middelen op het infrastructuurfonds. Verder worden de middelen op HXII gesplitst in de 
regels ‘Eenvoudig Beter’ (waar in deze tabel zowel Programma EB als de opdracht RWS 
onder valt) en ‘apparaat’ (voor programma EB). Verder worden de exploitatiekosten 
inzichtelijk gemaakt. 
 
45 Vraag: 
Kan op een rij gezet en uitgesplitst worden wat vanaf 2017, in 2018 en verdere jaren wordt 
uitgegeven aan 'de Omgevingswet', waarbij ook andere begrotingen (zoals Deltafonds et 
cetera) worden betrokken? 
 
Antwoord: 
Zie antwoord op vraag 44. Vraag 44 en 45 zijn in 1 antwoord beantwoord. 
 
46 Vraag: 
Waar wordt de 7,5 miljoen euro aan externe inhuur bij het wetgevingstraject van de 
Omgevingswet voor ingezet? Waarom wordt dit van deze begroting naar die voor het 
Infrastructuurfonds van 2017 overgeboekt, terwijl het benodigd is voor de jaren 2018 en 
2019? 
 
Antwoord: 
Zie het antwoord op vraag 42. 
 
47 Vraag: 
Is de inhuur voor 'Eenvoudig Beter' een andere tak van sport dan de Omgevingswet? 
Waarom wordt €1.500 (x 1.000) gedekt vanuit apparaatsuitgaven en vervolgens €6.000 (x 
1.000) uit nominaal en onvoorzien? 
 

Begrotingsstaten van het ministerie van Infrastructuur en Milieu voor 2018 (34775-XII) 
Antwoord: 
Of er aanvullende middelen nodig zijn bovenop de reeds geregelde middelen voor externe 
inhuur is afhankelijk van de financiële consequenties van de herplanning van de 
inwerkingtreding van het omgevingsrecht en opvolging van het BIT advies. Ik zal hier bij de 
Voorjaarsnota duidelijkheid over geven. 
 
51 Vraag: 
Wat zijn de doelstellingen voor de projecten bij Ad 6? 
 
Antwoord: 
Alle genoemde projecten hebben als doelstelling de bereikbaarheid te verbeteren.  
 
52 Vraag: 
Uit welke middelen wordt deze rijksbijdrage aan Thermphos gedekt? 
 
Antwoord: 
De middelen (€ 27,7 miljoen) die het kabinet reserveert voor de cofinanciering van de 
complexe sanering van het industrie-terrein Thermphos, zijn ingepast onder het totale 
uitgavenkader 2017. Deze middelen worden toegevoegd aan de begroting van IenM. 
 
53 Vraag: 
Waarom is er 7,5 miljoen euro nodig voor externe inhuur bij het wetgevingstraject van de 
Omgevingswet? 
 
Antwoord: 
Zie antwoord vraag 42. 
 
54 Vraag: 
Wat zijn de consequenties van de stijging van de pensioenpremie voor de artikelen en 
fondsen inzake vrije investeringsruimte? 
 
Antwoord: 
Bij de eerste suppletoire begroting 2017 zijn er middelen toegevoegd aan de begrotingen 
van IenM ter compensatie van de verhoging van de pensioenpremie. Met deze middelen kan 
IenM de stijging van de pensioenpremie volledig opvangen, derhalve is een beroep op de 
vrije investeringsruimte van IenM hiervoor niet noodzakelijk. 
 
55 Vraag: 
Is de €800 (x 1.000) voor het nader uitwerken van de uitgangspunten van de 
Omgevingswet in uitvoeringsregelgeving en -wetgeving onder artikel nr.13 nu wel of niet 
juridisch verplicht? 
 
Antwoord: 
Deze €0,8 mln. is niet juridisch verplicht. De tabel op pagina 22 en 23 geeft inzicht in de 
bestemming van de niet-juridisch verplichte uitgaven. Het gaat hier om uitgaven voor 
bijvoorbeeld een extra benodigd onderzoek om een specifiek onderwerp verder te brengen.  
 
56 Vraag: 
Is de reservering van €942 (x 1.000) voor opdrachten ruimtelijk beleid (krimp, stedelijke 
herverkaveling, grondeigendom) een andere invulling dan een invulling/ reservering voor 
uitvoeringsregelgeving en -wetgeving van de Omgevingswet? Kunt u uw antwoord 
toelichten? 
 
 
 
 
 

Begrotingsstaten van het ministerie van Infrastructuur en Milieu voor 2018 (34775-XII) 
Antwoord: 
In het programma Aan de slag met de Omgevingswet werken gemeenten (VNG), provincies 
(IPO), waterschappen (UvW) en Rijk nauw samen aan de implementatie van het nieuwe 
stelsel. Belangrijke pijler hierin is te zorgen voor een goede informatievoorziening over de 
wet en het omgevingsrecht. Deze partijen hebben in het Bestuursakkoord Implementatie 
Omgevingswet (1 juli 2015) aangegeven een informatiepunt te zullen inrichten. Het 
Informatiepunt Omgevingswet is één punt waarbij medewerkers van overheden en andere 
professionals terecht kunnen voor al hun vragen. Een vast en herkenbaar informatiepunt 
waar iedereen kan rekenen op eenduidige, neutrale, betrouwbare en begrijpelijke informatie 
over de volle breedte van de omgevingswet. Eén punt dat ook publieksloketten en 
klantcontactcentra voorziet van informatie om vragen over de wet op een goede manier te 
kunnen beantwoorden. Het Informatiepunt Omgevingswet is op 1 oktober 2016 geopend en 
wordt verder uitgebouwd. Het informatiepunt is opgebouwd uit vier helpdesks, waaronder de 
helpdesk water, en vormt een partnerschap met tien andere specialistische helpdesks en 
diverse publieksloketten. De kosten voor deze voorbereiding van de kennistransfer zijn 
opgenomen in het programma Aan de slag met de Omgevingswet. Door dit Informatiepunt 
Omgevingwet zullen ook vragen over het waterdomein worden beantwoord en zal de 
informatievoorziening over de Omgevingwet in relatie tot het thema water ontsloten worden 
via www.aandeslagmetdeomgevingswet.nl. De Helpdesk Water zal in komende jaren met de 
geraamde bedragen de informatievoorziening continueren op het gebied van de Waterwet. 
 
61 Vraag: 
Kunt u aangeven wat u met waterbewustzijn bedoeld en hoeveel geld hiermee gemoeid is? 
 
Antwoord: 
In het OESO-rapport “Watergovernance in the Netherlands: fit for the future” (2014) worden 
de risico’s geschetst van het lage waterbewustzijn in Nederland. 
Het partnerprogramma Ons Water is ontwikkeld in opdracht van de Stuurgroep Water om bij 
te dragen aan de gemeenschappelijke opgave om het waterbewustzijn in Nederland te 
versterken. Ons Water is een meerjarig programma. Het vormt de basis voor de 
samenwerking tussen de partners van het Bestuursakkoord Water in de 
publiekscommunicatie over water en waterbewustzijn. Alle partners financieren mee in deze 
gezamenlijke aanpak. 
Onder waterbewustzijn wordt hier verstaan: het besef van wat er nodig is om Nederland nu 
en voor toekomstige generaties te beschermen tegen wateroverlast en overstromingen, en 
om voldoende zoetwater en waterkwaliteit te borgen. Waterbewustzijn begint met het besef 
en de beleving dat ‘droge voeten’ en schoon en voldoende water niet vanzelfsprekend zijn 
(kennis en beleving). Daarna volgt het meer willen weten van wat er (dagelijks) allemaal bij 
komt kijken om ons land droog en bewoonbaar te houden en te zorgen voor een goede 
waterkwaliteit en voldoende zoet water. En ook de bereidheid om er iets mee te doen 
(houding). Hierop aansluitend volgt het nadenken over de eigen verantwoordelijkheid en 
bereidheid om hieraan (actief) te kunnen en zelfs te moeten bijdragen (gedrag). 
Het thema van waterbewustzijn is door betrokken partners omarmd, zoals hierboven 
omschreven en de activiteiten worden door hen mede financieel ondersteund. 
Vanuit IenM wordt jaarlijks voor de Publiekscampagne OnsWater en Watereducatie 800.000 
euro begroot. 
 
62 Vraag: 
Kunt u aangeven wat het strategische ontwikkelingsdoel is voor de oceanen en op welke 
wijze Nederland de oceanen op de wereld gaat ontwikkelen? 
 
Antwoord: 
Het strategisch ontwikkelingsdoel van Nederland voor de oceanen is het streven naar een 
volledige en tijdige invulling van het Sustainable Development Goal 14 “Life below water”. 
Daarmee wordt beoogd het in stand houden en duurzaam gebruik maken van oceanen, 
zeeën en mariene hulpbronnen voor duurzame ontwikkeling. De gezondheid en productiviteit 
van oceanen kunnen een belangrijke rol spelen bij initiatieven voor het uitbannen van 
 

Begrotingsstaten van het ministerie van Infrastructuur en Milieu voor 2018 (34775-XII) 
op een EU-aanpak voor vermindering van microplastics, onder andere door een verbod op 
microplastics in cosmetica en reinigende schuringsmiddelen. 
Uit de monitoringsresultaten tot nu toe blijkt dat er significante afnames zijn van het totale 
aantal afvalitems op de Nederlandse stranden en van plastics in de magen van in Nederland 
aangespoelde noordse stormvogels. Over de beoordeling van de toestand van het 
Noordzeemilieu zal uw Kamer voor de zomer van 2018 worden geïnformeerd, als onderdeel 
van de actualisatie van de beleidsopgave voor de KRM (Mariene Strategie deel 1). 
 
65 Vraag: 
Op welke manier wordt landschap betrokken bij het advies van het Planbureau voor de 
Leefomgeving (PBL) over de monitoring van de Omgevingsvisie? Is voorzien in eenduidige 
en consistente monitoring op zowel landelijke als provinciale uitwerking? Welke rol speelt 
het Landschapsobservatorium in deze monitoring? Welke partijen / maatschappelijke 
organisaties worden bij de monitoring en het advies hierover betrokken? 
 
Antwoord: 
Het PBL monitort elke twee jaar de ruimtelijke ontwikkelingen ten aanzien van de 13 
nationale belangen uit de Structuurvisie Infrastructuur en Ruimte (SVIR). Het PBL zal op 
basis van deze Monitor Infrastructuur en Ruimte een advies geven over de monitoring van 
de Nationale Omgevingsvisie (NOVI). Die nieuwe monitor zal de relevante ontwikkelingen in 
de fysieke leefomgeving en de mate van doelbereik van de NOVI in beeld brengen. De 
opbouw van de monitor en de plaats van het onderwerp landschap daarin zal worden 
toegesneden op de nog te bepalen inhoud van de NOVI. 
Bij de Monitor Infrastructuur en Ruimte is een van de uitgangspunten dat de indicatoren 
landsdekkend eenduidige informatie geven. Van de meeste indicatoren zijn daarnaast 
provinciale uitsplitsingen beschikbaar. Dit uitgangspunt zal ook worden gehanteerd bij de 
monitor van de Nationale Omgevingsvisie. 
Naast het Rijk zullen in elk geval (de koepelorganisaties van) provincies, gemeenten en 
waterschappen bij de monitoring en eventuele beleidsreacties worden betrokken. De 
monitorgegevens zullen openbaar toegankelijk zijn. Het PBL bepaalt zelf, vanuit zijn 
onafhankelijke positie, welke informatiebronnen het gebruikt. Dit geldt ook voor het 
eventueel betrekken van het Landschapsobservatorium.  
 
66 Vraag: 
Waarom lopen de opdrachten onder artikel 13.05 onder Eenvoudig Beter later toch weer uit 
elkaar in de onderdelen 'Eenvoudig Beter' en 'Omgevingswetgeving'? 
 
Antwoord: 
De titel Eenvoudig Beter in de tabel op blz. 46, betreft de naam van de programmadirectie 
die verantwoordelijk is voor de stelselherziening van het omgevingsrecht. De onderverdeling 
onder Eenvoudig Beter naar Eenvoudig Beter en Omgevingswetgeving betreft een 
tweedeling van de benodigde programmamiddelen voor het beleidsmatig uitwerken van de 
verschillende wetgevingsproducten (Eenvoudig Beter) en voor de benodigde 
programmamiddelen voor de implementatie van de Omgevingswet (omgevingswetgeving). 
 
67 Vraag: 
Kan onderverdeeld worden wat onder artikel 13.05 Eenvoudig beter per jaar juridisch 
verplicht is vanwege de stelselherziening omgevingsrecht? Idem voor de implementatie van 
de Chw? Waaruit bestaat vervolgens de agentschapsbijdrage aan Rijkswaterstaat (RWS) en 
Rijksinstituut voor Volksgezondheid en Milieu (RIVM)? 
 
Antwoord: 
Het budget onder Eenvoudig Beter onder 13.05.01, waar de Crisis- en herstelwet onder valt, 
is voor 2018 voor 84% verplicht. 
Het budget voor implementatie (onder omgevingswetgeving en onder agentschapsbijdrage 
is gedeeltelijk juridisch verplicht) is volledig bestuurlijk vastgelegd in het hoofdlijnenakkoord 
financiële afspraken implementatie Omgevingswet tussen het Rijk, IPO, VNG en UvW 
 

Begrotingsstaten van het ministerie van Infrastructuur en Milieu voor 2018 (34775-XII) 
Antwoord: 
Op 21 april 2016 is het Hoofdlijnenakkoord financiële stelselherziening omgevingsrecht door 
de minister van Infrastructuur en Milieu en de koepels VNG, IPO en UvW getekend. Er is 
toen dekking voor de periode 2016–2024 van in totaal circa € 218,1 miljoen geregeld (zie 
begroting 2017 extracomptabele tabel artikel 13.05). Dit bedrag is toen onder andere 
verdeeld over IF-artikel 18.16 onder het kopje «Reservering Omgevingswet» (totaal  
€ 157,05 miljoen). De middelen zijn gereserveerd voor de eerste fase van het Digitaal 
Stelsel Omgevingswet, de invoeringsondersteuning, informatievoorziening en 
apparaatsuitgaven. Verantwoording van het totale bedrag vindt plaats op Hoofdstuk XII-
artikel 13.05. Er zijn derhalve overboekingen van IF naar HXII nodig. 
 
72 Vraag: 
Kunt u aangeven op welke wijze u personen meer klimaatbestendig wilt laten handelen? 
 
Antwoord: 
In het deltaplan ruimtelijke adaptatie zijn verschillende maatregelen opgenomen om 
bewustwording op het gebied van klimaatadaptatie te vergroten. Gemeentes, provincies en 
waterschappen gaan bijvoorbeeld stresstesten uitvoeren en risicodialogen voeren met 
betrokken partijen (bedrijven, burgers). Uit de stresstesten blijkt waar mogelijk problemen 
op kunnen treden. Het is vervolgens aan de lokale en regionale overheid om hier, al dan niet 
samen met particulieren, maatregelen voor te treffen. Daarnaast krijgt binnen het 
Deltaprogramma het stimuleringsprogramma een vervolg. Het stimuleringsprogramma 
ondersteunt overheden, belangengroepen, maatschappelijke organisaties en marktpartijen 
bij het integreren van water en klimaat in ruimtelijke (her)ontwikkelingen. 
Ook via de activiteiten van de Nationale klimaatadaptatiestrategie (NAS) wordt veel ingezet 
op bewustwording en op het vergroten van klimaatbestendig handelen in allerlei 
economische sectoren. Dat gebeurt bijvoorbeeld door middel van het organiseren van 
Klimaatadaptatiedialogen rondom specifieke onderwerpen, zoals hitte en gezondheid. 
 
73 Vraag: 
Wordt het geld dat het Kadaster ontvangt in het kader van het beheer en ontwikkeling van 
de landelijke voorzieningen van basisregistraties ook gebruikt voor de registratie van 
landschapselementen? 
 
Antwoord: 
Het bijhouden van de Basisregistratie Topografie door het Kadaster wordt gefinancierd uit de 
rijksbegroting. Het Kadaster brengt ten behoeve van een aantal provincies 
landschapselementen in beeld in opdracht van de provinciale landschapsorganisaties. Waar 
mogelijk worden deze rechtstreeks afgeleid uit de Basisregistratie Topografie. Wanneer dit 
niet mogelijk is worden deze aanvullend ingewonnen, via opdrachten waarvoor conform de 
tarievenregeling wordt betaald. Aanvullingen worden niet gefinancierd uit het budget voor 
de basisregistraties. Deze registraties van landschapselementen zijn een voorbeeld van 
efficiënt handelen door gebruik van de informatie uit de basisregistraties waar dit mogelijk 
is.  
 
74 Vraag: 
Kunt u aangeven hoe het mogelijk is dat stations voor de hogesnelheidslijn al herontwikkeld 
moeten worden terwijl ze nog geen tien jaar in gebruik zijn? 
 
Antwoord: 
Het budget is bestemd voor de financiële afhandeling van het in september 2016 geopende 
HLS-station Breda. Het komt vaak voor dat de laatste betalingen voor een project 
plaatsvinden na de feitelijke opening. Er is dus geen sprake van herontwikkeling. 
 
75 Vraag: 
Waar staan de benodigde middelen voor de vervolgfase van Digitaal Stelsel Omgevingswet 
(93,1 miljoen euro) nu ze nog niet aan het projectbudget zijn toegevoegd?  
 

Begrotingsstaten van het ministerie van Infrastructuur en Milieu voor 2018 (34775-XII) 
79 Vraag: 
Kan uitgesplitst worden wat (naar verwachting) onder opdrachten 13.05.01 wordt 
uitgegeven aan invoeringswetgeving, toetsing en consultatie voor omgevingsmanagement? 
Wat wordt uitgegeven aan het versterken van kennis en kunde via 'Nu al eenvoudig beter'? 
Is 'Nu al eenvoudig beter' iets anders dan eenvoudig beter? 
 
Antwoord: 
De hierboven genoemde posten vallen onder het onderdeel Eenvoudig Beter. Voor de 
benodigde activiteiten voor het, in samenwerking met de bestuurlijke partners en de 
uitvoeringspraktijk, beleidsmatig uitwerken van de verschillende wetgevingsproducten is 
voor 2018 ca € 1,5 mln. beschikbaar. Door de grote onderlinge samenhang in de 
wetgevingsproducten is een activiteit (zoals omgevingsmanagement) vaak niet aan een 
specifiek wetgevingsproduct toe te schrijven, omdat een uit te werken onderwerp in 
meerdere wetgevingsproducten landt. Daarnaast zal de eerder aangekondigde herplanning 
invloed hebben op de benodigde middelen voor activiteiten, bijvoorbeeld als het gaat om de 
uitvoering van de wetgevingstoetsen. Wel kan aangegeven worden dat de wetgevings- en 
administratieve lasten toetsen relatief het duurst zijn. Verder gaat het veelal om 
bijeenkomsten, kleine uitwerkopdrachten om een bepaald onderwerp verder te brengen, en 
kennisbijeenkomsten met pilots (ook wel Nu al EB genoemd). Nu al EB is een samenwerking 
van het implementatie programma bij RWS en de programmadirectie EB. Dit is dus niet 
hetzelfde. De post omgevingswetgeving betreft de programmamiddelen voor de 
implementatie van de Omgevingswet. De post overige opdrachten betreft de 
programmiddelen voor de transitie van RWS. 
 
80 Vraag: 
Op welke momenten en op welke wijze zal de Kamer inbreng kunnen leveren of invloed 
kunnen uitoefenen op de nadere uitwerking van de uitgangspunten van de Omgevingswet in 
de uitvoeringsregelgeving (algemene maatregelen van bestuur en ministeriële regelingen)? 
 
Antwoord: 
In de Omgevingswet is een waarborg opgenomen voor parlementaire betrokkenheid bij de 
totstandkoming van de AMvB’s op grond van de Omgevingswet. Daaraan is al bij de 
totstandkoming van de AMvB’s uitvoering gegeven. Uw kamer heeft op 1 juli 2016 in het 
kader van de voorhang-procedure de ontwerp-Amvb’s onder de Omgevingswet ontvangen. 
Op 19 november 2016 heeft het nota-overleg hierover plaatsgevonden. De ontwerp-Amvb’s 
zijn, na de afronding van de voorhang in de Eerste Kamer, aangeboden aan de Afdeling 
advisering van de Raad van State. Uw Kamer zal worden geïnformeerd over de publicatie 
van de AMvB's in het Staatsblad en u krijgt dan ook het advies van de Raad van State en 
het nader rapport. In mijn brief van 5 juli 2017 (Kamerstukken 2016/17, 33 118, nr.95) heb 
ik beschreven wat in de Omgevingsregeling zal worden opgenomen. Het ontwerp-
Invoeringsbesluit (de uitvoeringsregeling onder de Invoeringswet) en de ontwerp-
Aanvullingsbesluiten (de uitvoeringsregeling onder de Aanvullingswetten) zullen komend 
jaar ter voorhang aan het parlement worden aangeboden. 
 
81 Vraag: 
Kan artikel 13.05.03 Bijdragen aan agentschappen (inzet van RWS voor implementatie 
Omgevingswet en Crisis- en herstelwet) beter uitgesplitst worden? 
 
Antwoord: 
Het gaat hier voor 2018 en verder om de personele inzet van RWS voor de implementatie 
van de Omgevingswet (met name bouw DSO, maar deels ook exploitatiekosten) (2018  
€ 19,6 mln.), de inzet van specialistische kennis van RWS aan de wetgevingsproducten 
binnen de programmadirectie Eenvoudig Beter (waaronder de Crisis- en herstelwet)  
(2018 € 0,625 mln.). 
 
 
 
 

Begrotingsstaten van het ministerie van Infrastructuur en Milieu voor 2018 (34775-XII) 
combineren en verrijken van bestaande data met deze nieuwe datasets ontstaat een 
beter verkeersbeeld. We zijn nu bijvoorbeeld ook in internationaal verband in 
gesprek met autofabrikanten om te bezien in hoeverre we voertuig gegenereerde 
informatie kunnen gebruiken voor veiligheidsberichten.  
 Voertuigen en informatiediensten communiceren met omgeving, zoals met 
verkeerslichten en voertuigen van weginspecteurs, en met andere voertuigen.  
 Met betrekking tot automatisering gaat het om het beproeven en inzetten van 
automatische voertuigen, bijvoorbeeld zelfrijdende “pods” (busjes) in landelijk 
gebied en proeven met truck-platooning en de praktijkproef amsterdam waar de 
interactie tussen verkeersmanagement en automatisering worden beproeft.  
 Intelligentie voor verkeersdiensten en Mobility as a Service vloeit voort uit 
platformen die data en soms betalingsstromen combineren en geïntegreerd als 
dienst aanbieden.  
87 Vraag: 
Kunt u aangeven of er al een besluit is genomen over het vervolg van het programma Beter 
Benutten en welke dekking daarvoor is? 
 
Antwoord: 
Zoals in de MIRT-brief van 21 november 2016 (kamerstuknr 34550-A nr 19) is aangegeven, 
wordt de Beter Benutten werkwijze na 2017 gecontinueerd. Afspraken over voortzetting en 
financiering van korte termijn maatregelen wordt naar verwachtingen uiterlijk tijdens de 
BO’s MIRT najaar 2017 gemaakt en zijn mede afhankelijk van de (financiële) prioriteiten van 
het volgende kabinet. 
 
88 Vraag: 
Kunt u aangeven welke maatregelen u deze kabinetsperiode heeft genomen voor alle vier de 
risicogroepen onder de verkeersdeelnemers om hun bijdrage aan de stijging van het aantal 
verkeersdoden en gewonden terug te dringen? 
 
Antwoord: 
Ik heb deze kabinetsperiode de volgende maatregelen genomen: 
 Oktober 2014 heb ik de beginnersregeling aangescherpt  
 Het wetsvoorstel voor begeleid rijden van jongeren is aan u aangeboden en met u 
besproken.  
 Ik heb VeiligheidNL onderzoek laten doen naar de oorzaken van fietsongevallen 
onder slachtoffers die in 2016 op een Spoedeisende Hulp (SEH)-afdeling zijn 
behandeld.  
 CROW-Fietsberaad heeft in kaart gebracht wat de knelpunten zijn op drukke 
fietspaden.  
 In het project ‘Doortrappen’ heb ik een nieuwe aanpak ontwikkeld om ouderen 
bewust te maken van wat ze zelf kunnen doen om veilig te fietsen. Deze aanpak is 
met succes getest in Amersfoort, Alphen a/d Rijn, Amsterdam en Ouder Amstel.  
 Ik heb lokale overheden aangemoedigd een lokale aanpak veilig fietsen te 
formuleren. 70 procent van de gemeenten is hiermee concreet aan de slag gegaan.  
 Ik heb gemeenten gestimuleerd om aan verkeerseducatie te doen. Partijen als VVN 
en TeamAlert spelen hier een belangrijke rol. Deze partijen ondersteun ik.  
 Binnen het Programma Veilig Mobiel heb ik een keuzewijzer Elektrisch fiets laten 
ontwikkelen.  
 Ik heb innovaties aan de fiets gestimuleerd. Dit heeft een intelligente fiets voor 
senioren opgeleverd, waarbij de fietser wordt gewaarschuwd voor achteropkomend 
verkeer.  
 In het project vergevingsgezind fietspad zijn innovatieve oplossingen getest om 
fietsers op koers te houden zoals optische illusies en kunstgras langs het fietspad. 
Uitkomsten worden meegenomen in CROW-richtlijnen.  
 CROW heeft op mijn verzoek diverse producten ontwikkeld:  
 

Begrotingsstaten van het ministerie van Infrastructuur en Milieu voor 2018 (34775-XII) 
worden verlaagd met het effect van de vastgestelde saneringsmaatregelen. Hiermee is er 
met het vaststellen van het saneringsplan ook een wettelijke borging voor de daadwerkelijke 
geluidreductie. 
 
91 Vraag: 
Wat is de stand van zaken van het overleg met bergingsbedrijven over het beter afhandelen 
van incidenten op hoofdwegen? 
 
Antwoord: 
Op dit moment wordt door het bestuur van de Stichting Incident Management Nederland 
(Stimva) en Rijkswaterstaat een nieuwe aanbesteding voorbereid voor het bergen van zware 
voertuigen en het Centraal Meldpunt Vrachtauto’s per 2018. Hiervoor heeft STIMVA een 
aantal sessies georganiseerd met stakeholders, waaronder de bergingssector (VBM), om te 
bezien hoe de afhandeling van incidenten kan worden verbeterd richting de toekomst. 
Rijkswaterstaat heeft daarnaast ook frequent contact met de Vereniging van Bergings en 
Mobiliteitsspecialisten (VBM) om actuele thema’s te bespreken. Voor de nieuwe 
aanbesteding worden ideeën en voorstellen vanuit deze overleggen getracht mee te nemen 
om de processen te optimaliseren.  
 
92 Vraag: 
Kunt u aangeven waarom niet meteen naar de meest efficiënte oplossing gekeken wordt om 
de geluidbelasting onder de 65 decibel te krijgen? 
 
Antwoord: 
Met de omschreven methode aan de hand van het doelmatigheidscriterium wordt al gezocht 
naar de meest efficiënte oplossing om de geluidbelasting op de gevel van het 
saneringsobject onder de 65 decibel te krijgen. 
Omdat het –ook gelet op het budget gestuurde karakter van het MJPG- echter niet altijd 
mogelijk is om met doelmatige maatregelen de geluidbelasting buiten op de gevel onder de 
65dB te krijgen, worden in die gevallen gevelisolatie afgewogen met als doel om te zorgen 
dat het geluidniveau binnen de woning voldoet aan de daarvoor geldende normen. 
 
93 Vraag: 
Kan het aantal verkeersslachtoffers per provincie inzichtelijk gemaakt worden? 
 
Antwoord: 
Ik kan u het aantal verkeersdoden totaal per provincie in het jaar 2015 geven (zie tabel). De 
gegevens over 2016 worden eind dit jaar naar uw kamer gestuurd. De gegevens over het 
aantal ernstig verkeersgewonden zijn niet te herleiden tot provincieniveau. 
 
Provincie, absolute 
 
2015 
geregistreerde aantallen  
 
 
Groningen 
23 
 
Friesland 
30 
 
Drenthe 
28 
 
Overijssel 
37 
 Gelderland 
75 
Utrecht 
 28 
Noord-Holland 
72 
 
Zuid-Holland 
69 
 
Zeeland 
15 
 
Noord-Brabant 
101 
 
Limburg 
43 
 
Flevoland 10 
 
  531 
 
 
 
 

Begrotingsstaten van het ministerie van Infrastructuur en Milieu voor 2018 (34775-XII) 
doorgaan naar de realisatiefase. Bij de programmabeslissing besluit het nieuwe kabinet of 
het programma ERTMS robuust genoeg en van voldoende kwaliteit is om te starten met de 
realisatiefase.  
 
98 Vraag: 
Hoeveel geld zit er nog in het Beter Benutten Decentraal Spoorfonds, of hoeveel geld wordt 
er voor de komende jaren nog in gestort? 
 
Antwoord: 
Op de begroting van het Infrafonds staat nog €35,344 mln. ter beschikking. Het programma 
Beter Benutten Decentraal Spoor loopt tot en met 2020 en in die periode zal het volledig 
resterende bedrag aan de regio’s worden uitgekeerd. 
 
99 Vraag: 
Hoeveel subsidie gaat er gemiddeld naar een reiziger op het hoofdrailnet? 
 
Antwoord: 
Er gaat vanuit mijn ministerie geen subsidie naar reizigers op het hoofdrailnet. Behoudens 
een enkele subsidie voor een enkele lijn (zie het antwoord op vraag 116) ontvangt NS 
eveneens geen subsidie, maar betaalt daarentegen een concessieprijs voor het mogen rijden 
op het hoofdrailnet. 
Wél geef ik de infrastructuurbeheerder ProRail een subsidie van gemiddeld € 1,3 miljard per 
jaar voor het beheer, onderhoud en vervanging van de hoofdspoorweginfrastructuur. Ik heb 
geen informatie welk deel daarvan wordt besteed aan het hoofdrailnet of het decentraal 
spoor. 
 
100 Vraag: 
Hoeveel subsidie gaat er gemiddeld naar een reiziger op het decentrale spoor? 
 
Antwoord: 
De concessies voor het decentrale spoorvervoer worden door de provincies en de 
Metropoolregio Rotterdam Den Haag aan (decentrale) (spoor)vervoerders verleend. Het Rijk 
is bij de concessieverlening voor gedecentraliseerd spoorvervoer geen partij en is dus niet 
op de hoogte van de afspraken die provincies met decentrale spoorvervoerders maken over 
het al dan niet verlenen van een subsidie en welk bedrag daar per lijn mee is gemoeid. Een 
gemiddelde per reiziger kan ik om die reden ook niet geven. Wel is uit een recente 
inventarisatie gebleken dat de decentrale overheden over 2016 in totaal € 126,9 mln. aan 
subsidie voor de exploitatie en de compensatie van de gebruiksvergoeding van 
gedecentraliseerde treindiensten aan de vervoerders hebben uitgekeerd. 
 
101 Vraag: 
Zijn er voorbeelden waar de taxisector betrokken is bij de hier genoemde door IenM 
georganiseerde samenwerkingen (platformen en tafels)? 
 
Antwoord: 
Het door IenM georganiseerde overleg in de spoor- en OV tafels is tussen concessieverleners 
en – houders. De taxisector is hierin niet vertegenwoordigd; taxivervoer is geen OV volgens 
de definities van de Wet personenvervoer. De taxisector is wel vertegenwoordigd in 
overleggen op het snijvlak van taxivervoer en openbaar vervoer, bijvoorbeeld waar het gaat 
over de integratie van doelgroepenvervoer en openbaar vervoer. 
 
102 Vraag: 
In welke zin past taxivervoer in het hier genoemde rijtje: “sociale veiligheid, 
toegankelijkheid, OV-chipkaart, taxivervoer en OV-data”? Is taxivervoer niet één van de 
vervoersmodaliteiten in het openbaar vervoer in plaats van een concessieoverschrijdend 
onderwerp dat uniform geregeld moet worden? 
 

Begrotingsstaten van het ministerie van Infrastructuur en Milieu voor 2018 (34775-XII) 
goederenvervoerbewegingen tussen Nederland en Duitsland is blijven groeien. Vanwege de 
bouwwerkzaamheden aan het derde spoor in Duitsland zijn minder treinen via de 
grensovergang Zevenaar-Emmerich geleid en meer via de grensovergangen Venlo-
Kaldenkirchen en Oldenzaal-Bad Bentheim. Daarmee is het maatregelenpakket dat de 
Stuurgroep Derde spoor Duitsland heeft geformuleerd om tijdens bouwwerkzaamheden het 
goederenverkeer ongehinderd doorgang te kunnen laten vinden, effectief gebleken. 
In mijn brief van 15 februari 2017 (Kamerstukken II 2016-2017, 22589, nr. 321) heb ik 
medegedeeld dat ik rekening houd met een latere opleverdatum van het derde spoor 
vanwege de nog lopende procedures omtrent bouwvergunningen. In het licht van de 
positieve ervaringen met het maatregelenpakket van de stuurgroep voorzie ik geen majeure 
belemmeringen voor een verdere groei in goederenvervoerbewegingen tussen Nederland en 
Duitsland. Op de omleidingsroutes is vooralsnog voldoende capaciteit beschikbaar om een 
verdere groei ongehinderd af te wikkelen. 
  
107 Vraag: 
Kunt u verklaren waarom het totale aantal wekelijkse goederentreinen sinds 2014 steeds 
verder daalt, terwijl de economische groei en de export in die periode juist is gestegen? 
 
Antwoord: 
Het betreft hier de daling van het aantal wekelijkse goederentreinen op de Betuweroute en 
de grensovergang bij Zevenaar. Deze daling wordt echter gecompenseerd door een stijging 
bij de grensovergangen te Oldenzaal en Venlo als gevolg van het omleiden van treinen 
vanwege bouwwerkzaamheden ten behoeve van het Derde spoor tussen 
Zevenaar/Emmerich en Oberhausen. Zie ook het antwoord op vraag 106. 
 
108 Vraag: 
Kan er worden toegelicht wat de genoemde partijen doen met de genoemde overige 
subsidies in 2018? 
 
Antwoord: 
Zoals op pagina 75 van de Memorie van Toelichting bij de begroting is weergegeven zijn de 
overige subsidies in 2018 bedoeld voor: 
 Bijzondere omleidingskosten voor spoorgoederenvervoer ivm aanleg derde spoor in 
Duitsland;  
 Sociale veiligheid  
 Intercity Dordrecht – Breda;  
 Bijdrage aan exploitatiekosten RE13 (tussen Venlo en Noordrijn-Westfalen);  
 OV-loket;  
 Beleidsondersteuning bij ROVER;  
 Consumentenplatform Friese Waddenveren;  
 Landelijke Klachtenmeldpunt taxi en  
 OV Klantenbarometer.  
In bijlage 4 van de Memorie van Toelichting bij de begroting staan verwijzingen naar de 
subsidieregelingen opgenomen. 
 
109 Vraag: 
Kan inzichtelijk gemaakt worden waar het niet juridisch verplichte deel van de uitgaven in 
het beleidsartikel Openbaar Vervoer en Spoor zitten en welk bedrag dit per post is? 
 
Antwoord: 
Dit is inzichtelijk gemaakt op pagina 74 in de toelichting bij het onderdeel 16.01 OV en 
Spoor. Hierin wordt toegelicht dat alle uitgaven volledig juridisch zijn verplicht behalve bij 
het onderdeel Opdrachten (16.01.01). Voor 2018 is in totaal € 6,382 mln. begroot voor dit 
onderdeel, waarvan circa de helft juridisch verplicht. In de toelichting op pagina 74 is 
eveneens aangegeven voor welke activiteiten het niet juridisch verplichte deel is 
 

Begrotingsstaten van het ministerie van Infrastructuur en Milieu voor 2018 (34775-XII) 
Antwoord: 
In mijn brief van 6 juli 2017 (Kamerstukken II 2016-2017, 29984, nr. 727) heb ik u enkele 
onderzoeken naar modal split in het goederenvervoer tussen de regio’s Rijnmond en het 
Noordzeekanaalgebied enerzijds en tussen Duitsland en Italië anderzijds toegezonden. Deze 
onderzoeken geven een representatief beeld van de ontwikkeling van de marktpositie van 
het spoorgoederenvervoer ten opzichte van die over de weg en het water in de periode 
2005-2014. 
Op het ruimtelijke schaalniveau van heel Nederland zijn de verschuivingen in marktpositie 
zeer beperkt. In 2005 bedroeg het aandeel spoor ongeveer 3,4 procent tegenover 27,3 
procent voor de binnenvaart respectievelijk 69,3 procent voor het wegvervoer. In 2014 is 
het aandeel spoor toegenomen tot 3,6 procent, het aandeel binnenvaart tot 30,1 procent en 
het aandeel wegvervoer is afgenomen tot 66,3 procent. 
Als wordt gekeken naar de afstandsmarkten tot 500 kilometer in het gebied waarin zich de 
belangrijkste vaarweg van Europa - de Rijn – bevindt, dan is sprake van een modal shift 
naar het spoor. In de periode 2005-2014 is het aandeel van het spoor met 4,9 
procentpunten toegenomen: van 15,0 naar 19,9 procent. In dezelfde periode is het aandeel 
van de weg en binnenvaart geslonken met -4,1 respectievelijk -0,9 procentpunten. 
In genoemde onderzoeken is ook bezien wat een realistisch potentieel voor de 
goederenstromen is die vanuit geografisch oogpunt in aanmerking komen voor een modal 
shift van weg naar spoor. De potentiele modal shift via de Betuweroute groeit tot 2050 naar 
5 miljoen ton in het lage scenario en 8 miljoen ton in het hoge scenario. Deze uitkomsten 
moeten worden gezien als een maximum potentieel: een en ander hangt af van 
marktontwikkelingen, de samenwerking tussen partijen (vervoerder, verlader, logistieke 
dienstverlener, infrastructuurmanager en overheden) en ontwikkelingen in de 
aantrekkelijkheid van het treinproduct ten opzichte van vervoersproducten met andere 
modaliteiten. 
 
115 Vraag: 
Kunt u een totaaloverzicht geven van de subsidies per intercitylijn en stoptreinlijn voor heel 
Nederland? 
 
Antwoord: 
Nee, ik heb geen totaaloverzicht van de subsidies per intercitylijn of stoptreinlijn voor heel 
Nederland. IenM verleent geen subsidie aan NS als vervoerder op het HRN met uitzondering 
van de subsidie van in totaal € 3,38 miljoen in 2017 en 2018 voor de Intercity Dordrecht 
Breda. Zie voor verdere informatie over deze subsidie mijn antwoord op vraag 116. 
Wat de eventuele subsidies vanuit de decentrale overheden betreft, verwijs ik u naar het 
antwoord op vraag 100. 
 
116 Vraag: 
Kunt u aangeven waarom voor de Intercity Dordrecht - Breda subsidie wordt verstrekt en 
waarom de bedrijfsvoering kennelijk onrendabel is op dit traject? 
 
Antwoord: 
Deze intercityverbinding tussen Dordrecht en Breda is tot stand gekomen naar aanleiding 
van oproepen vanuit de regio en vanuit uw Kamer. Zoals ik heb aangegeven in mijn 
antwoord van 30 maart 2016 op de Kamervragen van het lid Bruins[1] heb ik na overleg 
met NS en de regio het besluit genomen om voor twee jaar[2] een intercityverbinding van 
1x per uur tussen Dordrecht en Breda te realiseren. Bij dit beluit heb ik zowel de 
verplichtingen in de concessie (o.a. met betrekking tot het minimum bedieningsniveau van 
stations) als de inhoud van de motie Hachchi/Smaling[3] meegewogen. Deze verbinding is 
inderdaad niet rendabel, gezien de lage bezettingsgraad[4]. Gelet op het exploitatietekort, 
heb ik destijds met partijen de optie van cofinanciering verkend. Regionale partijen bleken 
daartoe niet bereid, omdat er geen zicht was op een structurele oplossing. 
[1] Vergaderjaar 2015-2016, Aanhangsel van Handelingen 2139 (2016D13137) 
[2] Dienstregeling 2017 en 2018 
[3] Vergaderjaar 2015-2016, Kamerstuk 34 300 A, nr. 51   
 

Begrotingsstaten van het ministerie van Infrastructuur en Milieu voor 2018 (34775-XII) 
overheidsheffingen, luchthavengelden en kosten voor de luchtverkeersleiding zijn wel 
volledig of ten dele door de overheid te beïnvloeden. Voor IenM zijn vooral de zogenaamde 
‘aeronautical kosten’ relevant: luchthavengelden, heffingen voor verkeersleiding en 
overheidsheffingen. In de jaarlijkse benchmark Luchthavengelden en Overheidsheffingen 
worden deze kosten op Schiphol vergeleken met die op grote concurrerende luchthavens in 
Europa en het Midden-Oosten. Doelstelling is dat het totale niveau van deze kosten op 
Schiphol niet hoger ligt dan op andere belangrijke luchthavens en in het bijzonder op de 
belangrijkste concurrerende luchthavens Londen Heathrow, Frankfurt en Charles de Gaulle. 
 
121 Vraag: 
Wat verandert er concreet aan de bereikbaarheid van Schiphol per spoor? Is er ruimte te 
creëren door met dezelfde middelen de bereikbaarheid te verbeteren? 
 
Antwoord: 
Uw vraag refereert aan de in de begroting genoemde Actieagenda Schiphol, die in april 2016 
aan de Tweede Kamer is aangeboden (Kamerstukken II 2015–2016 29 665, nr. 224). 
Onderdeel hiervan is de verkenning multimodale knoop Schiphol die vorig jaar is gestart. 
Hiervoor zijn in het Infrafonds middelen gereserveerd. 
Ten aanzien van de bereikbaarheid op het spoor zelf geldt het volgende. In het kader van 
PHS worden er maatregelen genomen om in de periode tot 2028 meer treinen (32 treinen 
per uur per richting) door de Schipholtunnel te kunnen laten rijden. Dat is voldoende om alle 
reizigers in die periode van en naar Schiphol te kunnen vervoeren. 
Voor de bereikbaarheid van Schiphol per spoor is het oplossen van de problematiek op 
station Schiphol noodzakelijk. Het MIRT-onderzoek over station Schiphol heeft eerder 
aangetoond dat er sprake is van transferproblematiek. De capaciteit van de treinperrons, 
de trappen/roltrappen is onvoldoende om de groeiende stroom aan reizigers te 
accommoderen. Uit het MIRT-onderzoek blijkt dat dit een urgent probleem is. De 
reservering van € 200 mln. vanuit het Rijk (en € 50 mln. voor het beheer en onderhoud) is 
bestemd om door middel van aanpassing op station Schiphol de bereikbaarheid te 
vergroten. 
 
122 Vraag: 
Wanneer wordt het rapport van de Autoriteit Consument en Markt (ACM) ten aanzien van 
Schiphol verwacht? 
 
Antwoord: 
Ik heb van ACM vernomen dat ze verwachten voor het eind van het jaar de betreffende zaak 
af te ronden. 
 
123 Vraag: 
Kan inzichtelijk gemaakt worden waar het niet juridisch verplichte deel van de uitgaven in 
het beleidsartikel Luchtvaart zit en welk bedrag dit per post is? 
 
Antwoord: 
Voor een nadere toelichting op het niet juridisch verplichte deel van de uitgaven in het 
beleidsartikel wordt verwezen naar de tabel op bladzijde 22 waarin de bestemming van de 
niet juridisch verplichte uitgaven is opgenomen. 
 
124 Vraag: 
Hoeveel geld zou de Staat ontvangen als op vliegtickets het belastingtarief van 21% zou 
worden geheven? 
 
Antwoord: 
Er is een tweetal vragen gesteld over de opbrengst van heffing van btw over vliegtickets (de 
vervoersdienst) en de aankoop van kerosine door luchtvaartmaatschappijen. De minister 
van Financiën geef mij aan dat het heffen van btw over vliegtickets op grond van de Btw-
richtlijn alleen mogelijk is voor zover het vervoer binnen Nederland plaatsvindt. 
 

Begrotingsstaten van het ministerie van Infrastructuur en Milieu voor 2018 (34775-XII) 
Antwoord: 
De afgelopen jaren is veel aandacht besteed aan twee besluiten die in 2016 op mondiaal 
niveau zijn genomen. Daarbij gaat het om een technologische CO2-emissie standaard voor 
vliegtuigen en om een mondiaal emissiereductiesysteem met geplande invoering in 2020. 
Op nationaal niveau ligt de aandacht op het verder bevorderen van de inzet van duurzame 
biokerosine door het bijeenbrengen van vraag en aanbod en door deelname in een 
stimuleringsprogramma van KLM. Binnen de overheid zelf wordt verder invulling gegeven 
aan verduurzaming van het reisbeleid door binnen Europa de voorkeur te geven aan de trein 
voor reisafstanden onder de 500 km en de voorzieningen voor teleconferencing te 
verbeteren. 
 
128 Vraag: 
Kunt u aangeven of na realisatie van de projecten in het kader van het 
Meerjarenprogramma Infrastructuur, Ruimte en Transport (MIRT) wel voldaan kan worden 
aan de streefwaarde op de hoofdtransportas voor de passeertijd van sluizen of dat er 
aanvullende maatregelen nodig zijn? 
 
Antwoord: 
De verwachting is dat na de realisatie van de sluizen op de corridor Zeeland - Rotterdam, 
gericht op het verbeteren van de capaciteit, de streefwaarde (de normtijd voor het passeren 
van de sluis) op de hoofdtransportas wordt gerealiseerd. 
 
129 Vraag: 
Kunt u aangeven hoe de afwikkelingstijd van containers in de Rotterdamse haven zich de 
afgelopen jaren ontwikkeld heeft en in hoeverre dit een verklaring vormt voor de 
stagnerende positie van de Rotterdamse haven in de Hamburg-Le Havre range? 
 
Antwoord: 
Havenbedrijf Rotterdam (HbR) geeft op navraag aan dat de containerterminals in Rotterdam 
in de jaren 2015 en 2016 hun maximale bezetting van de capaciteit bereikten. Daardoor liep 
de gemiddelde doorlooptijd per container iets op als gevolg van periodes van congestie. 
Hierover zijn geen exacte cijfers bekend. Vanaf de 2e helft van 2016 en doorlopend in 2017 
is de productiviteit van de nieuwe containerterminals op Maasvlakte 2 sterk verbeterd zodat 
de beschikbare terminal capaciteit in totaliteit in Rotterdam is toegenomen. De gemiddelde 
doorlooptijd per container is gedaald. HbR geeft verder aan dat er geen sprake is van 
stagnatie van de containeroverslag in Rotterdam en haar positie in de Hamburg – Le Havre 
range. In de eerste helft van 2017 laat Rotterdam sterke groeicijfers zien. De overslag van 
de Rotterdamse haven is in deze periode met 3,9% toegenomen, de overslag van containers 
met 9,3% en het Rotterdamse marktaandeel in het container segment is in de Hamburg - Le 
Havre range in de eerste helft van 2017 na jaren van stabiele verhoudingen met 2% 
toegenomen van 29% naar 31%. 
 
130 Vraag: 
Kan inzichtelijk gemaakt worden waar het niet juridisch verplichte deel van de uitgaven in 
het beleidsartikel Scheepvaart en Havens zit, en welk bedrag dit per post is? 
 
Antwoord: 
Voor een nadere toelichting op het niet juridisch verplichte deel van de uitgaven in het 
beleidsartikel wordt verwezen naar de tabel op bladzijde 22 waarin de bestemming van de 
niet juridisch verplichte uitgaven is opgenomen. 
 
131 Vraag: 
Kunt u aangeven hoeveel uitstoot van broeikasgassen is voorkomen dankzij de Green Deals 
(zie ook pagina 113)? 
 
 
 
 

Begrotingsstaten van het ministerie van Infrastructuur en Milieu voor 2018 (34775-XII) 
vernietigen van overtollige emissierechten. Samen met andere ambitieuze lidstaten heb ik 
hiertoe in de Milieuraad concrete voorstellen ingediend. Uiteindelijk heeft mede dat ertoe 
geleid dat is opgenomen dat er vanaf 2024 jaarlijks overtollige rechten uit de 
marktstabiliteitsreserve worden vernietigd. Om precies te zijn gaat het om alle rechten 
bóven de hoeveelheid rechten die in het voorafgaande jaar is geveild. Hiermee heb ik zo 
goed mogelijk invulling gegeven aan de wens van de Kamer om in te zetten op structurele 
versterking van het ETS (conform o.a. motie Van Veldhoven, Kamerstuk 21501-08, nr. 667). 
 
136 Vraag: 
Kunt u in een overzichtelijke grafiek het temperatuurverloop op aarde en de CO2-uitstoot 
weergeven en kunt u daarbij een verklaring geven voor de eerdere temperatuurstijgingen op 
aarde? 
 
Antwoord: 
De mondiaal gemiddelde temperatuurstijging van de atmosfeer is gerelateerd aan de 
cumulatieve uitstoot van CO2 (en andere broeikasgassen) via de toename van de 
atmosferische CO2 concentratie. Analyse laat zien dat de sterke toename van de CO2 
concentratie sinds het midden van de 19e eeuw nauw samenhangt met de waargenomen 
temperatuurstijging, zoals weergegeven in de bijgaande grafiek. De gerealiseerde 
opwarming is meer dan 1,1 °C (tot en met 2015) en vertoont een sterke statistische 
samenhang met de (logaritmische) toename van de hoeveelheid CO2 in de atmosfeer. 
Op langere tijdschalen van miljoenen jaren is de toe- en afname van de mondiaal 
gemiddelde temperatuur in hoofdzaak gerelateerd aan verandering van de zoninstraling als 
gevolg van schommelingen in aardas en aardbaan (Milankovitch cycli) resulterend in glaciale 
en interglaciale perioden, en aan natuurlijke fysische processen (zoals plaattektoniek, 
vulkanisme, erosie) en biogeochemische cycli. Daarbij zijn warme perioden steeds gepaard 
gegaan met relatief hoge CO2 concentraties, die daarbij zowel (mede)oorzaak als gevolg 
van klimaatveranderingen waren. De hoge huidige CO2 concentratie is echter niet het 
gevolg van natuurlijke processen, maar van menselijke uitstoot (de verbranding van fossiele 
brandstoffen en veranderend landgebruik) en mogelijk de hoogste in 800.000 jaar. Zowel de 
mate waarin de atmosferische CO2 concentratie als de temperatuur op aarde stijgt, is vele 
malen groter dan bij de overgang van een ijstijd naar een interglaciaal. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Begrotingsstaten van het ministerie van Infrastructuur en Milieu voor 2018 (34775-XII) 
betekent dit een afname in de werkgelegenheid. Tegelijkertijd ontstaat er ook extra 
werkgelegenheid omdat er vraag ontstaat naar nieuwe beroepen. Denk bijvoorbeeld aan de 
toenemende vraag naar bouwers van windmolens en mensen die onderhoud aan 
windmolens kunnen plegen als gevolg van de komst van windenergieparken. In het 
Energieakkoord zijn afspraken gemaakt over werkgelegenheid en uit de NEV 2016 blijkt dat 
we op schema liggen om de 15.000 extra netto voltijdsbanen banen tussen 2014 en 2020 te 
realiseren. 
  
Uit de op 29 september jl. verschenen PBL studie ‘Europese doelen voor lucht, klimaat en 
energie in 2030: gevolgen voor economie en emissies’ blijkt dat er in Nederland tot 2030 
een verschuiving van enkele tienduizenden banen wordt verwacht, op een totaal van 8 
miljoen voltijdsbanen. Om beter zicht te krijgen op de werkgelegenheidseffecten van de 
klimaat- en energietransitie in de verschillende sectoren en economische regio’s, is de SER 
afgelopen maart gevraagd om een advies uit te brengen over de effecten van deze transitie 
op de werkgelegenheid. 
 
140 Vraag: 
Beperkt u zich tot maatregelen die goed zijn voor economie én klimaat en laat u daarmee 
alle maatregelen die alleen goed voor het klimaat zijn (maar geen of zelfs een negatief 
effect op de economie hebben) buiten beschouwing? 
 
Antwoord: 
In het kader van de uitwerking van de Energieagenda worden opties verkend om te voldoen 
aan de doelstellingen uit het Akkoord van Parijs. Uitgangspunt hiervoor is sturen op CO2 en 
het streven naar een tijdige en daarmee geleidelijke transitie. Dit laatste onder meer vanuit 
de ambitie economische kansen te benutten en schokeffecten in de Nederlandse economie 
te voorkomen. 
 
141 Vraag: 
Hoeveel megaton CO2 is door landbouwactiviteiten in 2015 en 2016 uitgestoten en welk 
aandeel daarvan is toe te rekenen aan de veehouderij? 
 
Antwoord: 
De uitstoot in de landbouwsector was zowel in 2015 als in 2016 26 Mton CO2eq. Het aandeel 
van de veehouderij betrof in 2015 13,7 Mton aan niet-energetische emissies. Dit is exclusief 
de emissies van gebruik van het grasland, omdat cijfers hierover niet apart voor de 
veehouderij beschikbaar zijn. De energetische emissies zijn voor 2015 in de 
emissieregistratie niet uitgesplitst, maar in 2014 ging het qua energetische emissies in de 
veehouderij om 0,4 Mton. Uitgesplitste cijfers voor 2016 zijn nog niet beschikbaar. 
 
142 Vraag: 
Worden voor de non-ETS-sectoren (de sectoren die niet onder het emissiehandelssysteem 
vallen) ook per sector een CO2-reductiedoel en tijdspad vastgelegd richting 2030 en 2050? 
Zo ja, zijn deze doelen en transitiepaden terug te vinden in de uitwerking van de 
Energieagenda en het INEK-voorstel (voor een nationaal energie- en klimaatplan)? Zo nee, 
op welke wijze wordt CO2-reductie in de non-ETS sectoren gerealiseerd buiten de Europese 
Effort Sharing Regulation om?  
 
Antwoord: 
Zoals aangegeven in de Energieagenda, streeft het kabinet naar een geleidelijke en dus 
tijdige energietransitie richting 2050, waarbij de reductie van CO2 centraal staat. Dit 
betekent onder andere dat voor de ETS-sectoren, de niet-ETS sectoren en de LULUCF-sector 
in kaart zal worden gebracht welke maatregelen nodig zijn om de transitie richting 2030 en 
2050 op een economisch en maatschappelijk verstandige wijze vorm te geven. De 
transitiepaden die momenteel ambtelijk worden uitgewerkt, kunnen eventueel een basis 
bieden voor een verdere uitwerking van de verdeling van de opgave over de verschillende 
functionaliteiten/sectoren. Het is echter aan een nieuw kabinet om hier besluiten over te 
 

Begrotingsstaten van het ministerie van Infrastructuur en Milieu voor 2018 (34775-XII) 
Antwoord: 
De genoemde emissieplafonds zijn vooral van belang voor het voldoen aan het nationale 
emissiereductiedoel voor sectoren die niet onder het ETS vallen (m.n. in landbouw, 
transport, de bebouwde omgeving en lichte industrie). Voor de uitstoot in deze sectoren is 
een bindend nationaal reductiedoel voor 2020 vastgesteld dat per lidstaat verschilt. Uit de 
NEV 2016 blijkt dat Nederland ruimschoots aan het totale doel voor 2020 voldoet. Er is – 
voor het behalen van het 2020 doel - dus geen reden om strikt op de sectorale 
emissieplafonds te sturen. 
 
148 Vraag: 
Op welke wijze wordt, zowel op nationaal als EU-niveau, naar verdere afname van CO2-
uitstoot voor nieuwe voertuigen gestreefd na 2021? 
 
Antwoord: 
Op EU niveau zijn CO2-normen een bewezen effectief en efficiënt middel. De Europese 
Commissie zal in november dit jaar met een voorstel komen voor nieuwe, aangescherpte 
normen voor de tijd na 2021. In de aankomende onderhandelingen in de Raad zet 
Nederland in op strenge normen die de transitie naar nul emissie voertuigen onomkeerbaar 
maken en versnellen. Omwille van kosteneffectiviteit dient nationaal beleid complementair 
te zijn aan het EU-beleid. Zowel fiscale als niet fiscale prikkels zijn denkbaar. Het is aan een 
nieuw kabinet om te bepalen welke nationale stimulering het beste past bij de ontwikkeling 
van emissievrij en zeer zuinig rijden na 2021. 
 
149 Vraag: 
Welke verklaring kan worden gegeven voor het feit dat de CO2-uitstoot van nieuwe 
personenauto’s in Nederland tot 2016 sterk daalde, maar nu weer is toegenomen? 
 
Antwoord: 
De CO2-uitstoot van nieuwe personenauto’s is in Nederland tot 2016 – onder meer als 
gevolg van fiscale prikkels – sneller gedaald dan in de rest van Europa. Uit onderzoek van 
onder meer TNO en de Algemene Rekenkamer is echter gebleken dat de kosteneffectiviteit 
van deze fiscale prikkels zeer laag was. Om die reden heeft het kabinet besloten per 2017 
de CO2-afhankelijkheid van het stelsel van auto gerelateerde belastingen te verminderen en 
meer in te zetten op de transitie naar emissievrij rijden. Dit kan bijdragen aan een tijdelijke 
lichte toename van de gemiddelde CO2-uitstoot van nieuwe personenauto’s, maar ook 
economische ontwikkelingen kunnen een rol spelen bij de ontwikkelingen in de CO2-uitstoot. 
Het aantal nulemissie auto’s stijgt in 2017 sneller dan in voorgaande jaren. Gelet op de 
marktsituatie waarbij in de komende jaren het aanbod van betaalbare nulemissie voertuigen 
met een acceptabele range fors zal toenemen, is het de verwachting dat de gemiddelde 
CO2-uitstoot de komende jaren weer gaat dalen.  
 
150 Vraag: 
Welke invloed heeft het voorgenomen wetsvoorstel met betrekking tot brandstoffen op de 
ontwikkeling van de verplichting hernieuwbare energie in vervoer (in procenten)? 
 
Antwoord: 
Het ontwerp-Besluit energie vervoer (bijlage bij KST 34717 nr.5) behoort bij de 
voorgenomen wetswijziging. Dit ontwerp-Besluit is op 12 juni 2017 aan uw Kamer gestuurd. 
Hierin is voor 2020 een verplichting hernieuwbare energie in vervoer van 16,4% 
opgenomen. 
 
151 Vraag: 
Wanneer verwacht u dat de nieuwe Europese CO2-uitstootnormen voor personenauto's van 
kracht worden? Is het aannemelijk dat na 2021 ook voor 2025 en 2030 normen worden 
vastgesteld? 
 
 
 

Begrotingsstaten van het ministerie van Infrastructuur en Milieu voor 2018 (34775-XII) 
elektrische voertuigen tot en met 2020 fiscaal gunstig behandeld. 
Ter uitvoering van de motie Ronnes c.s. (TK 30196, nr. 531) over het gericht inzetten van 
de resterende middelen uit de compensatieregeling milieuzonering is met EVO/Fenedex en 
betrokken gemeenten (Utrecht, Rotterdam en Amsterdam) overeengekomen dat in 2018  
€ 1 miljoen in gelijke mate wordt verdeeld onder de drie gemeenten met milieuzones voor 
bestelauto’s en dat die gemeenten in overleg met EVO/Fenedex zorgdragen voor een 
regeling zodat de middelen op de juiste plaats terecht komen. 
 
153 Vraag: 
Klopt de uitspraak dat de gemiddelde CO2-uitstoot van nieuw verkochte voertuigen in 
Nederland in de periode tussen 2010 en 2016 sterk is gedaald nog wel? Zijn deze cijfers 
gecorrigeerd na bekendwording van het Volkswagen ‘sjoemelsoftware’-schandaal? Zo nee, 
blijft de kwalificatie “sterk gedaald” overeind gezien de nieuwe cijfers? En wat zijn die 
nieuwe cijfers?  
 
Antwoord: 
Het “sjoemelsoftware”- schandaal heeft te maken met de uitstoot van NOx. De uitstoot van 
CO2, die één op één gekoppeld is aan het brandstofverbruik, wordt hierdoor in beginsel niet 
beïnvloed. Tests hebben uitgewezen dat de CO2-waarde tijdens de typegoedkeuringstest 
niet of nauwelijks verandert na het toepassen van de software update. Voertuigen hebben 
derhalve geen aangepaste CO2-waarde in de typegoedkeuring gekregen. De kwalificatie 
“sterk gedaald” blijft dus overeind. 
 
154 Vraag: 
Worden het concept en het definitieve nationaal energie- en klimaatplan (INEK) voorgelegd 
aan de Kamer alvorens bij de Europese Commissie ingediend te worden? Zo ja, zal dit in de 
vorm van een wetsvoorstel gebeuren en wat is dan de planning? Zo nee, hoe gaat het 
verdere indieningstraject dan verlopen? 
 
Antwoord: 
Het uitgangspunt van het kabinet is dat het concept en definitieve Integraal Nationaal 
Energie- en Klimaatplan (INEK) breed geconsulteerd worden alvorens deze worden 
ingediend bij de Europese Commissie. Publieke consultatie en consultatie met buurlanden 
voorafgaand aan indiening bij de Europese Commissie is een vereiste in het voorstel voor de 
governance verordening. Het ligt voor de hand dat ook uw Kamer hierbij wordt betrokken. 
Het moment van het indiening van het concept en het definitieve INEK is nog onderdeel van 
de lopende onderhandelingen. Afhankelijk van het besluit over deze data, zal het proces van 
consultatie en indiening van het concept INEK mogelijk tegelijkertijd moeten plaatsvinden. 
Het streven van het Estse Voorzitterschap is om in december 2017 een algemene oriëntatie 
over het voorstel voor governance voor de Energie Unie te bereiken. Mogelijk zal dan meer 
duidelijkheid komen over de aanlevermomenten. Een besluit over de precieze vorm en het 
verdere proces, inclusief de wijze waarmee uw Kamer wordt betrokken, wordt aan een 
volgend kabinet gelaten. 
 
155 Vraag: 
Welke aanvullende maatregelen zijn op korte termijn realiseerbaar, mocht uit de Nationale 
Energieverkenning (NEV) 2017 blijken dat de verwachte 25% CO2-reductie voor 2020 toch 
niet gehaald wordt? 
 
Antwoord: 
Ik wil niet vooruitlopen op de publicatie van de NEV 2017. Zoals in diverse kamerbrieven is 
aangegeven was de verwachting in de NEV 2016 dat de CO2-uitstoot in Nederland in 2020 
23% lager zou zijn dan in 1990. Door het volledig behalen van de doelen van het 
Energieakkoord wordt naar verwachting 4 Mton extra CO2-reductie in 2020 gerealiseerd ten 
opzichte van de verwachtingen in de NEV 2016. Hierdoor wordt 25% broeikasgasreductie 
bereikt in 2020 ten opzichte van 1990, zoals het Urgenda-vonnis vereist. Mocht uit de NEV 
2017 blijken dat de uitvoering niet op koers ligt, dan zullen aanvullende maatregelen 
 

Begrotingsstaten van het ministerie van Infrastructuur en Milieu voor 2018 (34775-XII) 
Antwoord: 
Hier wordt in het kader van de ambtelijke uitwerking van de Energieagenda aan gewerkt 
door onder meer de ministeries van Economische Zaken, Binnenlandse Zaken en 
Koninkrijksrelaties en Infrastructuur en Milieu, ondersteund door ECN en PBL.  
 
160 Vraag: 
Welke keuzes en/of verschuivingen in posten liggen ten grondslag aan de afname in 
uitgaven op de post Tegengaan klimaatverandering na 2019? 
 
Antwoord: 
De afname na 2019 in de uitgaven op de post Klimaatverandering is, zoals in de toelichting 
bij de 1e suppletoire begrotingswet (TK 2016-2017, XII, 34730, nr. 2) werd aangegeven, te 
verklaren uit de dalende reeks van de toegevoegde middelen voor de post Duurzame 
Brandstofvisie. 
 
161 Vraag: 
Op welke wijze wordt geanticipeerd op de miljardenuitgaven die de komende decennia naar 
verwachting nodig zullen zijn in het klimaatbeleid? 
 
Antwoord: 
In het kader van de uitwerking van de Energieagenda worden voor de verschillende 
functionaliteiten transitiepaden uitgewerkt. Bij het uitwerken van de transitiepaden ontstaat 
ook een eerste beeld van de mogelijke kosten van de klimaat- en energietransitie. Het is 
aan een nieuw kabinet om keuzes voor het in te zetten beleidsinstrumentarium te maken. 
Deze keuzes zijn bepalend voor de vraag waar de kosten uiteindelijk neerslaan. Ik wil 
daarbij benadrukken dat de klimaat- en energietransitie niet alleen geld kost, maar ook 
economische kansen biedt en de kracht van de Nederlandse economie en samenleving kan 
versterken.  
 
162 Vraag: 
Welke keuzes en/of verschuivingen in posten liggen ten grondslag aan de afname in 
uitgaven aan het Koninklijk Nederlands Meteorologisch Instituut (KNMI) na 2018? 
 
Antwoord: 
Het betreft hier het budget vanuit IenM voor maatwerkopdrachten, d.w.z. opdrachten met 
een specifiek (beleids)doel en een tijdelijk karakter. Dit budget maakt geen onderdeel uit 
van de basisfinanciering van het KNMI. De omvang van de maatwerkopdrachten vanuit IenM 
fluctueert van jaar tot jaar, afhankelijk van de behoefte aan de expertise van het KNMI op 
specifieke projecten. De afname na 2018 ontstaat met name door het aflopen van een 
driejarige maatwerkopdracht met een omvang van 178k euro per jaar voor co-creatie en 
landing van wetenschappelijke kennis in beleid, waarbij wordt gefocust op 
onderzoeksprojecten m.b.t. water en adaptatie.  
 
163 Vraag: 
Hoe wordt verklaard dat de begrote ontvangsten op het artikel Klimaat de komende jaren 
niet stijgen, terwijl het Europese beleid inzake het EU-ETS is gericht op een stijging van de 
CO2-prijs? 
 
Antwoord: 
De begrote ontvangsten worden bepaald door zowel de verwachte prijs van emissierechten 
als de hoeveelheid te veilen emissierechten. In de begroting wordt uitgegaan van een 
geleidelijke stijging van de prijs van emissierechten. Het plafond in het ETS gaat echter ook 
geleidelijk omlaag, waardoor het aantal te veilen emissierechten en daarmee uiteindelijk de 
totale uitstoot daalt. Bovendien worden emissierechten vanaf 2019 in de 
marktstabiliteitsreserve opgenomen wanneer in een bepaald jaar het totale aantal 
emissierechten een bepaalde drempel overschrijdt. Deze rechten worden pas geveild als er 
geen overschot van emissierechten meer op de markt is. 
 

Begrotingsstaten van het ministerie van Infrastructuur en Milieu voor 2018 (34775-XII) 
10% voor alle huishoudens worden uitgesplitst?  
 
Antwoord: 
Voor nulemissieauto’s geldt tot en met 2020 een vrijstelling van de Belasting van 
personenauto’s en motorrijwielen (BPM), motorrijtuigenbelasting (MRB) en een korting op de 
bijtelling bij privégebruik van een auto van de zaak. Er is geen koppeling tussen 
inkomensgroepen en deze regelingen voor nulemissieauto’s en plug-in hybride auto’s 
beschikbaar. De gevraagde uitsplitsing naar inkomensgroepen kan dan ook niet worden 
verstrekt. In zijn algemeenheid kan wel gesteld worden dat emissievrij rijden nog niet voor 
alle inkomensgroepen even toegankelijk is. De aanschafprijs van nulemissieauto’s is op dit 
moment vaak een stuk hoger dan de prijs van de conventionele tegenhanger. Ook is het 
aanbod van relatief goedkope nulemissieauto’s in de lagere voertuigsegmenten op dit 
moment nog beperkt. De markt van emissievrij rijden is echter sterk in ontwikkeling. De 
verwachting is dat het aanbod van betaalbare nulemissieauto’s de komende jaren zal 
worden uitgebreid. Zodra de markt van nulemissieauto’s zich verder ontwikkelt zullen deze 
auto’s dan ook voor steeds meer Nederlanders bereikbaar worden. 
 
170 Vraag: 
Welk percentage van de korting op de bijtelling voor nulemissieauto’s is terecht gekomen bij 
de huishoudens met de laagste 10% aan inkomen? Hoeveel is dat voor de inkomensgroep 
met de 10% daaropvolgend laagste inkomen? Kan dit voor deze regeling per deze stappen 
van 10% voor alle huishoudens worden uitgesplitst?  
 
Antwoord: 
Voor nulemissieauto’s geldt tot en met 2020 een vrijstelling van de Belasting van 
personenauto’s en motorrijwielen (BPM), motorrijtuigenbelasting (MRB) en een korting op de 
bijtelling bij privégebruik van een auto van de zaak. Er is geen koppeling tussen 
inkomensgroepen en deze regelingen voor nulemissieauto’s en plug-in hybride auto’s 
beschikbaar. De gevraagde uitsplitsing naar inkomensgroepen kan dan ook niet worden 
verstrekt. In zijn algemeenheid kan wel gesteld worden dat emissievrij rijden nog niet voor 
alle inkomensgroepen even toegankelijk is. De aanschafprijs van nulemissieauto’s is op dit 
moment vaak een stuk hoger dan de prijs van de conventionele tegenhanger. Ook is het 
aanbod van relatief goedkope nulemissieauto’s in de lagere voertuigsegmenten op dit 
moment nog beperkt. De markt van emissievrij rijden is echter sterk in ontwikkeling. De 
verwachting is dat het aanbod van betaalbare nulemissieauto’s de komende jaren zal 
worden uitgebreid. Zodra de markt van nulemissieauto’s zich verder ontwikkelt zullen deze 
auto’s dan ook voor steeds meer Nederlanders bereikbaar worden. 
 
171 Vraag: 
Welk percentage van het halftarief voor plug-in hybride auto’s is terecht gekomen bij de 
huishoudens met de laagste 10% aan inkomen? Hoeveel is dat voor de inkomensgroep met 
de 10% daaropvolgend laagste inkomen? Kan dit voor deze regeling per deze stappen van 
10% voor alle huishoudens worden uitgesplitst?  
 
Antwoord: 
Voor nulemissieauto’s geldt tot en met 2020 een vrijstelling van de Belasting van 
personenauto’s en motorrijwielen (BPM), motorrijtuigenbelasting (MRB) en een korting op de 
bijtelling bij privégebruik van een auto van de zaak. Er is geen koppeling tussen 
inkomensgroepen en deze regelingen voor nulemissieauto’s en plug-in hybride auto’s 
beschikbaar. De gevraagde uitsplitsing naar inkomensgroepen kan dan ook niet worden 
verstrekt. In zijn algemeenheid kan wel gesteld worden dat emissievrij rijden nog niet voor 
alle inkomensgroepen even toegankelijk is. De aanschafprijs van nulemissieauto’s is op dit 
moment vaak een stuk hoger dan de prijs van de conventionele tegenhanger. Ook is het 
aanbod van relatief goedkope nulemissieauto’s in de lagere voertuigsegmenten op dit 
moment nog beperkt. De markt van emissievrij rijden is echter sterk in ontwikkeling. De 
verwachting is dat het aanbod van betaalbare nulemissieauto’sde komende jaren zal worden 
uitgebreid. Zodra de markt van nulemissieauto’s zich verder ontwikkelt zullen deze auto’s 
 

Begrotingsstaten van het ministerie van Infrastructuur en Milieu voor 2018 (34775-XII) 
Antwoord: 
Er zijn 14.329 publieke (24/7 openbaar toegankelijk), 15.696 semi- publieke punten 
(beperkt openbaar toegankelijk) en 758 snellaadpunten, in totaal 30.783 punten (1 paal is 2 
punten). 
De dichtheid is 0,6 (semi) publieke laadpunten per km² en 0,02 snellaadpunten per km². 
Bron: IEA (2017). 
De website oplaadpalen.nl geeft inzicht in de landelijke dekking, de website 
evbenchmark.overmorgen.nl geeft een inschatting van de dekking op basis van verwachte 
groei tot en met 2020. 
 
175 Vraag: 
Hoeveel laadpalen zijn er vorig jaar op privéterrein geplaatst? Hoeveel laadpalen worden er 
komend jaar op privéterrein geplaatst? Hoeveel privélaadpalen zijn er in totaal in Nederland?  
 
Antwoord: 
Op privéterrein zijn in 2017 ongeveer 21.000 laadpunten geplaatst (1 paal is 2 punten). Dit 
aantal is geschat op basis van onderzoek in 2012 en extrapolatie van het geregistreerde 
aantal elektrische voertuigen. 
Hoeveel laadpalen er in 2018 op privéterrein worden geplaatst, zal sterk afhankelijk zijn van 
de verkoop van stekkerauto’s in 2018. Volgens een ruwe schatting zorgt toename van 
10.000 extra elektrische auto’s voor ongeveer 10.000 nieuwe laadpunten. 
De inschatting is dat er momenteel 75.000 laadpunten op privéterrein zijn in Nederland. 
Deze inschatting is gedaan op basis van onderzoek in 2012 en extrapolatie op basis van het 
aantal geregistreerde elektrische voertuigen. 
 
176 Vraag: 
Kunt u een overzicht geven van de opdrachten die zijn gegeven om klimaatverandering 
tegen te gaan? 
 
Antwoord: 
De opdrachten onder artikel 19.01.01 van de begroting van Infrastructuur en Milieu die 
worden gegeven om klimaatverandering tegen te gaan, zijn gericht op de ondersteuning van 
en om uitvoering te geven aan het SER Energieakkoord, de uitvoering van de Duurzame 
brandstoffenvisie en ondersteuning van decentrale overheden bij het realiseren van de 
klimaat- en energiedoelstellingen. 
Nederland realiseert de klimaat- en energietransitie alleen als alle partijen – burgers, 
bedrijven, kennisinstellingen, maatschappelijke organisaties, decentrale overheden en Rijk – 
bereid en in staat zijn, ieder vanuit eigen verantwoordelijkheid en kunde, hieraan bij te 
dragen. IenM probeert dit op verschillende manieren te faciliteren, o.a. via het organiseren 
van de Nationale Klimaattop, via de Nederlandse Klimaatcoalitie, het sluiten van Green Deals 
en het ontwikkelen van specifieke instrumenten, zoals de Klimaatmonitor. 
In de beleidsdoorlichting van artikel 19 die in 2018 wordt uitgevoerd en waarover u per brief 
van 13 september jl. (Kamerstuk 32861, nr. 24) bent geïnformeerd, zal meer specifiek 
worden ingegaan op de verschillende opdrachten die hieronder vallen en hun doelmatigheid 
en effectiviteit. 
 
177 Vraag: 
Wat is van de verstrekte subsidies onder 19.01.02 terechtgekomen? Welke uitkomsten, 
resultaten en leerpunten heeft dit opgeleverd? 
 
Antwoord: 
In de beleidsdoorlichting van artikel 19 die in 2018 zal worden uitgevoerd en waarover u 
onlangs per brief van 13 september jl. (Kamerstuk 32861, nr. 24) bent geïnformeerd, zal 
specifiek worden ingegaan op de verstrekte subsidies die onder 19.01.02 vallen en zullen 
deze worden beoordeeld op doelmatigheid en effectiviteit. 
 
 
 

Begrotingsstaten van het ministerie van Infrastructuur en Milieu voor 2018 (34775-XII) 
feit dat in enkele gevallen meerjarige samenwerking is aangegaan voor een periode van 3 
jaar. 
 
181 Vraag: 
Met hoeveel procent is de CO2-prijs gedaald of gestegen sinds 1 januari 2012? 
 
Antwoord: 
Alleen voor het emissiehandelssysteem is sprake van een expliciete CO2-prijs. De ETS-prijs 
was op 1 januari 2012 ongeveer 7 euro. De afgelopen weken is de prijs weer rond de 7 euro 
gekomen. In de tussenliggende jaren was er zowel sprake van een lagere als van een 
hogere prijs. 
 
182 Vraag: 
Waaruit bestaan de 'nieuwe geluidsregels die worden ondergebracht in de Omgevingswet’? 
Wat zijn/waren de oude? 
 
Antwoord: 
Alle bestaande regels voor geluid zoals die nu zijn opgenomen in de Wet geluidhinder 
(Wgh), de Wet milieubeheer (H11 Wm; geluidproductieplafonds) en uitvoeringsregelgeving 
worden vervangen door nieuwe regels in de Omgevingswet en de daarbij behorende 
uitvoeringsregelgeving. De Wet geluidhinder bevat regels en normen voor het geluid 
afkomstig van decentrale infrastructuur en industrielawaai, de geluidnormering voor 
woningbouw en regels ten aanzien van de geluidsanering. Deze regels zullen wijzigen bij 
overbrenging naar de Omgevingswet, zoals uiteengezet bij brief van 7 oktober 2015 
(Kamerstukken II, 2015/16, 28663, nr. 64.) De geluidregels ten aanzien van de 
rijksinfrastructuur (weg en spoor) zijn met de introductie van geluidproductieplafonds in 
2012 reeds herzien, en met het daaraan gekoppelde saneringsprogramma (MJPG) 
ondergebracht in H11 Wm. Uitgangspunt is dat de huidige regels in de Wm beleidsneutraal 
overgebracht worden naar de Omgevingswet. 
 
183 Vraag: 
Op welke manier zal de uitvoering van maatregelpakketten in het Nationaal 
Samenwerkingsprogramma Luchtkwaliteit (NSL) en het Actieplan Luchtkwaliteit ruimte 
scheppen voor nieuwe infrastructuur, woningbouw en bedrijvigheid? 
 
Antwoord: 
Uit de jaarlijkse monitoring van het NSL blijkt dat de luchtkwaliteit in de afgelopen jaren 
sterk is verbeterd. Er resteert nog een aantal knelpunten in enkele binnensteden en in 
sommige regio’s waar veel veehouderijen zijn. In mijn brief van 22 september 2017 met 
betrekking tot het vonnis van de rechtbank in de zaak van Milieudefensie over luchtkwaliteit 
(Kst 30175 nr. 256) heb ik aangegeven dat ik samen met de decentrale overheden met een 
aanvullend plan kom op de bestaande maatregelen om de aanpak van de overschrijdingen 
van de grenswaarden verder te versnellen en te concretiseren. Dit draagt tevens bij aan 
mijn ambitie om de luchtkwaliteit verder te verbeteren, waarbij gezondheid meer centraal 
wordt gesteld in het luchtkwaliteitsbeleid en ruimte te houden voor infrastructuur, 
woningbouw en bedrijvigheid. 
 
184 Vraag: 
Waarom worden er alleen kengetallen gegeven van emissies luchtverontreinigende stoffen 
door verkeer en wegvervoer en blijven andere emissies (houtstook/industrie/buitenland) 
onvermeld? Welk gedeelte ammoniak (NH3) of niet-methaan vluchtige organische stof 
(NMVOS) wordt uitgestoten door verkeer? 
 
Antwoord: 
Omdat deze bron relatief veel bijdraagt aan de luchtverontreiniging en de 
klimaatverandering in Nederland is verkeer en vervoer – op verzoek van uw Kamer - apart 
vermeld in zowel artikel 19 als in artikel 20. 
 

Begrotingsstaten van het ministerie van Infrastructuur en Milieu voor 2018 (34775-XII) 
ondernemers wordt de verhoging gemiddeld € 62 per jaar. 
Ook de handhaving en de APK worden aangepast. De periode vanaf inwerkingtreding op 1 
oktober 2017 tot 20 mei 2018 wordt als een overgangsperiode beschouwd, waarin 
voertuigeigenaren kunnen zorgen voor een goedwerkend roetfilter indien het roetfilter is 
verwijderd. In deze periode worden roetfiltercontroles uitgevoerd tijdens verkeerscontroles, 
waarbij een waarschuwing kan worden gegeven. Met ingang van 20 mei 2018 wordt in 
Nederland een visuele controle van roetfilters in de APK ingevoerd. Bij voertuigen die door 
de fabrikant van een roetfilter zijn voorzien moet het roetfilter aanwezig zijn en niet 
duidelijk defect. Daarnaast wordt er gewerkt aan invoering van een roetfiltercontrole in de 
APK, waarbij daadwerkelijk de werking van het roetfilter wordt gecontroleerd.  
 
188 Vraag: 
Hoeveel geld is er in totaal beschikbaar in 2018 om de circulaire economie aan te jagen? 
 
Antwoord: 
Het aanjagen van de circulaire economie gebeurt door uitvoering van het programma 
Nederland Circulair in 2050. De opgenomen maatregelen zijn telkens opgedeeld in twee 
categorieën. De maatregelen onder de categorie “Wat al gedaan wordt” zijn, voor zover die 
onder de verantwoordelijkheid van IenM vallen, gedekt in artikel 21 van de begroting van 
IenM. Nagenoeg het hele artikel (in 2018 ca. € 18 mln.) draagt hier aan bij. Inspanningen 
van andere departementen vallen onder hun eigen begrotingen. 
Het verder aanjagen staat in de categorie “Wat we nog gaan doen” en betreft de uitvoering 
van de transitieagenda’s die afgesproken zijn in het Grondstoffenakkoord. Hiervan is het 
financieel beslag nog niet bekend omdat de transitieagenda’s pas in november van dit jaar 
worden afgerond. De middelen zijn hiervoor derhalve nog niet opgenomen in de 
Ontwerpbegroting 2018. 
 
189 Vraag: 
In hoeveel gemeenten is, of wordt de komende jaren, een heffing ingevoerd op het ophalen 
van restafval (het zogenaamde diftar)? Welke bedragen vragen deze gemeenten voor het 
inzamelen van restafval? 
 
Antwoord: 
In 2016 had 44% van de gemeenten diftar. In 2015 was dit nog 41%. De 
afvalbeheerskosten in gemeenten met diftar bedroegen in 2016 gemiddeld € 206 per 
huishouden.  In gemeenten zonder diftar bedroegen de afvalbeheerskosten gemiddeld € 270 
per huishouden. Onlangs is een enquête uitgevoerd onder gemeenten naar de maatregelen 
die zij de komende jaren willen treffen om de doelen te halen voor huishoudelijk afval 
(maximaal 100 kg per persoon per jaar in 2020 en 30 kg per persoon per jaar in 2025). Op 
basis van deze enquête werd duidelijk dat ca. 10% van de gemeenten serieus nadenkt over 
de invoering van diftar in de periode tot en met 2020. 
 
 
190 Vraag: 
Welk percentage van het ingezamelde plastic komt terecht in de verbrandingsoven? 
 
Antwoord: 
In 2015 kwam er 477 kton kunststofverpakkingen op de markt. Daarvan werd 153 kton 
ingezameld bij huishoudens. Daarvan is 122 kton afgeleverd voor recycling. 31 kton is 
afgeleverd voor energieterugwinning. Dit komt neer op 20%. 
Daarnaast werd door bedrijven 121 kton kunststofverpakkingen ingezameld en aangeboden 
voor recycling. Daarmee werd in 2015 in totaal 243 kton kunststofverpakkingen voor 
recycling aangeboden. Dit is 51% van de 477 kton kunststofverpakkingen die in 2015 op de 
markt kwam. 
Deze cijfers komen uit de monitoringsrapportage van Stichting Afvalfonds Verpakkingen en 
zijn op 11 juli 2016 aan uw Kamer aangeboden (Kamerstuk 28 694, nr. 133). 
 
 

Begrotingsstaten van het ministerie van Infrastructuur en Milieu voor 2018 (34775-XII) 
196 Vraag: 
Met hoeveel is de omvang van het huishoudelijk afval afgenomen? 
 
Antwoord:  
Volgens de laatste gegevens is de hoeveelheid huishoudelijk restafval (inclusief vergelijkbaar 
bedrijfsafval) in 2015 met ongeveer 240 kton afgenomen ten opzichte van 2014. 
 
197 Vraag: 
Met hoeveel is de omvang van het bedrijfsafval toegenomen? 
 
Antwoord: 
Volgens de laatste gegevens is de hoeveelheid bedrijfsafval (inclusief bouw- en sloopafval) 
die in 2015 de economie heeft verlaten met ongeveer 165 kton toegenomen ten opzichte 
van 2014. De oorzaak hiervoor is vooral de toegenomen economische groei. 
 
198 Vraag: 
Kunt u aangeven of u het laten betalen voor inleveren van afval zoals bij diftar bevorderlijk 
vindt voor het doel van het landelijk afvalplan om afvalscheiding te bevorderen en kunt u 
daarbij ook ingaan op de enorme toename van het zwerfafval in de gemeenten waar het 
diftar-systeem is ingevoerd? 
 
Antwoord: 
Analyse van de prestaties van gemeenten rond afvalscheiding laat zien dat de invoering van 
diftar een sterke impuls is voor burgers om beter na te denken over hun afvalscheiding met 
als gevolg een betere scheiding van het afval en minder restafval. 
Uit vergelijking tussen gemeenten is niet gebleken dat met de invoering van diftar de 
hoeveelheid zwerfafval substantieel toeneemt. Wel is er sprake van een gewenningsperiode. 
Na die periode is er geen aantoonbare toename te zien van de hoeveelheid zwerfafval. 
 
199 Vraag: 
Wat vindt u van het rapport van het Centraal Planbureau (CPB) waarin gesteld wordt dat het 
scheiden van plastic onnodig duur is en vrijwel niets oplevert, omdat het vaak toch in de 
verbrandingsoven beland? 
 
Antwoord: 
De hoeveelheid ingezameld plastic is de afgelopen jaren sterk gegroeid. In 2015 werd 51% 
van de kunststofverpakkingen gerecycled. Daarmee loopt Nederland op kop. Burgers, 
gemeenten en bedrijfsleven hebben hieraan bijgedragen. Recycling van kunststoffen draagt 
ertoe bij dat we energie en CO2 besparen en zwerfafval en plastic soep in onze rivieren en 
oceanen wordt teruggedrongen. 
In het CPB-rapport wordt niet gesteld dat het scheiden van plastic onnodig duur is en vrijwel 
niets oplevert. Wel stelt het CPB dat van een aantal stromen ingezameld plastic (de mixed 
stroom en de folies) de marktprijs laag of zelfs negatief is, en met de opbrengsten de kosten 
voor inzameling niet kunnen worden gedekt. Voor de zuivere monostromen van plastic is er 
een markt; die hebben een positieve waarde. Volgens het CPB kunnen de kwaliteit van het 
gerecyclede kunststof en daarmee de toepassingsmogelijkheden al bij de huidige technieken 
worden verbeterd. Ook nieuwe technologische ontwikkelingen kunnen de kwaliteit van het 
gerecyclede kunststof verder verbeteren en de kosten reduceren. Deze visie deel ik. 
De Raamovereenkomst Verpakkingen wordt op dit moment geëvalueerd. Ik zal daarin met 
partijen nieuwe afspraken maken die onder andere tot doel hebben de technologische 
mogelijkheden beter te benutten en nieuwe innovaties te stimuleren, zodat de kwaliteit van 
de kunststofstromen en daarmee hun afzetmogelijkheden kunnen verbeteren. Ik zal uw 
Kamer dit najaar nader informeren over de evaluatie van de Raamovereenkomst. Daarbij zal 
ik ook het CPB-rapport betrekken. 
 
 
 
 

Begrotingsstaten van het ministerie van Infrastructuur en Milieu voor 2018 (34775-XII) 
204 Vraag: 
Wat is de reden dat de werkelijke hoeveelheid afval (grafiek 3) ten opzichte van 1995 niet is 
gedaald? 
 
Antwoord: 
De totale hoeveelheid afval is tussen 1995 en 2000 toegenomen van ongeveer 50 Mton naar 
iets meer dan 60 Mton. Sindsdien is er sprake van een stabilisering, ondanks de netto groei 
van het BBP in de afgelopen jaren (zie grafiek 3). Groei van het BBP kan leiden tot een 
toename van de hoeveelheid afval; van dit laatste is hier geen sprake. 
 
205 Vraag: 
Hoeveel procent van het gebruikte hout bij de Rijksoverheid, bijvoorbeeld in het 
kantoormeubilair, is momenteel duurzaam (en is daarmee gecertificeerd)? 
 
Antwoord: 
Het is niet mogelijk om een exact percentage te geven over hoeveel van al het in het 
verleden gebruikte hout bij de Rijksoverheid duurzaam is. Wel kan ik melden dat de 
doelstelling van het inkoopbeleid van de Rijksoverheid is om 100% duurzaam hout in te 
kopen. Hiervoor dient het hout aantoonbaar aan de daarvoor gestelde duurzaamheidscriteria 
te voldoen. Eerder informeerde ik uw Kamer over de resultaten van de toepassing van 
duurzaam hout in projecten van de Rijksoverheid met het toezenden van het rapport 'Van 
bos tot bouwplaats' (Kamerstuk 30196, nr. 385). Uit dat rapport bleek dat in bijna alle van 
de 10 onderzochte aanbestedingen duurzaam hout is uitgevraagd. In mijn brief heb ik 
aangekondigd dat RWS en het RVB aanvullende steekproeven zullen doen. Bij RWS worden 
deze steekproeven in de vorm van project-audits uitgevoerd in samenwerking met Stichting 
Probos.  
 
206 Vraag: 
Wat zijn de resultaten van de Green Deal Recreatie in 2016 en 2017 geweest? 
 
Antwoord: 
Op een aantal recreatieterreinen lopen praktijkcases om meer ervaring met en kennis over 
diverse niet-chemische beheermethoden op te doen. Deze worden benut door de 
deelnemende partijen in de kennisoverdracht aan hun leden. In de Green Deal Recreatie is 
afgesproken dat met ingang van 2020 in beginsel geen gewasbeschermingsmiddelen op 
recreatieterreinen meer zullen worden gebruikt. 
 
207 Vraag: 
Kunt u een overzicht geven van alle Green Deals waarin u participeert en tot wanneer deze 
Green Deals lopen? 
 
Antwoord:  
Momenteel zijn in totaal 217 Green Deals afgesloten, waarvan nog 75 in uitvoering zijn. De 
website www.greendeals.nl bevat veel informatie en achtergronden over de Green Deal 
aanpak en individuele Green Deals. Onder de link http://www.greendeals.nl/green-
deals/overzicht-green-deals/ is onder meer aangegeven welke Green Deals er zijn, wat hun 
looptijd is en wat mijn betrokkenheid en inbreng is.  
 
208 Vraag: 
Hoe kan de schommeling in uitgaven aan de post Duurzaamheidsinstrumentarium tussen 
2016, 2017 en 2018 worden verklaard? 
 
Antwoord: 
In 2017 wordt vanuit artikel 19 bijgedragen aan het onderwerp Circulaire Economie. 
Daarnaast heeft er in de jaren 2017 en 2018 een herschikking plaatsgevonden, omdat 
middelen niet als een opdracht maar als een subsidie worden uitgegeven. Dit betreft 
subsidies in het kader van het programma Nederland Circulair en Circulair Ondernemen 
 

Begrotingsstaten van het ministerie van Infrastructuur en Milieu voor 2018 (34775-XII) 
grotere milieu-effect ervan. De toepassing van een scala aan instrumenten, waaronder 
wettelijke regels en (Europese) normen, zorgt ervoor dat situaties niet onveiliger of 
ongezonder worden dan het huidige niveau van basisbescherming en dat gestreefd wordt 
naar een gezonder en veiliger ambitieniveau. 
 
213 Vraag: 
Hoeveel sportverenigingen gebruiken inmiddels geen gewasbeschermingsmiddelen meer? 
 
Antwoord: 
Een landelijke inventarisatie van het aantal sportverenigingen dat hun terreinen nu reeds 
zonder gewasbeschermingsmiddelen beheert, is niet beschikbaar. Op sportvelden wordt 
ongeveer 2% toegepast van het totale gebruik op onverharde oppervlakken buiten de 
landbouw (PRI, Wageningen UR 2013). In de Green Deal Sportvelden is afgesproken dat 
met ingang van 2020 in beginsel geen gewasbeschermingsmiddelen op sportvelden meer 
zullen worden gebruikt. 
 
214 Vraag: 
Op welke wijze gaat u tegemoet komen aan de aanbevelingen van het Planbureau van de 
Leefomgeving (PBL) (tussenbalans 2017) dat stelt dat de milieudruk van de landbouw nog 
onverminderd groot is? 
 
Antwoord: 
Het PBL stelt in de tussenbalans 2017 niet alleen dat de milieudruk van de landbouw groot 
is, maar ook dat een aanzienlijk deel van de voor de landbouw relevante milieudoelen 
bereikt is of binnen bereik is. Daarbij gaat het onder meer om het mestproductieplafond, het 
ammoniakplafond (NEC-richtlijn), het aandeel integraal duurzame stallen en het 
antibioticagebruik binnen de landbouw. 
Het kabinetsbeleid werpt hier zijn vruchten af. Of, en zo ja in welke mate, intensivering van 
beleid noodzakelijk is, is naar mijn oordeel aan het nieuwe kabinet. 
 
215 Vraag: 
Op welke manier gaat u aankomend jaar risico situaties van hormoonverstorende stoffen 
vermijden en beperken? 
 
Antwoord: 
Er zijn al veel maatregelen genomen om gezondheid en milieu tegen schadelijke 
hormoonverstorende stoffen te beschermen. In de relevante Europese regelgeving (zoals 
Gewasbeschermingsmiddelenverordening, REACH en Biocidenverordening) is aangegeven 
dat en hoe de risico’s van deze stoffen beheerst moeten worden. Om die reden zijn al 
meerdere gewasbeschermingsmiddelen, biociden en chemische stoffen verboden of sterk 
ingeperkt (bijvoorbeeld DEHP). 
De minister van VWS is verantwoordelijk voor de veiligheid van consumentenproducten, 
voedselverpakkingen, speelgoed, medische hulpmiddelen en medicijnen. Zij heeft op 23 
augustus jl. in antwoord op Kamervragen (ah-tk-20162017-2520) haar beleid ten aanzien 
van hormoonverstorende stoffen in dit kader uiteengezet. 
  
Het College voor de toelating van gewasbeschermingsmiddelen en biociden (Ctgb) 
beoordeelt gewasbeschermingsmiddelen en biociden op basis van interim criteria, en gaat 
dit doen op basis van de definitieve Europese criteria zodra die van toepassing zijn. Middelen 
die hormoonverstorende werkzame stoffen bevatten, worden in beginsel niet toegelaten. 
(zie ook antwoord op vraag 222) 
  
216 Vraag: 
Welke maatregelen worden genomen om te voorkomen dat schadelijke stoffen die 
bijvoorbeeld op de lijst van zeer zorgwekkende stoffen van het Europees Agentschap voor 
chemische stoffen (ECHA) staan, niet ingesloten worden in de circulaire economie? 
 
 

Begrotingsstaten van het ministerie van Infrastructuur en Milieu voor 2018 (34775-XII) 
verwijderen van een agrarisch asbestdak € 10 tot € 15 per m2. Het plaatsen van een nieuw 
dak kost bij benadering € 25 per m2. Hierbij zijn maatregelen als bijvoorbeeld het plaatsen 
van zonnepanelen niet inbegrepen. 
 
222 Vraag: 
Kunt u een overzicht geven van de maatregelen die worden genomen om Nederlandse 
burgers te beschermen voor hormoonverstorende stoffen? 
 
Antwoord: 
In het antwoord op vraag 215 is gewezen op het beleid van de Minister van 
Volksgezondheid, Welzijn en Sport op dit terrein en op de wijze waarop het Ctgb hier 
invulling aan geeft. In aanvulling daarop worden testen en procedures verfijnd om 
hormoonverstorende stoffen te kunnen identificeren, zonder onnodige dierproeven. Dat 
gebeurt internationaal. In het kader van de OESO werkt het RIVM mee aan het ontwikkelen 
van testen om hormoonverstoring aan te tonen. Dit werk zal de basis gaan vormen voor de 
richtsnoeren die worden ontwikkeld om de criteria voor hormoonverstorende stoffen toe te 
kunnen passen in de EU.  
 
223 Vraag: 
Wanneer verwacht u dat het Europese beleid ten aanzien van hormoonverstorende stoffen 
gereed zal zijn? 
 
Antwoord: 
De Europese Commissie heeft in juli de criteria voor de identificatie van hormoonverstorende 
stoffen onder de Gewasbeschermingsmiddelenverordening en Biocidenverordening 
vastgesteld. Recent heeft het Europees Parlement dat voorstel, voor zover het de 
Gewasbeschermingsmiddelenverordening betreft, verworpen. Hoe de Commissie met dit feit 
verder gaat en wat dit impliceert voor het gelijkluidende Commissievoorstel voor de 
Biocidenverordening is op dit moment nog niet bekend. Het Ctgb zal in ieder geval de 
toetsing blijven voortzetten op basis van de ook in het antwoord op vraag 215 genoemde 
interim-criteria. Of en hoe stoffen (anders dan als bestrijdingsmiddel) die op de markt 
worden gebracht verantwoord kunnen worden toegepast, wordt getoetst in het kader van de 
REACH-verordering (art. 57f). Verschillende stoffen zijn inmiddels als hormoonverstorend 
aangemerkt.  
 
224 Vraag: 
In hoeverre heeft het meerjarig onderzoekprogramma elektromagnetische velden (EMV) nog 
nut? Bent u tot een evaluatie bereid? 
 
Antwoord: 
De Gezondheidsraad heeft het meerjarig onderzoeksprogramma elektromagnetische velden 
geëvalueerd. De eindrapportage van deze evaluatie zal op korte termijn aan de Kamer 
worden aangeboden. 
 
225 Vraag: 
Wat is op meteorologisch gebied nog de meerwaarde van het KNMI ten opzichte van 
commerciële marktpartijen zoals MeteoGroup? 
 
Antwoord: 
Het KNMI heeft als wettelijke taak weerwaarnemingen te verrichten, daartoe een netwerk 
(inclusief een netwerk gebaseerd op satellieten) in stand te houden, weermodellen door te 
rekenen, en tegelijkertijd de modelinfrastructuur in stand te houden en onderzoek te 
verrichten op o.a. deze gebieden. De data en modeluitkomsten zijn als open data 
beschikbaar voor het bedrijfsleven, die in hun businessmodel dus geen rekening hoeven te 
houden met de aanzienlijke verwervingskosten die met voornoemde activiteiten gemoeid 
zijn. De data zijn essentieel voor het businessmodel van het bedrijfsleven. 
 
 

Begrotingsstaten van het ministerie van Infrastructuur en Milieu voor 2018 (34775-XII) 
door het Openbaar Ministerie gemaakt. IenM houdt daar geen overzicht van bij. 
 
230 Vraag: 
Kunt u voor iedere sector aangeven hoeveel fte de ILT voornemens is in te zetten voor de 
geplande productie in 2018? 
 
Antwoord: 
Onderstaande sectorverdeling betreft de reguliere toezichtstaken van de ILT. Daarnaast 
werkt de ILT in programma’s waarin samengewerkt wordt aan onderwerpen die de reguliere 
taken overstijgen.  
Rail & Wegvervoer                  187 
Luchtvaart                             130 
Scheepvaart                          167 
Water, Producten en Stoffen   152 
Afval, Industrie en Bedrijven   186 
Handhavingsbeleid (MIC)         37 
Autoriteit woningcorporaties     81 
 
231 Vraag: 
Hoe moet de tabel ‘Overzicht geplande productie-aantallen 2018’ worden gelezen? Wat zijn 
de definities van administratieve controles, audits, convenanten, objectinspecties, 
incidentafhandeling en onderzoek? Wat voor soort incidentafhandelingen hebben er 
plaatsgevonden met betrekking tot de luchtvaart? 
 
Antwoord: 
1. In de tabel worden de handhavingsproducten van de ILT in te realiseren aantallen voor 
2018 en verdere jaren weergegeven. 
2. De ILT heeft de definities vastgelegd in haar ILT-brede kaders. 
 Een administratieve controle is een inspectiemethode waarbij via het bestuderen van 
registraties wordt nagegaan of de fysieke wereld voldeed aan (een deel van) de 
eisen die daaraan gesteld zijn of dat er in het verleden gewerkt werd volgens het 
gedocumenteerde systeem.  
 Een audit is een inspectiemethode ter beoordeling of het gedocumenteerde systeem 
logisch in elkaar zit en of het de voorgeschreven processen, functies, handboeken 
etc. bevat door desk research (audit on desk) of door interviews om te bepalen of 
mensen hun plaats (functie) in het systeem juist invullen (audit on site).  
 Een convenant is een set schriftelijke afspraken tussen de onder toezichtstaande(n) 
en de inspectie over het bereiken en toetsen van gezamenlijke doelstellingen met 
betrekking tot het taakgebied van de inspectie.  
 Een objectinspectie is een inspectiemethode waarbij wordt nagegaan of de fysieke 
wereld voldoet aan (een deel van) de eisen die daaraan gesteld zijn d.m.v. metingen 
en eventueel gebruik makend van informatie uit registraties.  
 Een incident is een (veelal niet voorziene) gebeurtenis of voorval die zich voordoet 
binnen een van de ILT-domeinen en die, indien geen onmiddellijke actie wordt 
ondernomen, gevolgen kan hebben (in termen van slachtoffers, materiële schade, 
etc.).  
 De ILT definieert twee vormen van onderzoek, het bij wet opgedragen onderzoek en 
onderzoek op verzoek.  
Het bij wet opgedragen onderzoek bestaat uit het ongevalsonderzoek en in specifieke wetten 
genoemd onderzoek. 
Onderzoek op verzoek vindt plaats op verzoek van de bewindspersoon of op verzoek van 
een beleidsdirectie (beleidsmonitoringsonderzoek). Bij beide vormen van onderzoek treedt 
de ILT niet op als toezichthouder, maar voert zij het onderzoek uit omdat zij over de 
expertise en de kennis van het domein beschikt. 
3. De cijfers in de tabel betreffen klachten van passagiers in de luchtvaart. Dit is een overige 
 

Begrotingsstaten van het ministerie van Infrastructuur en Milieu voor 2018 (34775-XII) 
Antwoord: 
Ingevolge de Wet afschaffing plusregio’s (1 januari 2016) worden de uitkeringen op basis 
van de Wet BDU verkeer en vervoer niet meer aan provincies (en de voormalige) plusregio’s 
verstrekt. De BDU-middelen die de provincies en plusregio’s voor inwerkingtreding van de 
Wet afschaffing plusregio’s ontvingen zijn per ingang van 1 januari 2016 toegevoegd aan 
het provinciefonds. De middelen uit het provinciefonds kunnen de provincies aanwenden 
voor hun verkeer- en vervoeraangelegenheden. 
De openbare lichamen als bedoeld in artikel 20, derde lid, van de Wet personenvervoer 
2000, de twee zogeheten vervoerregio’s, ontvangen wel een uitkering op basis van de Wet 
BDU verkeer en vervoer. Dat zijn de Stadsregio Amsterdam en de Metropoolregio Rotterdam 
Den Haag. 
  
236 Vraag: 
Waar komt de 'pot' investeringsruimte voor 2029, 2030 en 2031 vandaan? 
 
Antwoord: 
In de kabinetsreactie bij het IBO Flexibiliteit in de infrastructurele planning (Kamerstukken II 
2016–2017 34 550 A, nr. 5) is besloten om bij de begroting van 2017 het 
Infrastructuurfonds met twee jaar te verlengen (2029 en 2030) en vanaf ontwerpbegroting 
2018 jaarlijks. De investeringsruimte is het saldo van de hoogte van de totale budgetten bij 
de verlenging van het Infrastructuurfonds en de doorlopende verplichtingen (zoals DBFM en 
beheer en onderhoud). 
 
237 Vraag: 
Op welk onderdeel is de uitwerking te vinden van de bedragen onder artikel 18.16 
Reservering Omgevingswet voor 2029 (€22.680 (x 1000)) en 2030 (€22.680 (x 1000))? 
 
Antwoord: 
Op artikel 18.16 Reservering Omgevingswet staat in 2029 € 5.670 (x1.000) en in 2030 € 
22.680 (x1.000). De verantwoording en uitwerking van de plannen vindt plaats op 
beleidsartikel 13.05 op de begroting HXII. Hier wordt toegelicht wat er gebeurt in het kader 
van de stelselherziening van het omgevingsrecht, waaronder de implementatie 
Omgevingswet (invoeringsbegeleiding, centraal infopunt en ontwikkeling van een Digitaal 
Stelsel Omgevingswet). 
 
238 Vraag: 
Kunt u de Kamer het recente financiële jaarverslag van het PBL doen toekomen, gelet op het 
gegeven dat in het verleden financiële en algemene informatie van het PBL toegankelijker en 
vooral vollediger te vinden was? Bent u bereid het PBL door te lichten over input en output, 
aangezien simpele kengetallen, zoals de hoeveelheid fulltime-equivalent (fte) en kosten niet 
in het jaarverslag te vinden zijn? 
 
Antwoord: 
De financiële verantwoording van het PBL is onderdeel van die van het departement van 
IenM, het PBL heeft net als de andere planbureaus geen zelfstandig financieel jaarverslag. 
Het PBL had in 2016 een vaste formatie van 175 fte, en de apparaatskosten bedroegen €27 
mln. (zie ook antwoord bij vraag 240). Jaarlijks wordt door het PBL een werkprogramma 
opgesteld, dat met de verschillende departementen wordt afgestemd en in de Ministerraad 
wordt besproken. Naast de controle door het Begeleidingscollege van PBL, vinden er 
periodiek visitaties plaats om de kwaliteit van het geleverde werk en de organisatie van PBL 
als geheel vast te stellen. Daarnaast voert het PBL onder meer in opdracht van IenM en EZ 
onderzoeken uit en legt voor die onderzoeken verantwoording af over de daaraan bestede 
middelen. Voor aanvullende doorlichting is op dit moment geen aanleiding. In de 
toekomstige jaarverslagen van het PBL worden ook gegevens opgenomen over de 
hoeveelheid fulltime-equivalent (fte) en kosten.  
 
 
 

Begrotingsstaten van het ministerie van Infrastructuur en Milieu voor 2018 (34775-XII) 
in op zijn Kerntaken tenzij er sprake is van ziekte, piekmomenten of indien schaarse kennis 
zich niet laat werven. Omdat het hier gaat om een programma met een sterke ICT 
component en deze kennis schaars is bestaat deze bezetting uit een mix van eigen 
personeel en inhuur. Naar verwachting wordt de organisatie in aanloop naar de 
inwerkingtredingsdatum van de wet afgebouwd.  
 
242 Vraag: 
Hoeveel fte werken (tot en met 2021) aan de implementatie van de Omgevingswet? Zijn dit 
externen, extra inhuur of iets anders? 
 
Antwoord: 
Het aan RWS toegevoegde budget voor de implementatie Omgevingswet veranderopgave 
Rijk en transitie RWS komt overeen met 89 fte aan capaciteit in 2017, 153 fte in 2018, 44 
fte in 2019 en 28 fte in 2020. Het betreft hier een mix van eigen personeel en inhuur. 
 
243 Vraag: 
Kan de Omzet IenM uitgesplitst worden per branche? 
 
Antwoord: 
Cijfers over 2018  ( *€1000) 
Afval, industrie en bedrijven     23.122 
Rail en wegvervoer                  23.751 
Scheepvaart                            19.418 
Luchtvaart                               16.399 
Water, producten en stoffen      20.624  
 
244 Vraag: 
Waar komt de toename in 2018 en volgende jaren van het bedrag voor inhuur externen 
vandaan ten opzichte van 2017? 
 
Antwoord: 
De ILT zet in 2018 in op versnelde vernieuwing van haar systemen voor 
informatievoorziening. Daarbij is meer aanvullende externe kennis nodig dan in 2017. 
Tevens vraagt de Koers-implementatie meer externe capaciteit in 2018.  
 
245 Vraag: 
Waarom zijn er per 2018 bij de ILT 39 mensen minder nodig dan in 2016? 
 
Antwoord: 
Deze daling is een gevolg van de meerjarige taakstelling Rutte II. Door de daling van 
beschikbare middelen (zie ook vraag 232) is er minder budget beschikbaar voor personeel 
en dat uit zich rekenkundig in 39 FTE. 
 
246 Vraag: 
Kunt u aangeven hoeveel fte zich bij het KNMI bezighouden met vulkaanuitbarstingen en 
wat de meerwaarde ervan is dat de KNMI zich hier überhaupt mee bezighoudt? 
 
Antwoord: 
Op het KNMI houdt 1 fte zich bezig met het monitoren en analyseren van vulkanische 
activiteit. Dit is van belang voor de uitvoering van de wettelijke taak en is relevant voor 
Caribisch Nederland (Saba en St Eustatius), zie RtMS, artikel 10. 
 
247 Vraag: 
Wanneer in 2017 valt de evaluatie van de NEa precies te verwachten? 
 
 
 

Begrotingsstaten van het ministerie van Infrastructuur en Milieu voor 2018 (34775-XII) 
252 Vraag: 
Is de mutatie bij ad 15 (van en naar Infrastructuurfonds ten behoeve van Eenvoudig beter) 
van €1500 (x 1000) een andere dan die op pagina's 18 en 20? Zo nee, wat is dit dan wel? 
Zo ja, waarom staat deze dan niet onder 98.01 van de tabel op pagina 209 geboekt? 
 
Antwoord: 
Op pagina’s 18 t/m 21 is de tabel “Begroting op hoofdlijnen” opgenomen. Hierin zijn de 
majeure mutaties van de begroting Hoofdstuk XII opgenomen. Mutaties groter dan € 1 
miljoen moeten daarnaast bij de betreffende artikelen worden toegelicht. Bepaalde majeure 
mutaties kunnen daardoor nogmaals worden toegelicht bij specifieke artikelen. 
Het betreft hier dus dezelfde mutatie. Deze mutatie is onderdeel van de mutaties die zijn 
beschreven onder ad 9 Eenvoudig Beter op pagina 20 als onderdeel van de begroting op 
hoofdlijnen. De mutatie bij ad 15 op pagina 209 wordt nogmaals specifiek toegelicht omdat 
dit op artikelonderdeel 98.02 wordt verantwoord. Deze mutatie hoort ook samen met de 
mutatie onder ad 4 bij artikelonderdeel 98.01. 
 
253 Vraag: 
Kan ad 18 (kosten voor functioneel en gebruiksbeheer van €640.000 per jaar, waarvan 
€320.000 door IenM betaald wordt, wat niet kan worden gedekt vanuit de begroting van 
Maritieme Zaken) worden uitgelegd? 
 
Antwoord: 
Het Maritiem Single Window is een ICT-voorziening die ‘draait’ op de Digipoort en door 
Logius in technische zin wordt beheerd. Naast het technische beheer is er voor ICT-
voorzieningen ook altijd functioneel en gebruikersbeheer nodig: het gaat dan onder meer 
om ondersteuning voor gebruikers en afnemers bij klachten en verzoeken tot wijziging. De 
Nationale Helpdesk Douane is hier bij uitstek voor geschikt, omdat deze dit soort taken ook 
voor andere ICT-voorzieningen uitvoert. De Douane is zelf bovendien de grootste afnemer 
van berichten die via het MSW worden uitgewisseld met het bedrijfsleven (de 
zeescheepvaart in dit geval). In een Bestuursovereenkomst hebben de bij het MSW 
betrokken partijen afgesproken dat de Douane als grootste afnemer en tevens uitvoerder 
van het beheer en IenM als beleidsverantwoordelijk ministerie de kosten van het functioneel 
en gebruikersbeheer van het MSW samen dragen. Voor de dekking van het IenM-deel 
worden de benodigde middelen overgeheveld uit het Infrafonds en verantwoord op 
beleidshoofdstuk XII op artikel 98. 
 
254 Vraag: 
Wat wordt bedoeld met 'Het toegevoegde inhuurbudget wordt gebruikt voor 
kennis/expertise die niet binnen IenM beschikbaar is'? Wat voor expertise mist er? 
 
Antwoord: 
Het gaat hier voornamelijk om inhuur op het gebied van Intelligente Transportsystemen. De 
aard van de activiteiten heeft een sterk IT innovatief karakter. 
 
255 Vraag: 
Waarom is ad 22 (ombouw programma Beter Benutten) een andere post dan ad 15 (mutatie 
in het kader van Eenvoudig Beter)? Indien dit dezelfde posten zijn, waarom staan deze dan 
niet - vanwege de transparantie - onder elkaar? 
 
Antwoord: 
Beter Benutten en Eenvoudig Beter zijn verschillende projecten en er is geen verband. 
 
256 Vraag: 
Hoe is het mogelijk dat er structureel 0,1 miljoen euro aan apparaatsontvangsten is begroot, 
terwijl nu niet duidelijk is waar deze ontvangsten betrekking op hebben? In welk jaar is dit 
begroot? Hoe weet men zeker dat dit geen openstaande schuld betreft? 
 
 

Begrotingsstaten van het ministerie van Infrastructuur en Milieu voor 2018 (34775-XII) 
Antwoord: 
Bij het schorsen van een kenteken wordt het tijdstip van de schorsing niet vastgelegd in het 
kentekenregister, maar alleen de datum. Hierdoor verliest de voertuighouder een deel van 
de eerste dag van de schorsing. Om dit verschil in het voordeel van de voertuighouder te 
laten uitvallen, heeft de RDW ervoor gekozen de schorsing een jaar plus een dag te laten 
duren. 
 
260 Vraag: 
Wat zijn de resultaten van de Green Deal Sportvelden die als doel heeft om in 2020 geen 
gewasbeschermingsmiddelen meer te gebruiken op sportvelden? 
 
Antwoord: 
Sportorganisaties spannen zich in voor de ontwikkeling van ‘good practices’ en ‘best 
practices’. Terreinbeheerders gebruiken die voor een chemievrij beheer van sportterreinen. 
De organisaties nemen daarnaast onder meer deel aan voorlichtingsbijeenkomsten over dat 
onderwerp. 
Het RIVM bepaalt op dit moment een nulsituatie. Mede op basis daarvan zullen in de 
evaluatie van de Green Deal de trends in het gebruik van gewasbeschermingsmiddelen 
worden bepaald.  
 
261 Vraag: 
Hoe vaak zijn er in 2015, 2016 en 2017 gesprekken gevoerd met Vewin en de natuur- en 
milieufederaties over de Green Deal Sportvelden en wat waren de resultaten hiervan? 
 
Antwoord: 
Vewin en de Natuur- en Milieufederaties voerden meerdere gesprekken, maar besloten hun 
directe betrokkenheid te verminderen nadat bepaalde concrete acties werden afgesproken. 
Zij hebben de sportorganisaties laten weten dat zij de Green Deal steunen en de wijze 
waarop die wordt ingevuld. Zij zullen partijen waar mogelijk ondersteunen bij het reduceren 
van het gebruik van gewasbeschermingsmiddelen op sportvelden tot een absoluut minimum 
in 2020.  
 
262 Vraag: 
De motie-Dijkstra/Cegerek (Kamerstuk 30196, nr. 400) lijkt nog niet geheel afgerond, klopt 
dat? Welke doelen zijn er voor de periode 2020-2030? Wanneer worden die bekend? 
 
Antwoord: 
De Europese Commissie heeft op 30 november 2016 een voorstel voor herziening van de 
Richtlijn hernieuwbare energie voor de periode 2020 – 2030 gepresenteerd. Hierin staan 
onder meer bijmengpercentages voor de verschillende typen biobrandstoffen. De 
onderhandelingen over dit voorstel zijn in volle gang. Ik laat op dit moment een impact 
assessment uitvoeren naar het Europese voorstel en dit zal ik voor het einde van het jaar 
aan uw Kamer sturen. Verwacht wordt dat de onderhandelingen over de Richtlijn in 2018 
worden afgerond. Dan zal duidelijk worden welke ruimte er is om biobrandstoffen bij te 
mengen. 
 
263 Vraag: 
Op welke wijze is de motie-Smaling/Cegerek op Kamerstuk 29383, nr. 268 in uitvoering? 
Wanneer kan de afdoening hiervan worden verwacht? 
 
Antwoord: 
In de motie Smaling Cegerek wordt gevraagd naar goede afstemming tussen de wet VTH en 
de omgevingswet. De wet VTH zal via de Invoeringswet Omgevingswet worden ingebouwd in 
de Omgevingswet. Deze invoeringswet ligt ter advisering voor bij de Raad van State. Bij de 
implementatie van de Omgevingswet zal er ook aandacht zijn voor de invulling van de 
verschillende rollen bij vergunningverlening, toezicht en handhaving. 
 
 

Begrotingsstaten van het ministerie van Infrastructuur en Milieu voor 2018 (34775-XII) 
van State. In mijn brief (TK 33118, nr. 95) aan uw Kamer over de voortgang van het stelsel 
Omgevingswet heb ik aangegeven dat in het ontwerp-Omgevingsbesluit is geregeld dat het 
bevoegd gezag er zorg voor draagt dat de benodigde informatie voor het betrekken van 
burgers, bedrijven, maatschappelijke organisaties en bestuursorganen op een toegankelijke 
wijze beschikbaar is. Daarmee is de motie uitgevoerd. 
 
268 Vraag: 
Naar aanleiding van de toezegging over duurzaam hout: is het dossier duurzaam hout nu 
definitief afgerond en opgelost? 
 
Antwoord: 
Over de toezegging om in overleg met Europese lidstaten de haalbaarheid te onderzoeken 
van harmonisatie of een mogelijk gezamenlijke toetsing van MTCS is uw Kamer 
geïnformeerd middels de brief over de monitor duurzame agrogrondstoffen (Kamerstuk 32 
266, nr. 9). Over de positie van MTCS in het inkoopbeleid heb ik u per brief (Kamerstuk 30 
196, nr. 504) geïnformeerd. MTCS is net als FSC en koepelkeurmerk PEFC volledig 
geaccepteerd als bewijs voor duurzaam bosbeheer in het inkoopbeleid. 
 
269 Vraag: 
Waarom is dit onderzoek naar decentrale concessieverlening nog niet gestart? Waarover 
moeten dit jaar nog afspraken worden gemaakt: over het onderzoek of over het 
decentraliseren van de concessie? 
 
Antwoord: 
De afspraken die nog gemaakt moesten worden hebben betrekking op het moment waarop 
het onderzoek gestart wordt. Zowel uw Kamer (Kamerstuk 29684, nr. 131) als de Provincie 
Friesland (in het coalitieakkoord) roepen op te onderzoeken of en hoe de concessieverlening 
van de veerdiensten naar de Waddeneilanden overgedragen kan worden aan de Provincie. Ik 
heb eind vorig jaar een eerste gesprek gevoerd met de verantwoordelijk gedeputeerde. De 
gedeputeerde heeft een positieve intentie uitgesproken. Hierbij vinden we het beiden van 
belang dat de visie op het vaargeulbeheer helder is. Het open planproces Ameland heeft 
hierover voor Ameland inmiddels voor de korte termijn duidelijkheid gegeven. Wanneer de 
lange termijn oplossingen meer vorm krijgen ben ik voornemens om samen met de 
Provincie Friesland in 2018 een onafhankelijk onderzoek uit te laten voeren naar de 
consequenties van de overdracht van het concessiebeheer en –verlening ter voorbereiding 
van politieke besluitvorming. De Provincie Friesland staat hier positief tegenover. 
 
270 Vraag: 
Wanneer komt de volgende Kamerbrief over windenergie, waarnaar u verwijst bij de 
toezegging dat de inventarisatie van de risico's van windturbines, in relatie tot de 
risicokaarten, zal worden betrokken bij de regelgeving ten aanzien van de Omgevingswet? 
Op welke wijze zal de regelgeving ten opzichte van windturbines gaan 'landen' in de 
Omgevingswet? 
 
Antwoord: 
De algemene regels over externe veiligheid die voor windturbines in 2011 zijn opgenomen in 
het Activiteitenbesluit gaan beleidsneutraal over in het Besluit activiteiten leefomgeving, één 
van de besluiten ter uitvoering van de Omgevingswet. De regels die betrekking hebben op 
de ruimtelijke inpassing van windturbines worden opgenomen in het Besluit kwaliteit 
leefomgeving. 
Specifiek voor de mogelijke risicoverhogende effecten van windturbines op activiteiten met 
gevaarlijke stoffen geldt dat voor buisleidingen dit al in bestaande regelgeving is opgenomen 
(Regeling externe veiligheid buisleidingen). Dergelijke regels staan ook in het ontwerp-
Besluit kwaliteit leefomgeving. De risico’s van windturbines op overige activiteiten met 
gevaarlijke stoffen (bijvoorbeeld Brzo-bedrijven, Basisnet Weg, Spoor, Water) worden nog 
geïnventariseerd. Zodra er meer zicht is op de consequenties zal ik u laten weten hoe dit 
kan worden ingepast in het genoemde besluit.  
 

Begrotingsstaten van het ministerie van Infrastructuur en Milieu voor 2018 (34775-XII) 
Antwoord: 
De resultaten van de evaluatie van de Stichting Bodemcentrum uitgevoerd door Ernst & 
Young Advisory zijn in maart 2017 beschikbaar gekomen. De resultaten zijn onder meer 
toegepast bij het verstrekken van de opdracht aan Stichting Bodembeheer Nederland, de 
opvolger van de Stichting Bodemcentrum. 
De evaluatie van de Code Maatschappelijke Participatie wordt voorafgaand aan het NO MIRT 
2017 aan uw kamer verzonden. De aanbevelingen uit dit rapport worden uitvoerig 
bestudeerd en worden meegenomen in het MIRT waar de aanbevelingen een nuttige 
bijdrage leveren.  
 
275 Vraag: 
Hoeveel wordt er in totaal uitgegeven aan concrete maatregelen gericht op het tegengaan 
van klimaatverandering? Welke maatregelen zijn dat? 
 
Antwoord: 
Klimaatbeleid beslaat een groot aantal sectoren, zoals landbouw, gebouwde omgeving, 
transport, industrie en is onderdeel van het beleid van verschillende departementen. Daarbij 
draagt het ingezette beleid in veel gevallen bij aan het tegengaan van klimaatverandering, 
maar is niet per definitie de primaire inzet. Het is daarom niet mogelijk om binnen de totale 
beleidsuitgaven, de specifieke uitgaven voor klimaat te onderscheiden. 
 
 
 

