 
 
 
  
Voorstel van Wet tot wijziging van onder meer de Wet educatie en 
beroepsonderwijs inzake regionale samenwerking voortijdig schoolverlaten en 
jongeren in een kwetsbare positie  
 
 
 
Voorstel van wet 
 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is de Wet educatie en 
beroepsonderwijs en enige andere wetten te wijzigen om de regionale samenwerking 
voortijdig schoolverlaten te verbeteren en uit te breiden met bepaalde doelgroepen en 
overlegpartijen; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
 
Artikel I 
De Wet educatie en beroepsonderwijs wordt als volgt gewijzigd. 
 
A 
Artikel 1.1.3 wordt gewijzigd als volgt: 
1. In het eerste lid wordt na “8.2.2a” ingevoegd: , 8.3.4, eerste en tweede lid, 8.3.5. 
2. In het tweede lid wordt na “8.2.2a” ingevoegd: , 8.3.4, eerste en tweede lid, 8.3.5. 
 
B 
Aan artikel 8.1.1d wordt, onder aanduiding van de bestaande tekst als eerste lid, een lid 
toegevoegd, luidend: 
2. In afwijking van het eerste lid staat de toelating tot opleidingen voortgezet algemeen 
volwassenenonderwijs tevens open voor degenen die niet meer zijn ingeschreven bij een 
school voor voortgezet onderwijs, in de loop van het studiejaar de leeftijd van 18 jaren 
bereiken en op grond van artikel 8.3.2 naar de desbetreffende opleiding zijn 
doorverwezen. 
 
C 
Het opschrift van hoofdstuk 8, titel 3, komt te luiden: 
 W7502.K-2 1 

B 
Artikel 162b wordt gewijzigd als volgt: 
1. Het opschrift komt te luiden: Artikel 162b. Bestrijden voortijdig schoolverlaten 
en volgen van jongeren in een kwetsbare positie door gemeente. 
2. In het eerste lid wordt de vierde volzin vervangen door: Burgemeester en wethouders 
volgen de deelname aan onderwijs en arbeidsmarkt van de personen, bedoeld in artikel 
162a, tweede lid, die de leeftijd van 23 jaren nog niet hebben bereikt. Voor de 
uitvoering van de eerste, tweede en vierde volzin kunnen bij ministeriële regeling nadere 
voorschriften worden vastgesteld. 
3. In het vijfde lid, eerste volzin, wordt na “Onze Minister” ingevoegd: onverminderd 
artikel 162c1, vierde lid,. 
 
C 
Na artikel 162c wordt een artikel toegevoegd: 
 
Artikel 162c1. Regionaal programma, regionaal bestuurlijk overleg en regionale 
maatregelen  
1. Burgemeester en wethouders in een regio als bedoeld in artikel 162b, tweede lid, en 
de in dat lid bedoelde scholen, instellingen en organisaties stellen telkens voor een 
periode van vier jaren een regionaal programma op met maatregelen ter voorkoming en 
bestrijding van voortijdig schoolverlaten van jongeren tussen twaalf en drieëntwintig 
jaar. Het programma heeft mede betrekking op leer- en kwalificatieplichtigen en het 
volgen door burgemeester en wethouders van de deelname aan onderwijs en 
arbeidsmarkt van de personen, bedoeld in artikel 162b, eerste lid, vierde volzin. 
2. Burgemeester en wethouders in een regio als bedoeld in artikel 162b, tweede lid, en 
de in dat lid bedoelde scholen, instellingen en organisaties voeren regionaal bestuurlijk 
overleg over de totstandkoming van het regionaal programma en de uitvoering en 
financiering van de daarin opgenomen maatregelen. Bij het overleg worden tevens de 
domeinen arbeid en zorg betrokken. 
3. Burgemeester en wethouders van de contactgemeente coördineren het regionaal 
bestuurlijk overleg, de totstandkoming van het regionaal programma en de uitvoering en 
financiering van de daarin opgenomen regionale maatregelen.  
4. De specifieke uitkering, bedoeld in artikel 162b, vijfde lid, is mede bestemd voor de 
uitvoering van het regionaal programma.  
5. Burgemeester en wethouders van de contactgemeente geven in de effectrapportage, 
bedoeld in artikel 162b, zevende lid, aan hoe de domeinen arbeid en zorg bij het 
regionale bestuurlijk overleg zijn betrokken en welke resultaten hiermee zijn bereikt. 
 
 
Artikel III 
De Wet op het voortgezet onderwijs wordt als volgt gewijzigd. 
 
A 
In artikel 17a, negende lid, wordt na de eerste volzin ingevoegd: Het 
samenwerkingsverband nodigt het bevoegd gezag van een instelling als bedoeld in 
artikel 1.1.1, onderdeel b, van de Wet educatie en beroepsonderwijs met een of meer 
vestigingen in het gebied van het samenwerkingsverband uit voor het overleg met 
burgemeester en wethouders over het onderdeel van het ondersteuningsplan, bedoeld in 
artikel 17a, achtste lid, onder a.  
 
B 
Het opschrift van titel IVB komt te luiden: 
Titel IVB. Bestrijden voortijdig schoolverlaten en volgen van jongeren in een kwetsbare 
positie. 
 
 
C 
 W7502.K-2 3 

Lasten en bevelen dat deze in het Staatsblad zal worden geplaatst en dat alle 
ministeries, autoriteiten, colleges en ambtenaren die zulks aangaat, aan de nauwkeurige 
uitvoering de hand zullen houden. 
 
 
Gegeven 
 
 
 
 
 
 
 
De Minister van Onderwijs,  
Cultuur en Wetenschap, 
  
 W7502.K-2 5 

Voor een deel van de jongeren is het behalen van een startkwalificatie (tijdelijk) niet 
haalbaar. Met name voor jongeren uit het praktijkonderwijs (pro), het voortgezet 
speciaal onderwijs (vso), de basisberoepsgerichte leerweg van het voorbereidend 
middelbaar beroepsonderwijs (vmbo-bb) en de entreeopleiding en (deels) niveau 2 van 
het middelbaar beroepsonderwijs (mbo) is extra aandacht nodig om ook hen een 
kansrijk toekomstperspectief te bieden. Deze jongeren bevinden zich in een kwetsbare 
positie. Tijdens de overstap naar vervolgonderwijs of de arbeidsmarkt lopen zij extra 
risico om tussen wal en schip te vallen. Op die momenten hebben zij extra begeleiding 
nodig, van partijen uit het onderwijs, zorg én het arbeidsdomein. Om alle jongeren 
tussen 12 en 23 jaar zonder startkwalificatie ondersteuning te bieden, is een stevige 
regionale samenwerking tussen gemeenten en onderwijsinstellingen nodig die als 
vangnet dient. Die samenwerking is echter nog lang niet altijd sluitend. 
 
Sinds 2002 heeft de regering hoge prioriteit gegeven aan het tegengaan van 
schooluitval. In dat jaar verlieten jaarlijks nog 71.000 jongeren het onderwijs zonder 
startkwalificatie. De aanpak van vsv is vanaf 2008 geïntensiveerd met het programma 
Aanval op Schooluitval en het afsluiten van convenanten in alle 39 regio’s voor de 
bestrijding van voortijdig schoolverlaten (RMC-regio’s) tussen onderwijsinstellingen, 
gemeenten en het ministerie van Onderwijs, Cultuur en Wetenschap (OCW). Gemeenten 
zijn verantwoordelijk voor de uitvoering van de Leerplichtwet en hebben met de  
Regionale Meld- en Coördinatiefunctie voortijdig schoolverlaten (RMC-functie) de taak 
om een regionaal netwerk van partijen samen te stellen voor de bestrijding van vsv.  De 
vsv-aanpak bleek goed te werken. Uit de evaluatie van de vsv-aanpak blijkt dat de 
regionale aanpak met een bestuurlijk vsv-overleg en regionaal programma met vsv-
3
maatregelen hebben bijgedragen aan de afname van het aantal vsv’ers. In 2016 kwam 
het aantal nieuwe vsv’ers uit op 24.451, waarmee de doelstelling van maximaal 25.000 
nieuwe vsv’ers in 2016 is gehaald. Dat betekent echter niet dat het probleem van 
voortijdig schoolverlaten duurzaam is opgelost. De komende jaren zijn er drie 
uitdagingen voor de aanpak van vsv.  
 
Ten eerste is het nodig de huidige aanpak te verduurzamen. Het is geen gegeven dat 
het aantal nieuwe vsv’ers ieder jaar onder de 25.000 blijft. Ten tweede vallen nog steeds 
jaarlijks ongeveer 25.000 jongeren uit zonder startkwalificatie, terwijl uit cijfers en 
onderzoek blijkt dat zij mét startkwalificatie een beter toekomstperspectief hebben op de 
4
arbeidsmarkt en in de maatschappij . Daarom heeft de regering een nieuwe doelstelling 
5
geformuleerd: in 2021 mogen er niet meer dan 20.000 vsv’ers per schooljaar zijn. Dit 
is een reële doelstelling; uit analyse van de uitvalcijfers en de kennis van betrokkenen 
bij gemeenten en instellingen, lijkt dit goed haalbaar. Het is irreëel te verwachten dat er 
in de toekomst  helemaal geen vsv meer zal zijn. Er zal altijd een groep jongeren 
uitvallen door een combinatie van problemen en omstandigheden. Maar vsv kan nog 
wel, dankzij intensieve samenwerking, verder teruggedrongen worden. Ten derde was 
de aanpak van vsv met name gericht op nieuwe vsv’ers, maar de vervolgaanpak vsv 
beoogt daarnaast ook de oude vsv’ers te begeleiden naar onderwijs en/of de 
6
arbeidsmarkt. 
 
Om de nieuwe doelstelling te bereiken en ook oude vsv’ers terug naar het onderwijs te 
begeleiden is blijvende inzet van onderwijsinstellingen, gemeenten en andere 
samenwerkingspartners in de regio nodig. Voortzetting van de convenanten ligt niet voor 
de hand omdat deze altijd als tijdelijk waren bedoeld. Daarnaast waren de convenanten 
bedoeld om afspraken te maken over maatregelen gericht op nieuwe vsv’ers, omdat 
                                                
3
 Monitoring en evaluatie vsv-beleid 2012-2015 (Panteia, 2015). 
4
 Levin, The payoff to investing in educational justice, 2009:38; Ecorys, Maatschappelijke kosten 
baten analyse vsv, 2009; CPB, De prijs van gelijke zorg, bij CPB policy brief 2013/01. 
5
 Een vsv’er is een jongere tussen 12 en 23 jaar die geen startkwalificatie heeft en niet op een 
onderwijsinstelling staat ingeschreven 
6
 Nieuwe vsv’ers zijn jongeren tussen 12 en 23 jaar die gedurende het schooljaar het onderwijs 
hebben verlaten zonder startkwalificatie. Oude vsv’ers zijn jongeren tussen 12 en 23 jaar die al 
eerder dan het lopende schooljaar zijn uitgevallen zonder startkwalificatie. 
 W7502.K-2 7 

voortijdig schoolverlaten wordt in 2018 tussentijds geëvalueerd. Voor de evaluatie is 
financiële verantwoordingsinformatie nodig, vandaar dat tijdelijk voor een specifieke 
uitkering is gekozen. Op basis van de evaluatie zal in 2019 worden besloten of en hoe de 
specifieke uitkering omgevormd zal worden.  
 
2.3. Uitbreiding regionale samenwerking vsv met volgen van leerlingen uit 
praktijkonderwijs en voortgezet speciaal onderwijs  
In het wetsvoorstel wordt voorgesteld om de deelname aan onderwijs en arbeidsmarkt 
van jongeren afkomstig uit praktijkonderwijs en voortgezet speciaal onderwijs door de 
RMC-functie van de gemeente te laten volgen totdat ze 23 jaar worden (nieuwe volzin in 
artikel 8.3.2, eerste lid, WEB, 162b, eerste lid, WEC en 118h, eerste lid, WVO).  
Jongeren afkomstig uit het pro en het vso hebben veelal moeite om zelf (begeleid) werk 
te vinden. Pro- en vso-scholen hebben al de taak om hun leerlingen voor te bereiden op 
de overstap naar de arbeidsmarkt, hen daarbij te ondersteunen en daarna gedurende 
twee jaar te blijven volgen. Daarover maken ze al afspraken met gemeenten; voorheen 
gebeurde dat in de Wajong-netwerken. Met de inwerkingtreding van de Participatiewet is 
het aan gemeenten om die samenwerking voort te zetten. Tussen pro- en vso-scholen 
en gemeenten is niet altijd helder belegd wie op welk moment verantwoordelijk is voor 
het volgen van de jongeren. Daardoor raakt een deel van de jongeren na verloop van 
tijd buiten beeld en wordt daardoor niet goed begeleid. De reden is dat zij tot het eind 
van het schooljaar waarin ze 16 jaar worden in beeld zijn bij de gemeente (zij zijn 
leerplichtig), maar daarna zijn ze uitgezonderd van de kwalificatieplicht (behalve vso-
jongeren met uitstroomprofiel vervolgonderwijs). Leerlingen uit het pro en vso vallen 
daardoor niet onder de definitie van een voortijdig schoolverlater, waardoor ze ook niet 
onder de doelgroep van de RMC-functie vallen. 
De taak om deze jongeren te laten volgen totdat ze 23 jaar worden, past om een aantal 
redenen bij de RMC-functie. Binnen de RMC-functie hebben de gemeenten de meeste 
jongeren in beeld: De RMC-functie monitort reeds alle jongeren tussen 18 en 23 jaar 
zonder startkwalificatie, inclusief pro- en vso-leerlingen tussen 18 en 23 jaar zonder 
werk. De gemeenten kunnen snel de juiste partijen inschakelen wanneer blijkt dat een 
jongere hulp nodig heeft omdat deze dreigt vast te lopen bij het vinden van (duurzaam) 
werk of vervolgonderwijs.  
 
De gemeente monitort de jongeren zowel op een kwantitatieve als kwalitatieve manier. 
Door kwantitatief te monitoren ziet de gemeente met behulp van onderwijs- en SUWI 
gegevens in welke positie (school, werk, uitkering) jongeren zich bevinden. Door 
periodiek in gesprek te blijven met jongeren kan de gemeente bepalen hoe het met de 
jongere gaat en welke ondersteuning hij of zij op dat moment nodig heeft. Dat betekent 
niet dat de RMC-functie van gemeenten alle jongeren uit de doelgroep ook zelf moet 
begeleiden. De RMC-functie heeft wel de taak om met betrokken partijen afspraken te 
maken over wie de ondersteuning verzorgt.  De RMC-functie heeft in de eerste plaats 
alle jongeren in beeld en kent hun situatie. Wanneer het fout gaat of dreigt te gaan 
kunnen de gemeenten één van de partners uit het netwerk inschakelen, zodat de 
jongere snel wordt geholpen en niet tussen wal en schip valt. 
 
Aanvullend op dit wetsvoorstel zal regelgeving worden voorbereid die mogelijk maakt 
dat de voor de uitvoering van de betreffende taak benodigde gegevens (rechtstreeks) 
aan gemeenten wordt verstrekt. Het gaat dan om bepaalde onderwijsgegevens van de 
volledige groep van jongeren van 16 tot 23 jaar behorende tot de doelgroep van vsv en 
jongeren in een kwetsbare positie. De wijziging in de gegevensverstrekking wordt niet 
meegenomen in het voorliggende wetsvoorstel, omdat al een algehele herziening van 
het systeem van de gegevensverstrekking over onderwijsdeelnemers wordt voorbereid 
(wetsvoorstel Algemene wet onderwijs).  
 
 W7502.K-2 9 

van arbeidstoeleiding en zorgondersteuning voor jongeren in de wet opgenomen. Het is 
ook nadrukkelijk niet de bedoeling om bevoegdheden van individuele gemeenten aan te 
passen en samen te voegen. Het gaat juist om betere samenwerking tussen de 
betrokken instanties.  
Jongeren in een kwetsbare positie hebben soms te maken met een opeenstapeling van 
problematiek. Dat betekent dat meerdere partijen zich op verschillende momenten met 
de ondersteuning van deze groep bezighouden. Om te voorkomen dat jongeren in een 
kwetsbare positie uitvallen tijdens de overstap naar vervolgonderwijs of de arbeidsmarkt 
is het nodig dat deze partijen op regionaal niveau afspraken met elkaar maken over hoe 
ze deze jongeren ondersteunen.  
Aansluiting met domein arbeid 
Jongeren die zonder startkwalificatie zijn uitgevallen, hebben vaak moeite om zelf werk 
te vinden en hebben daar ondersteuning van de gemeente bij nodig. Het uitgangspunt 
van de aanpak van vsv blijft dat jongeren een startkwalificatie moeten behalen om hun 
kansen op de arbeidsmarkt te vergroten. Maar sommige jongeren gedijen beter als ze 
aan het werk zijn en keren soms later terug naar het onderwijs, of scholen zich via hun 
werk bij. De overstap van uitgevallen jongeren van onderwijs naar werk verloopt vaak 
niet soepel, vooral omdat er niet altijd een overdracht plaatsvindt tussen de school, de 
leerplicht- of RMC-ambtenaar en de dienst Werk & Inkomen die jongeren daadwerkelijk 
naar werk begeleidt. Daarom is het van belang dat de partijen die betrokken zijn bij het 
bestrijden van vsv, onderwijsinstellingen, leerplicht en de RMC-functie, afspraken maken 
met de dienst Werk & Inkomen van gemeenten over hoe ze willen samenwerken om de 
overstap naar de arbeidsmarkt van deze jongeren te versoepelen. Die afspraken zijn in 
2016 onder de tijdelijke Aanpak Jeugdwerkloosheid van de ministeries van SZW en OCW 
tot stand gekomen en moeten nu in de regio structureel worden voortgezet. De aanpak 
van vsv en jeugdwerkloosheid heeft geleerd dat als partijen in de regio samenwerken, 
ze jongeren beter in beeld krijgen en hen gerichter kunnen ondersteunen. Dat heeft 
ertoe geleid dat het aantal jongeren dat voortijdig de school verlaat flink is afgenomen 
en dat meer jongeren terug naar school zijn geleid door de gemeente. 
 
De aansluiting met het domein arbeid is noodzakelijk om in de regio op te pakken. De 
problematiek van vsv en de in sommige gevallen tekortschietende aansluiting op de 
arbeidsmarkt van jongeren in een kwetsbare positie beperkt zich immers niet tot de 
grenzen van de gemeente. Bij het organiseren van regionale overleggen en het maken 
van bestuurlijke afspraken is een coördinerende rol weggelegd voor de RMC-
contactgemeente. Dit past bij de huidige wettelijke taak van deze gemeente in het kader 
van de aanpak van vsv.  
  
Aansluiting met het domein zorg 
Door jeugdhulp en maatschappelijke ondersteuning te laten aansluiten op de aanpak van 
vsv kunnen problemen eerder gesignaleerd worden, waardoor uitval wordt voorkomen. 
Jongeren krijgen immers sneller hulp. Het onderwijs kan een deel van deze 
ondersteuning zelf bieden: scholen uit het voortgezet onderwijs en mbo-instellingen 
hebben namelijk de taak om hun leerlingen of studenten passend onderwijs te bieden. 
Naast het onderwijs hebben gemeenten sinds de decentralisaties een belangrijke taak in 
het bieden van jeugdhulp en het toeleiden en begeleiden naar (vervolg)onderwijs en/of 
bij het vinden van werk. Jongeren die zijn uitgevallen en eerst behoefte hebben aan 
jeugdhulp voordat ze weer terug kunnen naar het onderwijs, kunnen op deze manier 
sneller worden geholpen.  
 
In verband met het voorgaande krijgt de RMC-contactgemeente op grond van het 
voorliggende wetsvoorstel de verantwoordelijkheid om andere betrokken partijen 
periodiek uit te nodigen voor het regionaal bestuurlijk vsv-overleg. Daarmee wordt het 
reeds bestaande overleg dus uitgebreid naar een regionaal overleg over jongeren in een 
kwetsbare positie. Daartoe wordt de bestaande taak van de RMC-contactgemeente om 
 W7502.K-2 11 

samenwerkingsverbanden, als gemeenten en mbo-instellingen hebben afzonderlijk de 
taak om jongeren ondersteuning te bieden. Het is hun gezamenlijke 
verantwoordelijkheid om met elkaar te spreken over de onderlinge aansluiting van het 
ondersteuningsaanbod in hun regio.  
 
De mate waarin mbo-instellingen met gemeenten en samenwerkingsverbanden 
afspraken maken over de afstemming over de ondersteuning die al deze partijen bieden, 
verschilt momenteel per regio. Er zijn regio’s waarin mbo-instellingen betrokken zijn bij 
het maken van afspraken tussen het samenwerkingsverband en de gemeenten, maar 
het landelijke beeld is dat het mbo niet structureel is aangesloten. Dat komt mede 
doordat een wettelijke verplichting hiertoe ontbreekt en partijen elkaar nog niet altijd 
weten te vinden.  
 
Overleg over samenwerking moet leiden tot afspraken die uiteindelijk leiden tot betere 
ondersteuning voor alle jongeren. Het mag niet zo zijn dat niet duidelijk is welke 
ondersteuning een jongere nodig heeft, omdat op bestuurlijk niveau niet of weinig wordt 
11
samengewerkt. In een briefadvies van 5 december 2016 waarschuwt de Onderwijsraad 
voor het risico van ongelijkheid in onderwijskansen als gevolg van de decentralisatie in 
passend onderwijs. Aangezien gemeenten de ondersteuning die ze bieden op 
verschillende manieren vormgeven, kan dit tot gevolg hebben dat studenten met 
dezelfde problematiek binnen dezelfde opleiding verschillende ondersteuning krijgen, 
afhankelijk van de gemeente waarin ze wonen. Uit een evaluatie over de invoering van 
passend onderwijs in het mbo blijkt dat ook mbo-instellingen voor wat betreft de 
afstemming met gemeenten ruimte zien voor verbetering. Daarom is regionale 
afstemming over de ondersteuning in de regio van belang. 
 
Om te bevorderen dat mbo-instellingen, gemeenten en samenwerkingsverbanden 
afspraken maken over de aansluiting van de ondersteuning die zij bieden, wordt 
voorgesteld om in de WEB (nieuw artikel 8.3.5) een verplichting voor mbo-instellingen 
op te nemen om aan te sluiten bij het overleg tussen gemeenten en 
samenwerkingsverbanden passend onderwijs voor het voortgezet onderwijs, maar alleen 
voor de regio’s van samenwerkingsverbanden waar die instelling één of meerdere 
vestigingen heeft.  
 
De reden om mbo-instellingen alleen aan te laten sluiten in de regio van het 
samenwerkingsverband waar ze één of meerdere vestigingen hebben,  is dat een 
verplichting voor mbo-instellingen om bij ieder overleg met gemeenten waar studenten 
van de instelling vandaan komen aanwezig te zijn praktisch niet uitvoerbaar is. Mbo-
instellingen bieden namelijk onderwijs aan studenten uit een groot aantal gemeenten, 
waarmee zij verplicht zouden worden met al deze gemeenten afzonderlijk afspraken te 
maken. Het is nog steeds mogelijk dat mbo-instellingen aansluiten bij een overleg in een 
regio waar ze weliswaar geen vestiging hebben, maar waar veel studenten van de 
instelling vandaan komen. Verder wordt voorgesteld om in de WVO (nieuwe tweede 
volzin van artikel 17a, negende lid) te bepalen dat de samenwerkingsverbanden passend 
onderwijs de mbo-instellingen uitnodigen voor dit overleg, mits de mbo-instelling één of 
meerdere vestigingen heeft in het gebied van het samenwerkingsverband. Daarmee 
ontstaat een wederzijdse verplichting voor samenwerkingsverbanden en mbo-
instellingen om met elkaar in overleg te treden.  
 
De voorgestelde verplichting heeft alleen betrekking op de aansluiting van mbo-
instellingen bij het overleg, met het doel om tot een samenhangend 
ondersteuningsaanbod in de regio te komen. Het is aan de betrokken partijen zelf om 
hier invulling aan te geven; er wordt niet bij wet voorgeschreven welke afspraken de 
partijen moeten maken. Dat maakt maatwerk mogelijk. Wel kan worden gedacht aan de 
volgende onderwerpen: 
                                                
11
 https://www.onderwijsraad.nl/upload/documents/publicaties/volledig/Passend-onderwijs-def.pdf, dd. 
2016.12.05 
 W7502.K-2 13 

4. Uitvoerbaarheid en handhaafbaarheid 
DUO noemt het wetsvoorstel uitvoerbaar. Op voorstel van DUO is de memorie van 
toelichting op een aantal onderdelen verhelderd. 
Met ingang van schooljaar 2016-2017 is gestart met het vervolg van de aanpak om vsv 
terug te dringen en jongeren in een kwetsbare positie te begeleiden. De gehele huidige 
aanpak zal in het najaar van 2018 tussentijds geëvalueerd worden. Ook zal na afloop 
van de huidige periode van de vierjarige regionale plannen, in 2020 de aanpak opnieuw 
onder de loep genomen worden.   
 
 
5. Administratieve lasten 
De administratieve lasten voor onderwijsinstellingen nemen als gevolg van dit 
wetsvoorstel licht af ten opzichte van de bestaande situatie. Dat komt doordat 
gemeenten verantwoordelijk worden voor de uitvoering en verantwoording van een deel 
van de maatregelen uit het regionaal programma vsv. Voorheen lag die 
verantwoordelijkheid volledig bij onderwijsinstellingen. Onderwijsinstellingen hoeven dus 
niet meer voor alle regionale vsv-maatregelen subsidie aan te vragen en verantwoording 
af te leggen. Gemeenten en onderwijsinstellingen maken nu al op regionaal niveau met 
elkaar afspraken over de aanpak van voortijdig schoolverlaten en ondersteuning van 
jongeren in een kwetsbare positie en stellen een regionaal programma van maatregelen 
op. In totaal vormen de administratieve lasten voor onderwijsinstellingen in de tijdelijke 
vsv-aanpak ongeveer 0,5 % van de totale subsidie. Dat percentage neemt in de 
vervolgaanpak licht af.  
 
Als gevolg van dit wetsvoorstel ontvangen gemeenten een deel van de regionale 
middelen voor de bestrijding van vsv. Met die middelen financieren zij de uitvoering van 
maatregelen uit het regionaal programma. De bestaande informatieverplichting daarvoor 
bestaat uit het (mede) opstellen van het regionaal programma en het afleggen van 
financiële en beleidsmatige verantwoording van die middelen. Naar schatting liggen de 
administratieve lasten voor gemeenten voor de uitvoering van regionale vsv-
maatregelen ook op 0,5% van het totaal beschikbare bedrag. Gemeenten hoeven geen 
subsidieverzoek in te dienen om de financiële middelen te ontvangen, want ze 
ontvangen de middelen via een specifieke uitkering. Wel leggen ze financiële en 
beleidsmatige verantwoording af over besteding van die middelen. De financiële 
verantwoording geschiedt via het SiSa-systeem: gemeenten doen dat nu al voor de 
bestaande specifieke uitkering. De verantwoording over de uitbreiding van deze 
specifieke uitkering zorgt voor een minieme verhoging in de administratieve lasten. De 
administratieve lasten van de beleidsmatige verantwoording door gemeente nemen af. 
Gemeenten leggen nu al in de RMC-effectrapportage beleidsmatig verantwoording af 
over de activiteiten die ze hebben uitgevoerd; de bestaande effectrapportage wordt 
momenteel aangepast en treedt vanaf het schooljaar 2017-2018 in werking. Ten 
opzichte van de huidige RMC-effectrapportage zal de nieuwe rapportage aanzienlijk 
minder vragen bevatten, een grotere relatie hebben met (de maatregelen uit) het 
regionale programma en de regionale (bestuurlijke) overleggen en makkelijker in te 
vullen zijn doordat DUO al veel gegevens aanlevert. Hoewel lastig te becijferen, is de 
inschatting dat dit zal zorgen voor een afname in de administratieve lasten.  
De verplichting voor onderwijsinstellingen en gemeenten om in het regionaal vsv-overleg 
een besluit te nemen over toelating tot het vavo van 17-jarige leerlingen die in het 
komend schooljaar jaar 18 worden en niet zijn ingeschreven op een school, leidt niet tot 
een toename van de administratieve lasten voor onderwijsinstellingen en gemeenten. 
Naar verwachting zal een dergelijke bespreking maar een enkele keer per jaar 
voorkomen per regio, als agendapunt in al bestaande overleggremia. De besluiten die 
hierover worden genomen, worden geadministreerd, maar dit leidt niet tot een 
noemenswaardige toename in de administratieve lasten of nieuwe 
informatieverplichtingen.  
 
 W7502.K-2 15 

beschikbare middelen. Dit is opgenomen in de toelichting van de wet en de Regeling 
regionale aanpak voortijdig schoolverlaten 2017.  
 
Over de aansluiting van mbo-instellingen bij het overleg tussen 
samenwerkingsverbanden passend onderwijs voor het voortgezet onderwijs en 
gemeenten is op ambtelijk niveau overleg gevoerd met het ministerie van VWS, VNG, 
PO-Raad/Lecso, VO-raad en MBO Raad. 
 
De uitbreiding van de toegankelijkheid van het vavo wordt in de wet opgenomen naar 
aanleiding van een verzoek hiertoe door het landelijk netwerk van vavo-scholen aan de 
minister. 
 
 
9. Internetconsultatie 
Voorliggend wetsvoorstel is opengesteld voor internetconsultatie. Er zijn 29 reacties 
binnengekomen van verschillende partijen, zoals scholen uit het voortgezet onderwijs, 
mbo-instellingen, sectororganisaties en gemeenten. De internetconsultatie heeft geleid 
tot aanpassingen in de memorie van toelichting. Hieronder wordt nader ingegaan op de 
reacties op de vier gestelde vragen.  
 
Vraag 1: Hoe beoordeelt u de nieuwe taak voor de RMC-functie om leerlingen uit pro en 
vso vanaf 16 jaar te monitoren? 
 
Respondenten reageren positief op het voorstel om de taak van de RMC-functie te 
verbreden naar het monitoren van leerlingen uit het pro en vso vanaf 16 jaar. Ze vinden 
het een goede zaak dat deze kwetsbare groep jongeren nu beter in beeld komt bij 
gemeenten. De keuze voor de RMC-functie om deze taak uit te voeren is een logische. 
Wel vinden sommige respondenten het onduidelijk wat precies moet worden verstaan 
onder ’monitoren.’ Dit punt is verduidelijkt in de memorie van toelichting. 
Enkele respondenten wijzen erop dat gemeenten niet meer financiële middelen krijgen 
voor deze verruiming van hun taak. Onder vraag 4 wordt verder ingegaan op dit punt. 
 
Vraag 2: Hoe beoordeelt u de taak voor RMC om partijen uit de domeinen arbeid en zorg 
bij de regionale aanpak van vsv en jongeren in een kwetsbare positie te betrekken? 
 
De respondenten reageren ook positief op dit onderdeel van het wetsvoorstel. Dit is 
nodig om het vangnet voor voortijdig schoolverlaters en jongeren in een kwetsbare 
positie sluitend te krijgen. Enkele respondenten merken op dat dit in hun regio al 
gebeurt, en dat het goed is dat dit ook in de wet wordt opgenomen.  
 
Specificeer de betrokken partijen 
Een paar respondenten vragen of gespecificeerd kan worden welke partijen de RMC-
functie moet betrekken bij het regionaal bestuurlijk vsv-overleg. Een enkeling vindt het 
bovendien wenselijk dat er een wederzijdse verplichting komt tot deelname in de 
wetgeving waar deze partijen onder vallen.  
 
Het nader specificeren van de te betrekken partijen en opnemen van een wederzijdse 
verplichting is echter niet wenselijk en uitvoerbaar. In een eerder stadium is verkend of 
de partijen die moeten aansluiten, kunnen worden gedefinieerd. Met de decentralisatie 
van de jeugdhulp, WMO en Participatiewet is het belang van samenwerking tussen 
gemeenten benadrukt. Gemeenten hebben de vrijheid om zelf afspraken te maken over 
die samenwerking, en om zelf te bepalen hoe zij deze samenwerking organiseren. 
Daardoor is er een grote diversiteit in hoe de regio’s samenwerken en dat bestuurlijk 
organiseren. Het is daarom niet mogelijk, en tegen de geest van de decentralisaties in, 
om precies te definiëren welke bestuurlijke partners uit de domeinen arbeid en zorg 
moeten deelnemen aan het regionaal bestuurlijk vsv-overleg. In de verschillende wetten 
kan dus ook geen wederzijdse verplichting worden opgenomen. Er is gekozen om in dit 
 W7502.K-2 17 

bieden op verschillende manieren vorm geven, is het risico aanwezig dat jongeren in 
dezelfde klas niet het recht op dezelfde ondersteuning hebben. Dat zorgt voor ongelijke 
kansen op een succesvolle toekomst. Het mag niet zo zijn dat er geen goede 
ondersteuning voor mbo-studenten is, omdat op bestuurlijk niveau niet of weinig wordt 
samengewerkt. Daarom is regionale afstemming over de ondersteuning in de regio van 
belang. De wettelijke verplichting draagt bij aan die afstemming. Ook in een recente 
evaluatie van passend onderwijs blijkt dat er veel signalen zijn dat het overleg tussen 
gemeenten en scholen over passend onderwijs vaak niet of moeizaam tot stand komt. 
Dat geldt niet voor aspecten die te maken hebben met leerplicht, RMC of voortijdig 
schoolverlaten, maar wel voor aspecten die te maken hebben met de jeugdhulp en de 
toeleiding naar werk (KBA Nijmegen, Passend onderwijs in het mbo, een tussenbalans, 
2017). 
 
De wetswijziging schrijft bovendien niet voor hoe de bestuurlijke partners dit overleg 
moeten voeren en waar zij precies afspraken over moeten maken. De wetswijziging 
verplicht alleen de aansluiting van het mbo bij het bestaande overleg en biedt daarmee 
veel ruimte voor de bestuurlijke partners om naar eigen inzicht afspraken te maken.   
 
Benut regionaal bestuurlijk vsv-overleg voor deze afspraken 
Verder wordt de suggestie gedaan om het bestaande regionaal bestuurlijk vsv-overleg te 
gebruiken voor de afstemming tussen samenwerkingsverbanden, gemeenten en mbo-
instellingen. Het argument daarvoor is dat gemeenten hier al in deelnemen, net als veel 
samenwerkingsverbanden. Het is echter raadzamer dat mbo-instellingen aansluiten bij 
het reeds bestaande overleg van het samenwerkingsverband en de gemeente, dan dat 
nieuwe partners aansluiten bij het vsv-overleg.   
De reden hiervoor is dat er al een overleg op regionaal niveau  bestaat waarin 
gemeenten en samenwerkingsverbanden afstemmen over de aansluiting van extra 
onderwijsondersteuning op jeugdhulp. Ze zijn bovendien bij wet verplicht om dit overleg 
te voeren. Daarnaast nemen de onderwijswethouders in de regel deel aan het regionaal 
vsv-overleg, en zijn de verantwoordelijk wethouders voor jeugdhulp juist niet 
vertegenwoordigd. Hen ook voor het vsv-overleg uitnodigen zou zorgen voor grote 
bestuurlijke drukte in dat overleg, omdat dan over een veelheid aan thema’s moet 
worden gesproken. Daardoor zal het bestuurlijke vsv-overleg haar slagkracht verliezen. 
Daarbij vindt het bestaande overleg over de afstemming tussen jeugdhulp en extra 
onderwijsondersteuning plaats op een kleinere schaal dan de RMC-regio en wordt er 
vaak op een gedetailleerder niveau over het onderwerp gesproken. Het onderbrengen 
van deze afspraken bij het veel grootschaligere vsv-overleg zou de scherpte van de 
afspraken over jeugdhulp en extra onderwijsondersteuning kunnen beïnvloeden. Het is 
natuurlijk wel raadzaam dat de afspraken die tussen mbo-instellingen, 
samenwerkingsverbanden en gemeenten worden gesloten, ook landen in het regionale 
vsv-overleg.  
 
Wetsvoorstel maakt mbo verantwoordelijk voor dekkend ondersteuningsaanbod 
Als laatste wijst de MBO Raad in haar reactie erop dat door de wetswijziging mbo-
instellingen verantwoordelijk worden gesteld voor een dekkend ondersteuningsaanbod in 
de regio. Dat is echter niet het geval, wat is verduidelijkt in de memorie van toelichting. 
In het wetsvoorstel wordt niet gesproken over een dekkend ondersteuningsaanbod in de 
regio. Het wetsvoorstel verandert niets aan de wettelijke taak die gemeenten en 
onderwijsinstellingen hebben. Voor mbo-instellingen behelst die taak het bieden van 
extra ondersteuning aan alle studenten die dat nodig hebben, mits dat geen 
13
onevenredige belasting is voor de instelling. Verschillende partijen hebben individueel 
de taak om zorg of extra ondersteuning aan jongeren te bieden. Samen zijn zij ervoor 
verantwoordelijk dat jongeren geholpen worden. Voor jongeren die ondersteuning nodig 
hebben, is het van belang dat ze die tijdens alle fases in hun ontwikkeling krijgen. 
                                                
13
 Die taak komt voort uit de Wet gelijke behandeling op grond van handicap of chronische ziekte. 
 W7502.K-2 19 

 
Voor de periode vanaf 1 januari 2017 is de Regeling regionale aanpak voortijdig 
schoolverlaten 2017 vastgesteld. Op grond van deze regeling ontvangt de contactschool 
in de RMC-regio subsidie en de RMC-contactgemeente een specifieke uitkering voor het 
regionaal overleg en het ontwikkelen en uitvoeren van het regionaal programma. Vanaf 
2018 tot de inwerkingtreding van het onderhavige wetsvoorstel wordt deze specifieke 
uitkering voor de RMC-contactgemeente geregeld in een algemene maatregel van 
bestuur.  
 
Bij koninklijk besluit zal worden geregeld dat het artikel dat de regeling in de algemene 
maatregel van bestuur schrapt op hetzelfde tijdstip in werking treedt als het 
wetsvoorstel. Als het wetsvoorstel in werking treedt, vervalt de regeling in de algemene 
maatregel van bestuur en wordt de specifieke uitkering voor het regionaal overleg en 
het regionaal programma onderdeel van de specifieke uitkering voortijdig 
schoolverlaten.  
 
 
ARTIKELSGEWIJZE TOELICHTING  
 
Artikel I, onderdeel A (artikel 1.1.3 WEB) 
Dit onderdeel regelt dat het eerste en tweede lid van het nieuwe artikel 8.3.4 (regionaal 
programma en regionaal bestuurlijk overleg) en het nieuwe artikel 8.3.5 WEB 
(afstemmen ondersteuningsaanbod op overleg over ondersteuningsprogramma 
voortgezet onderwijs) regels zijn voor het openbaar onderwijs en 
bekostigingsvoorwaarden voor het bijzonder onderwijs. De inspectie zal op de naleving 
door de onderwijsinstellingen van deze regels en bekostigingsvoorwaarden toezien. 
 
Artikel I, onderdeel B (artikel 8.1.1d WEB) 
Dit onderdeel maakt de toelating tot opleidingen voortgezet algemeen 
volwassenenonderwijs (vavo) mogelijk voor jongeren die in de loop van het studiejaar 
18 jaar worden, het voortgezet onderwijs hebben verlaten en naar het vavo zijn 
doorverwezen in het kader van de bestrijding van voortijdig schoolverlaten. Deze 
jongeren horen tot de categorie potentiële voortijdig schoolverlaters. Zij zijn nog geen 
voortijdig schoolverlater omdat ze totdat ze 18 jaar worden onder de kwalificatieplicht 
van de Leerplichtwet 1969 vallen. Vaak kunnen of willen deze leerlingen niet meer terug 
naar hun oude vo-school. Omdat ze niet zijn ingeschreven aan een vo-school, vallen ze 
niet onder de reikwijdte van het Besluit samenwerking VO-BVE. Door inschrijving voor 
een opleiding vavo worden ze alsnog in staat gesteld om een (hoger) vo-diploma te 
halen. Ze worden op dezelfde wijze bekostigd als vavo-deelnemers van 18 jaar en 
ouder. Jongeren die geen potentiële voortijdig schoolverlater zijn omdat zij een havo-
diploma (dat is een startkwalificatie) hebben, kunnen niet van deze mogelijkheid gebruik 
maken. Zij vallen niet onder het in artikel 8.3.2, eerste lid, WEB bedoelde systeem van 
doorverwijzing naar onderwijs of arbeidsmarkt.  
 
Artikel I, onderdeel C (opschrift hoofdstuk 8, titel 3, WEB) 
Het opschrift van titel 3 wordt aangepast in verband met de uitbreiding van het artikel 
over de bestrijding van voortijdig schoolverlaten met een bepaling over het volgen van 
jongeren met een getuigschrift praktijkonderwijs of voortgezet speciaal onderwijs.  
 
Artikel I, onderdeel D (artikel 8.3.2 WEB) 
In het artikel over het bestrijden van voortijdig schoolverlaten door de gemeente wordt 
een verplichting opgenomen voor burgemeester en wethouders tot het volgen van de 
deelname aan onderwijs en arbeidsmarkt van personen die jonger zijn dan 23 jaar en 
een diploma praktijkonderwijs of een diploma voortgezet speciaal onderwijs met het 
uitstroomprofiel arbeidsmarktgericht of dagbesteding hebben. Deze jongeren vallen op 
grond van artikel 8.3.1, tweede lid, WEB niet onder het begrip voortijdig schoolverlater, 
 W7502.K-2 21 

 
Op grond van het nieuwe artikel 8.3.4, vijfde lid, WEB geven burgemeester en 
wethouders in de effectrapportage aan hoe partijen uit de domeinen arbeid en zorg bij 
het overleg zijn betrokken en welke resultaten hiermee zijn bereikt. Hiervoor is gekozen 
omdat de verplichting tot het betrekken van organisaties uit de domeinen arbeid en zorg 
nieuw is en op deze wijze door het Rijk kan worden gemonitord hoe er vorm aan wordt 
gegeven en welke resultaten hiermee zijn bereikt. In de ministeriële regeling op grond 
van artikel 8.3.3, derde lid, WEB zal worden aangegeven wat hierover in de 
effectrapportage moet worden vermeld. Dit zal zo gebeuren dat er zo weinig mogelijk 
administratieve lasten zijn. 
 
Artikel 8.3.5 WEB 
Voor het primair en voortgezet onderwijs zijn in het kader van passend onderwijs 
voorschriften opgenomen in de WPO (artikel 18a) en WVO (artikel 17a) over het 
opstellen van een ondersteuningsplan voor leerlingen die dat nodig hebben. Eén van de 
voorschriften is dat het samenwerkingsverband op overeenstemming gericht overleg 
voert met burgemeester en wethouders. Deze stellen op grond van de Jeugdwet (artikel 
2.2) een zorgplan op betreffende preventie en jeugdhulp, de uitvoering van 
kinderbeschermingsmaatregelen en jeugdreclassering. Burgemeester en wethouders 
voeren op hun beurt op overeenstemming gericht overleg met de 
samenwerkingsverbanden over het ondersteuningsplan.  
 
Voor het mbo gelden deze voorschriften niet. Dat betekent dat jongeren met een extra 
ondersteuningsbehoefte problemen (kunnen) ondervinden bij de doorstroom van het 
voortgezet onderwijs naar het mbo. Immers, het mbo is niet betrokken bij het maken 
van deze afspraken. Daarom worden de samenwerkingsverbanden voortgezet onderwijs 
in de nieuwe tweede volzin van artikel 17a, negende lid, WVO verplicht om de mbo-
instellingen met een vestiging in het gebied van het samenwerkingsverband uit te 
nodigen voor het overleg van gemeenten en vo-instellingen over het 
ondersteuningsplan.  
 
Het voorgestelde artikel 8.3.5 WEB bepaalt in aanvulling hierop dat het bevoegd gezag 
deelneemt aan voornoemd overleg en de ondersteuningsvoorzieningen afstemt op de 
afspraken die zijn gemaakt in dat overleg. De deelname door het bevoegd gezag aan het 
overleg van de samenwerkingsverbanden passend onderwijs voor het voortgezet 
onderwijs betreft alleen het voeren van overleg over de aansluiting van de 
ondersteuningsvoorzieningen. De verplichting van het bevoegd gezag van de mbo-
instelling om afspraken te maken over de aansluiting van de 
ondersteuningsvoorzieningen houdt niet in dat de mbo-instelling de 
ondersteuningsvoorzieningen van het samenwerkingsverband moet overnemen.. In 
paragraaf 2.7 (derde alinea van achteren) is aangegeven welke afspraken op dit gebied 
zouden kunnen worden gemaakt.   
 
Artikel II, onderdeel A (opschrift titel IV, afdeling 10A,WEC) 
De toelichting op artikel I, onderdeel C, is van overeenkomstige toepassing. 
 
Artikel II, onderdeel B (artikel 162b WEC) 
De toelichting op artikel I, onderdeel D, is van overeenkomstige toepassing. 
 
Artikel II, onderdeel C (artikel 162c1 WEC) 
De toelichting op artikel I, onderdeel E, artikel 8.3.4 WEB, is van overeenkomstige 
toepassing. 
 
Artikel III, onderdeel A (artikel 17a WVO) 
Dit onderdeel regelt dat het samenwerkingsverband voortgezet onderwijs mbo-
instellingen met een of meer vestigingen in de regio van het samenwerkingsverband 
uitnodigt voor het overleg met burgemeester en wethouders over het 
 W7502.K-2 23 

