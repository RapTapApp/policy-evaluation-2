 
 
 
>Retouradres Postbus 16375 2500 BJ Den Haag  
 
 
Emancipatie 
 
 
Rijnstraat 50  
 
 
Den Haag 
 
De voorzitter van de Tweede Kamer der Staten Generaal 
Postbus 16375 
Postbus 20018 
2500 BJ Den Haag 
www.rijksoverheid.nl 
2500 EA..DEN HAAG 
 
 
Onze referentie 
1133707 
 
Datum 20 januari 2017 
Betreft Opbrengsten Emancipatiebeleid 2013-2017 
 
 
 
 
 
1. Inleiding 
Met deze brief informeer ik uw Kamer over de belangrijkste opbrengsten van het 
Emancipatiebeleid voor de periode 2013-2017 zoals toegezegd tijdens het AO 
Emancipatie op 27 oktober 2016. Tevens reageer ik met deze brief op de 
Emancipatiemonitor 2016, zoals de Vaste Commissie voor OCW mij bij brief van 
1
22 december jl. verzocht. 
 
Dit jaar is het honderd jaar geleden dat het voor vrouwen mogelijk werd om zich 
verkiesbaar te stellen voor een politiek ambt. Suze Groeneweg was de eerste 
vrouwelijke volksvertegenwoordiger van Nederland. In haar maidenspeech in de 
Tweede Kamer zei ze: “Ik voel als draagster van deze geschiedkundige 
gebeurtenis de zware verantwoordelijkheid te bewijzen dat vrouwen niet 
ongeschikt zijn voor de politiek”. De woordkeuze is illustratief voor de strijd die 
vrouwen, én seksuele minderheden, de afgelopen eeuw hebben moeten voeren 
om een volwaardige plaats in de samenleving te bemachtigen. Ontelbaar veel 
vrouwen en mannen hebben zich ingezet om aan te tonen dat zij niet ongeschikt 
waren, dat hun liefde niet ongepast was en dat hun stem niet ongehoord kon 
blijven. Anno 2017 kunnen wij concluderen dat er grote stappen zijn gezet, en dat 
er schijnbaar onneembare hindernissen zijn genomen. Het gesprek over 
emancipatie is nog altijd niet verstomd. Sommige thema’s in dit gesprek speelden 
honderd of vijftig jaar geleden al, maar elke periode kent ook weer eigen thema’s, 
nieuwe uitdagingen, en vernieuwende oplossingen. 
 
Als minister voor Emancipatie heb ik sinds  mijn aantreden in november 2012 een 
podium kunnen bieden aan al die mensen die in ons land - en in Europa - met 
elkaar in gesprek zijn over die oude en nieuwe thema’s en oplossingen rond 
gelijke behandeling van vrouwen en mannen, en de gelijke rechten van 
lesbiennes, homoseksuelen, biseksuelen, transgender- en interseksepersonen 
(LHBTI’s). Het gaat in dit gesprek, zoals gezegd, over oude thema’s die nog 
steeds relevant zijn, zoals ongelijke beloning en de verdeling van zorgtaken, en 
het recht om lief te hebben wie je wilt. Maar het gaat ook over nieuwe 
vraagstukken zoals de gevolgen van de recente economische crisis, en de 
                                                
 
1
 Uw kenmerk 2016D50313 
 Pagina 1 van 17 
 

 
 
Onze referentie 
parttime. Deze verdeling komt nu voor bij 58% van de heteroparen met 
1133707 
minderjarige kinderen.  
 
 
Daarmee loopt de feitelijke verdeling iets achter op de opvattingen van burgers. 
De helft van de mannen en vrouwen zou een voorkeur hebben voor een gelijke 
taakverdeling. In praktijk is van een gelijke verdeling van zorgtaken en een 
gelijke positie op de arbeidsmarkt nog lang geen sprake. Toch is er onmiskenbaar 
een beweging richting meer gelijkheid. Ook tijdens de economische crisis is het 
verschil in arbeidsdeelname tussen vrouwen en mannen afgenomen, blijkt uit de 
Emancipatiemonitor. In 2005 was het verschil bijna 17 procentpunten en in 2015 
was het gedaald naar 11 procentpunten.  
 
Er zijn twee groepen waarbij een extra reden tot zorg geldt: alleenstaande 
moeders, en vrouwen met een niet-westerse achtergrond. Hun arbeidsparticipatie 
is lager, en daalt bovendien. Voor mijn beleid voor deze twee groepen verwijs ik 
naar het onderwerp economische zelfstandigheid.  
3
Uit het recente SCP-rapport Integratie in zicht? blijkt overigens dat over langere 
termijn bekeken het aandeel werkende vrouwen onder niet-westerse vrouwen wel 
substantieel toeneemt. Bij Turks- en Marokkaanse Nederlandse vrouwen 
bijvoorbeeld steeg de nettoparticipatie van 2003 tot 2015 met 6 procentpunten.  
 
Arbeidsduur 
In 2015 had 73% van de werkende vrouwen een deeltijdbaan, blijkt uit de 
Emancipatiemonitor. Het gaat steeds minder om echt kleine banen. 
Hoopgevend is dat vrouwen steeds minder vaak een kleiner aantal uren gaan 
werken als zij moeder worden. In 2006-2007 gold dat nog voor 46% van de 
moeders. In 2014-2015 gold dat voor 36%. Helaas blijkt wel dat laagopgeleide 
vrouwen relatief vaak stoppen met werken, of hun werkweek verkleinen, als zij 
moeder worden. 
 
Economische zelfstandigheid 
Zoals gezegd vormt economische zelfstandigheid een van de speerpunten van 
mijn beleid. Economische zelfstandigheid is van groot belang omdat het vrouwen 
minder afhankelijk maakt van een partner of van een uitkering. Ik bevorder de 
economische zelfstandigheid voor een groot deel door het (mede)financieren van 
projecten op lokaal en regionaal niveau, gericht op zowel de doelgroep vrouwen 
zelf, als op lokale instanties en bedrijven. Voor economische zelfstandigheid is het 
van belang dat vrouwen zich bewust worden van de waarde hiervan, dat zij 
toegerust worden om stappen richting arbeidsmarkt te zetten, dat er 
daadwerkelijke kansen voor nieuwkomers op de arbeidsmarkt zijn, en dat 
vrouwen (voldoende uren) kunnen blijven werken als zij kinderen krijgen en/of 
mantelzorg verlenen. 
 
Het thema economische zelfstandigheid staat inmiddels duidelijk meer op de kaart 
dan aan het begin van de kabinetsperiode. De afgelopen jaren zijn in dit kader 
succesvolle projecten en methodieken gefinancierd zoals Eigen Kracht (gericht op 
vrouwen met een afstand tot de arbeidsmarkt), Kracht on Tour (gericht op 
                                                
 
3
 Integratie in zicht? De integratie van migranten in Nederland op acht terreinen nader 
bekeken. Redactie:Willem Huijnk en Iris Andriessen. SCP, Den Haag, 2016. 
 
 
 
 Pagina 3 van 17 
 

 
 
Onze referentie 
krijgen aandacht in het emancipatiebeleid. Meer gelijkheid op deze onderwerpen 
1133707 
zal ook leiden tot minder loonverschil.  
 
 
Beloningsdiscriminatie speelt ook een rol in het beloningsverschil. Dit begrip valt 
overigens niet samen met het gecorrigeerde beloningsverschil. Het gecorrigeerde 
beloningsverschil gaat over niet-verklaarde statistische verschillen, terwijl van 
beloningsdiscriminatie sprake is als kan worden vastgesteld dat er ongelijk 
beloond wordt voor gelijkwaardige arbeid, door dezelfde werkgever. 
 
Wat betreft beloningsdiscriminatie heeft het College voor de Rechten van de Mens 
in januari 2016 een onderzoek gepubliceerd naar gelijke beloning tussen mannen 
en vrouwen bij hogescholen. Dit onderzoek is verricht in samenwerking met mij 
en de minister van SZW, en door mij gefinancierd. Ik heb u hierover geïnformeerd 
bij brief van 21 januari 2016 (Kamerstuk 30420, nr. 230). Cao-partijen in de 
sector zijn serieus met het onderzoek aan de slag. Op 3 november jongstleden 
vond een themabijeenkomst plaats waar kennis en ideeën werden uitgewisseld 
over de vraag hoe beloningsverschillen binnen hogescholen kunnen worden 
voorkomen. De uitkomsten van een soortgelijk onderzoek in de 
verzekeringsbranche worden in de zomer van 2017 verwacht. Voor de overige 
aanpak van beloningsdiscriminatie verwijs ik u naar de eerder genoemde brief 
van de Minister van SZW.  
Naast deze aanpak vanuit het kabinet, zijn er uiteraard ook initiatieven van 
andere actoren. Ik wijs op het initiatiefwetsvoorstel van het lid Yücel om gelijke 
beloning te bevorderen door middel van informatie in het jaarverslag en een 
grotere rol van de OR op dit punt.  
 
Vrouwen naar hogere functies 
Over het beleid en de stand van zaken met betrekking tot het specifieke 
onderwerp van vrouwen naar de top (dat wil zegen raden van bestuur en raden 
van commissarissen) heb ik u geïnformeerd in mijn brief van 15 december 2016 
(Kamerstuk 30420, nr. 256). Het beeld is ook hier dat er sprake is van een 
vooruitgang, al worden de streefcijfers nog niet gehaald. De Commissie 
Monitoring constateert dat de impuls die ik samen met werkgeversvoorzitter Hans 
de Boer heb ingezet, werkt. Ik volg daarom de aanbevelingen van de commissie 
voor intensivering van de aanpak. 
 
In het kader van het Topvrouwenproject sprak ik eind 2016 met CEO’s van zeven 
bedrijven, die sceptisch waren over de werving van topvrouwen. Na het zien van 
het kaliber van de vrouwen in de Topvrouwendatabase, die op mijn initiatief en 
dat van Hans de Boer is opgezet, waren zij echter zeer positief over de 
mogelijkheden.  
 
Uit de Emancipatiemonitor blijkt daarnaast dat het aandeel vrouwen in het 
hoogste beroepsniveau met 44% niet zoveel lager ligt dan het aandeel vrouwen 
op de arbeidsmarkt als geheel (46%). Het verschil met mannen is bovendien de 
afgelopen jaren gedaald. In managementfuncties op het hoogste beroepsniveau is 
het aandeel vrouwen echter slechts 25%. Hierbij speelt een rol dat managers 
vaak voltijds werken, maar ook voltijds werkende vrouwen zijn wat minder vaak 
manager dan voltijds werkende mannen.  
 
Verder blijkt dat vrouwen gemiddeld minder hoog scoren op de ambitieschaal dan 
mannen. Dat geldt echter niet voor alle vrouwen: hoogopgeleide vrouwen, 
 
 Pagina 5 van 17 
 

 
 
Onze referentie 
3. Sociale veiligheid van vrouwen en LHBTI-personen 
1133707 
 
 
Bestrijden van geweld tegen vrouwen 
Slachtofferschap en daderschap van geweld zijn niet gelijk verdeeld over mannen 
en vrouwen. Dit hangt samen met stereotiepe rolpatronen. Van mannen en 
jongens wordt ander gedrag verwacht dan van vrouwen en meisjes, en dat strekt 
zich ook uit tot geweldgebruik en seksuele omgang. Machtsverhoudingen in 
gezinnen, en ook geweldgebruik, worden vaak van generatie op generatie 
overgedragen. Ook economische afhankelijkheid maakt vrouwen kwetsbaarder 
voor geweld door hun partner. 
 
Uit de Emancipatiemonitor blijkt dat geweld zes keer vaker door mannen wordt 
gepleegd dan door vrouwen. Mannen zijn in totaal iets vaker slachtoffer van 
geweld, maar vrouwen zijn vaker slachtoffer van seksueel geweld, van geweld in 
huiselijke kring, en van herhaald geweld. Zij zijn vaker slachtoffer van een dader 
die zij kennen, zoals hun partner of ex-partner. Vrouwen zijn drie keer vaker dan 
mannen slachtoffer van huiselijk geweld.  
 
Sinds 2008 daalt het aandeel vrouwen dat zelf aangeeft slachtoffer van geweld te 
zijn (bron: Veiligheidsmonitor CBS 2016).  Het aantal geregistreerde seksuele 
delicten is de afgelopen tien jaar gehalveerd. Zowel mannen als vrouwen zijn in 
2016 vrouwvriendelijker gaan denken over seksuele omgang en geweld. Dat geldt 
voor mannen nog sterker dan voor vrouwen. Een voorbeeld is dat, hoewel nog 
altijd bijna de helft van de mannen vindt dat beide partijen schuld hebben bij 
vrouwenmishandeling, dit percentage ten opzichte van 2014 met 10 
procentpunten is gedaald. 
 
Met het oog op de ongelijke verdeling van slachtofferschap en daderschap tussen 
mannen en vrouwen, is het bij het bestrijden van geweld tegen vrouwen van 
belang dat in de aanpak rekening wordt gehouden met gender, oftewel dat beleid 
op zowel landelijk als lokaal niveau ‘gendersensitief’ is. Daarom is in 2013 in 
samenwerking met VWS en VenJ een traject gestart om de aanpak van geweld in 
afhankelijkheidsrelaties (GIA) meer gendersensitief te maken. Dit heeft 
geresulteerd in concrete producten en handreikingen, onder meer een algemene 
brochure over de betekenis van gendersensitief handelen in de praktijk, een 
handreiking voor beleidsmakers van gemeenten en een concrete handreiking voor 
casusbespreking voor uitvoerend professionals. 
 
Ook is het belangrijk om jongeren bewust te maken van de rol die gender speelt 
in hun eigen gedrag met betrekking tot seks en relaties. In de projecten We CAN 
Young en Beat the Macho wordt ingezet op het met jongeren bespreekbaar maken 
van stereotiepe opvattingen over mannelijkheid en vrouwelijkheid. Het doel is om 
seksueel grensoverschrijdend gedrag tegen te gaan en de seksuele weerbaarheid 
van jongeren te vergroten.  
 
Geweld tegen vrouwen wordt nog te vaak gezien als vrouwenprobleem, terwijl het 
vooral een mannenprobleem is. Zoals gezegd is het overgrote deel van de daders 
man. In 2016 heb ik de nadruk gelegd op de rol van mannen bij de oplossing van 
geweld met de online campagne ‘Daar mag je nooit voor kiezen’. Op deze manier 
zijn ca. 1 miljoen mannen bereikt. Nadat ik dit onderwerp in het kader van het 
Nederlandse EU-voorzitterschap tijdens de CSW in New York samen met EU-
commissaris Jourova geagendeerd heb, vraagt de Europese Commissie in 2017 
 
 Pagina 7 van 17 
 

 
 
Onze referentie 
De sociale leefsituatie van heteroseksuele burgers en LHB-burgers verschilt 
1133707 
nauwelijks van elkaar. Subjectief gezien geven LHB’s zichzelf echter wel een lager 
 
rapportcijfer voor tevredenheid met hun leven.  
 
Op het gebied van veiligheid zijn de afgelopen periode onveiligheidsgevoelens 
onder LHB’s licht afgenomen, hoewel LHB’s (nog steeds) meer problemen ervaren 
in de openbare ruimte dan heteroseksuelen. Uit Europees onderzoek rapporteert 
slechts 5% van de LHBT’s in ons land hand-in-hand-met elkaar te lopen. Daarom 
heb ik de afgelopen jaren onder meer ingezet op meer samenwerking tussen 
landelijke organisaties bij de verdere agendering, bewustwordingsactiviteiten van 
de allianties in het onderwijs, veilige wijken en in de sport en rond ouderen(zorg), 
dit laatste in samenwerking met mijn collega’s van VWS. Ook draag ik bij aan de 
inzet van jongeren op school in Gay Straight Alliances. Afgelopen periode heb ik 
nadrukkelijker de verbinding gemaakt met het lokale beleid van 
regenbooggemeenten (via decentralisatie-uitkeringen). 
 
Daarnaast heb ik mij de afgelopen jaren gericht op díe groepen waar de sociale 
acceptatie van LHBTI’s achterblijft, in het bijzonder in bepaalde 
levensbeschouwelijke en biculturele gemeenschappen. Zo heb ik steun gegeven 
aan initiatieven van biculturele en christelijke LHBT’s, gericht op bijvoorbeeld 
deskundigheidsbevordering van hulpverleners, lotgenotencontact en voorlichting 
met behulp van de inzet van rolmodellen. Hoewel het nog te vroeg is om op dit 
deelterrein vruchten van beleid te plukken zijn er al wel eerste resultaten 
zichtbaar. Zo organiseren LHBTI’s in levensbeschouwelijke en biculturele kringen 
zich en treden zichtbaar en hoorbaar naar buiten. 
 
Uit LHBT-monitorgegevens blijkt dat de sociale acceptatie van LHBT’s in de 
afgelopen jaren in bepaalde kringen achterloopt. Zo ligt onder Somalische (27%), 
Marokkaanse (30%) en Turkse Nederlanders (35%) het percentage dat het goed 
vindt dat homoseksuelen met elkaar mogen trouwen twee tot drie keer lager dan 
onder inwoners met een Nederlandse achtergrond. Ook liggen percentages die het 
een probleem vinden als hun kind een vaste partner van dezelfde sekse zou 
hebben, vele malen hoger onder Marokkaanse (78%), Turkse (77%), Somalische 
(66%) en Poolse (44%) dan onder  respondenten met een Nederlandse 
achtergrond (10%). De recente SCP Survey Integratie Migranten bevestigt dat in 
de afgelopen vijf jaar de opvattingen over homoseksualiteit licht positiever zijn 
geworden.    
 
Ik sprak afgelopen voorjaar met een jonge Marokkaanse biseksuele vrouw die 
zich met steun van OCW inzet voor biculturele LHBTI-jongeren. Zij vertelde me 
dat zij zelf niet uit de kast was bij haar ouders. Dat verbaasde mij. Ze legde me 
uit dat het een zeer persoonlijke afweging is, maar dat juíst dat aspect maakte 
dat jongeren haar vertrouwden met hun verhaal. Zij is letterlijk een van hen en                                                                                               
kent als geen ander de gevoeligheden waar deze jongeren mee te maken hebben 
in hun coming-out proces.  
 
Als er ingezoomd wordt op bijvoorbeeld levensbeschouwing, leeftijd en opleiding 
zijn de afgelopen periode duidelijk verbeteringen zichtbaar. Verschillen worden 
bovendien kleiner. Opmerkelijk is dat de opvattingen over gelijke rechten en 
sociale acceptatie van homo- en biseksualiteit onder kerkgangers, CU-stemmers, 
jongeren en zeventigplussers positiever zijn geworden.   
 
 
 Pagina 9 van 17 
 

 
 
Onze referentie 
In aanvulling op deze ontwikkelingen heeft het kabinet op 29 mei 2015 de SER 
1133707 
gevraagd om een advies uit te brengen rond het thema werken en leven in de 
 
toekomst. De voorzitter van de SER heeft tijdens de arbeid- en zorgbijeenkomst 
op 31 oktober 2016 het advies Een werkende combinatie aan het kabinet 
aangeboden. De reactie op dit advies heeft het kabinet u per brief van 16 
december 2016 (Kamerstuk 32855, nr. 33) toegezonden. In deze brief wordt 
aangegeven hoe dit kabinet in aanvulling op de hierboven genoemde maatregelen 
in de laatste fase van de kabinetsperiode aandacht geeft aan verschillende 
ondersteunende maatregelen die het gesprek tussen werkgever en werknemer op 
de werkvloer en tussen beide partners aan de keukentafel faciliteren. Het kabinet 
zet onder meer in op een cultuurcampagne ter bevordering van een bewuste 
verdeling van arbeid en zorgtaken, een online budgettool die inzicht geeft in de 
financiële mogelijkheden en consequenties voor verschillende arbeid- en 
zorgverdelingen, een uitbreiding van het project werk- en mantelzorg voor 
werknemers en een scan voor zorgvriendelijk werkgeverschap. Verder is op 25 
november jl het wetsvoorstel voor uitbreiding van het kraamverlof met drie dagen 
aan uw Kamer aangeboden. 
 
Onderwijs    
Sinds de eeuwwisseling is het onderwijsniveau van jongens en meisjes ongeveer 
gelijk. Inmiddels hebben jongens een (kleine) achterstand op meisjes. Gedurende 
de afgelopen kabinetsperiode heb ik dit onderwerp laten verkennen. Het 
onderzoeksrapport heb ik u toegestuurd bij brief van 18 november 2015 
(Kamerstuk 34.300-VIII, nr. 92). De onderzoekers stellen vast dat gemiddeld 
genomen bepaalde vaardigheden bij jongens wat later worden ontwikkeld. Dit 
hangt samen met verschillen in rijping van de hersenen, maar leeromgeving 
speelt ook een rol. De onderzoekers bevelen aan om meer aandacht te hebben 
voor diversiteit en voor de individuele leerontwikkeling van leerlingen en 
studenten. De onderwijspraktijk kan hiermee haar voordeel doen.  
 
Overigens blijkt uit de Emancipatiemonitor dat het verschil tussen jongens en 
meisjes qua onderwijsniveau de afgelopen tien jaar niet is toegenomen. 
Opvallend is daarnaast, dat het iets hogere studiesucces van meisjes zich niet 
vertaalt in meer succes bij de overstap van onderwijs naar arbeidsmarkt. Uit de 
Emancipatiemonitor blijkt dat meisjes na hun studie relatief vaak in deeltijd 
werken. Ook als zij fulltime werken, verdienen zij minder dan jongens. Hier zijn 
dus nog slagen te maken. 
 
Waar het verschil qua onderwijsniveau gering is, zijn er op het gebied van 
onderwijsrichting nog wel grote verschillen tussen jongens en meisjes, vooral in 
het vmbo en mbo. Meisjes kiezen vooral voor zorg-, onderwijs- en sociaal-
culturele opleidingen. Jongens kiezen vaker voor natuur en techniek. Dit is om 
een aantal redenen ongewenst. Ten eerste is het belangrijk dat leerlingen en 
studenten kiezen voor een opleiding die past bij hun individuele capaciteiten en 
voorkeuren, zonder dat ze hierin (bewust of onbewust) worden gestuurd door 
stereotiepe verwachtingen. Ten tweede is een genderbalans goed voor een 
werkomgeving en voor de bedrijfsresultaten. En ten derde zijn, in elk geval op dit 
moment, de arbeidsmarktperspectieven met een technische opleiding beter dan 
met een opleiding op het gebied van zorg en welzijn. 
Ik heb de afgelopen jaren diverse specifieke stimuleringsmaatregelen voor 
meisjes richting bèta en techniek ondersteund, en blijf de keuze voor deze 
richtingen ook stimuleren via het Techniekpact.   
 
 Pagina 11 van 17 
 

 
 
Onze referentie 
Mondiale ontwikkelingen  
1133707 
De afgelopen jaren heb ik mij ook ingezet voor vrouwen en LHBTI’s buiten 
 
Nederland. Via internationale organisaties als de Europese Unie, de Raad van 
Europa en de Verenigde Naties heeft Nederland bijgedragen aan gendergelijkheid 
en LHBTI-gelijkheid; onderwerpen die internationaal nog vaak gevoelig liggen. Zo 
is het Nederland als EU-Voorzitter gelukt om tot Raadsconclusies over zowel 
gender als LHBTI te komen. Het is voor het eerst dat EU-lidstaten zich 
gezamenlijk politiek uitspraken over LHBTI binnen de EU. Met het samenbrengen 
van de conclusies over gender en LHBTI heeft het Nederlands Voorzitterschap 
bijgedragen aan een meer samenhangende visie en aanpak op de beide thema’s, 
naar Nederlands voorbeeld. 
 
Tegelijkertijd houden internationale verdragen en monitoringsmechanismen 
Nederland bij de les. Nederland heeft tijdens deze kabinetsperiode het Verdrag 
van Istanbul van de Raad van Europa ondertekend waarmee wij ons nog sterker 
committeren aan het voorkomen en bestrijden van geweld tegen vrouwen en 
huiselijk geweld. Ook bij de jaarlijkse Commissievergaderingen voor 
Vrouwenrechten van de Verenigde Naties (CSW) heb ik mij deze kabinetsperiode 
namens het Koninkrijk ingezet en uitgesproken voor gelijke rechten voor vrouwen 
en LHBTI. Het Comité van de Verenigde Naties dat toeziet op naleving van het 
VN-Vrouwenverdrag (CEDAW) geeft naast complimenten voor de vooruitgang in 
Nederland op het terrein van gendergelijkheid ook een aantal aanbevelingen. De 
komende tijd bespreek ik met alle betrokken partijen op welke manier Nederland 
deze aanbevelingen op kan volgen. 
 
De samenwerking met het Caribisch deel van het Koninkrijk op het terrein van 
emancipatie heeft een impuls gekregen. Om gendergelijkheid internationaal te 
bevorderen, trok ik gezamenlijk op met de verantwoordelijke ministers uit de 
andere landen van het Koninkrijk. Daarnaast heeft steun van Nederland aan de 
LHBTI gemeenschap in deze landen ertoe geleid dat de LHBTI gemeenschap zich 
lokaal en regionaal steviger heeft kunnen organiseren en de sociale acceptatie 
van LHBTI’s langzaamaan beter bespreekbaar wordt.  
 
5. Samenwerking: nieuwe verbindingen en interventies 
In mijn brief Beleidsconclusies midterm review en beleidsdoorlichting Emancipatie 
van 19 december 2014 (Kamerstuk 30420, nr. 211) heb ik aangegeven sterker in 
te willen zetten op evaluatie en verduurzaming van projecten en samenwerking 
tussen organisaties en met andere departementen. In de paragrafen hieronder 
vindt u terug hoe dit de afgelopen jaren zijn weerslag heeft gekregen in beleid. 
 
Lokale samenwerking 
Gemeenten zijn verantwoordelijk voor het re-integratiebeleid, en zij zijn daarom 
een belangrijke speler op het gebied van economische zelfstandigheid. De 
afgelopen jaren is daarom op dit gebied steeds nauwer samengewerkt met 
gemeenten en andere lokale partijen zoals vrouwenorganisaties, 
onderwijsorganisaties, welzijn, en werkgevers. De eerste fase van het project 
Kracht on Tour bijvoorbeeld, werd vanuit mijn ministerie georganiseerd, in 
samenwerking met gemeenten. In de tweede fase lag het voortouw bij 
gemeenten, met ondersteuning vanuit het ministerie. Hoewel de eerste fase zeer 
succesvol was, lijkt het erop dat in de tweede fase gemeenten er nog beter in 
geslaagd zijn lokale partijen te betrekken bij deals waarin aan vrouwen concrete 
kansen worden geboden om stappen richting arbeidsmarkt te zetten. Niet voor 
 
 Pagina 13 van 17 
 

 
 
Onze referentie 
 
1133707 
De afgelopen jaren is daarnaast meer zicht gekomen op welke instrumenten 
 
werkzaam zijn als het gaat om LHBTI-emancipatie. Theaterstukken en films op 
school, verzorgingshuizen of buurthuizen, de Gay Straight Alliances op scholen, 
en sociale veiligheid pilots op VO en PO-scholen blijken werkzame interventies te 
zijn. 
 
Een nieuwe alliantie, die eind 2016 van start is gegaan, is de Alliantie 
genderdiversiteit. Dit is een samenwerkingsproject van een grote groep 
invloedrijke actoren (waaronder de Faculteit Maatschappij- en 
Gedragswetenschappen [Programmagroep Opvoeding, Opvoedondersteuning en 
Grondslagen] van de Universiteit van Amsterdam, Movisie, Atria, NJI, COC 
Nederland, TNN, Rutgers, School en Veiligheid, NNID, Emancipator en Doetank 
PEER). Het belangrijkste doel is om huidige gendernormen te beïnvloeden 
waardoor meer ruimte, flexibiliteit en diversiteit in genderexpressies mogelijk 
wordt. De alliantie komt binnen een jaar met een tienpuntenplan waarin 
voorstellen staan voor concrete maatregelen en een maatschappelijk debat over 
gendernormen in Nederland. 
 
Ook heb ik veranderingen doorgevoerd in het subsidiebeleid. Met 
maatschappelijke organisaties uit het veld heb ik gewerkt aan een nieuwe 
regeling die meer inzet op strategische samenwerking. Dit heeft geleid tot de 
nieuwe subsidieregeling gender- en LHBTI-gelijkheid die per 1 januari 2017 van 
kracht is. Door het aangaan van strategische partnerschappen met de partijen die 
instellingssubsidie ontvangen, is er sprake van meer inhoudelijke afstemming en 
sturing op doelen, strategieën en samenhang. Projectsubsidies worden per 1 
januari 2017 ook op basis van de nieuwe regeling verstrekt. 
 
Ook andere departementen werken aan gendergelijkheid en LHBTI-emancipatie, 
zowel in wetgeving als via praktisch beleid. Bij diverse thema’s in deze brief is al 
aan de orde gekomen hoe ik met mijn collega’s samenwerk op terreinen als 
sociale veiligheid, gelijk loon, of gender en gezondheid. Daarnaast heb ik met het 
recente onderzoek naar het gebruik van het persoonsgegeven ‘geslacht’ op de 
persoonlijke OV-kaart, toegangspassen, formulieren en dergelijke samen met de 
minister van VenJ een voorbeeld willen stellen in het gebruik van de vermelding 
14
geslacht. Op verzoek van de minister van VenJ heeft de Staatscommissie 
Herijking Ouderschap in december 2016 advies uitgebracht over 
draagmoederschap, meerouderschap en meeroudergezag. In de jaarlijkse 
Mensenrechtenrapportage besteedt de minister van Buitenlandse Zaken aandacht 
aan gelijke rechten voor LHBTI’s en vrouwen. In het beleid van de minister voor 
Buitenlandse Handel en Ontwikkelingssamenwerking zijn veiligheid en seksuele en 
reproductieve gezondheid en rechten belangrijke thema’s. Bij die thema’s is er 
veel aandacht voor onder meer gelijkheid van (LBT-)vrouwen, onder meer bij de 
uitwerking van de Sustainable Development Goals die in VN-verband zijn 
vastgesteld.  Het Nationaal Actieprogramma tegen discriminatie, gecoördineerd 
door de minister van BZK, gaat ook in op discriminatie op grond van ‘geslacht’ en 
‘hetero- of homoseksuele oriëntatie’. Het Actieplan Zelfbeschikking van de 
minister van SZW voorziet in maatregelen gericht op sociale acceptatie van 
                                                                                                                          
 
aanpak, gevolgd door: Verenigd Koninkrijk en België; pages 41, 44, 46, 47, 48. 
http://unesdoc.unesco.org/images/0024/002447/244756e.pdf 
14
 VenJ-brief aan de Tweede Kamer d.d. 23 december 2016, kamerstuk 27859 nr. 99. 
 
 Pagina 15 van 17 
 

 
 
Onze referentie 
 
1133707 
In de inleiding van deze brief spreek ik niet voor niets over het bieden van een 
 
podium aan al die vrouwen en mannen die met elkaar in gesprek zijn over het 
belang van gelijke behandeling van vrouwen en mannen en de gelijke rechten van 
LHBTI-personen. Niemand is ongeschikt om aan dat gesprek deel te nemen, 
niemands stem hoeft ongehoord te blijven. Dat gesprek is de motor van de 
emancipatie. De inzet van het kabinet is de spreekwoordelijke brandstof. Met 
deze brief heb ik uw Kamer deelgenoot willen maken van de waarde daarvan. 
 
de minister van Onderwijs, Cultuur en Wetenschap, 
 
 
 
dr. Jet Bussemaker 
 
 Pagina 17 van 17 
 

