 
 
 
Wijziging van de Wet op het primair onderwijs, de Wet medezeggenschap op 
scholen en de Wet primair onderwijs BES in verband met maatregelen voor een 
toekomstbestendig onderwijsaanbod in het basisonderwijs 
 
 
 
Voorstel van wet 
 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat leerlingendaling tot gevolg kan hebben dat 
vraag en aanbod van bepaalde soorten scholen op lokaal niveau niet overal meer goed 
op elkaar aan blijft sluiten en dat het, om scholen in staat te stellen ook in de toekomst 
een kwalitatief goed, divers en bereikbaar onderwijsaanbod te kunnen blijven 
garanderen, noodzakelijk is belemmeringen bij de omzetting en verplaatsing van scholen 
weg te nemen; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
ARTIKEL I. WIJZIGING WET OP HET PRIMAIR ONDERWIJS 
 
De Wet op het primair onderwijs wordt als volgt gewijzigd: 
 
A 
 
Artikel 84 wordt gewijzigd als volgt: 
 
1. In het eerste lid wordt “samenwerkingsschool” vervangen door: samenwerkingsschool 
als bedoeld in artikel 17d, eerste lid. 
 
2. Aan het eerste lid wordt een volzin toegevoegd, luidende: Artikel 74, eerste lid, vierde 
volzin, is niet van toepassing op een school die wordt omgezet als bedoeld in artikel 74, 
eerste lid, derde volzin. 
 
    W6699.K-2 (1100382) 1 

     
d. indien het betreft een aanvraag van een besluit als bedoeld in het tweede lid, de 
aanduiding van de plaats in de gemeente waar het onderwijs moet worden gegeven. 
 
D 
 
Aan artikel 153 wordt een lid toegevoegd, luidende: 
6. Het vierde lid is niet van toepassing op een richting van een school indien de 
school eerder is omgezet als bedoeld in artikel 84, eerste lid, in een bijzondere school 
van die richting, tenzij bij die omzetting is voldaan aan artikel 84, vierde lid. Het 
vierde lid is evenmin van toepassing op de richting of richtingen waarmee het 
onderwijs aan een school is uitgebreid als bedoeld in artikel 84, eerste lid, tenzij bij 
die uitbreiding is voldaan aan artikel 84, vierde lid. 
 
E 
 
Artikel 155 wordt gewijzigd als volgt: 
 
1. In het eerste lid vervalt de derde volzin. 
 
2. In het tweede lid wordt “is voor de eerste maal van toepassing op het eerstvolgende 
tijdvak van 5 jaar, volgend op die bekendmaking” vervangen door: is voor de eerste 
maal van toepassing met ingang van 1 augustus, volgend op die bekendmaking. 
 
3. In het derde lid vervalt de tweede volzin en de zinsnede “, wordt dit besluit genomen 
uiterlijk 1 jaar voor het verstrijken van de periode tot en met 31 juli 1998, of de 5-
jaarlijkse periode waarin het verzoek werd gedaan en” in de laatste volzin. 
 
F 
 
Aan artikel 159 worden twee leden toegevoegd, luidende: 
4. Indien een besluit tot opheffing, bedoeld in het tweede lid, in afwijking van de 
tweede volzin van dat lid na 1 augustus, maar uiterlijk op 1 januari van het 
schooljaar voorafgaand aan de beoogde datum van opheffing wordt medegedeeld aan 
de gemeenteraad, dan wordt de school of nevenvestiging slechts opgeheven op grond 
van dat besluit indien: 
a. de op te heffen openbare school of nevenvestiging binnen 10 km over de weg 
gemeten niet de enige school is waarbinnen openbaar onderwijs wordt gegeven, en 
b. de gemeenteraad uiterlijk op 1 februari volgend op die mededeling besluit om in te 
stemmen met opheffing van de school of nevenvestiging. 
5. Indien het besluit, bedoeld in het tweede lid, na 1 januari van het schooljaar 
voorafgaand aan de beoogde datum van opheffing wordt medegedeeld aan de 
gemeenteraad, dan wordt de school of nevenvestiging niet opgeheven op grond van 
dat besluit. 
 
 
ARTIKEL II. WIJZIGING VAN DE WET MEDEZEGGENSCHAP OP SCHOLEN 
 
In artikel 15, derde lid, van de Wet medezeggenschap op scholen wordt "de artikelen 
11, eerste lid, onderdeel p, en 13, onderdeel h" vervangen door: de artikelen 10, 
onderdeel h, 11, eerste lid, onderdeel c, voor zover het de beëindiging van de school 
betreft, en onderdeel p, en 13, onderdeel h. 
 
 
    W6699.K-2 3 

     
2. Indien het bij koninklijke boodschap van 1 juli 2016 ingediende voorstel van wet tot 
wijziging van diverse onderwijswetten in verband met de vereenvoudiging van de 
vorming van samenwerkingsscholen (Wet samen sterker door vereenvoudiging 
samenwerkingsschool) (Kamerstukken II 2015/16, 34 512), tot wet is of wordt 
verheven, en artikel IV, onderdeel G, van die wet later in werking treedt dan artikel III, 
onderdeel A, van deze wet, vervalt artikel IV, onderdeel G, onder 3 en 4, van die wet. 
 
 
ARTIKEL V. SAMENLOOP MET WIJZIGING VAN ENKELE ONDERWIJSWETTEN OM 
DEZE MEER TE LATEN AANSLUITEN BIJ DE ALGEMENE WET BESTUURSRECHT 
 
1. Indien het bij koninklijke boodschap van 22 november 2016 ingediende voorstel van 
wet tot wijziging van enkele onderwijswetten om deze meer te laten aansluiten bij de 
Algemene wet bestuursrecht (Kamerstukken II 2015/16, 34 607), tot wet is of wordt 
verheven, en artikel II, onderdeel P, van die wet eerder in werking is getreden of treedt 
dan, onderscheidenlijk op dezelfde datum in werking treedt als artikel I, onderdeel A, 
van deze wet, komt artikel I, onderdeel A, onder 3, van deze wet te luiden: 
3. In het tweede lid wordt na “een andere plaats van vestiging” ingevoegd: binnen de 
gemeente. 
2. Indien het bij koninklijke boodschap van 22 november 2016 ingediende voorstel van 
wet tot wijziging van enkele onderwijswetten om deze meer te laten aansluiten bij de 
Algemene wet bestuursrecht (Kamerstukken II 2015/16, 34 607), tot wet is of wordt 
verheven, en artikel II, onderdeel P, van die wet later in werking treedt dan artikel I, 
onderdeel A, van deze wet, vervalt artikel II, onderdeel P, van die wet. 
3. Indien het bij koninklijke boodschap van 22 november 2016 ingediende voorstel van 
wet tot wijziging van enkele onderwijswetten om deze meer te laten aansluiten bij de 
Algemene wet bestuursrecht (Kamerstukken II 2015/16, 34 607), tot wet is of wordt 
verheven, en artikel II, onderdeel Y, van die wet eerder in werking is getreden of treedt 
dan, onderscheidenlijk op dezelfde datum in werking treedt als artikel I, onderdeel E, 
van deze wet, wordt in artikel I, onderdeel E, onder 3, van deze wet “het verzoek” 
vervangen door: de aanvraag. 
4. Indien het bij koninklijke boodschap van 22 november 2016 ingediende voorstel van 
wet tot wijziging van enkele onderwijswetten om deze meer te laten aansluiten bij de 
Algemene wet bestuursrecht (Kamerstukken II 2015/16, 34 607), tot wet is of wordt 
verheven, en artikel II, onderdeel Y, van die wet later in werking treedt dan artikel I, 
onderdeel E, van deze wet, komt artikel II, onderdeel Y, onder 1, van die wet te luiden: 
1. In het derde lid, tweede en derde volzin, wordt “het verzoek” vervangen door: de 
aanvraag. 
 
 
ARTIKEL VI. INWERKINGTREDING 
 
De artikelen van deze wet treden in werking op een bij koninklijk besluit te bepalen 
tijdstip, dat voor de verschillende artikelen of onderdelen daarvan verschillend kan 
worden vastgesteld. 
 
 
    W6699.K-2 5 

     
Memorie van toelichting 
 
I. Algemeen deel 
 
1. Inleiding 
 
1.1. Kern van het wetsvoorstel 
In Nederland worden steeds minder kinderen geboren. Hierdoor daalt de instroom van 
leerlingen in het onderwijs en worden scholen steeds kleiner. Om een goed en 
toegankelijk onderwijsaanbod te kunnen blijven garanderen, is het van belang dat 
schoolbesturen de gevolgen van die daling aanpakken. Met dit wetsvoorstel zorgt de 
regering ervoor dat schoolbesturen in het primair onderwijs leerlingendaling beter het 
hoofd kunnen bieden. Het wetsvoorstel zorgt ervoor dat schoolbesturen en gemeenten 
gemakkelijker een toekomstbestendig onderwijsaanbod kunnen realiseren doordat 
belemmeringen voor omzetting, uitbreiding met een richting of verplaatsing van scholen 
worden weggenomen. Ook wordt het mogelijk om straks een nevenvestiging in stand te 
houden met een andere richting dan de hoofdvestiging van de school en om een 
splitsing van de gemeentelijke opheffingsnorm eerder in te laten gaan. De termijn voor 
het melden van de vrijwillige opheffing van een openbare school wordt versoepeld. Ten 
slotte wordt het verplicht de achterban te raadplegen voorafgaand aan sluiting of fusie 
van een school. 
 
1.2. Leerlingendaling in Nederland 
Door de daling van het aantal leerlingen worden scholen steeds kleiner. Bij een te 
geringe omvang van het leerlingenaantal op een school wordt de bekostiging van 
Rijkswege beëindigd. Dat leidt tot sluiting van scholen. Leerlingendaling leidt ook tot 
kleine scholen met combinatieklassen met twee of meer jaargroepen en een doorgaans 
zeer beperkt aantal leeftijdsgenoten per groep. Leraren moeten dan alle zeilen bijzetten 
om de kwaliteit van het onderwijs overeind te houden. Dat is kwetsbaar. Schoolbesturen 
kunnen om een dergelijke reden besluiten om een school op te heffen of te sluiten. Als 
scholen dicht gaan, kan de toegankelijkheid van het onderwijsaanbod worden geschaad. 
Het is belangrijk dat schoolbesturen en gemeenten samen werken aan een planmatige 
aanpak om het onderwijsaanbod toekomstbestendig te maken, dat wil zeggen kwalitatief 
goed, divers en bereikbaar. 
 
1.3. Regeerakkoord, beleidsbrieven en moties  
In het regeerakkoord ‘Bruggen slaan’ staat dat in krimpgebieden alle vormen van 
samenwerking mogelijk moeten zijn. Denominatie noch fusietoets mag daarbij in de weg 
1
staan. De staatssecretaris van Onderwijs, Cultuur en Wetenschap heeft in 2013 en 
2014 twee brieven over leerlingendaling aan de Tweede Kamer gezonden waarin hij 
aangeeft hoe hij uitvoering wil geven aan deze passage uit het regeerakkoord en hoe hij 
2
verder vorm wil geven aan het beleid ten aanzien van leerlingendaling. 
 
1.4. Het Rijk zorgt voor de randvoorwaarden  
Voor besluiten over de toekomst van scholen zijn schoolbesturen primair 
verantwoordelijk. Zij zijn aan zet om daarbij in samenspraak met gemeenten 
maatwerkoplossingen te kiezen die passen bij de omstandigheden in de regio. Het is aan 
de regering om schoolbesturen in positie te brengen om hun verantwoordelijkheid voor 
het onderwijsaanbod ook bij dalende leerlingaantallen waar te maken. Daartoe neemt de 
                                                
1
 Kamerstukken II 2012/13, 33 410, nr. 15, p. 18. 
2 
Kamerstukken II 2012/13, 31293, nr. 167 en Kamerstukken II 2013/14, 31293, nr. 203. 
    W6699.K-2 7 

     
handhaafbaarheidstoets (8) en de administratieve lasten en financiële gevolgen (9) 
behandeld. 
 
2. Omzetting, uitbreiding richting of verplaatsing van scholen 
 
2.1. Het scholenaanbod moet worden aangepast aan de leerlingendaling 
Schoolbesturen staan voor de opgave om te zorgen voor een toekomstbestendig 
onderwijsaanbod dat aansluit op de behoefte van ouders en leerlingen. Bij daling van het 
aantal leerlingen kunnen niet alle scholen open blijven. Zo kan het zijn dat als gevolg 
van de krimp het leerlingenaantal op sommige scholen onder de opheffingsnorm zakt. 
Daarnaast kan de kwaliteit van kleine scholen kwetsbaar zijn en zien schoolbesturen zich 
om die reden soms genoodzaakt, nog voordat de opheffingsnorm in zicht komt, de 
school te sluiten.  
 
Om het onderwijsaanbod in de regio goed bereikbaar te houden en optimaal te laten 
aansluiten bij wensen van ouders en leerlingen, is voor schoolbesturen de vraag aan de 
orde waar het beste scholen open kunnen blijven, waar fusies nodig zijn en van welke 
richting de scholen moeten zijn. Daarbij is het nodig dat schoolbesturen veel actiever 
toetsen of het scholenaanbod aansluit op de wensen van de ouders en zo nodig de 
richting of het concept van hun scholen aanpassen. 
 
Aanpassing van het bestaande scholenaanbod is niet de enige manier om aan te sluiten 
op de wensen van ouders. Nieuwe schoolinitiatieven kunnen hierbij ook een belangrijke 
rol spelen. Nieuwe schoolinitiatieven zijn immers vaak veel vrijer in het kiezen van een 
nieuw concept, omdat zij niet te maken hebben met een bestaande docenten- en 
ouderpopulatie. Deze mogelijkheid ontslaat bestaande scholen en schoolbesturen niet 
van hun verplichting om in gesprek te blijven met hun leerling- en ouderpopulatie over 
de wenselijkheid van mogelijke aanpassingen. 
 
2.2. Omzetten, van richting veranderen of verplaatsen kan helpen bij de aanpassing 
Voor het toekomstbestendig maken van het onderwijsaanbod in de regio kan het om 
redenen van bereikbaarheid of variëteit wenselijk zijn om een bestaande school om te 
zetten (van openbaar naar bijzonder of van bijzonder naar openbaar), van richting te 
laten veranderen (ook wel ‘van kleur verschieten’), uit te breiden met een richting of te 
5
verplaatsen over de grenzen van het bestaande voedingsgebied heen. Zo kunnen in een 
dorp of een wijk nu meerdere scholen van verschillende richtingen staan. Het kan zijn 
dat er door de daling van het aantal leerlingen op den duur plaats is voor maar één 
school. Door scholen te fuseren, om te zetten, uit te breiden met een richting of te 
verplaatsen kan het scholenaanbod zo goed mogelijk blijven aansluiten bij de wensen en 
behoeften van de ouders en leerlingen. De voorwaarden die in het primair onderwijs nu 
gelden bij omzetting, uitbreiding met een richting of verplaatsing, maken dit echter 
veelal onhaalbaar, terwijl het een goede oplossing kan zijn voor een optimale spreiding 
van het onderwijsaanbod. 
 
2.3. Wettelijke belemmeringen voor omzetting, wijziging van de richting of verplaatsing 
bij leerlingendaling  
Op dit moment mag een school alleen worden omgezet, de richting van een school 
alleen worden gewijzigd of mag een school alleen worden verplaatst naar een locatie 
buiten het bestaande voedingsgebied, als de school daarna volgens prognoses binnen 
                                                
5
 Hierna wordt onder het begrip ‘omzetten’ zowel de omzetting van een bekostigde bijzondere 
school in een bekostigde openbare school of omgekeerd, als de omzetting van een bekostigde 
bijzondere school in een bekostigde bijzondere school van een andere richting verstaan. 
    W6699.K-2 9 

     
school gebruik maken van een uitzondering die geldt voor ‘de laatste school van een 
richting’. Een soortgelijke uitzondering geldt wanneer het de laatste openbare school 
betreft binnen een afstand – over de weg gemeten – van tien kilometer en de school ten 
7
minste 23 leerlingen heeft. 
 
De verruiming van mogelijkheden om scholen om te zetten, uit te breiden of te 
verplaatsen, gaat gepaard met een risico op oneigenlijk gebruik. De verruiming is 
bedoeld om schoolbesturen meer mogelijkheden te bieden om het scholenaanbod aan te 
passen aan het toekomstig leerlingenaantal en de wensen van ouders en leerlingen. Het 
is echter onwenselijk dat een bestuur de richting van een school verandert alleen om de 
laatste school van een richting te worden en zo aanspraak te kunnen maken op een 
uitzondering op de regels rondom de beëindiging van de bekostiging van bijzondere 
scholen en de opheffing van openbare scholen. Een school die dreigt de bekostiging te 
verliezen vanwege te weinig leerlingen, zou als gevolg van deze wet, een richting 
kunnen kiezen die binnen een straal van vijf kilometer niet voorkomt. De school zou dan 
open kunnen blijven als laatste school van die richting. Dat is niet de bedoeling. 
 
Ook dient voorkomen te worden dat een grotere school onder de verruiming van de 
mogelijkheden de richting kiest van een kleine school in de buurt, die nu of op korte 
termijn wordt opengehouden op basis van de uitzondering die geldt voor de laatste 
school van een richting. Dit zou dan immers sluiting van die kleine school tot gevolg 
hebben, omdat er een andere school van dezelfde richting in de omgeving bij is 
gekomen. 
 
Om dergelijke onwenselijke situaties te voorkomen, wordt in de wet een bepaling 
opgenomen dat de minister een aanvraag tot omzetting, uitbreiding met een richting of 
verplaatsing niet goedkeurt indien als direct gevolg daarvan een andere school dreigt te 
worden gesloten. De minister keurt een aanvraag evenmin goed als de school die de 
aanvraag heeft ingediend zelf met opheffing wordt bedreigd (doordat het 
leerlingenaantal van de school op het moment van de aanvraag onder de gemeentelijke 
opheffingsnorm ligt) en alleen in stand kan worden gehouden door met de aanvraag 
onder de regels voor de laatste school van een richting te komen vallen. 
 
Om oneigenlijk gebruik van de verruiming van de mogelijkheden tot omzetting van een 
school of uitbreiding van een school met een richting te voorkomen, wordt tevens 
bepaald dat de uitzonderingsregels voor de ‘laatste school van een richting’ niet van 
toepassing is op een richting die de school onder de verruimde mogelijkheden heeft 
verkregen. 
 
3. Overige wijzigingen 
 
Er zijn nog enkele andere bepalingen in de wet die belemmerend kunnen werken bij het 
in stand houden van een toekomstbestendig onderwijsaanbod in een situatie van 
leerlingendaling. Voorgesteld wordt om deze bepalingen te wijzigen. De wijzigingen 
worden hieronder toegelicht. 
 
3.1. Nevenvestiging andere richting dan hoofdvestiging 
Binnen de huidige wetgeving kan een nevenvestiging van een school niet van een 
andere richting zijn dan de hoofdvestiging. Wanneer besturen de mogelijkheid krijgen 
om een nevenvestiging van een andere richting onder te brengen bij hun school, kan dat 
                                                
7
 Artikel 153, vierde, resp. vijfde lid, WPO. 
    W6699.K-2 11 

     
behandeling te nemen. Het kan bijvoorbeeld zijn dat de voorbereiding van de 
besluitvorming door de gemeenteraad meer tijd vergt. Neemt de gemeenteraad voor 1 
februari geen besluit, dan blijft de school nog een schooljaar langer in stand. 
 
3.4 Rol van de medezeggenschap en positie ouders 
In de Kamerbrief van 4 mei 2015 over de alternatieven voor de kleinescholencoöperatie 
is aangegeven dat de positie van ouders bij sluiting of fusie van hun school wordt 
8
versterkt. Het is immers belangrijk dat bij besluiten over de toekomst van het onderwijs 
de stem van direct belanghebbenden, in dit geval ouders en het personeel, goed wordt 
meegewogen. In de Wet medezeggenschap op scholen (WMS) staat dat de 
medezeggenschapsraad een instemmingsbevoegdheid heeft bij fusies en een adviesrecht 
bij sluiting. Bij sluiting heeft de medezeggenschapsraad tevens een 
instemmingsbevoegdheid op de regeling van de gevolgen van de sluiting. Om ervoor te 
zorgen dat de medezeggenschap hierbij daadwerkelijk alle belanghebbenden betrekt, 
wordt in de WMS opgenomen dat eerst de achterban moet worden geraadpleegd, 
voordat de medezeggenschapsraad haar instemmings- en adviesbevoegdheid bij fusie of 
sluiting uitoefent. Zo wordt geborgd dat zowel ouders als personeel ten volle zijn 
betrokken en vertegenwoordigd bij dergelijke ingrijpende besluiten. 
 
4. Gevoerd overleg 
 
Met de PO-Raad en de besturenorganisaties in het primair onderwijsveld is overleg 
gevoerd over de problematiek rond leerlingendaling en de voorgestelde wetswijzigingen. 
Voor zover het de versoepeling van de regels voor het omzetten, uitbreiden met een 
richting en verplaatsen van scholen betreft, hebben deze organisaties zelf gevraagd om 
een wetswijziging. 
 
5. Uitkomsten openbare internetconsultatie 
 
Dit wetsvoorstel is voorgelegd voor openbare internetconsultatie. In de 
consultatieperiode zijn 42 reacties binnen gekomen via de officiële wijze. Een reactie is 
voor vier schoolbesturen samen ingestuurd en een reactie is via e-mail ingestuurd op de 
dag na sluiting van de internetconsultatie. Een reactie bevatte geen antwoorden op de 
vragen. De totale respons komt daarmee uit op 45. Daarvan zijn er vijfentwintig 
afkomstig van onderwijsorganisaties (scholen en schoolbesturen), tien van 
belangenorganisaties, drie van gemeenten en adviseurs en vier van individuele burgers. 
 
In het wetsvoorstel zoals dat was voorgelegd voor internetconsultatie was ook een 
verplichting opgenomen voor scholen tot het voeren van een op overeenstemming 
gericht overleg (oogo) en het in de regio gezamenlijk opstellen van een meerjarig 
gebiedsplan toekomstbestendig onderwijsaanbod. Deze maatregel is uiteindelijk, naar 
aanleiding van het advies van de Raad van State en mede naar aanleiding van de 
reacties uit de internetconsultatie, uit het wetsvoorstel geschrapt. De ontvangen inbreng 
met betrekking tot de overleg- en planverplichting is te vinden in het consultatieverslag 
op www.internetconsultatie.nl/toekomstbestendigonderwijsaanbod. 
 
Ongeveer de helft van de respondenten vindt dat met dit wetsvoorstel het omzetten, 
uitbreiden met een richting en verplaatsen van een school voldoende wordt 
vergemakkelijkt. Er zijn echter ook respondenten die dat moeilijk te beoordelen vinden, 
                                                
8
 Kamerstukken II 2014/15, 31 293, nr. 256. 
    W6699.K-2 13 

     
beoogde inwerkingtreding van het wetsvoorstel vereenvoudiging samenwerkingsschool 
is 1 augustus 2017. 
 
Meer ruimte voor nieuwe scholen 
Het wetsvoorstel Meer ruimte voor nieuwe scholen richt zich op een betere aansluiting 
van het onderwijsaanbod op de wensen van ouders door het mogelijk te maken om 
nieuwe scholen te stichten, gebaseerd op een onderwijsidee (in plaats van de 
10
traditionele richtingen). Het gaat zowel over het stichten van nieuwe bijzondere 
scholen als over het stichten van nieuwe openbare scholen. Het onderhavige 
wetsvoorstel richt zich daarentegen op mogelijkheden om het onderwijsaanbod van 
bestaande bijzondere en openbare scholen anders in te richten. 
Met het wetsvoorstel Meer ruimte voor nieuwe scholen, dat in oktober 2016 aan de 
Koning is aangeboden ten behoeve van advisering door de Afdeling advisering van de 
Raad van State, verandert de rol die het richtingenbegrip in de WPO speelt. Daarmee 
worden de versoepelingen die het onderhavige wetsvoorstel aanbrengt in de WPO, voor 
zover zij de richtingen betreffen (omzetting van een school, uitbreiding met een 
richting), minder relevant. Wanneer het wetsvoorstel Meer ruimte voor nieuwe scholen 
wordt aangenomen, wordt alleen het grondwettelijke onderscheid tussen openbaar en 
bijzonder onderwijs nog gemaakt, de richting van een school speelt dan geen rol meer. 
 
8. Uitvoering en handhaafbaarheid 
 
DUO, de Auditdienst Rijk en de Inspectie van het Onderwijs hebben dit wetsvoorstel 
beoordeeld op uitvoerbaarheid en handhaafbaarheid. Het wetsvoorstel is aangepast naar 
aanleiding van gemaakte opmerkingen met betrekking tot de instandhouding van een 
hoofd- en nevenvestiging van verschillende richtingen. Ook is naar aanleiding van de 
opmerkingen verduidelijking aangebracht in de mogelijkheid die dit wetsvoorstel biedt 
om het verplaatsen van een school te vereenvoudigen. 
 
9. Administratieve lasten en financiële gevolgen 
 
9.1 Administratieve lasten 
Van de voorgestelde maatregelen in dit wetsvoorstel is nagegaan met welke 
administratieve lasten ze gepaard gaan.  
 
Er is sprake van een zeer beperkte stijging van de administratieve lasten voor scholen 
omdat er meer aanvragen worden verwacht van schoolbesturen die hun school willen 
omzetten, met een richting willen uitbreiden, of willen verplaatsen. Naar verwachting 
stijgen de administratieve lasten in verband met het doen van hiermee samenhangende 
aanvragen bij de minister met € 9.000,- per jaar voor het totale basisonderwijs (€ 360,- 
per aanvraag).  
 
9.2 Financiële gevolgen 
Er worden geen financiële gevolgen voorzien. 
 
II. Artikelsgewijze toelichting 
 
Artikel I, onderdeel A (artikel 84 WPO) 
Op grond van artikel 74, eerste lid, van de WPO, zijn artikel 74, tweede lid, tot en met 
artikel 83 ook nu al niet van toepassing op de omzetting van een school of de uitbreiding 
                                                
10
 https://www.internetconsultatie.nl/meerruimtevoornieuwescholen. 
    W6699.K-2 15 

     
en bijzondere scholen. Omzetting is niet aan de orde bij een samenwerkingsschool, die 
omvat immers al zowel openbaar als bijzonder onderwijs. Wat betreft een aanvraag tot 
uitbreiding van het onderwijs aan een samenwerkingsschool met onderwijs van een of 
meer andere richtingen worden samenwerkingsscholen hetzelfde behandeld als 
bijzondere scholen die willen uitbreiden met een of meer richtingen. Ten aanzien van 
inwilliging van een aanvraag tot verplaatsing worden samenwerkingsscholen gelijk 
behandeld als openbare en bijzondere scholen. 
 
Artikel I, onderdeel B (artikel 85 WPO) 
Door deze wijziging hoeft een nevenvestiging niet langer van dezelfde richting te zijn als 
de school waar hij onder valt. Het wordt mogelijk om een voorheen zelfstandige 
bijzondere school als nevenvestiging van een bijzondere school met een andere richting 
voor bekostiging in aanmerking te brengen. Artikel 84 is van toepassing indien op deze 
wijze een nevenvestiging van een andere richting dan de hoofdvestiging van de school 
voor bekostiging in aanmerking wordt gebracht. Er is daarmee immers sprake van een 
uitbreiding van de school als bedoeld in artikel 84, vierde lid (nieuw), onderdeel c. 
 
Daarnaast sluit dit artikel ook niet langer uit dat een openbare nevenvestiging aan een 
bijzonder school of, andersom, een bijzondere nevenvestiging aan een openbare school 
voor bekostiging in aanmerking wordt gebracht. In dat geval is naast artikel 84 ook 
artikel 17d van toepassing. Feitelijk is er immers sprake van de vorming van een 
samenwerkingsschool, indien in de hoofdvestiging en/of nevenvestiging(en) van één 
school zowel openbaar als bijzonder onderwijs wordt verzorgd. 
 
Met dit onderdeel van het wetsvoorstel wordt invulling gegeven aan de voorgestelde 
wijziging zoals genoemd in paragraaf 3.1 van het algemeen deel van deze memorie van 
toelichting. 
 
Artikel I, onderdeel C (artikel 88 WPO) 
Dit artikel heeft betrekking op speciale scholen voor basisonderwijs. Het is 
overeenkomstig aan artikel 84, wat betrekking heeft op basisscholen, maar dan in een 
vereenvoudigde vorm. Inhoudelijk wordt dit artikel met het onderhavige wetsvoorstel 
niet gewijzigd. Wel worden enkele wijzigingen voorgesteld om de gebruikte terminologie 
met die in artikel 84 in overeenstemming te brengen. 
 
Artikel I, onderdeel D (artikel 153 WPO) 
Scholen die gebruik maken van de met dit wetsvoorstel verruimde mogelijkheid om 
goedkeuring van de minister te krijgen voor een omzetting in een bijzondere school van 
een bepaalde richting of uitbreiding van een bijzondere school met onderwijs van een 
bepaalde richting, kunnen voor die richting later geen aanspraak maken op 
instandhouding als ‘laatste school van een richting’ (op grond van artikel 153, vierde 
lid). Scholen die zijn of worden omgezet of uitgebreid op grond van de huidige bepaling 
van artikel 84, derde lid, van de WPO, of het daarmee inhoudelijk overeenkomende 
vierde lid, onderdelen a tot en met d (nieuw), kunnen wel een beroep doen op artikel 
153, vierde lid, indien ze op enig moment nog slechts onder de voorwaarden uit dat 
artikellid voor bekostiging in aanmerking kunnen blijven komen. 
 
Artikel I, onderdeel E (artikel 155 WPO) 
Iedere vijf jaar worden voor alle Nederlandse gemeenten de stichtings- en 
opheffingsnormen opnieuw vastgesteld, geactualiseerd aan de ontwikkelingen in de 
leerlingdichtheid. Burgemeester en wethouders kunnen op grond van de huidige wet 
uiterlijk 2 jaar voor het verstrijken van een dergelijke 5-jaarlijkse periode waarvoor de 
stichtings- en opheffingsnormen telkens worden vastgesteld, een besluit nemen tot 
    W6699.K-2 17 

     
beoogde datum van opheffing van de school), dan is het bevoegd gezag niet afhankelijk 
van goedkeuring door de gemeenteraad (artikel 159, tweede lid). 
 
Artikel II (artikel 15 WMS) 
De medezeggenschapsraad heeft instemmingsbevoegdheid ten aanzien van overdracht 
en fusie van de school (artikel 10, eerste lid, onderdeel h, WMS). Ook heeft de 
medezeggenschapsraad een adviesbevoegdheid op het terrein van, onder andere, de 
beëindiging van de school (artikel 11, eerste lid, onderdeel c, WMS). In artikel 15 van de 
WMS wordt nu bepaald dat ook de ouders geraadpleegd moeten worden voordat het 
bevoegd gezag een besluit kan nemen ten aanzien van de hiervoor genoemde 
aangelegenheden. 
 
Artikel III, onderdeel A (artikel 76 WPO BES) 
De Wet primair onderwijs BES (WPO BES) kent in artikel 76 een bepaling met betrekking 
tot de omzetting, uitbreiding met een richting of verplaatsing van scholen. Dit artikel 
komt inhoudelijk grotendeels overeen met het huidige artikel 84 van de WPO. Het derde 
lid van artikel 76 WPO BES is echter nog niet in werking getreden. 
 
Vanwege de kleinschaligheid en het eilandelijk karakter kent de WPO BES op diverse 
onderdelen een eenvoudiger regeling dan die in de WPO. Zo kent de WPO BES geen 
bepalingen over de laatste school van een richting (vergelijk artikel 153, vierde lid, van 
de WPO), op grond waarvan scholen ook onder de opheffingsnorm in stand kunnen 
worden gehouden. Wel kent de WPO BES een bepaling op grond waarvan de laatste 
school waarbinnen openbaar onderwijs wordt gegeven niet hoeft te worden opgeheven, 
indien er behoefte aan openbaar onderwijs bestaat (artikel 122, derde lid, van de WPO 
BES). Daarnaast kent artikel 123 van de WPO BES aan de minister een discretionaire 
bevoegdheid toe om een school met minder dan 23 leerlingen in stand te houden. 
 
Gezien het voorgaande wordt voorgesteld om voor Caribisch Nederland ook de 
bestaande, nog niet volledig in werking getreden bepaling met betrekking tot omzetting 
van een school, uitbreiding met een richting en verplaatsing van scholen te 
vereenvoudigen. Er wordt daarom niet volledig aangesloten bij de wijziging die met dit 
wetsvoorstel wordt doorgevoerd voor Europees Nederland (artikel 84 WPO). Er is 
gekozen voor een eenvoudiger bepaling, meer in lijn met artikel 88 WPO, waarin voor 
Europees Nederland de omzetting, uitbreiding en verplaatsing van speciale scholen voor 
basisonderwijs is geregeld. 
 
Artikelen IV en V (Samenloopbepalingen) 
Met artikel IV wordt de samenloop tussen het onderhavige wetsvoorstel en de Wet 
samen sterker door vereenvoudiging samenwerkingsschool (Kamerstukken 34 512) 
geregeld. Artikel V betreft de samenloop met het wetsvoorstel waarmee enkele 
onderwijswetten gewijzigd worden om deze meer te laten aansluiten bij de Algemene 
wet bestuursrecht (Kamerstukken 34 607). 
 
De Staatssecretaris van Onderwijs,  
Cultuur en Wetenschap, 
 
 
 
 
 
Sander Dekker 
 
    W6699.K-2 19 

