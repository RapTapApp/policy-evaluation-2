TWEEDE KAMER DER STATEN-GENERAAL 
 
Vergaderjaar 2016/17 
 
 
34 607  Wijziging van enkele onderwijswetten om deze meer te laten aansluiten bij 
de Algemene wet bestuursrecht 
 
 
Nr. Nota naar aanleiding van het verslag 
 
 
Ontvangen 
 
 
Deze nota naar aanleiding van het verslag wordt gegeven in overeenstemming met de 
Staatssecretaris van Economische Zaken. 
 
Graag dank ik de leden van de vaste commissie voor Onderwijs, Cultuur en 
Wetenschap voor hun bijdrage aan het voorliggende wetsvoorstel. 
Hieronder ga ik in op de gestelde vragen. 
 
1. Aanleiding en doelstelling 
De leden van de CDA-fractie vragen of de regering nader kan toelichten waarom zij de 
1
mening van de onderzoekers van het rapport “Anders, of toch niet?” niet deelt dat de 
bestuurlijke boete vooral een aanvulling op het bestaande instrumentarium zou zijn.  
Naar aanleiding van deze vraag wordt opgemerkt, dat hier waarschijnlijk sprake is van 
een misverstand. Zoals aangegeven in de memorie van toelichting, deelt de regering 
de conclusie van de onderzoekers, dat de bestuurlijke boete vooral een aanvulling op 
2
het bestaande instrumentarium zou zijn. Ik ga hier bij de volgende vraag nader op in. 
 
Deze leden vragen wat de regering bedoelt met de kwalitatieve afweging die voor de 
verschillende normen die de onderwijswetgeving stelt, verschillend kan uitvallen. Is de 
bestuurlijke boete iets wat wordt gezien als een onderdeel dat aan de 
onderwijswetgeving wordt toegevoegd, tenzij de afweging van verschillende aspecten 
anders uitvalt, of bedoelt de regering hier iets anders mee, zo vragen deze leden. 
De onderwijswetgeving wordt met verschillende sanctie-instrumenten gehandhaafd. In 
de eerste plaats zijn er herstelsancties, waartoe de bekostigingssanctie, de 
3 4
waarschuwing , de last onder dwangsom en de intrekking van licenties behoren. De 
meeste bepalingen in de onderwijswetgeving worden met herstelsancties 
gehandhaafd. De onderwijswetgeving kent ook een aantal bepalingen die een 
                                                           
1
 J.A. de Boer, F.C.M.A. Michiels, W. den Ouden, P.J.J. Zoontjens, Anders, of toch niet? Een onderzoek naar de 
mogelijkheden van meer Awb-conforme onderwijswetgeving, Tilburg/Leiden, maart 2013. 
2
 Kamerstukken II 2016/17, 34 607, nr. 3, blz. 3. 
3
 De WEB (artikelen 6.1.5, 6.1.5b, 6.2.3, 6.2.3b, 6.3.2, 6a.1.3 en 6a.2.1) geeft de minister van OCW de 
bevoegdheid om instellingen een waarschuwing te geven. 
4
 Artikel 5a.12 WHW bepaalt dat een last onder dwangsom kan worden opgelegd aan instellingen die het verlies 
van accreditatie van een opleiding niet tijdig bekend maken.  
1 
 

lichamen Bonaire, Sint Eustatius en Saba in gezamenlijkheid met het ministerie van 
OCW de onderwijshuisvesting op orde brengen, ook met gezamenlijke financiering; 
- de verhoging van de vordering op het onterecht bezit van de OV-studentenkaart. 
 
Over het eerste onderwerp van het wetsvoorstel had uw Kamer geen vragen. Over het 
tweede en derde onderwerp werden in de schriftelijke voorbereiding enkele vragen 
gesteld. De plenaire behandeling spitste zich toe op het derde onderwerp. In verband 
met de op dat onderwerp aangenomen amendementen is een novelle noodzakelijk 
waarin de inwerkingtredingsbepaling wordt aangepast en waarin wordt voorzien in een 
wettelijke grondslag voor de gegevensuitwisseling die tot stand moet komen tussen 
DUO en het Openbaar Vervoer voor de controle of gebruik is gemaakt van de OV-
8
studentenkaart.  
 
Gelet op de tijd die gemoeid is met een novelle zullen de eerste twee onderwerpen – 
studiefinanciering BES en onderwijshuisvesting in Caribisch Nederland – niet in 
werking kunnen treden op de gewenste invoeringsdatum (1 augustus 2017 
respectievelijk 1 januari 2018). Om te zorgen dat die twee onderwerpen alsnog zonder 
verdere vertraging in werking kunnen treden, heb ik gezocht naar mogelijkheden in de 
wetgevingsprocedure. De oplossing heb ik gevonden in de volgende procedure. Die 
twee onderwerpen haal ik later in de genoemde novelle uit het wetsvoorstel 
Aanpassingswet studiefinanciering BES en breng ze met deze nota van wijziging 
opnieuw in procedure door toevoeging aan onderhavige technische wetsvoorstel.  
 
Die beide onderwerpen, waar u recent mee heeft ingestemd, zijn een-op-een 
overgenomen in de nota van wijziging. Het derde onderwerp: de voorgestelde 
wijzigingen op het gebied van de OV-studentenkaart, blijft onverkort deel uitmaken 
van het wetsvoorstel dat in de Eerste Kamer aanhangig is. De behandeling van dat 
onderwerp wacht dus in de Eerste Kamer op de hiervoor bedoelde novelle waarvan ik 
verwacht dat die uw Kamer later dit jaar zal bereiken.  
 
Wanneer uw Kamer en de Eerste Kamer onderhavig wetsvoorstel met de daarin bij 
nota van wijziging toegevoegde onderwerpen voor de zomer kunnen afhandelen, 
zouden de studenten in Caribisch Nederland nog met ingang van het aankomende 
studiejaar moeten kunnen profiteren van de in het wetsvoorstel opgenomen 
wijzigingen. Ook wordt dan voorkomen dat onbedoeld de verantwoordelijkheid voor de 
onderwijshuisvesting geheel aan de openbare lichamen vervalt, terwijl het steeds de 
intentie is geweest om de eerste renovaties en (ver)nieuwbouw in gezamenlijkheid en 
met gezamenlijke financiering te voltooien. 
 
De Minister van Onderwijs, Cultuur en Wetenschap, 
 
 
 
dr. Jet Bussemaker  
                                                           
8
 Zie ook de brief van 19 januari 2017 aan de Eerste Kamer, in afschrift aan uw Kamer, Kamerstukken I 
2016/17, 34 331, B.  
3 
 

