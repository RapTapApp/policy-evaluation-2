Bijlage bij Nota van Wijziging, Kst. 34 607, nr. 7
Tweede Kamer der Staten-Generaal
2
Vergaderjaar 2015–2016 
34 331 Aanpassing van onder meer de Wet 
studiefinanciering BES met het oog op 
codificatie van de ontstane uitvoeringspraktijk 
van de studiefinanciering BES, verruiming van 
het toepassingsbereik van de studiefinanciering 
BES naar Canada en doorvoering van diverse 
technische verbeteringen en kleine 
beleidsmatige wijzigingen (Aanpassingswet 
studiefinanciering BES) 
Nr. 3 MEMORIE VAN TOELICHTING 
I. Algemeen  
1. Algemeen
Deze wet wijzigt in de eerste plaats de Wet studiefinanciering BES (hierna: 
«WSF BES»). Daarnaast brengt deze wet enkele wijzigingen aan in de Wet 
primair onderwijs BES, de Wet voortgezet onderwijs BES, de Wet educatie 
en beroepsonderwijs BES en de Wet studiefinanciering 2000 (hierna: 
«WSF 2000»). 
2. Wet studiefinanciering BES
2.1 Inleiding  
De Wet studiefinanciering BES (hierna: «WSF BES») is op 1 augustus 2011 
1 
in werking getreden. In de aanloop naar de transitie van Bonaire, Saba en 
Sint Eustatius als eilanden die bestuurlijk vielen onder de Nederlandse 
Antillen naar drie openbare lichamen binnen Nederland is een op maat 
gesneden studiefinancieringssysteem uitgewerkt. Dat werd in relatief 
korte tijd vertaald in de WSF BES en in de uitvoeringssystemen van DUO. 
Ruim drie jaar later blijkt dat er in de uitvoering van de wet tegen een 
aantal (opstart)problemen en onduidelijkheden wordt aangelopen. 
Daarnaast is in een aantal zaken onbedoeld niet voorzien. Op dit moment 
wordt in bepaalde gevallen door middel van de hardheidsclausule 
voorzien in een gewenste oplossing; vasthouden aan de letter van de wet 
zou in die gevallen een onbillijkheid van overwegende aard opleveren, 
gelet op het belang dat de WSF BES beoogt te beschermen. In dit 
wetsvoorstel worden diverse wijzigingen voorgesteld om voornoemde 
gevallen, mede vanuit het oogpunt van rechtszekerheid en duidelijkheid, 
1
Artikel 10.15 van de door de ABES II-B (Stb. 2011, 33) gewijzigde ABES (Stb. 2010, 350) is op 
1 augustus 2011 in werking getreden door middel van artikel 3, onderdeel e, van het inwerking-
tredingsbesluit (Stb. 2011, 34).
kst-34331-3
ISSN 0921 - 7371
’s-Gravenhage 2015 Tweede Kamer, vergaderjaar 2015–2016, 34 331, nr. 3 1

3. Overige wijzigingen 
3.1 Overgangsbepaling voorziening in de huisvesting  
De huisvesting van de scholen in Caribisch Nederland is eind 2008 in 
beeld gebracht. Er bleken zeer grote achterstanden in onderhoud te zijn, in 
een aantal gevallen leidend tot onacceptabele situaties. In oktober 2012 
zijn door de toenmalige Minister van Onderwijs, Cultuur en Wetenschap 
en de besturen van de drie openbare lichamen aangepaste masterplannen 
vastgesteld voor het op orde brengen van de onderwijshuisvesting door 
ingrijpende renovatie dan wel nieuwbouw. De herziene plannen zijn ook 
neergelegd in drie convenanten tussen de Minister van OCW en de 
eilandsbesturen. Het Ministerie van OCW heeft nu een aantal jaren 
ervaring met het op aanvaardbaar Nederlands niveau brengen van de 
onderwijshuisvesting in Caribisch Nederland. Door een combinatie van de 
beperkte bouwcapaciteit op de eilanden, kleinschaligheid van de eilanden 
en het Europees moeten aanbesteden loopt dit project vertraging op. 
Daarnaast zijn er nog andere onverwachte vertragingen tijdens de bouw. 
Dit alles zorgt ervoor dat het gehele project niet voor 31-12-2017 klaar is 
en dat de overgangsbepaling moet worden aangepast. 
In de Wet Primair onderwijs BES, Wet voortgezet onderwijs BES en de 
Wet educatie en beroepsonderwijs BES geldt tot en met 2017 een 
overgangssituatie op basis waarvan de onderwijshuisvestingsplannen in 
Caribisch Nederland mogelijk zijn. Na dat jaar valt alles terug op de 
normale regels en worden de openbare lichamen zelf – in beginsel zonder 
verdere OCW-bemoeienis – verantwoordelijk voor de onderwijshuis-
vesting. Met een verlenging van de overgangsbepaling kan OCW het 
onderwijshuisvestingsproject in Caribisch Nederland blijven meefinan-
cieren en voert OCW de convenanten uit die OCW met de drie openbare 
lichamen heeft gesloten, en komt de realisatie van de plannen niet in 
gevaar. Door middel van een wetswijziging wordt de einddatum 
vervangen door een «bij koninklijk besluit te bepalen tijdstip». Zodra de 
realisatie van de onderwijshuisvestingsplannen in zicht komt, wordt een 
koninklijk besluit gemaakt waarin de verantwoordelijkheden definitief 
worden overgedragen aan de openbare lichamen – deze overdracht zal 
uiterlijk 31-12-2020 plaatsvinden. 
3.2. Wijzigingen WSF 2000  
Het reisproduct is onderdeel van de studiefinanciering. Met het 
reisproduct kunnen studerenden gratis of met korting reizen met het 
openbaar vervoer. (Oud-)studerenden die geen recht (meer) hebben op 
2 
het reisproduct zijn verplicht deze tijdig stop te zetten. Vanaf 1 december 
2012 kunnen studerenden hun reisproduct op elk gewenst moment 
stopzetten bij een daarvoor geschikte automaat van de vervoersbedrijven. 
De automaten zijn te vinden op alle stations van de Nederlandse 
Spoorwegen, in verschillende supermarkten en in bepaalde tijdschriften-
winkels. Deze automaten kunnen zowel voor het ophalen als het 
stopzetten van het reisproduct gebruikt worden. Wanneer studerenden 
hun reisproduct niet tijdig stopzetten bij een dergelijke automaat is sprake 
van onterecht bezit van het reisproduct. Zolang het reisproduct niet is 
stopgezet, kunnen (oud-)studerenden blijven reizen met het reisproduct. 
2
Tijdig betekent dat (oud-)studenten deze uiterlijk stop moeten zetten op de vijfde werkdag 
nadat de aanspraak hierop is beëindigd óf nadat het is vervangen door een reisvoorziening in 
de vorm van geld – PM: studie buitenland zie art. 3.7, tweede of derde lid – Het eerste lid is niet 
van toepassing op een periode waarin het niet tijdig beëindigen van het reisrecht aantoonbaar 
niet kan worden toegerekend aan degene aan wie het reisrecht is toegekend.
Tweede Kamer, vergaderjaar 2015–2016, 34 331, nr. 3 3

4. Gevolgen voor de administratieve lasten 
De voorgestelde wijzigingen van de WSF BES hebben beperkte gevolgen 
voor de administratieve lasten. Een aantal wijzigingen zullen tot een lichte 
stijging van de administratieve lasten leiden, waaronder de overbrugging 
van studiefinanciering bij overstap van een opleiding in het middelbaar 
beroepsonderwijs naar een opleiding in het hoger onderwijs en de 
verruiming van de verplichting om inlichtingen te verstrekken. Andere 
wijzigingen zullen een lichte daling van de administratieve lasten tot 
gevolg hebben, waaronder de schrapping van de mogelijkheid om teveel 
betaalde studiefinanciering BES in maandelijkse termijn terug te betalen 
en de schrapping van het vereiste van het hebben van een woonplaats in 
Caribisch Nederland op het moment van aanvraag. Het merendeel van de 
wijzigingen heeft echter geen gevolgen voor de administratieve lasten. 
Per saldo heeft dit wetsvoorstel daarom geen of verwaarloosbare 
gevolgen voor de administratieve lasten. 
Het verlengen van de overgangsbepaling voor de onderwijshuisvesting in 
Caribisch Nederland heeft geen gevolgen voor de administratieve lasten. 
De voorgestelde wijzigingen van de WSF 2000 hebben geen gevolgen 
voor de administratieve lasten. 
5. Budgettaire gevolgen 
De gevolgen van de voorgestelde wijzigingen van de WSF BES zijn voor 
de rijksbegroting zeer beperkt of nihil (minder dan € 0,1 miljoen). 
Het verlengen van de overgangsbepaling voor de onderwijshuisvesting in 
Caribisch Nederland heeft geen gevolgen voor de rijksbegroting. De 
gelden zijn reeds gereserveerd. 
De gevolgen van de wijzigingen van de WSF 2000 zijn voor de rijksbe-
groting budgetneutraal. Dit komt doordat het geïncasseerde bedrag als 
gevolg van onterecht bezit van het reisproduct ten goede komt aan de 
OV-bedrijven. 
6. Europees Nederland 
De voorgestelde wijzigingen van de WSF BES hebben geen gevolgen voor 
de studiefinanciering op grond van de WSF 2000. 
Het verlengen van de overgangsbepaling voor de onderwijshuisvesting in 
Caribisch Nederland heeft evenmin gevolgen voor Europees Nederland. 
7. Internetconsultatie en consultatie partijen in Caribisch 
Nederland 
Een eerdere versie van dit wetsvoorstel is opengesteld voor internetcon-
sultatie. De daar gemaakte opmerking is verwerkt in de memorie van 
toelichting. 
Het wetsvoorstel is tevens – voorzien van een korte oplegger – toege-
zonden aan de openbare lichamen Bonaire, Sint Eustatius en Saba en de 
scholen in het voortgezet en middelbaar beroepsonderwijs op de 
openbare lichamen. De reacties daarop vormden geen aanleiding om het 
wetsvoorstel en/of de toelichting aan te passen. 
Tweede Kamer, vergaderjaar 2015–2016, 34 331, nr. 3 5

hun vervolgopleiding. Zij hebben dan nog geen aanvraag voor studiefi-
nanciering BES gedaan. Als deze studerenden vervolgens studiefinan-
ciering BES aanvragen, moet de aanvraag strikt genomen afgewezen 
worden, omdat de aanvrager op het moment van aanvragen niet meer 
woonachtig is in Caribisch Nederland. Om toch studiefinanciering te 
kunnen aanvragen zal de aanvrager zich eerst moeten uitschrijven in het 
land waar hij verblijft. Vervolgens moet hij weer naar Caribisch Nederland 
komen, zich daar inschrijven, studiefinanciering BES aanvragen, 
uitschrijven en weer vertrekken, om zich vervolgens weer in te schrijven in 
het land waar hij de studie gaat volgen. Dit is een disproportionele eis 
afgezien van het feit dat het voor de betreffende afdelingen van Bevol-
kingszaken onnodig werk zou opleveren en daarnaast zouden de 
administratieve lasten van de aanvrager onnodig toenemen. 
Ditzelfde probleem speelt uiteraard ook wanneer een studerende op 
grond van artikel 2.5, tweede lid, studiefinanciering aanvraagt met 
terugwerkende kracht. Om toepassing te geven aan artikel 2.5, tweede lid, 
wordt thans op basis van de hardheidsclausule het woonplaatsvereiste 
van artikel 1.4 gedeeltelijk losgelaten, om te voorkomen dat de aanvraag 
moet worden afgewezen. Er wordt in dat geval niet gekeken waar de 
studerende woont op het moment van aanvraag, maar er wordt gekeken 
waar de studerende woonde voorafgaand aan het studiejaar. 
Om oneigenlijk gebruik te voorkomen, is in het voorgestelde artikel een 
termijn van drie maanden voorafgaand aan de studie opgenomen 
waarbinnen de aanvrager woonachtig moet zijn geweest in Caribisch 
Nederland. Deze drie maanden geven de studerende voldoende 
gelegenheid om alvast te verhuizen en bijvoorbeeld woonruimte te 
regelen. 
D – artikel 1.5 
In artikel 1.5, eerste lid, wordt de afbakening van de doelgroep die 
aanspraak kan maken op opstarttoelage preciezer omschreven. Reden 
hiervoor zijn de wijzigingen in de WSF 2000 die zijn opgenomen in de Wet 
studievoorschot hoger onderwijs waarmee de doelgroepen in de WSF 
2000 zijn verruimd (minderjarige deelnemers krijgen aanspraak op de 
reisvoorziening en 30-plussers krijgen aanspraak op levenlangleren-
krediet). Doordat artikel 1.5, eerste lid, verwijst naar de WSF 2000 zou de 
verruiming van de doelgroepen in de WSF 2000 er zonder deze voorge-
stelde wijziging onbedoeld toe leiden dat ook de doelgroep van de 
opstarttoelage wordt verruimd. 
Vanwege de invoeringsdatum van de wijziging van artikel 2.3, eerste lid, 
WSF 2000 is de wijzigingsopdracht verdeeld in twee opdrachten om de 
inwerkingtreding zo nodig te kunnen differentiëren. 
E – artikel 1.6 
Bij de totstandkoming van de WSF BES was het begrippenkader dat in de 
belastingwetgeving BES gebruikt zou gaan worden nog niet geheel 
duidelijk, waardoor artikel 1.6 qua begrippen niet blijkt te kloppen. Met de 
voorgestelde wijziging wordt het artikel dientengevolge technisch 
verbeterd. 
F – artikel 2.2 
In artikel 2.2 wordt in tabel 1, tweede kolom, het land Canada toegevoegd. 
Met deze voorgestelde wijziging wordt geregeld dat studenten ook 
aanspraak kunnen maken op studiefinanciering voor het volgen van een 
opleiding in Canada. 
Tweede Kamer, vergaderjaar 2015–2016, 34 331, nr. 3 7

termijn van twee maanden na aanvang van de opleiding te hanteren. Als 
de studerende zich niet binnen die termijn heeft ingeschreven vervalt de 
aanspraak op opstarttoelage en moet het eventuele voorschot worden 
terugbetaald. 
L – artikel 2.12 
Artikel 2.12 was onbedoeld beperkt tot alleen opleidingen niveau 1 of 2. 
De reikwijdte van het artikel wordt daarom door vervanging van het eerste 
lid verruimd. Dat betekent dat nu ook voor opleidingen niveau 3 of 4 
duidelijk is geregeld wanneer de aanspraak op studiefinanciering eindigt. 
Het tweede lid wordt redactioneel verbeterd. 
Tot slot wordt in het derde lid een overbruggingsregeling ingevoerd, 
inhoudende dat deelnemers die zich in juli uitschrijven en per 
1 september daaropvolgend hoger onderwijs in de zin van deze wet gaan 
volgen in de tussenliggende periode, op aanvraag, aanspraak op 
studiefinanciering behouden. Dat is nodig omdat de kosten voor 
levensonderhoud in die tussenliggende periode doorlopen. De aanvraag 
kan zo nodig ook achteraf worden ingediend en de toekenning is dan met 
name bedoeld om de financiële buffer die de studerende heeft moeten 
inzetten te kunnen aanvullen met alsnog een toekenning van studiefinan-
ciering BES voor de overbruggingsperiode tussen twee opleidingen. 
In de afgelopen jaren ging het heel specifiek om deelnemers niveau 3 of 4 
die in juni/juli zijn geslaagd voor hun opleiding en per 1 september willen 
starten aan een opleiding in het hoger onderwijs. Zij hebben thans voor 
de tussenliggende maand augustus geen aanspraak op studiefinanciering. 
Deze regeling geldt echter ook voor deelnemers niveau 1 of 2 die zich in 
juli uitschrijven en vervolgens met hun havodiploma kunnen worden 
toegelaten tot een hbo-opleiding. Ook zij hebben immers te maken met 
een overbruggingsperiode. 
M – artikel 3.1 
In het eerste lid wordt een redactionele verbetering aangebracht. 
N – artikel 4.1 
Onderdeel 1: In de WSF BES is thans niet duidelijk hoe het voor Caribisch 
Nederland geldende minimumuurloon moet worden omgerekend naar 
een minimumjaarloon. Dat jaarloon is nodig om de draagkrachtvrije voet 
die van toepassing is in de terugbetalingsperiode te kunnen berekenen 
(artikel 4.11, tweede lid). De Wet minimumlonen BES geeft weliswaar de 
berekening van het minimum maandloon, maar daarin moet een bepaald 
aantal gewerkte uren worden ingelezen, evenals het van toepassing zijnde 
minimumuurloon dat per eiland verschilt. Ten behoeve van een goed 
uitvoerbare wet is het hoogste minimumuurloon gehanteerd, dat is in 
2014 het bedrag dat voor Bonaire is vastgesteld, en wordt het aantal 
gewerkte uren per week gehanteerd dat blijkens artikel 8, eerste lid, van 
de Arbeidswet 2000 BES 40 uur per week bedraagt. Dit is gunstig voor de 
debiteuren omdat hiermee de draagkrachtvrije voet maximaal is. 
Bovendien komt het overeen met de Europees Nederlandse berekenings-
wijze. 
Onderdeel 2: Bij de totstandkoming van de WSF BES was het begrippen-
kader dat in de belastingwetgeving voor Caribisch Nederland gebruikt zou 
gaan worden nog niet geheel duidelijk, waardoor artikel 4.1 qua 
begrippen niet blijkt te kloppen. Met de voorgestelde wijziging wordt het 
artikel dientengevolge technisch verbeterd. 
Tweede Kamer, vergaderjaar 2015–2016, 34 331, nr. 3 9

T – artikel 5.1 
Onderdeel 1: In artikel 5.1, tweede lid, onderdeel b, is een zinsnede uit de 
WSF 2000 overgenomen die in de context van de WSF BES geen doel 
dient. Het gaat om de zinsnede «anders dan bedoeld in het eerste lid van 
onderdeel c»; deze wordt geschrapt. 
De zinsnede «de draagkracht va de debiteur te hoog of te laag is vastge-
steld» ontbreekt ten onrechte en wordt dus toegevoegd. 
Ten derde ontbreekt als grond dat de opstarttoelage ten onrechte kan zijn 
toegekend of afgewezen, wat ook een herzieningsgrond kan zijn voor dat 
deel van de studiefinanciering. 
Tot slot geldt de zinsnede aan het eind van onderdeel b «op basis van 
onjuiste of onjuist verwerkte gegevens anders dan bedoeld onder a» voor 
elk van de in dit onderdeel b genoemde herzieningsgronden. Voor de 
leesbaarheid wordt die zinsnede dan ook naar voren gehaald. 
Onderdeel 2: Het derde lid van artikel 5.1 wordt redactioneel opgeknipt in 
twee artikelleden om het beter leesbaar te maken. In het nieuwe vierde lid 
wordt voorts het moment van toekennen van de opstarttoelage toege-
voegd aan de opsomming, omdat thans het begin van de herzienings-
termijn voor de opstarttoelage onbepaald is. 
U – artikel 6.1 
Onderdeel 1: In de praktijk wordt geen gebruik gemaakt van de 
mogelijkheid tot uitkering van de opstarttoelage in twee of meer 
termijnen, aangezien het hele bedrag ineens nodig is. Omdat de 
mogelijkheid wel in de WSF BES is opgenomen, moet DUO de stude-
renden hierover onnodig informeren. Het tweede lid komt daarom 
gedeeltelijk te vervallen. Tevens wordt dit tweede lid redactioneel 
verduidelijkt. 
Onderdeel 2: Met de toevoeging van het vijfde lid wordt geregeld dat het 
voor studerenden die in landen als de Verenigde Staten en Barbados gaan 
studeren mogelijk wordt om bijvoorbeeld een voorschot per half jaar te 
krijgen. Gebleken is namelijk dat voor studerenden die in de Verenigde 
Staten (gaan) studeren een maandelijkse uitbetaling van studiefinan-
ciering niet geschikt is. Zij dienen namelijk twee maal per jaar een bedrag 
aan de onderwijsinstelling te betalen (schoolgeld, geld voor de campus, 
enzovoort). De FINEB (Caribische voorloper van DUO) hield rekening met 
deze gevallen, door de lening twee maal per jaar als voorschot uit te 
keren. 
V – artikel 7.1 
Met deze wijziging wordt de opstarttoelage toegevoegd aan de 
verplichting om gegevens die kunnen leiden tot lagere aanspraken direct 
te melden aan de aangewezen instantie; de Rijksdienst Caribisch 
Nederland, afdeling Studiefinanciering. 
W – artikel 7.4 
Onbedoeld is de mogelijkheid tot het opvragen van gegevens bij 
onderwijsinstellingen die niet in Europees Nederland of Caribisch 
Nederland zijn gevestigd dusdanig beperkt dat de Minister thans geen 
bevoegdheid heeft om in de andere landen van het Koninkrijk, te weten 
Aruba, Curaçao en Sint Maarten, gegevens op te vragen. Datzelfde geldt 
voor de bevoegdheid om gegevens over studenten te verstrekken aan de 
bevoegde autoriteiten in Aruba, Curaçao en Sint Maarten. Dit wordt met 
deze wijziging hersteld. 
Tweede Kamer, vergaderjaar 2015–2016, 34 331, nr. 3 11

verspreid over meerdere artikelen. Het was de bedoeling – ook blijkens de 
transponeringstabel in de artikelsgewijze toelichting bij artikel 5.6 – om 
artikel 5.6, negende lid, zonder materiële wijzigingen onder te brengen in 
artikel 5.2, eerste lid, onderdeel a. Abusievelijk is door een andere 
formulering alsnog een materiële wijziging doorgevoerd inhoudende dat 
voor de gehele nominale duur van een hbo-master extra studiefinan-
ciering zou worden verstrekt in plaats van voor 1 jaar extra. Die wijziging 
was niet beoogd en wordt daarom met onderhavig wetsvoorstel hersteld. 
Op grond van artikel VI treedt deze wijziging in werking en werkt dan 
terug tot 1 september 2015 
Artikel VI 
Het is de bedoeling dat de verschillende onderwerpen op diverse 
momenten in werking kunnen treden, omdat elk van de wijzigingen is 
gekoppeld aan een ander moment in het studiejaar. De technische 
wijzigingen zonder gevolgen kunnen direct in werking treden. De 
wijzigingen die gerelateerd zijn aan kalenderjaren kunnen in werking 
treden bij de eerste jaarwisseling na de datum van publicatie in het 
Staatsblad. De wijzigingen die gerelateerd zijn aan studiejaren kunnen in 
werking treden bij aanvang van het eerste nieuwe studiejaar, dat 
verschillend is voor beroepsopleidingen en opleidingen in het hoger 
onderwijs. 
Naar verwachting zal voldaan worden aan de afspraken rond de vaste 
verandermomenten. Voor zover het gaat om wijzigingen in het voordeel 
van de student of technische wijzigingen, zal bij de totstandkoming van 
het inwerkingtredingsbesluit worden afgewogen of het – gelet op de 
uiteindelijke datum van aanvaarding van dit voorstel in de Eerste Kamer – 
nodig is om vast te houden aan de vaste verandermomenten of dat er 
reden is om daarvan af te wijken. 
De Minister van Onderwijs, Cultuur en Wetenschap,
M. Bussemaker
Tweede Kamer, vergaderjaar 2015–2016, 34 331, nr. 3 13

