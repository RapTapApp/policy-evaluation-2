  
 
 
 
 
 
 
 
 
 
 
www.rijksoverheid.nl 
Aan de Voorzittern van de Tweede Kamer der Staten 
www.facebook.com/minbzk 
generaal 
www.twitter.com/minbzk 
 
Postbus 20018 
Kenmerk 
2500 EA  Den Haag 
2017-0000053228 
 
Uw kenmerk 
2017Z00412/2017D02276 
 
  
Datum 27 januari 2017 
Betreft reactie op uw brief van 26 januari 2017 
  
 
  
In reactie op de brief van 26 januari 2017 (kenmerk 2017Z00412/2017D02276) 
van uw vaste commissie voor Koninkrijksrelaties, mede namens de vaste 
commissie Koninkrijksrelaties van de Eerste Kamer, waarin u de hoop uitspreekt 
dat ik alsnog wil overwegen een bestuurder (bijvoorbeeld een oud-burgemeester) 
te benaderen voor de functie van waarnemend gezaghebber op Sint Eustatius, 
bericht ik u als volgt. 
 
Met u ben ik van mening dat de situatie op Sint Eustatius ernstig is. De zorgen 
over de situatie heeft uw vaste commissie voor Koninkrijksrelaties ook geuit 
tijdens het algemeen overleg dat ik met haar voerde op 15 december 2016. Die 
zorgen en het gevoel van urgentie deel ik. Daarbij heb ik toegezegd bij de keuze 
voor een nieuwe waarnemend gezaghebber ook te kijken naar een oud-
bestuurder. In mijn eerdere bericht aan uw Kamer heb ik aangegeven dat ik mede 
aan de hand van de rapportages die ik over de zorgelijke situatie op Sint 
Eustatius heb ontvangen van de Rijksvertegenwoordiger samen met de 
Rijksvertegenwoordiger meen dat met prioriteit een nieuwe waarnemend 
gezaghebber moet worden aangewezen die goed bestuur kan helpen waarborgen, 
rust en stabiliteit kan brengen in het functioneren van de ambtelijke organisatie 
en die de relaties met de ministeries kan herstellen. 
 
Ook heb ik aangegeven dat gezien de problematiek op het eiland het cruciaal is 
dat een persoon wordt aangewezen die over langdurige, bewezen ervaring 
beschikt met deze eilanden door werkervaring in het Caribisch deel van het 
Koninkrijk, die gelet op de rol die deze waarnemer geacht wordt te vervullen over 
eigen ervaring met de ministeries beschikt, de vaardigheid heeft ‘hands on’ 
leiding te geven aan een ambtelijke organisatie en ten behoeve van die 
organisatie een verbeterprogramma kan trekken. 
 
Daartoe heeft de Rijksvertegenwoordiger, in overleg met mij, gesproken met 
(oud-) burgemeesters. Zonder af te doen aan de bewezen kwaliteiten van 
kandidaten waarmee gesprekken zijn gevoerd, is ook gesproken met een 
kandidaat met langdurige, bewezen ervaring met de eilanden in het Caribisch 
deel. Vooraleerst dient nu het proces tot benoeming van deze kandidaat zijn 
beloop te hebben, dat wil zeggen dat de Rijksvertegenwoordiger tot aanwijzing 
Pagina 1 van 2 
 

