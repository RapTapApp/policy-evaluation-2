 
 
 
>Retouradres Postbus 16375 2500 BJ Den Haag  
 
Internationaal Beleid 
De Voorzitter van de Tweede Kamer der Staten-Generaal 
 
 
Postbus 20018 
Rijnstraat 50  
 
 
Den Haag 
2500 EA DEN HAAG 
Postbus 16375 
 
2500 BJ Den Haag 
www.rijksoverheid.nl 
 
Onze referentie 
1117617 
 
 
Bijlagen 
1 
Datum 24 januari 2017  
Betreft Onderwijsagenda Caribisch Nederland 2017-2020 
 
 
 
 
 
 
Hierbij bieden wij u de Onderwijsagenda ‘Samen werken aan de volgende stap’ 
2017–2020 aan, met als bijlagen de ‘eilandelijke delen’ van respectievelijk 
Bonaire, Sint Eustatius en Saba. Deze Onderwijsagenda is tijdens de 
onderwijsconferentie op Sint Eustatius op 28 november 2016 ondertekend door 
de besturen en directeuren van de scholen, de expertisecentra onderwijszorg, de 
sociale kanstrajecten jongeren, de Raad Onderwijsarbeidsmarkt Caribisch 
Nederland, de gedeputeerden van onderwijs van Bonaire, Sint Eustatius en Saba 
en de minister van OCW.  
 
In deze begeleidende brief geven wij een korte toelichting op de onderwijsagenda 
en het bezoek van de minister van OCW aan Caribisch Nederland en de landen 
Curaçao, Aruba en Sint Maarten. Aan het eind van deze brief gaan we nog in op 
de toezegging uit het algemeen overleg in de Tweede Kamer van 10 februari 2016 
(Tweede Kamer, 2015-2016, 30420, nr. 243). Een gelijkluidende brief is aan de 
voorzitter van de Tweede Kamer gezonden. 
 
Nieuwe onderwijsagenda, mijlpaal voor Caribisch Nederland 
De Onderwijsagenda ‘Samen werken aan de volgende stap’ 2017-2020 (OA 2017-
2020) is in goede samenwerking met de betrokkenen in Caribisch Nederland tot 
stand gekomen. Vanaf november 2015 zijn verschillende bijeenkomsten op de 
eilanden georganiseerd waarbij de scholen, de andere bij het onderwijs betrokken 
instellingen en de openbare lichamen inbreng hebben geleverd. Alle betrokkenen 
hebben een grote inzet getoond. 
 
Het doel van de OA 2017-2020 is dat de leerlingen in Caribisch Nederland in 2020 
onderwijs krijgen, dat van voldoende kwaliteit is en dat de onderwijsresultaten 
aantoonbaar zijn gestegen.  
 
Tijdens de uitvoering van de eerste onderwijsagenda ‘Samenwerken aan kwaliteit’ 
2011-2016 (Tweede Kamer, 2010–2011, 32 500 VIII, nr. 166) is er veel werk 
verzet. De kwaliteit van het onderwijs in Caribisch Nederland en de 
omstandigheden waaronder de leerlingen onderwijs krijgen zijn de afgelopen vijf 
jaar verbeterd. Op basis van de Onderwijsagenda 2011-2016 (OA 2011-2016) 
 Pagina 1 van 5 
 

 
 
 
Tevens heeft de minister van OCW de tomeloze energie en inzet gezien waarmee 
1117617 
de onderwijsorganisaties op Caribisch Nederland hier aan werken en de gedeelde 
 
ambitie ervaren van alle betrokkenen. 
 
De minister van OCW heeft tijdens haar bezoek ook de officiële opening van twee 
schoolgebouwen voor primair onderwijs verricht. Op Sint Eustatius betrof dit de 
gerenoveerde basisschool “Bethel Methodist School” en op Bonaire het nieuwe 
schoolcomplex van de “Skol amplio Papa Cornes”, dat is opgezet volgens de 
principes van een brede school.  
 
Daarnaast heeft de minister een slavenregister uit 1863 dat door de adviseurs 
conservering van het Nationaal Archief is gerestaureerd en gedigitaliseerd aan de 
waarnemend gezaghebber van Sint Eustatius overhandigd. Het aangetaste 
slavenregister was eerder door de Eilandraad van Sint Eustatius overgebracht 
naar het Nationaal Archief, met het verzoek het te restaureren en digitaliseren. 
Het slavenregister is voor genealogisch onderzoek van onschatbare waarde. Het 
Nationaal Archief zal binnenkort een cursus Behoud & Beheer geven op de 
eilanden. Ook zal in 2017 een training Archivistiek verzorgd worden door het 
Nationaal Archief. 
 
Tevens heeft de minister aangekondigd dat het ministerie het Caribbean 
Netherlands Science Institute (CNSI) op Sint Eustatius financieel zal blijven 
ondersteunen tot 2023. 
 
Bezoek aan Curaçao, Aruba en Sint Maarten 
De minister van OCW heeft ook Curaçao, Aruba en Sint Maarten bezocht. Zij heeft 
gesprekken gevoerd met onder meer collegaministers en ook daar culturele – en 
onderwijsinstellingen bezocht. In haar gesprekken zijn onder meer de 
mogelijkheden om het aanbod aan beroepsonderwijs, hoger onderwijs en 
wetenschappelijk onderzoek in het Caribisch deel van het Koninkrijk te 
optimaliseren aan bod geweest.  
 
Bijzondere aandacht is gegeven aan een goede aansluiting op de arbeidsmarkt en 
de aansluiting van de onderwijssoorten op elkaar, zowel binnen als tussen de 
landen. Omdat Caribische studenten gedurende hun onderwijsloopbaan vaak in 
verschillende landen studeren, is afgesproken te onderzoeken of er een 
gezamenlijke Caribische studentenmonitor kan komen, mede gelet op de wens 
van het Interparlementair Koninkrijksoverleg om inzicht te krijgen in het 
studiesucces van studenten uit het Caribisch deel van het Koninkrijk.  
 
Ook is gesproken over het in kaart brengen van de mogelijkheden om in de regio 
te studeren. Een en ander laat onverlet dat jongeren uit het Caribisch deel van 
het Koninkrijk welkom blijven om in Nederland te komen studeren. De minister 
heeft toegezegd Nederlandse instellingen te zullen blijven wijzen op hun 
wettelijke verplichting rekening te houden met de belangen van Caribische 
studenten bij de vormgeving van de procedures in het kader van de selectie voor 
opleidingen met een numerus fixus. Zij heeft aandacht gevraagd voor een goede 
voorbereiding van Caribische jongeren die overwegen in Nederland hun opleiding 
voort te zetten. 
 
 
 Pagina 3 van 5 
 

 
 
 
Voortgang 
1117617 
Wij zullen u, zoals wij dat ook de afgelopen jaren hebben gedaan, via een 
 
jaarlijkse brief informeren over de voortgang van de onderwijsverbeteringen in 
Caribisch Nederland.  
 
  
De minister van Onderwijs, Cultuur en De staatssecretaris van Onderwijs, 
Wetenschap, Cultuur en Wetenschap, 
  
  
  
Dr. Jet Bussemaker Sander Dekker 
 
 
 
 Pagina 5 van 5 
 

