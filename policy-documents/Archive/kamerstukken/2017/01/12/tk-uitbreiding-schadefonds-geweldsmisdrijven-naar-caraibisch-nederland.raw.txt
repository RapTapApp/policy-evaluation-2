 
1 
 
 
> Retouradres Postbus 20301 2500 EH  Den Haag 
 
 Directoraat-Generaal 
Straffen en Beschermen 
Aan de Voorzitter van de Tweede Kamer 
Directie Beschermen, 
der Staten-Generaal 
Aanpakken en Voorkomen 
Postbus 20018  
     
2500 EA  DEN HAAG  
  
Turfmarkt 147 
 
2511 DP  Den Haag 
 
Postbus 20301 
 
2500 EH  Den Haag 
www.rijksoverheid.nl/venj 
  
  
 
Ons kenmerk 
2034125 
  
Datum 12 januari 2017 Bij beantwoording de datum 
en ons kenmerk vermelden. 
Onderwerp Uitbreiding Schadefonds Geweldsmisdrijven naar Caraïbisch 
Wilt u slechts één zaak in uw 
Nederland 
brief behandelen. 
  
 
 
Aanleiding 
Tijdens de behandeling van de begroting Veiligheid en Justitie zegde ik uw Kamer 
toe om tijdens mijn werkbezoek aan Caraïbisch Nederland te bespreken of het 
werkingsgebied van het Schadefonds Geweldsmisdrijven toch, op praktische wijze 
en tegen beperkte kosten, kan worden uitgebreid met de BES-eilanden. Eerder 
liet ik u in mijn brief met de meerjarenagenda slachtofferbeleid (Kamerstuk 
33552, nr. 23) nog weten dat ik geen prioriteit kon geven aan uitbreiding van het 
Schadefonds naar de BES-eilanden. 
 
Conclusie 
Tijdens mijn werkbezoek aan Caraïbisch Nederland heb ik ervaren dat  
ter plaatse veel betekenis wordt gehecht aan uitbreiding van het Schadefonds als 
belangrijke stap in het recht doen aan slachtoffers, zoals dat ook het geval was 
met betrekking tot de oprichting van het Schadefonds Geweldsmisdrijven veertig 
jaar geleden voor slachtoffers in Nederland. Ik heb ook vastgesteld dat er 
uitvoerbare ideeën bestaan over hoe deze uitbreiding in de praktijk kan worden 
vormgegeven tegen overzienbare kosten. Alles afwegende ben ik tot de slotsom 
gekomen dat het van belang is om het werkingsgebied van het Schadefonds uit te 
breiden met Caraïbisch Nederland. 
 
Te nemen stappen 
Om uitbreiding van het werkgebied van het Schadefonds Geweldsmisdrijven met 
Caraïbisch Nederland mogelijk te maken, moet de Wet Schadefonds Gewelds-
misdrijven worden aangepast. Ook zal de instructie voor de beoordeling van 
aanvragen moeten worden getoetst aan het ter plaatse geldende Wetboek van 
Strafrecht en zullen er formulieren en brochures geschreven en vertaald moeten 
worden in de daar geldende officiële talen. Verder zal er een werkproces moeten 
worden ingericht voor het behandelen van aanvragen. Daarbij wordt concreet 
gedacht aan het beleggen van een ondersteunende taak bij het bureau 
Slachtofferhulp van het Korps Politie Caribisch Nederland (KPCN). Deze taak 
omvat hulp aan slachtoffers en nabestaanden bij het invullen van het aanvraag-
formulier voordat deze naar Nederland worden gezonden om door het 
Schadefonds Geweldsmisdrijven te worden afgedaan, bijstand aan het 
Schadefonds bij eventuele completering van dossiergegevens om een beslissing 
te kunnen nemen en waar nodig advisering aan het Schadefonds om een 
beslissing te nemen die past in de BES-context. Door het op deze wijze te 
   
 Pagina 1 van 2 
 

