34845-IV Wijziging van de begrotingsstaten van Koninkrijksrelaties (IV) en het 
BES-fonds (H) voor het jaar 2017 (wijziging samenhangende met de 
Najaarsnota) 
 
nr.   Lijst van vragen en antwoorden 
   
Vastgesteld 
 
De vaste commissie voor Koninkrijksrelaties belast met het voorbereidend onderzoek 
van dit voorstel van wet, heeft de eer als volgt verslag uit te brengen in de vorm van 
een lijst van vragen en antwoorden. 
 
Onder het voorbehoud dat de hierin gestelde vragen voldoende zullen zijn 
beantwoord, acht de commissie de openbare behandeling van het voorstel van wet 
genoegzaam voorbereid. 
 
Voorzitter van de commissie,  
  Pechtold 
   
  Griffier van de commissie, 
  De Lange 
 
 Nr Vraag Bijlage Blz. (van) t/m 
 1 Waarom worden de middelen voor Sint-Maarten (€ 550 miljoen), Saba en Sint-    
Eustatius (€ 67 miljoen) onder het uitgavenkader van 2017 geplaatst, terwijl u 
tegelijkertijd aangeeft dat de middelen in tranches (dat wil zeggen ook in latere 
jaren) zullen worden uitgedeeld? 
 
Antwoord:  
Om de wederopbouw van Sint Maarten spoedig op te kunnen starten is een 
bedrag van € 550 mln. toegevoegd aan Hoofdstuk 86, de Aanvullende Post van 
de Rijksbegroting. Voor de wederopbouw van Saba en Sint Eustatius is een 
bedrag van € 67 mln. gereserveerd op de Aanvullende Post van de 
Rijksbegroting. Om de wederopbouw in 2017 al mogelijk te maken zijn de 
middelen ook in dat jaar geplaatst. Het kasritme van de betalingen is afhankelijk 
van de goedkeuring van bestedingsplannen. Dit ritme is nu nog niet bekend maar 
start in 2017. Derhalve vallen nu de volledige uitgaven onder het kader 2017. 
Indien de daadwerkelijke uitgaven in de jaren na 2017 zullen plaatsvinden 
belasten deze uitgaven in de betreffende jaren het uitgavenplafond. Er wordt 
gestart met de wederopbouw van Sint-Maarten, zodra Sint-Maarten heeft 
voldaan aan de voorwaarden (grenstoezicht en instelling van een 
Integriteitskamer). 
 
 2 Moeten de middelen voor Sint-Maarten, Saba en Sint-Eustatius nog onder het     
uitgavenkader 2018-2021 worden verwerkt als deze via tranches in latere jaren 
worden uitgedeeld? Zo ja, hoe wordt er dan ruimte onder het uitgavenkader 
gevonden? 
 
Antwoord: Zie het antwoord op vraag 1. 
 
 3 Heeft u reeds een globale raming gemaakt van het tempo waarin de tranches     
worden uitgedeeld? Zo nee, waarvan zal het tempo afhangen? 
 
Totaallijst feitelijke vragen Wijziging van de begrotingsstaten van Koninkrijksrelaties (IV) en het BES-
fonds (H) voor het jaar 2017 (wijziging samenhangende met de Najaarsnota) (34845-IV-2)  1/4 

 6 Zijn er naast de tegenvaller bij de EU-afdrachten en de uitgaven aan Sint-    
Maarten, Saba en Sint-Eustatius nog andere uitgaven in de Najaarsnota die 
mogelijk doorwerken naar de kaders in de jaren 2018 tot en met 2021? Zo ja, 
kunt u hiervan een overzicht geven? 
 
Antwoord:  
Ik kan deze vraag alleen beantwoorden voor de begrotingen die door het 
ministerie van BZK worden opgesteld. Voor de overige begrotingen verwijs ik 
naar andere departementen. Er is een aantal uitgaven die geen onderdeel van de 
eindejaarsmarge zijn en daardoor wel het uitgavenkader in 2018 kunnen 
beïnvloeden. Naast de uitgaven op artikel 8 (Noodhulp en wederopbouw 
Bovenwindse Eilanden) gaat het om de wisselkoersreserve op de begroting van 
Koninkrijksrelaties, en de middelen voor het Fonds Energiebesparing Huursector 
(FEH) op de Wonen en Rijksdienst begroting. Definitieve posten en bedragen 
worden in de Slotwet opgenomen. 
  
 7 Is het waar dat de regering niet voornemens is in 2017 verplichtingen aan te gaan     
of uitgaven te doen ten behoeve van de wederopbouw van de Bovenwindse 
Eilanden, of verwacht de regering al in 2017 een deel van de middelen 
gereserveerd op de Aanvullende Post per nota van wijziging of na de Najaarsnota 
toe te voegen? 
 
Antwoord: 
De uitgaven die in 2017 worden gedaan betreffen vooral noodhulp. Daar is in 
deze suppletoire begroting € 55 mln. voor beschikbaar gesteld. Daarnaast is van 
de middelen van de aanvullende post in 2017 €  41 mln. beschikbaar ten behoeve 
van eventuele liquiditeitssteun aan Sint Maarten. 
Tenslotte is er voor de openbare lichamen Saba en Sint Eustatius ieder € 2 mln. 
beschikbaar ter ondersteuning van de eilandelijke taken bij het herstel na forse 
schade door de orkanen Irma en Maria. Deze bijdrage staat los van de € 67 mln. 
reservering op de Aanvullende Post bij het ministerie van Financiën voor de 
wederopbouw van Saba en Sint Eustatius. 
 
 8 Wanneer wordt de lening uit augustus dit jaar terugbetaald? Tegen welke rente?  4   
Wanneer wordt de eerste betaling verwacht? 
 
Antwoord:   
Het betreft een 15-jarige lening aan Sint Maarten van ANG 21.700.000 ten 
behoeve van diverse investeringsprojecten, waaronder de gevangenis en de 
belastingdienst. De lening kent een jaarlijkse aflossing waarbij de eerste aflossing 
op 25 augustus 2018 zal plaatsvinden. De rente is gebaseerd op de Nederlandse 
yieldcurve en bedraagt 0,83%. De monitoring loopt als gebruikelijk via het 
College Financieel Toezicht Curaçao en Sint Maarten.  
De lening is in augustus via de lopende inschrijving verstrekt, voordat orkanen 
Irma en Maria in beeld kwamen. Mogelijk leidt dit tot herbestemming of 
intrekking van de lening, omdat de oorspronkelijke bestemming niet haalbaar is. 
Als hier duidelijkheid over is, zal ik de Kamer daarover informeren.  
 
 9 Voor welke projecten is deze lening bedoeld? Hoe wordt gemonitord dat het geld  4   
daadwerkelijk aan deze projecten wordt uitgegeven? 
 
Antwoord:  Zie het antwoord op vraag 8. 
  
Totaallijst feitelijke vragen Wijziging van de begrotingsstaten van Koninkrijksrelaties (IV) en het BES-
fonds (H) voor het jaar 2017 (wijziging samenhangende met de Najaarsnota) (34845-IV-2)  3/4 

