 
Beantwoording vragen samenhangende met de wijziging van de begrotingsstaat van het Ministerie 
van Financiën (IXB) en de begrotingsstaat van Nationale Schuld (IXA) voor het jaar 2017 (wijziging 
samenhangende met de Najaarsnota) 
 
Vraag 1 
Wat is de reden voor veel lager dan verwachte realisatie van de Exportkredietverzekeringen (- 
6.000,0 miljoen euro = -60%) en wordt op basis hiervan ook een lager bedrag verwacht/ begroot 
voor 2018? 
Antwoord op vraag 1 
Zoals omschreven in begrotingsartikel 5 is er in de regel ‘Verplichtingen 
Exportkredietverzekeringen’ geen sprake van een raming. De € 10 miljard betreft een plafond voor 
de nieuwe verplichtingen die jaarlijks kunnen worden aangegaan, het zogenoemde 
‘obligobenuttingplafond.’ In 2017 is er ongeveer € 4 miljard aan nieuwe verplichtingen 
geaccepteerd onder dit plafond. 
Zoals omschreven op pagina 34 in de beleidsdoorlichting van artikel 5 van begroting IX 
(Kamerstukken 2016-2017, 31935, nr. 32) kunnen grote schommelingen optreden in de benutting 
per jaar. Deze zijn niet goed te voorspellen, omdat de exportkredietverzekering een vraaggestuurd 
instrument is en omdat het om relatief weinig transacties van gemiddeld relatief grote bedragen 
gaat. De belangrijkste factor bij de benutting is welke potentiële transacties op welk moment 
Nederlandse exporteurs ter verzekering aanbieden. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  
1 
 

 
Vraag 3 
Kan worden aangeven hoe de gerealiseerde projecten vanuit de exportkredietverzekeringen passen 
bij de in 2017 de aangenomen resolutie van het Europese Parlement (P8_TA-PROV(2017)0380), 
die stelt dat de EU de financiële stromen naar fossiele brandstoffen en hoge-CO - infrastructuur 
2
moet tackelen en met prioriteit moet desinvesteren uit fossiele brandstoffen, inclusief de 
uitfasering van exportkredieten voor fossiele investeringen en de roep voor specifieke publieke 
garanties om groene investeringen te promoten? 
 
Antwoord op vraag 3 
In de antwoorden op de Kamervragen over de exportkredietverzekering-gedekte transacties in de 
fossiele sector van 6 oktober 2017 (Aanhangsel van de Handelingen 2017-2018, nr. 125 en 126), 
13 juli 2017 (Aanhangsel van de Handelingen 2016-2017, nr. 2328) en van 20 juni 2017 
(Aanhangsel van de Handelingen 2016-2017, nr. Z08578) wordt uitgebreid ingegaan op transacties 
die gerelateerd zijn aan fossiele brandstoffen. De exportkredietverzekering is een generiek en 
vraaggestuurd instrument dat ertoe bijdraagt dat Nederlandse exporteurs op gelijke voet kunnen 
concurreren met het buitenland. Het CBS heeft becijferd dat hiermee jaarlijks gemiddeld 20.000 
banen gemoeid zijn. De exportkredietverzekering is beschikbaar voor Nederlandse export in den 
brede. Er worden geen sectoren uitgesloten. Mocht Nederland unilateraal besluiten leveringen aan 
fossiele projecten uit te sluiten van verzekering, dan is het enige effect dat Nederlandse export en 
werkgelegenheid verschuift naar het buitenland, wat vooral de Nederlandse watersector zou 
schaden. De uitsluiting door Nederland heeft namelijk geen gevolgen voor de afweging van het 
buitenlandse bedrijf dat heeft besloten te investeren in de fossiele sector en brengt het behalen 
van de doelstellingen van Parijs niet dichterbij.  
Daar komt bij dat de onderliggende transacties uit de categorie olie- en gassector een grote 
verscheidenheid kennen wat betreft de effecten op het klimaat. Zo komt het vaak voor dat de 
verzekerde transacties uit de olie- en gassector ertoe bijdragen dat de afnemer juist schonere, 
veiligere en milieuvriendelijkere technologieën gebruikt. Nederland heeft onlangs –samen met 
Denemarken en Canada het voortouw genomen in OESO-verband om te rapporteren waar de 
exportkredietverzekering – ongeacht de sector waarop een transactie betrekking heeft – een 
bijdrage levert aan klimaatdoelstellingen. Voor alle transacties geldt dat de staat alleen 
verzekeringen afgeeft voor transacties waarvan de milieu- en sociale risico’s aanvaardbaar zijn 
bevonden na beoordeling aan de hand van internationale standaarden, waar gevolgen voor het 
milieu en de CO -uitstoot integraal onderdeel van uitmaken.  
2
Omdat de exportkredietverzekering een vraaggestuurd instrument is ligt het voor de hand dat de 
portefeuille in de komende jaren langs natuurlijke weg, door vraageffecten, zal verschuiven naar 
meer duurzame projecten. Het is daarbij van belang dat de bekendheid van de 
exportkredietverzekering bij exporteurs in de hernieuwbare energiesector wordt vergroot. De 
exportkredietverzekering is volledig beschikbaar voor bedrijven die willen bijdragen aan het 
reduceren van broeikasgasemissies. In het verlengde van de resolutie van het Europees Parlement 
en op basis van internationale afspraken worden in exportkredietverzekering-verband ruimere 
dekkingsmogelijkheden geboden voor projecten die bijdragen aan het behalen van de doelstelling 
van Parijs. De Nederlandse staat heeft onlangs Climate Investor One in verzekering genomen, een 
Nederlands fonds dat publieke en private middelen gaat bundelen om hernieuwbare 
energieprojecten in ontwikkelingslanden te ontwikkelen. 
 
Ten slotte mag niet onvermeld blijven dat met exportkredietverzekering-dekking weliswaar 
projecten mogelijk worden gemaakt maar dat er zeker geen sprake is van financiële stromen naar 
fossiele projecten. De exportkredietverzekering wordt op kostendekkende basis aangeboden. Dat 
wil zeggen dat alle premies ex ante op een kostendekkende basis in rekening worden gebracht, en 
- zoals ook uit de beleidsdoorlichting blijkt - is de Nederlandse exportkredietverzekering ook ex 
post ruimschoots kostendekkend.  
 
 
3 
 

 
Vraag 5 en 6 
Wat is de reden van de hogere definitieve vergoeding over 2016 voor Atradius en wordt op basis 
hiervan een structurele verhoging van de vergoeding verwacht? 
Kan de regering aangeven wat de criteria zijn voor de vaststelling van de vergoeding voor 
Atradius? 
Antwoord op vragen 5 en 6 
De vergoeding voor Atradius Dutch State Business (ADSB) bestaat sinds de laatste herziening van 
de vergoedingsregeling uit drie delen: een vaste component, een resultaatafhankelijke component 
en een (beperkte) variabele component. De resultaatafhankelijke component is sinds de herziening 
een percentage van het kasresultaat van de staat: premies + schaderestituties – schades. 
Restituties op basis van Club van Parijsregelingen worden in deze berekening buiten beschouwing 
gelaten, omdat de staat daarin een grotere rol speelt dan ADSB. De gedachte hierachter is om 
conform de principal agent-theorie de financiële belangen van opdrachtgever staat en uitvoerder 
ADSB aan elkaar gelijk te schakelen. Het gevolg hiervan is dat als de staat een goed kasresultaat 
boekt, de vergoeding voor ADSB ook hoger uitvalt. Dat de vergoeding zowel in 2016 als in 2017 
hoger uitvalt, hangt derhalve samen met het relatief hoge kasresultaat van de staat over 
begrotingsjaar 2017, als gevolg van hoge premie-inkomsten en vooral lage schade-uitkeringen. Dit 
is ook toegelicht in de beleidsdoorlichting op pagina 37 (Kamerstukken II 2016–2017, 31 935, nr. 
32). 
Of de vergoeding de komende jaren ook hoger uitvalt is moeilijk te voorspellen; zoals in hoofdstuk 
3 (pagina’s 34-39) van de beleidsdoorlichting is toegelicht zijn zowel inkomsten – onder meer door 
het vraaggestuurde karakter – als uitgaven – door de onvoorspelbaarheid van het optreden van 
schades – van de exportkredietverzekering lastig te voorspellen. Hetzelfde geldt dus ook voor het 
kasresultaat van de staat en daarmee eveneens voor de resultaatafhankelijke component van de 
vergoeding. 
 
 
 
 
 
 
 
 
 
 
 
 
 
 
 
 
 
 
 
 
 
 
 
  
5 
 

 
Vraag 8 
Wanneer wordt dierenwelzijn onderdeel het beleidsdocument betreffende sociale en milieu 
aspecten van Atradius Dutch State Business (ADSB)? 
 
Antwoord op vraag 8 
Het beleidsdocument beschrijft in generieke zin het beleidskader en het proces van de milieu- en 
sociale due diligence voor de exportkredietverzekering. Daarbij wordt niet apart op elke milieu- en 
sociale norm ingegaan waarop een beoordeling kan worden uitgevoerd. Welke normen worden 
beoordeeld is immers transactiespecifiek. De milieu- en sociale due diligence geschiedt op basis 
van erkende internationale standaarden die invulling geven aan de voor een transactie relevante 
maatschappelijk verantwoord ondernemen (mvo)-normen. Het beleidsdocument verwijst naar deze 
internationale standaarden. Dierenwelzijn is sinds lang één van de mvo-aspecten waarop de milieu- 
en sociale due diligence zich kan richten.  
 
Overigens heeft op 30 november jongstleden een publieke consultatie van het nieuwe concept 
mvo-beleidsdocument plaatsgevonden met exporteurs en maatschappelijke belangenorganisaties. 
Naar verwachting zal het afgeronde mvo-beleidsdocument begin volgend jaar aan uw Kamer 
worden aangeboden. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  
7 
 

 
Vraag 10, 26 en 27 
Waarom is er een hogere bijdrage aan Logius voor ICT-dienstverlening? 
Kan de hogere bijdrage aan Logius nader worden toegelicht? Wat is de reden voor de hogere 
bijdrage? Waar is deze door veroorzaakt? 
Kunt u een overzicht geven waar de hogere bijdrage aan Logius uit bestaat? 
 
Antwoord op vraag 10, 26 en 27 
Het betreft conform het contract een vooruitbetaling van de eerste kwartaalfactuur 2018 van de 
diensten Digipoort (€ 5,6 mln.), Standard Business Reporting (SBR) (€ 4,7 mln.) en Mijnoverheid 
(€ 5,5 mln.).  
 
 
  
9 
 

 
Vraag 12 
Worden de wisselkoersbijstellingen van de Wereldbank en de Aziatische 
Infrastructuurinvesteringsbank (AIIB) nu structureel verwerkt? Wordt dit jaarlijks bepaald? 
 
Antwoord op vraag 12 
De wisselkoersbijstellingen van de Wereldbank en de AIIB worden verwerkt op basis van ramingen 
van het CPB. Dit gebeurt ieder begrotingsjaar op vaste momenten voor zowel de verplichtingen als 
de uitgaven. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  
11 
 

 
Vraag 14 
Wat zijn de budgettaire opbrengsten van respectievelijk box 1, 2 en 3 van de inkomstenbelasting in 
de laatste vijf jaar? 
 
Antwoord op vraag 14 
Het kan tot circa vijf jaar duren voordat de aanslagen inkomstenbelasting voor een belastingjaar  
definitief zijn opgelegd. Daarom is 2013 het meest recent beschikbare jaar waarvoor deze 
gegevens beschikbaar zijn. Omdat heffingskortingen worden toegepast op de totale verschuldigde 
belasting in box 1, 2 en 3 samen, kan de totale netto heffing niet worden onderverdeeld naar deze 
boxen. Daarom is in onderstaande tabellen de heffing op het belastbaar inkomen per box 
weergegeven, met daaronder de totale heffingskorting en netto heffing als separate rijen.  
 
Tabel 1: Budgettaire opbrengst box 1, 2 en 3 per belastingjaar voor de periode 2009 – 2013 
(absolute bedragen)  
Inkomstenbelasting (€ mrd) 2009 2010 2011 2012 2013 
Heffing belastbaar inkomen box 1 € 111,3 € 112,1 € 113,9 € 115,7 € 117,9 
Heffing belastbaar inkomen box 2 € 0,8 € 1,0 € 0,9 € 1,0 € 0,7 
Heffing belastbaar inkomen box 3 € 3,5 € 3,7 € 3,8 € 3,7 € 3,8 
Totaal heffingskorting € -35,5 € -35,3 € -36,2 € -36,8 € -36,9 
Totaal netto heffing € 80,1 € 81,5 € 82,4 € 83,6 € 85,6 
Bron: CBS 
 
 
  
13 
 

 
Tabel 3: verdeling betaalde belasting naar inkomensdecielen (percentueel) 
Indirecte belastingen (%) 
Inkomsten-
Bruto inkomen Totaal (%) 
Overige indirecte 
belasting (%) 
BTW 
belastingen 
1e 10%-groep 0,6% 2,7% 2,6% 1,6% 
2e 10%-groep 1,5% 2,7% 2,9% 2,2% 
3e 10%-groep 2,2% 4,9% 5,0% 3,6% 
4e 10%-groep 3,4% 6,6% 7,2% 5,1% 
5e 10%-groep 5,4% 7,1% 8,2% 6,5% 
6e 10%-groep 7,5% 9,0% 9,3% 8,3% 
7e 10%-groep 9,8% 10,8% 11,9% 10,6% 
8e 10%-groep 12,9% 15,0% 16,0% 14,1% 
9e 10%-groep 18,2% 18,3% 17,5% 18,1% 
10e 10%-groep 38,5% 23,0% 19,3% 29,9% 
Totaal 100,0% 100,0% 100,0% 100,0% 
Bron: CBS 
 
  
15 
 

 
Vraag 17 
Kan de gemiddelde lastendruk in een tabel voor en na het kabinetsbeleid gegeven worden? 
 
Antwoord op vraag 17 
In tabel 4 en figuur 5 wordt de gemiddelde belastingdruk weergegeven, gegeven de hoogte van 
het bruto inkomen. De belastingdruk is berekend als het verschil tussen het bruto inkomen en het 
netto inkomen als aandeel van het bruto inkomen. De percentages zijn gebaseerd op de 
inkomstenbelasting, premie volksverzekeringen, algemene heffingskorting en arbeidskorting. 
Overige heffingskortingen, indirecte belastingen en toeslagen zijn in dit overzicht niet 
meegenomen.   
 
Tabel 4: Gemiddelde belastingdruk in 2017 en 2021 
Inkomen 
2017 2021 
bruto 
€ 0 0,0% 0,0% 
€ 10.000 10,4% 8,0% 
€ 20.000 9,3% 8,2% 
€ 30.000 21,3% 17,0% 
€ 40.000 28,1% 23,6% 
€ 50.000 32,3% 28,6% 
€ 60.000 35,1% 32,0% 
€ 70.000 37,4% 34,5% 
€ 80.000 39,7% 37,1% 
€ 90.000 41,4% 39,2% 
€ 100.000 42,8% 40,8% 
 
 
Figuur 5: Gemiddelde belastingdruk in 2017 en 2021 
45%
40%
35%
30%
25%
2021
20%
2017
15%
10%
5%
0%
 
 
 
 
 
 
 
 
  
17 
 

 
Vraag 19 
Kan het toptarief van de inkomstenbelasting voor alle EU-lidstaten gegeven worden, met ook het 
drempelbedrag vanaf wanneer dit betaald wordt? 
 
Antwoord op vraag 19 
Tabel 6 toont voor 2017 het toptarief inkomstenbelasting (inclusief eventuele verhogingen) en het 
inkomen vanaf wanneer dit toptarief toegepast wordt. De tarieven zijn gebaseerd op het rapport 
1
Taxation trends in the European Union , de grensinkomens op een overzicht op de site van de 
2
Europese Unie over inkomstenbelasting .  
 
Tabel 6: Toptarief en grensinkomen toptarief voor EU-landen, IJsland en Noorwegen  
Land Toptarief inkomstenbelasting Toptarief vanaf inkomen 
België 53,2% € 38.830 
Bulgarije 10,0% € 0 
Cyprus 35,0% € 60.001 
Denemarken 55,8% € 64.445 
Duitsland 50,5% € 256.304 
Estland 20,0% € 0 
Finland 51,4% € 73.100 
Frankrijk 50,2% € 152.260 
Griekenland 55,0% € 40.000 
Hongarije 15,0% € 0 
IJsland 46,3% € 81.432 
Ierland 48,0% € 33.800 
Italië 47,2% € 75.001 
Kroatië 42,4% € 17.487 
Letland 23,0% € 0 
Litouwen 15,0% € 0 
Luxemburg 45,8% € 200.004 
Malta 35,0% € 60.000 
Nederland 52,0% € 67.072 
Noorwegen 38,5% € 95.618 
Oostenrijk 50,0% € 90.000 
Polen 32,0% € 20.335 
Portugal 56,2% € 80.640 
Roemenië 16,0% € 0 
Slovenië 50,0% € 70.907 
Slowakije 25,0% € 35.022 
Spanje 43,5% € 60.000 
Tsjechië 15,0% € 0 
Verenigd Koninkrijk 45,0% € 171.619 
Zweden 57,1% € 63.903 
 
 
 
 
 
 
 
 
  
                                                
1
 “Taxation trends in the European Union”, Directorate-General for Taxation and Customs Union (European 
Commission), June 2017 
2
 https://europa.eu/youreurope/citizens/work/taxes/income-taxes-abroad/index_nl.htm  
19 
 

 
Vraag 21 
Hoeveel mensen ontvangen respectievelijk de zorgtoeslag, de huurtoeslag, de kinderopvangtoeslag 
en het kindgebonden budget? Wat is het bedrag dat zij gemiddeld ontvangen? 
 
Antwoord op vraag 21 
Hieronder vindt u een overzicht van het aantal toeslagontvangers per toeslag en het gemiddelde 
jaarlijkse bedrag per toeslag. 
 
Tabel 8: 
Aantal toeslagontvangers en gemiddeld bedrag  
2016 Aantal   Gem. bedrag per jaar   
Huurtoeslag 1.400.000  € 2.360  
Kinderopvangtoeslag 420.000  € 3.900  
Kindgebonden budget 807.000  € 2.350  
Zorgtoeslag 4.600.000  € 910  
 
 
 
 
 
 
 
  
21 
 

 
Vraag 23 
Kunnen de ramingen en de realisaties voor de verschillende belastingen (inkomstenbelastingen, 
BTW, Vpb, Accijnzen) bij Miljoenennota, Voorjaarsnota, Najaarsnota en Slotwet gegeven worden 
voor de afgelopen vijf jaar? Welke belasting kent de grootste afwijking? Hoe kan dit? 
 
Antwoord op vraag 23 
In het Financieel Jaarverslag is in bijlage 4 voor elke begroting per belastingsoort het verschil te 
7
vinden tussen de oorspronkelijke raming bij Miljoenennota en de uiteindelijke realisatie. Zie 
onderstaande overzichten uit het Financieel Jaarverslag 2012 t/m 2016. In het budgettaire 
hoofdstuk wordt zowel het verschil in beleidsmatige als endogene ontwikkeling ten opzichte van de 
begroting besproken. Eén van de belastingsoorten die veelvuldig grote afwijkingen laat zien is de 
8
vennootschapsbelasting. Om die reden is in bijlage 12 van Miljoenenota 2018 dit jaar uitgebreid 
aandacht besteed aan de raming van de vennootschapsbelasting, hoe zich die verhoudt tot de 
begroting en de achterliggende verklaringen. 
  
                                                
7
 http://rijksbegroting.nl/2016/kamerstukken,2017/5/17/kst233935_4.html  
8
 http://rijksbegroting.nl/2018/kamerstukken,2017/9/20/kst237146_12.html  
23 
 

 
Tabel 10: 
 
FJR 2013 
http://www.rijksbegroting.nl/2013/verantwoording/financieel_jaarverslag,kst195493_30.html 
 
 
  
25 
 

 
Tabel 12:  
 
FJR 2015 
http://www.rijksbegroting.nl/2015/verantwoording/financieel_jaarverslag,kst221780_9.html  
 
 
 
  
27 
 

 
 
 
 
  
29 
 

 
Vraag 25 
Kan het ‘blauwe boekje’ zoals gestuurd aan de Kamer jaarlijks geüpdatet worden? 
 
Antwoord op vraag 25 
Het ‘blauwe boekje’ zal jaarlijks bij Miljoenennota worden geactualiseerd. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  
31 
 

 
Vraag 28 
Kunt u een uitgebreid inzicht bieden in de opbrengsten van de Staatsloterij en de verrekening met 
Lotto? 
 
Antwoord op vraag 28 
 
De Nederlandse Loterij is in 2016 ontstaan uit een fusie tussen de Staatsloterij en de Lotto. De 
totale afdracht van Nederlandse Loterij bestaat uit tenminste 15% van de omzet na aftrek van 
prijzen en kosten van de Staatsloterij en Lotto 63% van de totale afdracht van de Nederlandse 
Loterij komt toe aan de Staat, 27% aan NOC*NSF en 10% aan de Stichting Aanwending 
Loterijgelden Nederland (ALN). 
 
Voor de afdracht van de eerste drie kwartalen van 2017 verwijzen wij naar de onderstaande tabel, 
waarbij de bovenstaande verdeelsleutel is toegepast. 
 
Tabel 14: 
 
  Staatsloterij Lotto   
Omzet na aftrek van prijzen en kosten  € 400.014.244   € 309.074.715   € 709.088.959  
  
Afdracht (15%) € 60.002.137   € 46.361.207   € 106.363.344  
    
    
Verdeling van afdracht 
Staat 63%  € 67.008.907  
 
NOC*NSF 27%  € 28.516.225  
ALN  10%  € 10.838.212  
Totale afdracht  100%  € 106.363.344  
 
        
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  
33 
 

 
Vraag 30 
Welke beleidsmatige mutaties worden na deze tweede suppletoire begroting nog voorzien? Kunt u 
bevestigen dat deze aan de Kamer gemeld zullen worden op het daarvoor bestemde tijdstip?  
 
Antwoord op vraag 30 
Conform de Rijksbegrotingsvoorschriften worden de Tweede en Eerste Kamer middels een 
Kamerbrief uiterlijk 15 december 2017 geïnformeerd over de beleidsmatige mutaties die na de 
Najaarsnota 2017 en de bijbehorende 2e suppletoire begrotingswet zijn opgetreden op begroting 
IX (Financiën en Nationale Schuld).  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  
35 
 

 
Vraag 32 en 36 
Wat is de oorzaak van de hogere dan verwachte kosten voor vervolging die zijn doorberekend aan 
belastingschuldigen? 
Welke uitgaven staan er tegenover de kosten voor vervolging? 
 
Antwoord op vraag 32 en 36 
Op grond van de Kostenwet rekent de Belastingdienst een tarief voor invorderingswerkzaamheden 
(aanmaningen, dwangbevelen, beslagen en verkopingen). Voor de jaren 2015 en 2016 was sprake 
van lager dan geraamde ontvangsten. Bij 1e suppletoire begroting 2017 is deze neerwaartse 
e
ramingsbijstelling structureel verwerkt in de begroting (€ 20 mln. per jaar). Bij 2  suppletoire blijkt 
dat sprake is van meer invorderingswerkzaamheden bij de Belastingdienst. Dit betekent dat de 
e
ramingsbijstelling bij de ontvangsten in 2017 € 13,5 mln. lager wordt dan geraamd bij de 1 
suppletoire begroting. 
 
De hieraan gekoppelde uitgaven betreffen personele uitgaven (uren van de 
invorderingsmedewerkers van de Belastingdienst) en materiële uitgaven zoals papier en porti, 
automatiseringskosten en publicatiekosten van verkopen. 
 
 
 
 
  
37 
 

 
Tabel 15: Belasting en premieontvangsten 2017 (in miljoenen €’s op kasbasis) 
  VJN MN Startnota NJN Mutatie 
2017 2018 2017 2017 VJN2017-
NJN2017 
Kostprijsverhogende belastingen 82.881 83.296 83.301 83.433 552 
Omzetbelasting 49.562 49.757 49.741 49.858 296 
Accijnzen 11.682 11.711 11.707 11.707 26 
MRB 4.046 4.039 4.039 4.039 -7 
Belastingen op milieugrondslag 4.952 5.015 5.015 5.015 63 
Invoerrechten 3.198 3.195 3.164 3.134 -63 
Overdrachtsbelasting 2.683 2.700 2.700 2.730 47 
Assurantiebelasting 2.475 2.423 2.423 2.423 -52 
Verhuurderheffing 1.664 1.664 1.639 1.619 -45 
BPM 1.719 1.888 1.968 1.998 280 
Bankbelasting 473 473 473 478 5 
Overige kostprijsverhogende 427 430 430 430 3 
belastingen 
      
Belastingen op inkomen, winst en 82.401 83.530 83.502 83.071 670 
vermogen 
Inkomstenbelasting kas -2.936 -2.315 -2.590 -2.548 388 
Loonbelasting kas 58.923 58.805 58.803 58.861 -61 
Vennootschapsbelasting 20.823 21.292 21.542 21.461 638 
Dividendbelasting 3.079 3.212 3.212 3.212 133 
Schenk- en erfbelasting 1.829 1.850 1.850 1.400 -429* 
Overige belastingen op inkomen, 684 685 685 685 1 
winst, vermogen en niet nader toe te 
rekenen belastingontvangsten 
            
Totaal belastingen op kasbasis 165.28 166.82 166.803 166.50 1.222 
2 6 4 
Aansluiting kas/EMU-basis 971 826 821 867 -103 
Totaal belastingen op EMU-basis 166.25 167.65 167.624 167.37 1.118 
3 2 1 
      
Premies VVZ kas 41.694 41.920 42.091 42.248 554 
Aansluiting kas/EMU-basis 199 24 24 29 -169 
Premies VVZ EMU 41.893 41.945 42.115 42.277 385 
      
Premies 60.145 60.587 60.586 60.586 440 
werknemersverzekeringen op 
EMU-basis 
         0 
Totaal belastingen en premies op 268.29 270.18 270.325 270.23 1.943 
EMU-basis 1 4 4 
 
*De NJN laat voor de schenk- en erfbelasting € 450 miljoen zien, omdat daar hoofdzakelijk in 
wordt gegaan op de mutaties tussen Miljoenennota 2018 en Najaarsnota 2017, waar de tweede 
suppletoire begroting ingaat op mutaties ten opzichte van de Voorjaarsnota 2017. 
  
39 
 

 
Vraag 35 
Zie vraag 33. 
  
41 
 

 
Vraag 37 
Wat verklaart de lagere realisatie op schaderestituties uit andere landen? Om welke landen gaat 
dit? Wat wordt er gedaan om de restituties alsnog te verhogen? 
 
Antwoord op vraag 37 
De raming voor de schaderestituties bestaat in feite uit twee delen: de ‘geplande’ restituties, 
meestal op oude schades, waarvan op basis van harde afspraken met landen – doorgaans Club van 
Parijsregelingen – is vastgelegd dat ze in een bepaald jaar betaald gaan worden, en de 
‘ongeplande’ restituties die worden gerealiseerd op met name de meest recente schades. Vaak kan 
vrij snel nadat schade is uitgekeerd op zijn minst een deel van die schade weer gerestitueerd 
worden, bijvoorbeeld omdat een schuldherstructurering heeft plaatsgevonden, zekerheden (zoals 
een hypotheek) worden ‘uitgewonnen’ of een betalingsregeling is getroffen. De post ‘ongeplande’ 
restituties is lager dan eerder verwacht, wat voor een belangrijk deel samenhangt met de relatief 
beperkte schades die de afgelopen jaren zijn uitgekeerd. Dan is er uiteraard ook minder ruimte 
voor restituties. Het gaat zoals uit het voorafgaande blijkt niet om specifieke landen. De ‘geplande’ 
restituties’ die voor het grootste deel bestaan uit de betalingsregelingen die de afgelopen jaren met 
Argentinië, Iran en Cuba zijn getroffen zijn volgens afspraken betaald, net als alle andere, oudere 
schaderegelingen. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  
43 
 

 
Vraag 39 
Wordt voor de renteraming altijd direct aangesloten bij de raming van het CPB? 
 
 
Antwoord op vraag 39 
Ja. Zodra het CPB een nieuwe korte en/of middellange termijnraming publiceert worden de nieuwe 
cijfers voor de lange rente, de korte rente en de dollarkoers verwerkt in de raming van de 
rentelasten van zowel de staatsschuld als het kasbeheer.  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  
45 
 

 
Vraag 41 
Wat wordt bedoeld met ‘onderbezetting anticiperend op lagere budgettaire kaders’? 
 
Antwoord op vraag 41 
De budgettaire kaders van de Belastingdienst dalen de komende jaren. Dit komt met name voort 
uit de kostenbesparingen op personeel die in de begroting zijn verwerkt in het kader van de 
Investeringsagenda (zie bijv. Kamerbrief informatie Investeringsagenda 28 juni 2017). Deze 
besparing loopt in 2018 op vergeleken met dit jaar. Binnen de Belastingdienst wordt anticiperend 
en toewerkend naar de lagere formatie in 2018 ten opzichte van 2017, reeds minder bezetting 
aangehouden in 2017 dan de formatie 2017 mogelijk maakt. De instroom van de 
Investeringsagenda is hierin niet meegenomen. 
 
 
  
47 
 

 
Vraag 43 
Leidt de vertraging van de Investeringsagenda er naar verwachting toe dat deze kosten voor 
inhuur alsnog in een later begrotingsjaar plaats zullen vinden? Zo ja, welke? 
 
Antwoord op vraag 43 
Projecten en activiteiten in de Investeringsagenda die in 2017 nog niet zijn afgerond vanwege 
vertraging, worden in 2018 vervolgd. Dat betekent dat (een deel van) de in 2017 geraamde 
uitgaven in 2018 komen te vallen. 
 
Conform de reguliere begrotingssystematiek wordt bij Voorjaarsbesluitvorming een integrale 
afweging gemaakt of en wanneer overgebleven middelen vanuit 2017 kunnen worden ingezet om 
de uitgaven in 2018 te dekken.  
 
 
 
 
 
 
 
 
 
 
 
 
 
 
 
 
 
 
 
 
 
 
 
  
49 
 

 
Vraag 45 en 46 
Wat is de reden van achterblijvende verkopen van speciale munten? 
Welke speciale munten zijn dit? Waarom vallen de verkopen tegen? 
 
Antwoord op vraag 45 en 46 
In 2017 zijn vier speciale herdenkingsmunten geslagen: Stelling van Amsterdam, Johan Cruijff, 
Rode Kruis en het Verjaardagstientje. De opbrengsten van het verkochte aantal speciale munten 
hangt direct af van de wijze van distributie. In de loop van 2017 is de distributie van de 
herdenkingsmunten gewijzigd. Deze nieuwe distributiemethode leidt ertoe dat productie 
nauwkeuriger kan worden afgestemd op de vraag. In 2017 zorgt deze nieuwe methode voor een 
verschil tussen raming en realisatie van verkoop. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  
51 
 

 
Vraag 48 
Wat is de achterliggende oorzaak van de hogere afdrachten Staatsloterij? Hoeveel waren de 
afdrachten van de Lotto? 
 
Antwoord op vraag 48 
 
Er heeft bij 2e suppletoire begroting geen ramingsbijstelling voor afdrachten Staatsloterij 
plaatsgevonden ten opzichte van de eerste suppletoire begroting. Wel is in de 2e suppletoire 
begroting een tweetal boekhoudkundige, budgetneutrale mutaties opgenomen, die te maken 
hebben met een boekhoudkundige verplichting in het kader van de Wet op de Kansspelen. 
 
De afdrachten van de Staatsloterij worden in 2017 voor het gehele jaar geraamd op € 102 
miljoen., en de afdrachten van de Lotto op € 56 miljoen. Van de som hiervan ontvangt de staat 
63%. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  
53 
 

 
Vraag 50 
Wat zijn oorzaken voor de lagere benutting van de exportkredietverzekering? 
 
Antwoord op vraag 50 
De exportkredietverzekering (ekv) is een vraag gestuurd instrument. De benutting van het 
obligoplafond is afhankelijk van het aantal verzekeringsaanvragen en de daarmee gepaard gaande 
bedragen die de staat accepteert. Het kan allerhande transacties betreffen naar vrijwel elk land in 
de wereld. Omdat het bovendien soms om grote bedragen per transactie (€ 500 – € 1000 miljoen) 
gaat kan het veel verschil maken of een enkele verzekering of dekkingstoezegging in december 
van het jaar t of in januari van het jaar t+1 wordt toegekend. In 2017 is overigens niet zozeer het 
aantal aangegane verplichtingen lager, maar vooral de daarmee gepaard gaande bedragen. Er is 
slechts voor één echt grote transactie (van ruim € 900 miljoen) in verhouding tot de portefeuille 
een verplichting aangegaan (Kamerstukken 2016-2017, 31935, nr. 32).  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  
55 
 

 
Vraag 52 
Is het bedrag waarmee de post onvoorzien is verlaagd elders binnen de begroting ingezet? Zo ja, 
waarvoor? 
 
Antwoord op vraag 52 
Dit bedrag is niet ingezet en was gereserveerd voor onzekere ontwikkelingen gedurende het 
uitvoeringsjaar. Omdat deze onzekerheden zich niet allemaal hebben voorgedaan, is de post 
Onvoorzien met €10,353 mln. verlaagd ten gunste van het generale beeld. 
 
 
 
 
 
 
 
57 
 

