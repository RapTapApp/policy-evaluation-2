 
 
 
> Retouradres Postbus 20011 2500 EA  Den Haag 
Ministerie van 
  
Binnenlandse Zaken en 
Aan de Voorzitter van de Tweede Kamer 
Koninkrijksrelaties 
 
der Staten-Generaal 
Turfmarkt 147 
Postbus 20018 
Den Haag 
Postbus 20011 
2500 EA  DEN HAAG 
2500 EA  Den Haag 
 
 
Kenmerk 
2017-0000620203 
 
 
Uw kenmerk 
 
  
Datum 7 december 2017 
Betreft Kennismakingsreis Bovenwindse Eilanden 
  
 
Van 27 november tot en met 3 december 2017 heb ik een kennismakingsbezoek 
gebracht aan de Bovenwindse Eilanden. Aan het slot van deze reis heb ik Zijne 
Majesteit de Koning en Hare Majesteit Koningin Máxima mogen begeleiden. Zij 
waren in het Caribisch gebied ter gelegenheid van de viering van Saba Dag op 1 
december en grepen de gelegenheid aan om ook in Sint Eustatius en Sint Maarten 
een beeld te krijgen van het herstel na de orkanen Irma en Maria. Met deze brief 
informeer ik uw Kamer over de hoofdlijn van mijn politieke contacten, gesprekken 
en bevindingen. 
 
Op Sint Maarten heb ik met Gouverneur Holiday teruggeblikt op het politiek-
bestuurlijk handelen na de orkaan en gesproken over de actuele politieke situatie 
in het land Sint Maarten. Vlak voor mijn bezoek was na een aanwijzing van de 
Rijksministerraad een einde gekomen aan de ontoelaatbare patstelling, 
veroorzaakt door het aanblijven van demissionair premier Marlin na een tweede 
motie van wantrouwen. Op dit moment vindt de formatie van een interim-kabinet 
plaats en op 26 februari 2018 zijn er verkiezingen gepland. 
 
Met demissionair minister-president Boasman en de demissionaire ministers 
Gibson (Financiën), Jacobs (OCJS) en Emanuel (VROMI) besprak ik de 
wederopbouw, de middelen die Nederland daarvoor beschikbaar heeft gesteld en 
de voorwaarden die daarbij gelden. De heer Boasman dankte voor het fonds van 
550 miljoen euro dat Nederland beschikbaar heeft gesteld en gaf aan dat na het 
advies van de Raad van Advies de Staten nu naar verwachting snel zullen 
besluiten over het landsbesluit tot oprichting van de Integriteitskamer. Van mijn 
kant heb ik benadrukt dat in het belang van de bevolking van Sint Maarten nu 
snel zichtbaar resultaat moet worden geboekt. Daarbij heb ik de noodzaak van 
een goede samenwerking met Saint Martin onderstreept. Ook is toegelicht dat 
Nederland onderzoekt of een derde partij, bij voorkeur de Wereldbank, bij de 
wederopbouwinspanningen kan worden betrokken. In het aansluitende gesprek 
met parlementsvoorzitter Wescott kwamen deze onderwerpen ook aan de orde. 
Met minister Lee (VSA) heb ik later die week kunnen spreken, onder meer over de 
plannen voor nieuwbouw van het ziekenhuis, ook van belang voor de inwoners 
van Saba en Sint Eustatius. 
 
Pagina 1 van 4 
 

 
Ministerie van 
 
Binnenlandse Zaken en 
Koninkrijksrelaties 
 
 
Kenmerk 
2017-0000620203 
Gedeputeerde C. Woodley had voor mijn komst al publiekelijk te kennen gegeven 
het contact met mij te zullen mijden; gedeputeerde Simmons heb ik wel ontmoet. 
Hem heb ik aangegeven dat Nederland klaar staat om te helpen bij de het herstel 
van de orkaanschade, maar dat bestaande wet- en regelgeving zal moeten 
worden gerespecteerd. De twee miljoen euro die Nederland beschikbaar heeft 
gesteld ter ondersteuning van de eilandelijke taken is daarom - anders dan bij 
Saba - aan strikte voorwaarden gebonden. 
 
De hele eilandsraad was uitgenodigd voor een kennismakingsgesprek. Raadslid 
Sneek was niet in de gelegenheid wegens een bezoek aan Nederland. De heer 
Van Putten was zonder bericht van verhindering afwezig, wat mij de mogelijkheid 
ontnam rechtstreeks te melden hoe onbestaanbaar zijn recente uitlatingen over 
de bejegening van Nederlandse militairen zijn. Vanzelfsprekend heb ik mijn 
opvattingen daarover tijdens het bezoek wel gedeeld. Met de drie overige 
eilandraadsleden besprak ik de relatie tussen Sint Eustatius en Nederland. Zoals 
ook tijdens de behandeling van de begroting Koninkrijksrelaties met uw Kamer 
besproken, heb ik daarbij onderstreept dat alleen goed bestuur kan leiden tot 
meer eigen beleidsruimte. Eigenmachtig handelen zal die ruimte kleiner maken. 
Ook op Sint Eustatius valt nog veel orkaanschade te herstellen. De inwoners zijn 
blij met de middelen die de overheid daarvoor beschikbaar heeft gesteld, heb ik in 
gesprekken met getroffenen kunnen vaststellen. Gelukkig is er al het nodige 
gebeurd. De leden van het comité wederopbouw hebben hun ambities voor de 
komende periode gedeeld, die er toe moeten leiden dat iedereen weer kan 
beschikken over elementaire basisbehoeften. 
 
De orkanen hebben ook de natuur boven en onder water flinke schade berokkend. 
De natuurbeschermingsorganisatie Stenapa, die binnenkort haar 20-jarig jubileum 
viert, heeft daarvan een indringend beeld geschetst. Van mijn kant heb ik 
benadrukt dat met goede projectplannen ook op dit terrein gebruik gemaakt kan 
worden van de middelen bestemd voor wederopbouw. Duurzaamheid en 
natuurbescherming speelden ook een belangrijke rol bij de werkbezoeken van 
Z.M. de Koning en H.M. Koningin Máxima rond de viering van Saba Dag. Op Sint 
Eustatius bezochten zij het zonnepanelenpark gekoppeld aan een 
tuinbouwproject, dat gaat voorzien in de helft van de lokale energiebehoefte en 
de noodzaak duur voedsel te importeren vermindert. Met hun duik bij de Saba 
Bank en de daaraan voorafgaande briefing door de Saba Conservation Foundation 
over de onschatbare waarde van dit gebied, heeft het koninklijk paar het belang 
van vitaal koraal onder de aandacht van een groot publiek gebracht. 
 
Het bezoek aan de Bovenwindse Eilanden onderstreept nog eens de 
verbondenheid binnen het Koninkrijk. Na de noodhulp, direct nadat de orkanen 
Irma en Maria toesloegen, begint nu de fase van wederopbouw. De mensen in 
Sint Maarten, Saba en Sint Eustatius zijn gebaat bij snelle en zichtbare resultaten. 
Bij het herstel van elementaire voorzieningen, beperking van de sociale gevolgen 
van de ramp en het op gang brengen van de economie.  
 
 
Pagina 3 van 4 
 

