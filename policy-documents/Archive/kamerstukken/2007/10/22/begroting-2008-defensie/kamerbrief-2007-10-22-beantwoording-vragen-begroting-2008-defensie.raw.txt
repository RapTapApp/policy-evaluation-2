 Ministerie van Defensie 
 
   
  Postbus 20701 
 
  2500 ES Den Haag 
  Telefoon (070) 318 81 88 
  Fax (070) 318 78 88 
    
De Voorzitter van de Tweede Kamer 
Aan 
der Staten-Generaal 
Binnenhof 1A 
2513 AA ´s-Gravenhage 
Afschrift aan De Voorzitter van de Eerste Kamer 
der Staten-Generaal 
Binnenhof 21 
2513 AA ´s-Gravenhage 
 
 
Datum 22 oktober 2007 
Ons kenmerk HDAB2007028648 
Onderwerp Kamervragen en antwoorden begroting Defensie 2008  
 
 
 
 
Gevoegd de antwoorden op de Kamervragen over de begroting van Defensie 2008 
(31200 X, nr. 2). Een aantal vragen is gegroepeerd. Kortheidshalve verwijzen wij naar de 
bijlage. 
 
 
 
 
DE MINISTER VAN DEFENSIE  DE STAATSSECRETARIS VAN DEFENSIE 
 
 
 
 
E. van Middelkoop 
 
 
 
Pagina  1/52

 Ministerie van Defensie 
 
 
staven, de controletoren, twee agentschappen en, in het operationele domein, de tank- en 
vuursteuncapaciteit. De opgelegde taakstelling bedraagt 684 vte. Na een onderzoek naar de 
werking van het besturingsmodel zijn al eerder maatregelen genomen om de bestuurlijke 
drukte te verminderen. Ook zijn al eerder maatregelen genomen met als doel 
ontbureaucratisering. Deze maatregelen zijn gericht op de besturing (‘het goede goed doen’) 
en niet primair op verkleining van de organisatie. De efficiencymaatregelen die betrekking 
hebben op de staven en de controletoren zullen ook leiden tot vermindering van de 
bestuurlijke drukte. 
 
3 Hoe groot is het beslag dat de verhoging van het Btw-tarief op de defensiebegroting 
legt per jaar, en bezien over de gehele kabinetsperiode? Is het ministerie van 
Financiën bereid het ministerie van Defensie hiervoor te compenseren? 
 
Voorlopige schattingen van het effect van de verhoging van de BTW liggen tussen € 30 en € 
40 miljoen. De BTW-verhoging zal effect hebben op de prijsontwikkeling voor 2009 en verder 
en daarmee de grondslag leggen voor de prijsbijstelling die in de meerjarige kaders van de 
Voorjaarsnota worden vastgesteld. 
 
4 Waarom wordt het ministerie van Defensie gekort in het kader van de generieke 8% 
korting op budgetten voor materieel bij de Rijksdienst? Hoeveel gaat dit het ministerie 
van Defensie kosten? Betreft het hier een structurele korting? 
 
De generieke korting van 8 procent op materieel bij de Rijksdienst betreft een structurele 
korting oplopend tot € 2,94 miljoen. Voor Defensie heeft deze korting betrekking op de 
invoering van een soberder voorlichtings- en communicatiebeleid, de beperking van externe 
inhuur op dit terrein en verlaging van prijzen en beter gebruik maken van raamcontracten en 
gezamenlijke aanbestedingen met andere departementen. 
 
5 Gaat u de cumulatie van structurele kortingen op het defensiebudget betrekken bij de 
verkenning naar de toekomst van het ministerie van Defensie, en bent u bereid 
hiervan een overzicht te maken? Hoe verhouden zich deze structurele kortingen tot de 
incidentele extra gelden in deze kabinetperiode? Is het waar dat het ministerie van 
Defensie na 2011 in een diep gat valt?  
 
 
 
Pagina  3/52

 Ministerie van Defensie 
 
 
defensieoperatiecentrum. Daarnaast beschikken de operationele commando’s over centra 
die onder andere ondersteunende taken uitvoeren. Delen van die taken en van de centra 
zullen worden overgeheveld naar het defensieoperatiecentrum dat daarvoor in de periode tot 
2010 wordt omgevormd tot een permanent gezamenlijk hoofdkwartier. Het permanente 
gezamenlijke hoofdkwartier zal in Den Haag worden gehuisvest. 
 
9 Waarom is wel mogelijk in NAVO-verband een rotatieschema voor meerdere jaren op 
te stellen voor de NATO Response Force (NRF) en de EU Battle Groups en niet voor 
ISAF?  
 
Bij de aanbieding van eenheden voor de NRF of operaties zoals ISAF maken landen 
uiteenlopende afwegingen, die bijvoorbeeld betrekking hebben op de beschikbare capaciteit, 
een risicoanalyse en de politieke bereidheid. Eenheden in een rotatie van NRF worden 
opgenomen in de planning zonder een directe verplichting tot inzet. De werkelijke inzet van 
de NRF vergt vervolgens een unaniem Navo-besluit. Ook eenheden die meedoen aan ISAF 
roteren; zij worden echter in de planning opgenomen mét een verplichting tot inzet. De 
vulling van rotatieschema’ s over meer jaren voor de NRF blijft overigens ver achter bij de 
behoefte. Om die reden wordt overwogen tijdelijk tot een andere manier van vulling over te 
gaan. 
 
10 Wordt de generieke taakstelling (in het kader van de Vernieuwing Rijksdienst aan het 
ministerie van Defensie opgelegde reductie van € 37 miljoen) naar letter en geest ten 
onrechte aan het ministerie van Defensie opgelegd, aangezien al 11.000 functies zijn 
geschrapt? 
 
Oorspronkelijk werd Defensie aangeslagen voor € 45 miljoen en heeft zij een beroep op de 
knelpuntenreserve gedaan om (verdere) ingrepen in het operationele domein te voorkomen. 
Dit beroep is gedeeltelijk gehonoreerd, waardoor een taakstelling van € 36,6 miljoen 
overblijft. In het antwoord op vraag 2 is vermeld hoe de taakstelling wordt uitgevoerd.  
 
11 Indien de capaciteit van defensie op 100% wordt gezet, hoeveel capaciteit wordt dan 
globaal gebruikt voor "een actieve bijdrage aan het geïntegreerde buitenlandbeleid 
van ons land" en hoeveel aan de "bijdragen binnen de grenzen van het Koninkrijk"? 
 
 
 
Pagina  5/52

 Ministerie van Defensie 
 
 
ondersteuningsschip, de patrouillevaartuigen, de verwerving van zicht, richt- en 
waarnemingkijkers (project Verbeterd zicht), de vervanging van de brugleggende tank,de 
vervanging van de 120mm mortier (project Licht indirect vurend wapensysteem), de midlife 
update van de Cougar en de F-16 zelfbescherming. De aangepaste planning is opgenomen 
in het materieelprojectenoverzicht dat u eveneens op Prinsjesdag is aangeboden. 
 
15 Blijft er na reductie van de achttien F16`s en aanwending van de opbrengst voor 
verhoging van de inzetbaarheid van de resterende jachtvliegtuigen, nog geld over? Zo 
ja, hoeveel? 
 
Een deel van het geld dat vrijkomt door het aantal F-16’s met achttien te verminderen wordt 
benut om de inzetbaarheid van de resterende jachtvliegtuigen te verhogen. Het grootste deel 
wordt gebruikt om de intensiveringen te bekostigen. Per saldo blijft er geen geld over 
waarvoor geen bestemming is. 
 
16 Is, uitgaande van de organisatorische indeling, toch zoveel mogelijk aangesloten bij 
het in Nederland algemeen gebruikelijke systeem daar waar (semi) publieke middelen 
in het geding zijn, dat verantwoording wordt afgelegd over de verbanden tussen 
doelstellingen, resultaten, activiteiten en middelen? Zo ja, kunt u ingaan op de 
werkwijze hieromtrent? Zo neen, waarom niet? Wordt dit in de toekomst verbeterd? 
 
Ja, er wordt zo veel mogelijk aangesloten bij de voorgeschreven systematiek. Het generieke 
ambitieniveau van Defensie is leidend. Hiervan afgeleid worden in de begroting per 
operationeel commando doelstellingen geformuleerd.  
 
17 In welk opzicht kan de TNO-systematiek verbetering aanbrengen in de bepaling van de 
outcome van de inzet van de Nederlandse krijgsmacht wanneer gesteld wordt dat dit 
lastig is? 
 
De TNO-systematiek voor het meten van de outcome wordt thans gebruikt in Uruzgan en 
draagt bij tot een verbeterd inzicht. De beoordeling van de outcome berust tevens op het 
oordeel van de commandant en de civiele adviseurs van Buitenlandse Zaken.  
 
 
 
 
Pagina  7/52

 Ministerie van Defensie 
 
 
NAVO voortgezet? Blijft de kernwapentaak van de Koninklijke Luchtmacht 
gehandhaafd?  
 
In het Strategisch Concept is vastgelegd dat het bondgenootschap nucleaire strijdkrachten in 
Europa zal handhaven op het minimumniveau dat nodig is voor de handhaving van vrede en 
stabiliteit. Sinds het einde van de Koude Oorlog zijn de nucleaire eenheden van de Navo 
zowel in typen wapens als aantallen aanzienlijk verkleind. Over aantallen en locaties van in 
Europa aanwezige Amerikaanse kernwapens kunnen op grond van bondgenootschappelijke 
afspraken geen mededelingen worden gedaan. Het Concept onderstreept dat de 
aanwezigheid van Amerikaanse kernwapens in Europa en de kernwapentaken van 
Europese bondgenoten onmisbare politieke en militaire elementen blijven van de 
transatlantische verbondenheid. De Nuclear Planning Group van de Navo is op 15 juni jl. in 
ministeriële zitting bijeengeweest en bevestigde bij die gelegenheid de grondbeginselen van 
het kernwapenbeleid van het Strategisch Concept van de Navo. De taak van de luchtmacht 
blijft dus gehandhaafd. 
 
22 Waarom wordt de capaciteit voor loopbaanbegeleiding met 150 VTE uitgebreid? 
Waarom komt er meer staf bij, terwijl bovendien het Sociaal Beleidskader (SBK) voor 
de uitstroombevordering gecontinueerd wordt? Hoe verhoudt zich een en ander tot de 
hoge uitstroomcijfers? 
 
De introductie van het flexibele personeelssysteem (FPS) vergroot de loopbaan- en 
ontwikkelingsmogelijkheden van de militair. Daarom is uitbreiding van de 
loopbaanbegeleiding noodzakelijk. Met een professionele loopbaanorganisatie krijgen 
militairen overal in de defensieorganisatie gelijkwaardige kansen bij de persoonlijke 
ontwikkeling en de vormgeving van de eigen loopbaan. De huidige capaciteit (ongeveer 50 
loopbaanbegeleiders) is niet voldoende om deze ambitie waar te maken. Daarom zullen er 
op termijn 150 loopbaanbegeleiders bijkomen. Juist in deze tijd waarin het moeite kost 
personeel voor Defensie te behouden, kan goede loopbaanbegeleiding een bindend effect 
hebben. 
 
Het dienstencentrum Externe Bemiddeling Defensie (DC EBD) dat binnenkort operationeel 
is, zorgt voor de bemiddeling van voormalig defensiepersoneel naar de civiele arbeidsmarkt. 
 
 
 
Pagina  9/52

 Ministerie van Defensie 
 
 
25 Is het waar dat ‘vergelijking met mogelijk andere toestellen’ betekent dat u het ook 
mogelijk acht dat er geen vergelijkbare of gelijkwaardige alternatieve toestellen 
zouden kunnen zijn? Zo ja, hoe bepaalt u dat?  
 
Zoals uit de jaarrapportage over 2006 van het project Vervanging F-16 (Kamerstuk 26488, 
nr. 58 van 11 april 2007) blijkt, zijn er drie alternatieve toestellen voor de JSF overgebleven, 
namelijk de Rafale-F4, de Eurofighter Tranche 3 en de Advanced F-16. In overeenstemming 
met het coalitieakkoord is het kabinet voornemens in 2010 het vervangingsbesluit F-16 voor 
te leggen aan de Kamer. Hieraan gaat een hernieuwde vergelijking van de JSF met de 
alternatieven vooraf ten aanzien van prijs, kwaliteit en levertijd. Nederland heeft geen 
alternatieven geschrapt. 
 
26 Kunt u, zowel defensiebreed als per defensieonderdeel voor het jaar 2008 het aantal 
 (interne) civiele én militaire functies, verwachte vullinggraad en de daaraan 
 gekoppelde begrote personeellasten evenals het aantal door externe krachten (al dan 
 niet via uitbesteding) te vervullen functies en de daaraan gekoppelde begrote 
 personeellasten aangeven? Bent u bereid deze informatie voortaan standaard in de 
 Begroting en de Verantwoording en Realisaties op te nemen? 
  
46 Hoeveel minder personeel zal in 2008 minder bij het ministerie van Defensie in dienst 
zijn dan de bedoeling is? Welke onderdelen zullen daarvan in het bijzonder de 
nadelige gevolgen ondervinden? Welke eenheden zijn momenteel al verminderd 
inzetbaar door gebrek aan personeel?  
 
Het doel is een evenwicht tussen de organisatie, de personele vulling en de daarvoor 
benodigde financiële middelen. Deze doelstelling (“O=P=F”) zal gelet op de vertraagde 
reorganisaties en de huidige vullinggraad in 2008 nog niet zijn bereikt. Door moeilijk te 
werven specifieke deskundigheid in te huren en werkzaamheden uit te besteden worden 
personele tekorten zoveel mogelijk opgevangen. De kosten hiervoor vallen onder de 
personele exploitatie. 
 
Het is niet te voorspellen waar tekorten zich zullen voordoen en waar inhuur of uitbesteding 
hiervoor een oplossing kan bieden. De vullinggraad laat zich dan ook niet voorspellen. Het is 
 
 
 
Pagina  11/52

 Ministerie van Defensie 
 
 
outputgericht te maken. Daarom is twee jaar geleden rijksbreed besloten deze gegevens niet 
meer in deze documenten op te nemen. 
 
27 Welk type materieel behelst de deelname aan het driejarige gezamenlijke 
investeringsprogramma op het gebied van de bescherming van troepen en materieel 
(force protection)? Op welke veiligheidsscenario's is het onderzoek gericht? Hoe 
groot zijn de kosten van deelname? 
 
Nederland neemt deel aan het gezamenlijke investeringsprogramma Force Protection van 
het Europese Defensie Agentschap (EDA). Het onderzoek betreft het militaire optreden in 
een verstedelijkte omgeving en de daarmee samenhangende veiligheidsrisico’s, in het 
bijzonder de bescherming van troepen, materieel en infrastructuur. Een doelstelling is voorts 
het vergroten van de Europese capaciteiten en interoperabiliteit op dit gebied. Het onderzoek 
is niet gericht op specifiek materieel. Zoals op 19 juni jl. aan de Kamer is gemeld in het 
verslag van de RAZEB van 14 mei jl. (Kamerstuk 21501-02 nr. 758), neemt Nederland met €
4 miljoen aan dit programma deel. De totale omvang van het programma is € 54 miljoen.  
 
28 Wat moet het resultaat zijn van de initiatieven op het gebied van onderzoek naar 
'inlichtingen' op welke scenario's is dit gericht? 
 
Nederland neemt binnen EDA-kader deel aan projectteam- en werkgroepbijeenkomsten die 
tot doel hebben de inlichtingencapaciteiten in Europees verband te verbeteren. Dit varieert 
van het opzetten van een speciale inlichtingenopleiding tot het definiëren en ontwikkelen van 
specifieke applicaties ter ondersteuning van het inlichtingenproces. Onderzoek in het kader 
van het Europese veiligheids- en defensiebeleid gebeurt binnen de kaders van de 
Headlinegoal 2010 en de daarbij behorende scenario’s. 
 
29 Welke typen onbemande vliegtuigen komen aan de orde binnen het 
onderzoeksproject luchtruimintegratie van onbemande vliegtuigen? Kunt een 
overzicht geven van typen en benamingen? Welke kosten zijn gemoeid met 
deelname? 
 
Het EDA voert in samenwerking met de Europese Commissie een studie uit naar de 
 
 
 
Pagina  13/52

 Ministerie van Defensie 
 
 
voor het invoeren van “jonge vader uitzendverlof” evenveel nieuwe militairen nodig 
zijn als die van de regeling gebruik willen maken, dat wordt uitgegaan van het ieder 
jaar uitzenden van de militairen in de categorieën die gebruik willen maken van de 
regeling? Zo neen, kunt u uitleggen hoe de conclusie dat 4.300 nieuwe militairen 
nodig zijn anders tot stand is gekomen?  
 
Zoals is vermeld in de brief van 20 september jl. (TK 31200 X, nr. 6) bestaat de doelgroep 
van potentiële gebruikers van een vrijstelling bij uitzending uit ongeveer 7.500 mannelijke 
militairen met kinderen tot en met vier jaar. Uit de telefonische enquête is gebleken dat 
ongeveer 58 procent van deze doelgroep zeker of misschien gebruik wil maken van een 
vrijstellingsregeling. Dit betekent dat ongeveer 4.300 militairen mogelijk aanspraak op de 
regeling zouden willen maken. Juist deze militairen behoren tot het middenkaderpersoneel 
en personeel in de leeftijd van 25 tot 45 jaar dat regelmatig wordt uitgezonden. Om zeker te 
stellen dat de militairen in de doelgroep over de gehele periode van vrijstelling gevrijwaard 
blijven van uitzending, zouden zij niet op operationele functies moeten worden geplaatst. Met 
het oog op het ambitieniveau van Defensie, de langdurige afwezigheid van de mogelijke 
gebruikers van een vrijstellingsregeling en onaanvaardbare verhoging van de 
uitzendbelasting- en frequentie van de militairen die géén gebruik maken van de 
vrijstellingsregeling, zou bij een ongewijzigd personeelsbestand de formatie met maximaal 
4.300 militairen moeten worden uitgebreid. Deze uitbreiding past niet binnen de huidige 
formatie en zal bovendien vanwege de toenemende krapte op de arbeidsmarkt niet haalbaar 
zijn.  
 
 
 
33 Wat betekent het in reserve houden van de vijf Apaches financieel en operationeel? 
 Zou de inzetbaarheid van de Apaches verder verbeteren als de vijf toestellen op 
 dezelfde standaard gebracht zouden worden als de rest? 
  
36 Is het logisch om bij het verbeteren van het voortzettingsvermogen van de 
Apachehelikopters vijf helikopters in reserve te houden? Zou het niet beter zijn ook 
deze Apachehelikopters mee te laten draaien in de cyclus van inzet en onderhoud? 
Zouden daar extra kosten mee zijn gemoeid? Zo ja, om welk bedrag gaat het dan?  
 
 
 
 
Pagina  15/52

 Ministerie van Defensie 
 
 
36 Is het logisch om bij het verbeteren van het voortzettingsvermogen van de 
Apachehelikopters vijf helikopters in reserve te houden? Zou het niet beter zijn ook 
deze Apachehelikopters mee te laten draaien in de cyclus van inzet en onderhoud? 
Zouden daar extra kosten mee zijn gemoeid? Zo ja, om welk bedrag gaat het dan?  
 
Zie het antwoord op vraag 33. 
 
37 Wanneer sluit het personeelsbestand (weer) aan bij het ambitieniveau? 
 
De defensieorganisatie is gedimensioneerd op de taken en het ambitieniveau. De volledige 
personele vulling van de organisatie is een voorwaarde om op structurele basis de taken uit 
te voeren en het ambitieniveau waar te maken. Veel problemen kunnen enige tijd worden 
ondervangen door prioriteiten te stellen, personeel te verplaatsen en in te huren of taken bij 
grote knelpunten uit te besteden. Met het oog op de langere termijn is het echter van belang 
zo snel mogelijk volledige vulling te bereiken. Met een reeks algemene en specifieke 
maatregelen voor de werving van nieuw personeel en het behoud van ervaren personeel 
wordt het streven naar volledige vulling ondersteund. Op welke termijn de volledige vulling 
zal worden bereikt is niet te voorspellen. 
 
38 In hoeverre is binnen de begroting rekening gehouden met de schadeclaims 
voortkomend uit diverse lopende rechtzaken van veteranen? En binnen welk 
begrotingsartikel? 
 
Binnen de begroting is geen aparte post opgenomen voor mogelijk te betalen aanvullende 
schadevergoedingen aan militaire oorlogs- en dienstslachtoffers. Deze schadevergoedingen 
komen ten laste van de personele exploitatie. 
 
39 In hoeverre wordt bij de uitbreiding van de Civil-military Cooperation (CIMIC)-
capaciteit een beroep gedaan op reservisten?  
 
De uitbreiding met 32 Cimic-functionarissen betreft zowel een kwalitatieve als een 
kwantitatieve versterking. De toegenomen complexiteit van missies en van de civiele context 
waarin zij worden uitgevoerd vergen een grotere mate van deskundigheid van het Cimic-
 
 
 
Pagina  17/52

 Ministerie van Defensie 
 
 
ondervulling, zullen ook dan de vrijvallende gelden in de eerste plaats worden ingezet voor 
personele maatregelen. Het gaat daarbij om de intensivering van de wervingsinspanningen, 
maar extra geld kan ook worden gebruikt voor aanstellings- en bindingspremies. 
 
De omvang van de ondervulling in enig jaar is niet te voorspellen, mede gelet op de 
conjuncturele invloeden en de effectiviteit van de extra inspanningen voor werving en 
selectie. 
 
41 Op welke wijze zullen de incidentele gelden, die ‘overblijven’ wegens een niet volledig 
gevulde organisatie, gebruikt worden voor werving en behoud van personeel? En hoe 
wordt dit in de meerjarenbegroting opgenomen? Worden deze intensiveringmiddelen 
voor werving en behoud aangewezen? 
 
Zie het antwoord op vraag 40. 
 
42 Welke extra middelen en vrijgemaakte VTE worden ingezet voor de invoering  
in 2008 van het Flexibel Personeelsysteem (FPS)? 
 
Voor de gefaseerde invoering van het FPS is een projectgroep opgericht die ervoor moet 
zorgen het op 1 januari in werking treedt. De groep bestaat uit vier full time en zes part time 
medewerkers. Een van de doelstellingen van het FPS is het vergroten van de loopbaan- en 
ontwikkelmogelijkheden van de militair. Hiertoe zal de loopbaanbegeleiding worden 
uitgebreid en verder worden geprofessionaliseerd. Zeker in een periode waarin het moeite 
kost mensen voor Defensie te behouden, moet van goede loopbaanbegeleiding een bindend 
effect uitgaan. Daarom zullen er gefaseerd 150 begeleiders extra komen, waarmee hun 
aantal vanaf 2008 zal groeien tot 200 in 2010. 
 
43 Hoe groot is de vrijvallende som die kan worden besteed aan aanvullende 
maatregelen op het gebied van werving en behoud van personeel? 
 
Zie het antwoord op vraag 40. 
44 Hoeveel scholieren uit voorschakeltrajecten en instroomopleidingen stromen door 
naar een baan binnen het ministerie van Defensie? Hoeveel geld is met 
 
 
 
Pagina  19/52

 Ministerie van Defensie 
 
 
ondertekening ter kennisneming aangeboden. 
 
46 Hoeveel minder personeel zal in 2008 minder bij het ministerie van Defensie in dienst 
zijn dan de bedoeling is? Welke onderdelen zullen daarvan in het bijzonder de 
nadelige gevolgen ondervinden? Welke eenheden zijn momenteel al verminderd 
inzetbaar door gebrek aan personeel?  
 
Zie het antwoord op vraag 26. 
 
47 Betekent het feit dat bij ‘Veteranen en Zorg’, anders dan in ‘Wereldwijd Dienstbaar’, 
geen woorden worden gewijd aan ‘zorg voor het thuisfront’ hier geen apart budget 
voor beschikbaar is? Zo ja, waarom niet? Zo neen, hoeveel geld wordt hier voor 
uitgetrokken en voor welke concrete activiteiten? 
 
Op de begroting is geen apart budget opgenomen voor de zorg voor het gezin van een 
veteraan. Dit betekent echter niet dat aspect geen onderdeel is van de zorg voor veteranen. 
In de beleidsbrief “Wereldwijd dienstbaar” is gesteld dat het vooralsnog gaat om 
lotgenotencontact, betrokkenheid bij maatschappelijk werk en psychosociale hulp aan het 
gezin. Er zal nader worden bezien hoe de zorg voor het gezin van de veteraan kan worden 
uitgebreid. Daarbij komt ook de budgettering aan de orde. Over de voortgang daarvan zal 
de Kamer worden ingelicht met de periodieke notitie Veteranenbeleid. 
 
48 Hebt u doelstellingen op het gebied van gender, etniciteit en leeftijdsopbouw? Zo ja, 
welke zijn dat?  
 
In het Actieplan Gender 2004-2010 zijn de doelstellingen en maatregelen van het 
genderbeleid vastgelegd. Defensie streeft naar 12 procent vrouwelijke militairen en 30 
procent vrouwelijke burgermedewerkers in het personeelsbestand. Een nadere differentiatie 
in deze streefcijfers nodig om gericht beleid te kunnen voeren. Voor sommige functies, 
bijvoorbeeld in de techniek, blijkt het namelijk lastig te zijn de gewenste aantallen te halen, 
terwijl voor andere functies, bijvoorbeeld in de medische zorg, de gemiddelde streefcijfers 
wellicht kunnen worden overtroffen. Voor de doelstellingen met betrekking tot etniciteit 
verwijs ik u naar de kamerbrief over diversiteit die u vóór het wetgevingsoverleg van 5 
 
 
 
Pagina  21/52

 Ministerie van Defensie 
 
 
veiligheids- en ontwikkelingsbeleid die niet voldoen aan de Official Development Aid (ODA)-
criteria bestaat de mogelijkheid van financiering vanuit het Stabiliteitsfonds. In de jaarlijkse 
rapportage van de ministers van Buitenlandse Zaken en voor Ontwikkelingssamenwerking 
treft u de overzichten van de projectfinancieringen uit het Stabiliteitsfonds aan. De Kamer 
heeft op 1 mei 2007 een brief ontvangen van deze beide ministers over de evaluatie van het 
Stabiliteitsfonds in de periode 2004-2005. 
 
52 Krijgt de Kamer inzage in het onderzoekplan van het bezwaaronderzoek Algemene 
Rekenkamer (ARK)? Zo ja, wanneer? 
 
Met mijn brief van 5 juli jl. (Kamerstuk 31031X, nr.20) heb ik u toegezegd te rapporteren over 
de voortgang van het bezwaaronderzoek van de Algemene Rekenkamer. De Algemene 
Rekenkamer is eindverantwoordelijke voor dit onderzoek en zou dan ook de geadresseerde 
voor inhoudelijke vragen moeten zijn. Het is aan de Algemene Rekenkamer het 
onderzoekplan al dan niet aan de Kamer te verstrekken. 
 
53 Kunt u een overzicht verstrekken van de opbouw activiteiten van het Provincial 
Reconstruction Team (PRT) in Afghanistan? Zo neen, waarom niet?  
 
De activiteiten die het PRT in Uruzgan ontplooit, zijn gericht op de ondersteuning van het 
wederopbouwproces. De activiteiten bestrijken uiteenlopende terreinen. In het algemeen zijn 
dat de structurele wederopbouw van de provincie onder verantwoordelijkheid van de minister 
voor Ontwikkelingssamenwerking, de training van Afghaanse (hulp)politieagenten door de 
Koninklijke marechaussee, de training van het Afghaanse Nationale leger door Operational 
Monitor and Liaison Teams (OMLT) en Cimic-activiteiten om de eerste zichtbare 
verbeteringen voor de bevolking te bewerkstelligen. 
  
Voor een overzicht van de activiteiten van de minister voor Ontwikkelingssamenwerking op 
het gebied van structurele wederopbouw verwijs ik u naar de brief van 20 juni 2007 (27925 
nr. 254) en die van 24 september 2007 (27925, nr. 272). In deze laatste brief wordt 
eveneens de stand van zaken op het gebied van politietraining uiteengezet. 
 
Het PRT heeft tot op heden 154 Cimic-projecten voltooid. Deze projecten zijn in te delen bij 
 
 
 
Pagina  23/52

 Ministerie van Defensie 
 
 
 
De Kamer ontvangt met enige regelmaat evaluaties van deze missies. Hierbij wordt 
ingegaan op het resultaat van de operaties. Defensie zal in overleg met de minister voor 
Ontwikkelingssamenwerking bezien op welke wijze extra aandacht kan worden gegeven aan 
conflictgevoelige, fragiele staten, in het bijzonder op het gebied van hervorming van de 
veiligheidssector. Op dit moment concentreert de inzet van Defensie zich in Afrika op 
Burundi, de Democratische Republiek Congo, Sudan en Rwanda. Voor de opbouw van 
vredeshandhavingscapaciteiten in Afrika concentreert Defensie zich op de regio’s waarin 
deze landen liggen. De aandacht van Defensie zal vooral uitgaan naar het ondersteunen van 
de ontwikkeling van de oostelijke brigade (EASBRIG) en het nader bestuderen van de 
ontwikkelingen van de centrale brigade (gekoppeld aan Economic Community of Central 
African States) van de African Standby Force. Voorts zal Defensie de mogelijkheden bezien 
van intensievere samenwerking met een of meer ECOWAS-lidstaten in het kader van 
conflictpreventie en stabiliteit in Westelijk Afrika. 
 
56 Wordt nu gedacht aan voltijds medewerkers voor hervorming van de veiligheidssector 
in ontwikkelingslanden? Zal dat de personeelsproblematiek bij het ministerie van 
Defensie verder vergroten?  
 
Defensie wil in voorkomend geval gedurende langere tijd een bijdrage kunnen leveren aan 
de hervorming van de veiligheidssector (SSR) in ontwikkelingslanden. De uitzendduur van 
voor deze taak gekwalificeerde medewerkers bedraagt maximaal zes maanden. Defensie zal 
zorgdragen voor de aflossing door andere gekwalificeerde medewerkers. Onderzocht wordt 
of bij inzet voor langere duur dan een jaar het internationale functiebestand kan worden 
benut. Voorts zal een aantal voltijds deskundigen worden aangesteld voor voorbereiding- en 
verkenningsmissies. De Kamer zal hierover binnenkort nader worden geïnformeerd. 
Defensie kent al langer uitzendingen van medewerkers op individuele basis voor missies. 
Hoewel dit voor het betrokken organisatiedeel een verstoring van de reguliere bedrijfsvoering 
met zich brengt, wordt de personeelsproblematiek bij Defensie als zodanig hierdoor niet 
verder vergroot.  
 
57 Worden ook bij het wapen- en munitiebeheer binnen afzienbare tijd nieuwe 
geautomatiseerde systemen ingevoerd?  
 
 
 
Pagina  25/52

 Ministerie van Defensie 
 
 
intensiveringen en de verbetering van de operationele inzetbaarheid van het materieel. In de 
tabel op pagina 25 van de begroting is vermeld welke bedragen zijn gemoeid met de 
verhoging van de exploitatie-uitgaven. 
 
61 Blijven bij de samenvoeging van de logistieke brigade en de gevechtsteunbrigade de 
eenheden die daarvan deel uitmaakten intact? Is bij deze samenvoeging sprake van 
reducties? Zo ja, waar zouden die dan moeten worden gevonden?  
 
Bij de samenvoeging van de beide brigadestaven blijven de eenheden intact. Wel worden zij 
herschikt onder de nieuwe staf. Door de samenvoeging wordt doelmatigheidswinst geboekt 
in de stafcapaciteit en de ondersteuning daarvan. 
 
62 Welke bedragen zijn verkregen voor de 18 aan Chili verkochte F-16's en voor de acht 
aan Jordanië verkochte F-16's? Voor hoeveel geld is aan deze F-16's eerst door 
Nederland versleuteld voordat de toestellen aan de gestelde eisen voldeden?  
 
De Kamer is bij brief van 9 december 2005 vertrouwelijk geïnformeerd over de opbrengst 
van de aan Chili verkochte F-16 vliegtuigen. In het geval van Jordanië is de Kamer 
geïnformeerd met de vertrouwelijke bijlage bij de brief van 15 mei 2007 (Kamerstuk 30800 X 
nr. 86). De kosten van de door Nederland uitgevoerde werkzaamheden aan de toestellen 
voor Chili bedragen ongeveer € 4,8 miljoen. Het betreft de inzet van personeel en het 
gebruik van onderdelen. De zes vliegtuigen voor Jordanië worden pas in 2009 
overgedragen. De afleveringskosten voor die toestellen worden geraamd op € 1,8 miljoen. 
 
63 Op welke analyse is de herschikking van de investeringen Tactom, Medium Altitude 
Long Endurance Unmanned Aerial Vehicle (MALE UAV)  en Allied Ground Surveillance 
(AGS) gebaseerd? Kunt u hier uitgebreider dan in de notitie 'Wereldwijd Dienstbaar' 
op ingegaan? Kunt u daarbij ingaan op de eerdere ruime steun voor deze projecten? 
 
Met betrekking tot de Tactom is in de studie “Grote Oppervlakteschepen Koninklijke 
marine” (GOSKM) van 21 september 2004 (Kamerstuk 29800 X nr. 3) ingegaan op de 
behoefte van de krijgsmacht aan wapensystemen die in staat zijn met grote 
nauwkeurigheid doelen op grote afstand te bestrijden. In deze studie zijn de 
 
 
 
Pagina  27/52

 Ministerie van Defensie 
 
 
 
Afstotingskosten worden verdeeld in instandhoudingskosten en afleveringskosten. 
Instandhoudingskosten zijn de kosten die Defensie moet maken om de af te stoten goederen 
in verkoopbare staat te houden. Het gaat hierbij onder meer om de kosten voor het minimaal 
noodzakelijke onderhoud, de opslag en de bewaking. Afleveringskosten zijn de kosten om 
de goederen in de contractueel overeengekomen staat af te leveren, zoals die voor 
aanvullend onderhoud, reparaties en modificaties, de vertaling van bijbehorende 
documentatie, maar ook bodemonderzoek en sanering.  
 
In de verkoopprijs wordt met afstotingskosten rekening gehouden. De defensieonderdelen 
die de kosten hebben gemaakt, worden uit de verkoopopbrengsten gecompenseerd. De 
totaal geraamde afstotingskosten voor 2008 en 2009 bedragen resp. € 50 miljoen en € 20 
miljoen. 
 
65 Waarom is een post als 'Verbetering van de veiligheid en bescherming van 
 uitgezonden personeel'  niet ondergebracht bij 'Pijler I Coalitieakkoord, 
 crisisbeheersingsoperaties'?  
  
66  Kunt u een overzicht geven van het type uitgaven dat kan worden gedaan onder de 
noemer 'Pijler I Coalitieakkoord, crisisbeheersingsoperaties'  
 
Met de middelen uit Pijler I van het Coalitieakkoord ten behoeve van 
crisisbeheersingsoperaties wordt in deze kabinetsperiode de post Uitvoeren 
crisisbeheersingsoperaties van de Homogene Groep Internationale Samenwerking (HGIS) 
aangevuld. De uitgaven die hieronder vallen zijn additionele uitgaven die rechtstreeks 
voortvloeien uit de deelneming van Nederlandse militairen aan een operatie en die bij de 
normale bedrijfsvoering niet zouden zijn gemaakt. Voorbeelden hiervan zijn vergoedingen en 
toelagen, inhuur van plaatselijk personeel, kleding en voeding. Investeringen in materieel 
mogen dan ook niet ten laste van de HGIS worden gebracht.  
 
66 Kunt u een overzicht geven van het type uitgaven dat kan worden gedaan onder de 
noemer 'Pijler I Coalitieakkoord, crisisbeheersingsoperaties'  
 
 
 
 
Pagina  29/52

 Ministerie van Defensie 
 
 
Voor deze activiteiten is jaarlijks ongeveer € 2 miljoen begroot. 
 
De reorganisatie van de integriteitszorg is in volle gang. De inrichting van de nieuwe 
organisatie met centrale integriteitsfunctionarissen en een onderzoeksteam, een 
onafhankelijk meldpunt en een nieuwe meldings-, registratie- en rapportagesystematiek, zal 
in de loop van 2008 zijn voltooid. Voor deze activiteiten is jaarlijks ruim € 2 miljoen begroot. 
De overige maatregelen, zoals de verbetering van het avondtoezicht en de grotere 
infrastructurele verbeteringen, kosten jaarlijks ongeveer € 5 miljoen. 
 
70 Hoe verhouden de cijfers met betrekking tot de Commissie Staal op pagina 22 zich tot 
de cijfers genoemd onder 'investeren in personeel' op pagina 26? Waarom zijn de 
bedragen verschillend? 
 
De cijfers voor de commissie-Staal zijn een onderdeel van de totale investeringen in 
personeel. Voor een deel van deze investeringen is in pijler I opheffen operationele 
knelpunten in de financiering voorzien. Voor het resterende bedrag is geld vrijgemaakt door 
middel van de beschreven extensiveringen. 
 
71 Welke concrete personele en operationele verbeteringen van het 
voortzettingsvermogen van operationele Apachehelikopters staan gepland met de 
investering van 2 miljoen euro in 2008 en 5 miljoen euro in de elk daarop volgende 
jaren in deze begroting? 
 
De in de begroting opgenomen bedragen betreffen extra personele exploitatie-uitgaven die 
gemoeid zijn met de personeelsuitbreiding, zoals loon- en opleidingskosten. Ook stijgen als 
gevolg van de personeelsuitbreiding de kosten van de materiële exploitatie. Momenteel 
wordt deze maatregel nader uitgewerkt 
 
72 Kunt u een specificatie verstrekken van de kosten voor de werving van personeel? 
Welke resultaten hebben de verschillende onderdelen van het wervingsbeleid tot nu 
toe gehad? Hoe groot is de bijdrage aan wervingsprogramma's op Nederlandse 
televisiezenders?  
 
 
 
 
Pagina  31/52

 Ministerie van Defensie 
 
 
Vastgoed Defensie(DVD), Audiovisuele Dienst Defensie (AVDD), Defensie Materieel 
Organisatie (DMO), aangeven waarop u de geplande doelmatigheidswinst, in het kader 
van de extensiveringen, nog binnen 2008 wilt gaan behalen?  
 
Eind 2007 zal over de uitvoering van de maatregelen voor 2008 een besluit worden 
genomen. De betrokken organisaties of diensten hebben een plan van aanpak opgesteld 
waarin zij melden hoe de extensivering kan worden behaald. Deze plannen van aanpak 
worden afzonderlijk en in onderlinge samenhang beoordeeld, voordat er een definitief besluit 
wordt genomen. 
 
76 Welke overweging ligt aan de basis van het besluit om in zes jaar 13 
beleidsdoorlichtingen uit te voeren? 
 
Het ambitieniveau van Defensie vormt het uitgangspunt van de beleidsdoorlichtingen. Dit 
ambitieniveau kent dertien nader geoperationaliseerde aspecten. De termijn van zes jaar is 
gekozen zodat op relatief korte termijn in beeld wordt gebracht hoe Defensie haar 
ambitieniveau concretiseert. Met deze doorlichtingen voldoet Defensie aan de eis van het 
ministerie van Financiën dat al het beleid van een ministerie periodiek wordt geëvalueerd.  
 
77 Is bij de gelden voor de verschillende (crisisbeheersings)operaties, inclusief gelden 
voor de inzet van materieel vanuit de verschillende onderdelen, rekening gehouden 
met een inschatting van de hoeveelheid te gebruiken munitie? 
 
Ja.  
 
78 Geldt de stelling 'In het buitenlandse veiligheidsbeleid heeft Afghanistan prioriteit' ten 
minste voor heel 2008?  
 
Ja, zij het dat de concrete betrokkenheid van ons land afhankelijk is van het besluit over de 
verlenging van de Nederlandse bijdrage aan de ISAF-operatie. 
 
79 Wat is de stand van zaken bij het geluidsarmer doen opereren van de AWACS-
vliegtuigen? 
 
 
 
Pagina  33/52

 Ministerie van Defensie 
 
 
De samenwerking met de civiele autoriteiten verloopt goed. In de implementatiefase van het 
project zal de samenwerking met partners in het veiligheidsdomein worden uitgebreid. De 
samenwerking zal vooral gericht zijn op de beschikbaarstelling van gegevens die zijn 
verkregen door middel van cameratoezicht. Deze data kunnen zowel in de vreemdelingen- 
als in de strafrechtketen van belang zijn. De toereikendheid van wet- en regelgeving voor de 
landelijke toepassing van @migo, zowel ten behoeve van de vreemdelingen- als de 
strafrechtketen, wordt momenteel bezien. Een en ander geschiedt in nauw overleg met het 
College Bescherming Persoonsgegevens. 
 
83 Is het aantal van 72 functies van de Brigade Buitenlandmissies voldoende om de 
uitzenddruk bij de KMar te verminderen? 
 
Ja, deze uitbreiding van de capaciteit van de Brigade Buitenland Missies (BBM) leidt, bij een 
gelijkblijvende vraag, tot een afname van de uitzenddruk bij de KMar. Er is een studie naar 
de behoefte aan uitzendbare KMar-capaciteit gaande met als uitgangspunt de vaste 
afspraken over de uitzenddruk. 
 
84 Welke publiekprivate samenwerking overweegt u bij het onderhoud van 
defensiematerieel? Kunt u in een dergelijke constructie de 24-uurs beschikbaarheid 
van de krijgsmacht garanderen? 
 
Bij het onderhoud van defensiematerieel worden alle vormen van publiekprivate 
samenwerking overwogen. Een keuze voor dergelijke samenwerking berust altijd op 
doeltreffendheids- (leveringsbetrouwbaarheid) en doelmatigheidsoverwegingen. Het vereiste 
van 24-uurs beschikbaarheid zal in voorkomend geval een harde voorwaarde zijn waaraan 
de samenwerkingsvorm moet voldoen. 
 
85 Hoe wordt het materieel van de Nationale Reserve (Natres) versterkt? Overweegt u de 
Patria door te schuiven naar de Natres? 
 
De versterking van het materieel van de Natres maakt integraal deel uit van de afwegingen 
over investeringen voor de landstrijdkrachten. De Natres krijgt haar materieel uit bestaande 
voorraden, op voorwaarde dat de gereedstelling van operationele eenheden niet wordt 
 
 
 
Pagina  35/52

 Ministerie van Defensie 
 
 
de nog uit te voeren inbouwactiviteiten wordt geen inhuur voorzien. Bij de introductie van 
nieuwe voertuigen zal in het programma van eisen worden opgenomen dat de 
leverancier van het voertuig ook verantwoordelijk is voor de correcte inbouw van NIMCIS-
apparatuur.  
 
Over de tussentijdse verhoging van het budget is de Kamer geïnformeerd met de brief 
van 28 april 2005 (Kamerstuk 27830 nr. 32). Het budget is voldoende gebleken voor het 
voorziene programma. In deze brief is ingegaan op de wijze waarop de operationele 
informatievoorziening, waarvan NIMCIS deel uitmaakt, het joint en combined optreden 
zal gaan ondersteunen.  
 
De compensatieovereenkomst voor het NIMCIS-project heeft een looptijd tot midden 
2013. De compensatieverplichting is op dit moment daarom nog niet volledig ingevuld. 
De uitvoering van de compensatieactiviteiten ligt op schema. Er zijn twee nieuwe 
bedrijven of dochterondernemingen van buitenlandse bedrijven in Nederland opgericht, 
waaronder Excel in Emmen, die in Nederland geproduceerde onderdelen voor het 
NIMCIS-programma hebben geleverd. Deze leveranties voldoen aan de voorwaarden 
van het compensatiebeleid. Het betreft directe compensatie, waarop geen multiplier van 
toepassing is. De vestiging van Excel in Nederland telt mee als compensatie voor een 
bepaald bedrag per additionele arbeidsplaats. Excel in Emmen heeft gebruikgemaakt 
van twee subsidieregelingen van het Samenwerkingsverband Noord-Nederland (SNN), te 
weten de Loonkostenpremieregeling Noord-Nederland 2002 (LPR 2002) en de 
Subsidieregeling Human Resource Management 2001 (HRM 2001). De hiermee 
gemoeide bedragen kunnen desgewenst ter inzage worden verstrekt. Er zijn geen 
onduidelijkheden bij de invulling van compensatie. Een accountantsonderzoek is daarom 
niet aan de orde. 
 
87 Hoeveel uren heeft het Marinebedrijf besteed aan inbouwactiviteiten van NIMCIS?  
Hoeveel uren zijn nog voorzien? Hoeveel van deze uren worden ingehuurd in 
Nederland en hoeveel in het buitenland? Wat zijn de kansen van de Nederlandse 
industrie bij de introductie van NIMCIS in nieuwe voertuigen? Is het tussentijds 
opgehoogde budget toereikend om te voldoen aan de eisen van joint en combined 
optreden? Zal een accountantsonderzoek worden uitgevoerd naar aanleiding van de 
 
 
 
Pagina  37/52

 Ministerie van Defensie 
 
 
Doorgaans sluit Defensie bij een contract voor de verwerving van Amerikaanse goederen of 
diensten een termijndollarcontract af om meerjarige valutarisico's af te dekken. De 
defensiebegroting rekent met een plandollarkoers. Indien voor een aanschafprogramma een 
contract kan worden gesloten met een termijndollarkoers die lager is dan de plandollarkoers, 
is dat gunstig voor de defensiebegroting.  
 
Besluitvorming over de aanschaf van materieel geschiedt volgens het Defensie 
Materieelproces (DMP). Het DMP is bedoeld als waarborg voor een kwalitatief goed 
besluitvormingstraject en voorziet niet in het versnellen of vertragen van 
aanschafprogramma's op basis van ontwikkelingen in de dollarkoers. Voor het project 
Vervanging F-16 in het bijzonder geldt bovendien dat in het coalitieakkoord afspraken zijn 
gemaakt over de planning van de besluitvorming. 
Met betrekking tot de potentiële productieomzet voor de Nederlandse industrie zijn in 2006 
afspraken gemaakt met Lockheed Martin. Deze afspraken zijn vastgelegd in een Letter of 
Intent (LoI), die op 10 oktober 2006 vertrouwelijk naar de Kamer is gestuurd (Kamerstuk 
26488 nr. 48). Deze LoI zet uiteen op welke wijze de Nederlandse industrie, op basis van 
best value, kan worden ingeschakeld in de productiefase van het JSF-programma. De 
onderhandelingsresultaten komen overeen met de verwachtingen zoals deze aan het begin 
van de ontwikkelingsfase in 2002 door de verschillende hoofdaannemers zijn geformuleerd. 
Met de motorenleveranciers, Pratt & Whitney en het Fighter Engine Team, zijn vergelijkbare 
afspraken gemaakt, vastgelegd in respectievelijk een Letter of Agreement en een 
Memorandum of Understanding. De drie overeenkomsten zijn getekend op 9 november 
2006. 
De dollarkoers is een van de variabelen die een rol spelen bij de bepaling van het 'tekort' in 
de business case en van de potentiële productieomzet in euro's. Een lage dollarkoers heeft 
over het algemeen een negatief effect op de business case maar een positief effect op de 
verwervingskosten voor Defensie. Overigens wordt in de business case niet gerekend met 
een dagkoers. In de Medefinancieringsovereenkomst tussen het ministerie van Economische 
Zaken en de betrokken bedrijven is bepaald dat dollarbedragen worden omgerekend op 
basis van de koers van de dollar ten opzichte van de euro die De Nederlandsche Bank  op 1 
juli 2008 hanteert voor een termijncontract met een looptijd van vijf jaar voor het 
desbetreffende bedrag. 
 
 
 
Pagina  39/52

 Ministerie van Defensie 
 
 
93 Waarom is het project ‘verhuizing infrastructuur IDL’ vervallen? Wat zijn daarvan de 
gevolgen? 
 
Door herschikkingen binnen de budgettaire kaders is de verhuizing infrastructuur IDL niet 
langer opgenomen in het overzicht infrastructuurprojecten. Hierdoor behoudt de NLDA drie 
locaties: Den Helder (KIM), Delft (IDL) en Breda (KMA).  Op dit moment wordt de 
behoeftestelling herijkt om te bezien of doelmatigheidswinsten in de exploitatie de 
investering voor een verhuizing van het IDL rendabel maken. 
 
94 Waarom is het, ondanks ongewijzigde behoefte, nodig het projectbudget KMA te 
verhogen?  
 
In verband met de verhuizing van de staf van de herstelcompagnie uit Ede naar Breda en de 
vestiging van de staf van het Commando luchtstrijdkrachten in Breda waren daar 
aanvullende infrastructurele voorzieningen nodig, onder meer voor legering. Deze maakten 
om doelmatigheidsredenen deel uit van het project Verhuizing IDL. Doordat de verhuizing 
vooralsnog niet doorgaat, zijn de genoemde deelprojecten ontvlochten en toegevoegd aan 
het project ‘Infravoorzieningen KMA’. De verhoging is dus het gevolg van de overheveling 
van deelprojecten. 
 
95 Is er in de projecten Gilze-Rijen en Woensdrecht behalve kostenoverschrijdingen ook 
van vertraging sprake? Wat is de reden van deze overschrijdingen? Wat is de reden 
van deze vertragingen? Is de financiering van de budgetoverschrijdingen door middel 
van een lening van de DVD in overeenstemming met de comptabiliteitswet? Betekent 
deze wijze van financiering dat tekorten naar de toekomst worden verschoven? Is er 
in de meerjarenraming rekening gehouden met deze toekomstige kosten? Zo ja, ten 
koste van welke voorgenomen toekomstige uitgaven worden deze kosten gedekt?  
 
Het project Gilze-Rijen heeft te maken met een budgetoverschrijding en met een vertraging 
van ongeveer een jaar. In mijn brieven van 18 april (Kamerstuk 30800 X, nr 83) en 4 juni 
(Kamerstuk 30800 X, nr 95) van dit jaar heb ik u hierover geïnformeerd. De oorzaak van de 
budgetoverschrijding en de vertraging is een combinatie van factoren, zoals de complexiteit 
van het project en de aantrekkende economie, die enerzijds leidt tot lange levertijden voor 
 
 
 
Pagina  41/52

 Ministerie van Defensie 
 
 
economie (marktwerking en stijgende bouwkosten) en die gevolgen tijdig budgettair te 
verwerken. 
 
98 Waar is in de begroting de inrichting van het Centrale Betalingsdienst (CBD) Kerkrade 
opgenomen?  
 
De inrichting van het CBD Kerkrade is opgenomen in de begroting van de bedrijfsgroep 
Overige Diensten waarvan het CBD deel uitmaakt.  
 
99 Kunt u een overzicht geven waarbij u ingaat op doel, planning, budget en stand van 
zaken van alle reorganisatieprojecten die in het kader van 'Naar een nieuw evenwicht' 
zijn opgestart? 
 
In 2003 zijn Defensie op grond van de regeerakkoorden van de kabinetten Balkenende I en 
II een aantal taakstellingen opgelegd. De uitvoerige reorganisatie die daarvan het gevolg 
was, staat bekend als de operatie 'Nieuw Evenwicht' of de operatie Samson. Deze operatie 
behelsde een groot aantal projecten die samen moest leiden tot een evenwicht tussen taken 
en middelen. Op 23 september 2004 is de Kamer met Kamerstuk 29800X, nr. 6 gemeld dat 
Defensie niet door afzonderlijke projecten, maar met migratieplannen het nieuwe evenwicht 
wil bereiken. De migratieplannen van de defensieonderdelen zijn op 11 februari 2005 aan de 
Kamer aangeboden. Defensie heeft de Kamer regelmatig door middel van voortgangs-
rapportages geïnformeerd over de resultaten daarvan, laatstelijk op 18 september jl. De 
nieuwe defensieorganisatie komt grotendeels overeen met de plannen van vier jaar geleden, 
maar door de dynamische van Defensie blijven altijd aanpassingen nodig. De Kamer wordt 
daarover via de begroting, het jaarverslag en afzonderlijke beleidsbrieven geïnformeerd. 
 
100 Kunt u aangeven waaraan de genoemde 68,4 miljoen zijn uitgegeven voor SPEER in 
 2007, en welke producten dat heeft opgeleverd? Betreft het hier ‘weggegooid geld’, of 
 noodzakelijke uitgaven om uiteindelijk tot resultaat te komen?  
  
102 Kunt u een overzicht geven van de hoogte van de bedragen die tijdens het project 
SPEER aan welke partijen zijn betaald en waarvoor?  
 
 
 
 
Pagina  43/52

 Ministerie van Defensie 
 
 
in feite stuurloos is (was)?  
 
Nee. Tot eind 2006 was de Directeur-Generaal Financiën en Control verantwoordelijk. In 
2006 werden de gevolgen voor de bedrijfsvoering van de invoering van ERP beter zichtbaar. 
Vanwege het belang en de omvang van het project is een hoge ambtelijke functionaris als 
supervisor SPEER aangesteld en hiervoor vrijgesteld. De supervisor SPEER ziet toe op de 
uitvoering en moet de integrale benadering waarborgen. Hij legt rechtstreeks verantwoording 
af aan de secretaris-generaal die samen met de Commandant der Strijdkrachten als 
opdrachtgever optreedt. 
 
105 Is het waar dat er ‘op de werkvloer’ steeds minder betrokkenheid bij, of draagvlak voor 
SPEER te vinden is? Deelt u de mening van ERP-specialisten dat een ERP-
implementatie zonder draagvlak gedoemd is te mislukken? Zo ja, wat gaat u er aan 
doen om voor draagvlak te zorgen?  
 
Vanaf de start van SPEER is voorzien dat de invoering van ERP gevolgen heeft voor de 
bedrijfsvoering. Aanpassingen van de organisatie en werkwijzen zijn nodig. De 
betrokkenheid van de werkvloer is onlosmakelijk verbonden met de aanpak. De 
defensieonderdelen onderkennen en onderschrijven het belang van SPEER om een aantal 
belangrijke knelpunten, vooral binnen het materieelbeheer, op te lossen. Betrokkenheid van 
de werkvloer is essentieel omdat de (toekomstige) gebruikers direct de gevolgen van 
SPEER gaan ervaren. 
 
106 Is het waar dat sommige Krijgsmachtdelen vanwege de vertragingen van SPEER 
 overwegen om een eigen ERP-achtig systeem in te voeren of doorontwikkeling op 
 legacy-systemen te laten plaatsvinden?  
  
107 Is het waar dat de vertraging van SPEER leidt tot extra investeringen om de ‘legacy-
systemen’, die door SPEER zouden worden vervangen, weer aan de eisen van de tijd 
te laten voldoen? Zo ja, is het waar dat dergelijke investeringen SPEER feitelijk 
overbodig, of minder noodzakelijk zullen maken? Zo ja, hoeveel extra budget moet er 
worden vrijgemaakt om deze ‘legacy-systemen’ langer in de lucht te houden? Zo ja, 
uit welk budget worden die extra kosten gedekt?  
 
 
 
Pagina  45/52

 Ministerie van Defensie 
 
 
budgetbehoefte, vanwege de gebrekkige capaciteiten van het ministerie van Defensie 
om dergelijke projecten tot concrete resultaten te laten leiden?  
 
Voor de beantwoording van deze vraag verwijzen wij naar de bijlage bij de brief van de 
minister van Binnenlandse zaken en Koninkrijksrelaties (26643 nr. 99), waarin zij namens de 
regering reageert op de motie-Hessels c.s. (26643 nr. 93). 
 
110 Zijn in de projectkosten SPEER ook de niet gerealiseerde, maar wel ingeboekte, 
doelmatigheidsopbrengsten verwerkt?  
 
Nee. De doelmatigheidsopbrengsten maken geen deel uit van de projectkosten. 
 
111 Moet SPEER (ook) gezien worden als het gewenste, integrale “paarse” inlichtingen 
concept, dat de (oude) afzonderlijke informatiesystemen van de verschillende 
krijgsmachtdelen moet vervangen? 
In hoeverre speelt bij de tegenslagen en vertragingen bij de realisatie van het nieuwe 
SPEER-systeem een rol dat de (oude) afzonderlijke informatiesystemen van de 
verschillende krijgsmachtdelen niet compatibel waren/zijn en dat het nieuwe SPEER-
systeem niet bottom-up is opgezet in goed overleg met de betrokken medewerkers 
“op de vloer” en diensten die uitvoering gaven aan die (oude) afzonderlijke 
informatiesystemen van de verschillende krijgsmachtdelen? Is het waar dat de 
“verpaarsingsoperatie” bij de (geautomatiseerde) informatiesystemen van het 
ministerie van Defensie nog nauwelijks tot concrete, operationele resultaten heeft 
geleid? Zo neen, welke (operationele) resultaten zijn dan wel te melden? Wat is de 
stand van zaken in de samenwerking met de ARK bij het opzetten en uitvoeren van het 
bezwarenonderzoek ter zake? 
 
ERP is geen inlichtingenconcept. SPEER vervangt (oude) afzonderlijke informatiesystemen 
van de verschillende krijgsmachtdelen in het materieellogistieke en financiële functiegebied 
door één “paars” ERP-systeem. Zie voor de beantwoording van de tweede deelvraag het 
antwoord op vraag 105 en voor de beantwoording van de derde deelvraag het antwoord op 
vraag 101. SPEER is geen onderwerp van het ARK bezwarenonderzoek (zie ook het 
antwoord op de motie nr. 13 (31031-X) ingediend door de leden Eijsink en Knops). 
 
 
 
Pagina  47/52

 Ministerie van Defensie 
 
 
 
Omschrijving/Jaren 2007 2008 2009 2010 2011 2012 
Personeel in %    76    72     69     70     73     77 
Materieel in %     24    28     31     30     27     23 
Totaal in %   100  100   100   100   100   100 
 
115 Om welke reden is de ‘doelmatigheidsbesparing ondersteuning in het buitenland 
geplaatst personeel’ niet gerealiseerd? Wordt deze doelmatigheidsbesparing in de 
toekomst wel gerealiseerd? Zo neen, waarom niet? Zo ja, wanneer en hoeveel? 
 
Het project is vertraagd vanwege de complexiteit van het proces van ondersteuning van in 
het buitenland geplaatst personeel en de betrokkenheid van alle defensieonderdelen. De 
besparing wordt met ingang van 2009 volledig behaald. 
 
116 Waren de ontoereikende faciliteiten voor F-16 opleidingen op Volkel, na sluiting 
Twente voorzien? Zo neen, hoe komt dat? Zo ja, waarom zijn de financiële 
consequenties daarvan niet eerder begroot? 
 
Tijdens de besluitvorming over de sluiting van de Vliegbasis Twenthe was al sprake van het 
verplaatsen van het op Volkel gestationeerde 306-opleidingssquadron naar het buitenland. 
Intussen zijn de F-16´s van dit squadron en een deel van het bijbehorende personeel 
verplaatst naar Springfield (Ohio, Verenigde Staten). Ook de Nederlandse F-16´s die voor 
opleidingsdoelen gestationeerd waren op Tucson (Arizona, Verenigde Staten) zijn onlangs 
naar Springfield overgebracht. Door deze concentratie ontstond doelmatigheidswinst, zodat 
de verplaatsing van het 306-squadron van Volkel naar Springfield per saldo budgetneutraal 
kon worden uitgevoerd. 
 
117 Wat is de stand van zaken van het project CBD Kerkrade? Leidt de voorgenomen 
verhuizing tot een toename van verloop onder ervaren personeel? Welke activiteiten 
zijn ondernomen of onderneemt u om ervaren personeel te behouden? Horen 
'bindingspremies' tot die instrumenten? Zo ja, hoeveel (aantal en geaggregeerde 
omvang) bindingpremies heeft u uitgekeerd?  
 
 
 
 
Pagina  49/52

 Ministerie van Defensie 
 
 
Representatives (bij de Navo) en in het Caribisch gebied. 
 
De betrokkenheid bij FPS van het huidige personeel is van cruciaal belang. Daarom krijgt 
elke militair ook op het huisadres een informatiebrief over FPS. Hierin komen onder meer de 
gewijzigde aanstelling en het overgangsbeleid voor het huidige personeel aan de orde. Van 
belang is dat het huidige personeel dat op de ingangsdatum van FPS in dienst is, gebruik 
kan maken van de voordelen van de ontwikkelingen van het FPS, zoals een meer open 
systeem met meer keuzemogelijkheden om de loopbaan te ontwikkelen, 
loopbaanbegeleiding, civiele certificering van defensieopleidingen, e-portfolio, terwijl het 
eventueel als negatief ervaren effect, het selectiemoment, niet op hen van toepassing is. 
Vanaf maart dit jaar zijn regelmatig artikelen over FPS in de defensiebladen geplaatst. Ook 
heeft FPS een vaste plaats gekregen op de Startpagina Personeel van het defensie-intranet.
 
Tot slot worden specifieke voorlichtingsbrochures opgesteld dan wel aangepast voor 
deelaspecten van het personeellogistieke proces. Zo is vanaf midden 2007 de 
wervingscommunicatie aangepast, zodat personeel dat vanaf 1 januari 2008 bij Defensie in 
dienst treedt het juiste beeld krijgt van de loopbaanmogelijkheden in FPS. 
 
120 Waarom is bij de bezuinigingen in het kader van de ‘operatie vernieuwing rijksdienst’, 
die deels ten koste van operaties zijn gegaan, niet de voortdurende ‘bestuurlijke 
drukte’ binnen de bestuursstaf harder aangepakt?  
 
Zie het antwoord op vraag 2. 
 
121 Kunt u verduidelijken hoe de 120 miljoen euro voor het oprichten van een NBC-
eenheid zal worden besteed? Wat zijn de exacte werkzaamheden van de NBC-
eenheid? Zal de eenheid ook buiten Nederland optreden? Hoe verhoudt het bedrag dat 
wordt besteed aan deze eenheid zich met de toekomstige werkzaamheden? 
 
Voor de oprichting van een tweede NBC-eenheid is voor de periode 2007 tot 2013 in totaal € 
123 miljoen (exclusief exploitatie van materieel) beschikbaar gesteld. Hiervan is € 54 miljoen 
gereserveerd voor investeringen in materieel, € 12 miljoen voor investeringen in 
infrastructuur en € 57 miljoen voor personeelskosten. De tweede eenheid is nodig om samen 
 
 
 
Pagina  51/52

