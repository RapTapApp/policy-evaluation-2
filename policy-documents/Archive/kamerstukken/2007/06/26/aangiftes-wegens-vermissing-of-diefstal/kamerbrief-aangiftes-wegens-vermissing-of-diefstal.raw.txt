 Ministerie van Defensie 
 
   
  Postbus 20701 
  2500 ES Den Haag 
  Telefoon (070) 318 81 88 
  Fax (070) 318 78 88 
    
de Voorzitter van de Tweede Kamer 
Aan 
der Staten-Generaal 
Plein 2 
2511 CR Den Haag 
  
Datum 26 juni 2007 
Ons kenmerk HDAB2007018153 
Onderwerp Aangiftes wegens vermissing of diefstal 
 
 
In de antwoorden van 12 juni jl. (Kamerstuk 31 031 X nr. 8) op vragen van de vaste 
commissie voor Defensie over het Rapport van de Algemene Rekenkamer over het 
jaarverslag Defensie 2006 is ingegaan op het materieelbeheer, waaronder het wapen- en 
munitiebeheer. Daarbij is de toezegging gedaan u spoedig te informeren over het aantal 
aangiftes van vermissing of diefstal. Met het oog op het Wetgevingsoverleg van 27 juni 
aanstaande voldoe ik hierbij aan deze toezegging. 
 
Afgezien van het Caribisch gebied, Afghanistan en Bosnië zijn in 2006 bij de Koninklijke 
marechaussee (Kmar) in totaal bijna 2.000 aangiftes gedaan wegens diefstal. Hierbij gaat het 
zowel om aangiftes over privé-goederen als goederen van Defensie. In één procent van de 
gevallen, twintig aangiftes, ging het om diefstal van wapens of munitie. Een deel daarvan is 
inmiddels teruggevonden, waaronder alle munitie, maar naast verschillende 
wapenonderdelen worden nog twee Glock-pistolen en drie wapenstokken vermist. Bij de 
aangiftes ging het vaak om Persoons Gebonden Uitrusting (PGU) van individuele militairen. 
 
Gezien de korte tijd tot het Wetgevingsoverleg was het niet mogelijk de details na te gaan 
van de ongeveer 3.200 aangiftes van vermissing, die worden onderscheiden van de aangiftes 
wegens diefstal. Het is dan ook niet helemaal uit te sluiten dat er meer wapens of munitie 
worden vermist.  
 
Met betrekking tot zowel diefstal als vermissing van defensiegoederen in Afghanistan en 
Bosnië is in totaal 206 keer aangifte gedaan bij de Kmar. In 28 gevallen had de aangifte 
betrekking op wapens of munitie. In tien van deze 28 gevallen zijn de goederen weer 
teruggevonden of bleek er sprake te zijn van een boekhoudkundige fout. Met betrekking tot 
 
 
Pagina  1/2

