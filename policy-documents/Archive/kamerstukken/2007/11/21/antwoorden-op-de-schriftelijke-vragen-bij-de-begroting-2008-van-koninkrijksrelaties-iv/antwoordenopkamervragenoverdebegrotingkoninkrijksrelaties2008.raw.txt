 
31 200 IV Vaststelling van de begrotingsstaat van 
Koninkrijksrelaties (IV) voor het jaar 2008 
 
 
 
Nr.   Verslag houdende een lijst van vragen en antwoorden 
         Vastgesteld 
 
De vaste commissie voor Nederlands-Antilliaanse en Arubaanse Zaken 1), belast met het 
voorbereidend onderzoek van dit wetsvoorstel, heeft de eer verslag uit te brengen in de vorm van een 
lijst van vragen. 
De door de regering gegeven antwoorden zijn hierbij afgedrukt. 
 
 
De voorzitter van de commissie, 
 
Van Beek 
 
De griffier van de commissie, 
 
De Gier 
 
Nr Vraag Blz
van tot
1 Welk zorgverzekeringsmogelijkheden zijn er voor rechthebbenden op een 0
Nederlands pensioen, die zich (her-)vestigen in de Nederlandse Antillen en Aruba? 
Antwoord 
In de Nederlandse Antillen is de verzekeringssituatie gefragmenteerd. Omdat de 
verschillende sociale ziektekostenverzekeringen in de Nederlandse Antillen niet 
voor alle ingezetenen toegankelijk zijn en omdat de premies van particuliere 
ziektekostenverzekeringen na de invoering van de Zorgverzekeringswet 
aanmerkelijk zijn gestegen, hebben personen met een Nederlands pensioen die zich 
vestigen of hervestigen in de Nederlandse Antillen verzocht om voor hen een 
‘verdragsdekking’ te organiseren. De Minister van VWS en zijn ambtgenoot van de 
Nederlandse Antillen sturen op korte termijn een voorstel van rijkswet aan de 
Tweede Kamer waarin deze ‘verdragsdekking’ wordt vastgelegd.  
Met betrekking tot de situatie van Nederlanders op Aruba merk ik op dat in het 
Land Aruba een sociale ziektekostenverzekering bestaat die toegankelijk is voor 
alle ingezetenen, dus ook voor rechthebbenden op een Nederlands pensioen. 
Daardoor speelt voor dat Land de hierboven geschetste problematiek niet. De 
genoemde regeling geldt dan ook niet voor het Land Aruba. 
Antwoorden Kamervragen HIV OW 20081  1/25 

Antwoord 
Op 30 mei 2007 heeft de Werkgroep Milieunormering Nederlandse Antillen, 
waarin alle eilanden waren vertegenwoordigd, de eindrapportage ‘Lucht en Geluid 
- Water en Afvalwater - Afval’ afgerond. De daarin opgestelde normen zijn van 
evident belang bij het voeren van beleid ter bescherming en verbetering van de 
kwaliteit van de leefomgeving. De normen zijn (nog) niet vastgesteld.  
Curaçao maakt recent gebruik van expertise uit Nederland in de beantwoording van 
vragen op het terrein van energie en de tevens daaraan verbonden milieuaspecten. 
Het bestuurscollege heeft medio dit jaar onderzoeksinstituut Clingendael 
ingeschakeld om een consistent energiebeleid te formuleren. Hiertoe is een proces 
in gang gezet waarbij naast economische aspecten ook het milieubelang een rol 
speelt.  
Voorts speelt de kwaliteit van het milieu een nadrukkelijke rol bij de voorgenomen 
besprekingen met de huidige operator van de raffinaderij, het Venezolaanse 
PdVSA.  
Ik heb in het overleg met het bestuurscollege van Curaçao op 10 november 2007 
aangegeven dat Nederland verwacht dat in het Sociaal Economisch Initiatief van 
Curaçao, dat momenteel wordt opgesteld, minimaal wordt aangegeven op welke 
wijze snel een langetermijnvisie voor de raffinaderij wordt ontwikkeld. Het 
Bestuurscollege Curaçao heeft toegezegd dit te zullen doen. 
8 Is de technische toestand van de gezondheidszorg op de Nederlandse Antillen en 0
Aruba van dien aard dat het onmogelijk is hartinfarct patiënten te 'dotteren' ? 
Moeten zij voor deze behandeling uitwijken naar het buitenland met alle 
bijkomende kosten van dien?Welke mogelijkheden zijn er om deze lacune in de 
private of de publieke sfeer op te lossen en welke rol ziet het kabinet voor zichzelf 
in dezen weggelegd? 
Antwoord 
Voor de beantwoording van deze vraag, welke de verantwoordelijkheid van de 
Antilliaanse en Arubaanse regering betreft, beschik ik over onvoldoende 
informatie. Ik zal derhalve de landen om nadere informatie verzoeken. 
9 Hoe is het toezicht op de Bank van de Nederlandse Antillen geregeld? 0
Antwoord 
Het toezicht op de BNA is als landsverordening wettelijk vastgelegd in het 
Centrale Bank Statuut 1985. De raad van commissarissen oefent toezicht uit op de 
handelingen van de Bank en ziet toe op het beheren van de eigendommen van de 
Bank alsmede op de aan haar toevertrouwde middelen. De Regeringscommissaris 
(voorzitter raad van commissarissen) houdt het totale toezicht op de handelingen 
van de Bank conform de instructies van de minister van Financiën van de 
Nederlandse Antillen. De Regeringscommissaris wordt benoemd door de 
Gouverneur. 
10 Welke duurzame versterkingen kunnen nu wél bereikt worden, nu bij de uitvoering 0
van het Plan Veiligheid Nederlandse Antillen is gebleken dat de beschikbare 
financiële middelen niet afdoende zijn om de beoogde duurzame versterking van 
de rechtshandhavingsketen te bereiken en er daarom voor 2008 en 2009 extra 
budget is toegekend?  
Antwoord 
Voor 2008 en 2009 zal prioriteit worden gegeven aan die instituties waar afspraken 
over zijn gemaakt in de slotverklaring van 20 november 2007. Het gaat hierbij om: 
Antwoorden Kamervragen HIV OW 20081  3/25 

vervangen kan worden omdat aanvullende fondsen worden achtergehouden? 
Antwoord 
Tussen Nederland en de Nederlandse Antillen is afgesproken dat er in de periode 
voorafgaand aan de transitie een begin zal worden gemaakt met de herziening van 
het gezondheidszorgstelsel op de BES eilanden. Een eerste stap in dat proces is het 
organiseren van een adequate dekking tegen ziektekosten voor de inwoners van de 
BES eilanden door middel van een wettelijke ziektekostenverzekering. De vorm en 
uitwerking daarvan zijn momenteel onderwerp van gesprek tussen Nederland, de 
Nederlandse Antillen en de BES eilanden. Een wettelijke ziektekostenverzekering 
maakt het financieren van bijv. noodzakelijke medische apparatuur mogelijk en is 
aldus bezien inderdaad een voorwaarde voor een sluitende exploitatie van 
voorzieningen in de toekomst. Over het achterhouden van aanvullende fondsen is 
mij niets bekend. 
15 Wanneer krijgt de Kamer de antwoorden op de gevraagde informatie over de 0
voorwaarden voor vestiging van Valero op St. Eustatius?  
Antwoord 
Op 20 december 2006 en 23 januari 2007 heeft uw Kamer over dit onderwerp 
vragen gesteld. Mijn voorganger heeft de minister van Financiën van de 
Nederlandse Antillen op 12 februari 2007 per brief om deze informatie verzocht. 
Tot mijn spijt is hierop geen antwoord ontvangen, ook niet na mondelinge 
herinnering door de Nederlandse Vertegenwoordiging ter plaatse. Ik zal de 
regering van de Nederlandse Antillen nogmaals herinneren aan mijn eerdere 
verzoeken. Wanneer ik antwoord ontvang zal ik uw Kamer hierover inlichten. 
16 Op de aanvullende post bij de miljoenennota staan middelen gereserveerd voor de 0
schuldsanering. Waarop is dit verloop in de tijd gebaseerd? Is dit het totaal 
gereserveerde bedrag? Komt de voor 2007 gereserveerde € 430 miljoen nog in 
2007 tot betaling? Wanneer worden de middelen voor de aanvullende post 
overgeheveld naar de begroting voor Koninkrijksrelaties? 
Antwoord 
De € 2,2 miljard die gereserveerd is op de aanvullende post is het totaal bedrag dat 
beschikbaar is voor de schuldsanering van de Nederlandse Antillen. Deze 
reservering en het verloop is gebaseerd op het huidige inzicht van de schuldpositie 
van de Nederlandse Antillen. Van de € 430 mln die voor 2007 beschikbaar is op de 
aanvullende post wordt bij najaarsnota 75,5 mln. over geheveld naar de begroting 
voor Koninkrijksrelaties. Deze middelen worden vervolgens gestort op 
bestemmingsrekeningen bij de Bank Nederlandse Antillen. De Kamer wordt hier 
nader over geïnformeerd bij tweede suppletoire wet van H IV. 
17 Kan exact inzicht worden gegeven in de elementen van het totaal voor 0
schuldsanering geraamde bedrag? Over welke elementen vindt op dit moment nog 
discussie plaats en over welke bedragen gaat dit? Wat wordt in dit verband wel en 
niet tot de collectieve sector gerekend? Wat zijn op de Nederlandse Antillen de 
vrijvallende rentelasten na de schuldsanering? 
Antwoord 
Toegezegd is een gefaseerde overname van de schuldendiensten. Bij MN2008 is 
een reservering gemaakt voor de schuldsanering ter grootte van 2,2 miljard euro. 
Dit is beschikbaar voor het overnemen van een deel van de rente- en 
aflossingenverplichtingen (‘schuldendiensten’) en de sanering van 
betalingsachterstanden van de collectieve sector. IJkpunt voor sanering is de 
schuldpositie per 31-12-2005, alsmede de betalingsachterstanden die per ultimo 
2005 bestonden. Tevens is overeengekomen dat Nederland de sindsdien op de 
Antwoorden Kamervragen HIV OW 20081  5/25 

Antwoord 
Omvang middelenstroom gedurende de afgelopen vijf jaar aan de Nederlandse 
Antillen en Aruba is in onderstaande tabel weergegeven. De middelstroom is onder 
te verdelen in de artikelen 1 waarborgfunctie en artikel 2 bevorderen autonomie. In 
onderstaande tabel staan de bedragen die op kasbasis zijn uitgegeven op de beide 
artikelen.  
 
Bedragen x € 1.000 Waarborgfunctie  Bevorderen autonomie  
jaren Ned.Antillen Aruba Ned.Antillen Aruba 
2002 15.728.468 8.095.287 71.723.109 28.796.437 
2003 20.819.801 6.938.640 56.164.509 18.437.253 
2004 23.553.151 6.743.822 82.148.589 19.050.006 
2005 31.297.854 15.649.789 99.526.328 14.909.980 
2006 28.895.354 12.143.923 107.147.966 17.470.412 
  127.648.002 52.060.967 497.716.918 105.572.280 
 
Belangrijkste uitgavencategorieën 
Artikel 1: Waarborgfunctie 
De operationele doelstelling van dit artikel is het versterken en waarborgen van de 
rechtszekerheid en de mensenrechten door het bevorderen en in stand houden van 
structurele samenwerking tussen de landen van het Koninkrijk. Het betreft hierbij 
onder meer de inzet Recherche Samenwerkingsteam (RST), de inzet kustwacht en 
de ondersteuning van de Rechtelijke Macht. Het ministerie van Defensie draagt 
door inzet van de eigen middelen uit de begroting bij aan de inzet Kustwacht. 
Artikel 2: bevorderen autonomie 
De operationele doelstelling van dit artikel is het samenwerken met de Nederlandse 
Antillen en Aruba om daar de bestuurskracht, de rechtsorde, de economie en het 
onderwijs te versterken. Het betreft hierbij onder meer de samenwerkingsmiddelen 
voor de Nederlandse Antillen en Aruba, de garantieverplichting van de 
Nederlandse Staat op niet betaalde aflossingen en renteverplichtingen door de 
Nederlandse Antillen, NGO en de Rentesubsidies op verstrekte 
kapitaalmarktgeldleningen aan de Nederlandse Antillen en Aruba. Bij de verdeling 
van de voor de Nederlandse Antillen beschikbaar gestelde samenwerkingsmiddelen 
wordt voor de zes entiteiten de volgende verdeelsleutel gehanteerd: Land 10%, 
Curaçao 59%, St. Maarten 17 %, Bonaire 10%, St. Eustatius 2 %, Saba 2%. 
Verslaglegging behaalde maatschappelijke resultaten 
Mijns inziens worden de middelen goed besteed en worden afdoende 
maatschappelijke resultaten bereikt. Daarover doe ik, zoals mijn voorgangers dat 
voor mij deden, verslag in de jaarverslagen H IV Koninkrijksrelaties. 
21 Kunnen in dit verband ook cijfers worden gegeven betreffende de 0
onderwijsprestaties op de Nederlandse Antillen en Aruba, mede tegen de 
achtergrond dat een intensivering geraamd wordt voor een "inhaalslag onderwijs"? 
Hoe heeft zich de schooluitval gedurende de afgelopen vijf jaar ontwikkeld?  
Antwoord 
Het is moeilijk de onderwijsprestaties te kwantificeren. Het is de Antilliaanse 
regering tot op heden niet gelukt een adequaat monitoringsysteem voor het meten 
van de onderwijsprestaties op te zetten. Daarom zal Nederland aandringen om in 
het nieuwe programma voor onderwijs en jongeren het opzetten van een goed 
Antwoorden Kamervragen HIV OW 20081  7/25 

Antwoord 
Naar aanleiding van mijn reis naar de Nederlandse Antillen en Aruba van 4 tot en 
met 12 november 2007 zal ik de Tweede Kamer zo spoedig mogelijk schriftelijk 
verslag doen en ik streef erna u deze brief vóór de plenaire behandeling toe te 
zenden. Bij deze brief is tevens een voortgangsbericht opgenomen, zodat u 
geïnformeerd wordt over de in uw vraag opgenomen onderwerpen.  
Aruba stelt zich in dit hervormingsproces op het standpunt medewerking te 
verlenen aan de staatkundige veranderingen van de Nederlands-Antilliaanse 
eilandgebieden zolang de eigen staatkundige positie in het Koninkrijk niet wordt 
aangetast. Aruba heeft ervoor gekozen om niet betrokken te zijn bij de ambtelijke 
voorbereidingen.  
26 De staatssecretaris heeft onlangs laten weten dat "de autonomie van Curaçao en 0
Sint Maarten per 15 december 2008 bijna onhaalbaar is", omdat de eilanden niet op 
tijd aan de Nederlandse voorwaarden kunnen voldoen. Daarnaast zegt zij in recente 
antwoorden op Kamervragen over het WODC-rapport over Sint Maarten: "Het is 
volstrekt duidelijk dat de nieuwe structuur pas in werking kan treden nadat de 
huidige situatie is verbeterd", "politieorganisatie sterk verbeterd" en "Sint Maarten 
in staat is tot goede rechtshandhaving". Welke criteria zullen daarbij worden 
gehanteerd en hoeveel tijd zal het naar schatting gaan kosten om deze doelstelling 
te realiseren? 
Antwoord 
De criteria die daarvoor worden gehanteerd zijn de criteria die zijn afgesproken in 
de Slotverklaring van het bestuurlijk overleg over de toekomstige staatkundige 
positie van Curaçao en Sint Maarten van 2 november 2006. Specifiek voor de 
politie wordt momenteel nadere invulling gegeven aan die criteria. Afgesproken is 
dat indien aan alle afspraken uit de slotverklaring van 2 november 2006 wordt 
voldaan, de nieuwe staatkundige verhoudingen per 15 december 2008 in kan gaan. 
27 Kan een reactie worden gegeven op het zwartboek dat recent werd aangeboden aan 0
de Nederlandse fractievoorzitters door de Stichting Goed Bestuur Bonaire? 
Antwoord 
Tijdens mijn recente bezoek aan Bonaire heb ik van de Stichting Goed Bestuur 
Bonaire het door haar opgestelde zwartboek ontvangen. Omdat dit zwartboek 
beschrijvingen bevat van vermeende strafbare feiten heb ik het doorgezonden aan 
de procureur-generaal van de Nederlandse Antillen. De behandeling van dergelijke 
zaken behoort immers tot de verantwoordelijkheid van de Nederlands-Antilliaanse 
Justitie. Verder kan ik daar dus niet op ingaan. 
28 Welk verzoek heeft de Curaçaose gedeputeerde van onderwijs onlangs gedaan tot 0
hulp en financiële ondersteuning aan de Stichting Studiefinanciering Curaçao 
(SSC)? Hoe is daar van Nederlandse zijde op gereageerd? 
Antwoord 
De gedeputeerde van onderwijs van Curaçao heeft onlangs een verzoek ingediend 
bij het ministerie van OCW voor ondersteuning bij het opzetten van een adequaat 
systeem voor studiefinanciering. De reactie hierop was dat er vanuit het ministerie 
van OCW tijdelijke capaciteit voor dit doel ingezet kan worden, mits het verzoek 
goed gemotiveerd wordt. Er is geen verzoek gedaan voor financiële ondersteuning 
voor de Stichting Studiefinanciering Curaçao. 
 
 
Antwoorden Kamervragen HIV OW 20081  9/25 

Buitenlandse Zaken voor de beoordeling van voorstellen ingediend in het kader 
van het Programma Samenwerking Opkomende Markten (PSOM). Het beheer en 
de controle op de juiste uitvoering van projecten is in handen van de EVD 
(voorheen Senter). Bedrijven bezig met een PSNA project dienen, op basis van 
concreet behaalde resultaten, verantwoording af te leggen over de voortgang van 
het project aan de EVD. EVD controleert en verifieert de resultaten en betaalt 
rechtstreeks aan bedrijven, doch pas indien de resultaten volledig zijn bereikt. De 
EVD op haar beurt legt verantwoording af aan USONA die de EVD op basis van 
halfjaarlijkse voorschotten voorziet van afdoende budget voor de 
programmakosten. Operationele kosten worden vergoed op basis van offerte en 
nacalculatie.  
Er zijn geen gevallen van fraudegevoeligheid bekend. 
Het administratief controleproces ten aanzien van het FDA is geregeld in de 
beheersovereenkomst en het bijbehorende controleprotocol tussen Nederland, 
Aruba en het FDA. In de beheersovereenkomst is vastgelegd welke informatie 
Nederland en Aruba van het FDA wensen te ontvangen. Het gaat hier om 1) een 
jaarlijkse financiële verantwoording door middel van een directie- en jaarverslag 
dat voorzien is van een accountantsverklaring door de externe accountant van het 
FDA over de besteding van de middelen, 2) een beleidsmatige verantwoording 
over de inzet van de bijdragen en de behaalde resultaten en 3) een 
accountantsrapport over het door de Stichting FDA gevoerde beheer dat 
overeenstemt met de informatie die conform het controle protocol wordt gevraagd. 
Daarnaast is er een aanvullende beheersovereenkomst en een procedureregeling 
met betrekking tot de subsidieverlening door het FDA aan Arubaanse NGO's. In 
2004 is het functioneren van het FDA geëvalueerd. In deze evaluatie is 
geconcludeerd dat de Stichting FDA vanuit het oogpunt van corporate governance 
in haar algemeenheid goed functioneert. De begroting, jaarstukken, 
accountantsverklaring, rapportages en het volgen van de regels in beheers- en 
managementovereenkomst kunnen volgens de evaluatoren elke toets der kritiek 
doorstaan. 
32 Kunnen bij benadering de investerings- en exploitatiekosten van 0
jeugddetentievoorzieningen, met open en gesloten afdelingen, worden 
weergegeven? 
Antwoord 
Momenteel wordt er in het kader van het Plan Veiligheid Nederlandse Antillen 
bekeken wat de mogelijkheden zijn op het gebied van jeugddetentie. Zowel 
investeringskosten als exploitatiekosten zijn afhankelijk van een aantal keuzes die 
nog gemaakt moeten worden. Hierbij moet bijvoorbeeld gedacht worden aan het al 
dan niet organiseren van specifieke detentievormen (zoals jeugddetentie) in 
samenwerking met Aruba. Daarnaast kan worden gedacht aan het voeren van 
gedifferentieerd beleid binnen de bestaande gevangenis tegenover het bouwen en 
inrichten van totaal nieuwe faciliteiten.  
33 Kan in een overzicht worden aangegeven hoeveel financiële middelen van 0
Nederland naar de Nederlandse Antillen als geheel, de afzonderlijke eilanden en 
Aruba zijn overgemaakt in de periode 2000 t/m 2007? Met welk doel? 
Antwoord 
De financiële middelen voor de jaren 2002 t/m 2006 zijn bij het antwoord op vraag 
20 inzichtelijk gemaakt. Voor de jaren 2000 en 2001 vindt u de gegevens in 
onderstaande tabel. Deze cijfers konden niet meegenomen worden in de tabel bij 
raag 20 omdat de begrotingssystematiek vanaf 2002 is gewijzigd. Vanaf 2002 is de 
begroting naar artikelen ingedeeld conform de VBTB norm.  
Antwoorden Kamervragen HIV OW 20081  11/25 

Verdeling totale bruto schuldpositie naar eilandgebied  In % van het totaal  
Land Nederlandse Antillen 48,9% 
Curaçao  45,6% 
Sint Maarten 4,0% 
Bonaire 1,1% 
Sint Eustatius 0,3% 
Saba 0,1% 
Over de verdeling van de Landschuld (in de tabel 48,9%) over de afzonderlijke 
eilanden moet nog besloten worden. Sint Maarten, Bonaire, Sint Eustatius en Saba 
hebben geen eigen schulden, maar alleen schulden aan het Land.   
De schuld die het Land NA en Curaçao aan buitenlandse schuldeisers heeft was in 
totaal 267 mln euro ultimo 2005. Hiervan is ongeveer 95% aan Nederland, in de 
vorm van in het verleden verstrekte begrotingsleningen en overbruggingskredieten, 
alsmede enkele leningen verstrekt door het NIO. Het overige is verschuldigd aan 
de EIB.  
Andere schuldeisers zijn houders van schatkistpapier en obligaties, 
overheidsinstellingen (APNA pensioenfondsen, Sociale Verzekeringsbank, 
Stichting Bureau Ziektekostenvoorzieningen en het Fonds Ziektekosten 
Overheidsgepensioneerden), nutsbedrijven en lokale producenten en leveranciers. 
37 Wat is de bijdrage van Nederland aan het staatkundige hervormingsproces van de 0
Nederlandse Antillen in geld en fte’s? 
Antwoord 
Zoals afgesproken in het Nederlandse kabinet, is de staatssecretaris van BZK 
namens Nederland verantwoordelijk voor het gehele transitieproces. Deze 
verantwoordelijkheid is vertaald naar een versterkte directie Koninkrijksrelaties. 
Daarvoor is bij Voorjaarsnota 2007 voor de jaren 2007 tot en met 2009 in totaal     
€ 15 miljoen toegevoegd aan de begroting Koninkrijksrelaties. Naast de 
personeelskosten voor 11 fte’s, zijn hier eveneens de kosten voor de tijdelijke 
ondersteuning van de toezichthouder en de kabinetten van de Gouverneur en 
gezaghebbers, de reiskosten en overige materiële en personele kosten in begroot.  
Binnen de overige Nederlandse ministeries zijn projectteams opgericht die zich op 
hun terreinen met de transitie bezighouden. Deze teams verschillen van omvang en 
worden bekostigd uit de eigen departementale begroting. 
38 Op welke wijze wil Nederland, naast versterking van de kabinetten van de 4
gezaghebbers, bijdragen aan het versterken van de bestuurskracht van de eilanden 
van de Nederlandse Antillen? Welke acties worden hiertoe ondernomen? 
Antwoord 
Nederland heeft de versterking van de bestuurskracht tot één van de prioriteiten in 
het samenwerkingsbeleid benoemd. Dit betekent dat de Antilliaanse eilanden een 
substantieel gedeelte (tot 40%) van hun samenwerkingsbudget kunnen besteden 
aan de verbetering van de kwaliteit van hun bestuur. Momenteel werken de 
eilandgebieden aan hun nieuwe programma’s. Voor Bonaire, Saba en Sint 
Eustatius zullen dat éénjarige programma’s zijn (tot 15 december 2008). Dit geldt 
ook voor het Land, dat het programma onder andere zal gebruiken voor activiteiten 
in het kader van de ontmanteling. Curaçao en Sint Maarten stellen meerjarige 
programma’s Institutionele Versterking en Bestuurskracht op. Zij zijn relatief vrij 
Antwoorden Kamervragen HIV OW 20081  13/25 

bestuurskracht van de eilanden te beperkt om het welzijn van de bevolking 
structureel te kunnen garanderen.  
Een belangrijke oorzaak hiervoor ligt bij de staatkundige structuur van de 
Nederlandse Antillen. De dubbele bestuurslaag verdeelt verantwoordelijkheden 
tussen het Land en de eilanden. Dit biedt onduidelijkheid en zorgt voor lastige 
besluitvormingsprocessen. De in de slotverklaringen en het overgangsakkoord 
overeengekomen bestuurlijke herinrichting van de Nederlandse Antillen moet er 
mede zorg voor dragen dat toekomstige, welzijnverhogende initiatieven op de 
Antillen sneller en eenduidiger tot besluitvorming leiden.  
42 Op welk moment kan de Rijksmaatregel van Algemeen Bestuur met betrekking tot 5
het toezicht op het financieel beheer worden verwacht? 
Antwoord 
Het Besluit tijdelijk financieel toezicht BES treedt in november 2007 in werking. 
Deze algemene maatregel van rijksbestuur heeft betrekking op het toezicht in de 
overgangsperiode naar staatkundige verhoudingen voor de eilandgebieden Bonaire, 
Saba en Sint Eustatius. Het toezicht wordt uitgeoefend door het bij dit besluit 
ingestelde College financieel toezicht. De benoeming van het college zal eveneens 
in november 2007 worden gerealiseerd. 
Over de algemene maatregel van rijksbestuur inzake het tijdelijke financieel 
toezicht op het Land de Nederlandse Antillen en de eilandgebieden Curaçao en Sint 
Maarten zijn de besprekingen nog gaande. Daarbij zij erop gewezen dat ook deze 
algemene maatregel van rijksbestuur zijn rechtsgrondslag vindt in artikel 38 van 
het Statuut. Dit betekent dat er, conform de afspraken uit het slotakkoord van 2 
november 2006, consensus moet worden bereikt. Gestreefd wordt naar afronding 
van de onderhandelingen in 2007. 
43 Is de sanering van de overheidsfinanciën van Bonaire, St. Eustatius en Saba al 5
begonnen? Wanneer begint de sanering van Curaçao en St. Maarten? 
Antwoord 
Zodra het Besluit tijdelijk financieel toezicht BES in werking treedt kan met 
Nederlandse bijdragen ( t.b.v. bijvoorbeeld het saneren van betalingsachterstanden) 
worden begonnen voor de eilandgebieden Bonaire, Saba en Sint Eustatius. Begin 
november heb ik daartoe het initiatief genomen om een bestemmingsrekening te 
openen bij de Bank Nederlandse Antillen. 
Met betrekking tot het Land en de eilandgebieden Curaçao en Sint Maarten zijn 
voorwaarden met betrekking tot het starten van de gefaseerde schuldsanering zoals 
het instellen en werken van het tijdelijke financiële toezicht nog niet vervuld. 
44 Wat is de stand van zaken betreffende de beleidsagenda's die in het kader van het 5
Sociaal Economisch Initiatief worden opgesteld? Wanneer zullen de 
beleidsagenda's naar verwachting beschikbaar zijn? 
Antwoord 
De Sociaal Economische Initiatieven (SEI's) van St. Maarten, St. Eustatius en 
Bonaire zijn door de Rijksministerraad geaccordeerd. Op dit moment wordt door 
de eilanden aan een implementatieplan van het SEI gewerkt. Het SEI van Saba 
wordt in december 2007 aan de Rijksministerraad ter behandeling aangeboden. Het 
SEI van Curaçao is voor behandeling in de Rijksministerraad begin 2008 gepland. 
Curaçao is later gestart met de uitwerking van het SEI, aangezien in augustus 2007 
het toetredingsakkoord door het eiland is ondertekend. De andere eilanden hadden 
het zogenaamde overgangsakkoord al in februari 2007 ondertekend. De SEI's 
worden, na goedkeuring in de Rijksministerraad, openbaar gemaakt 
Antwoorden Kamervragen HIV OW 20081  15/25 

Het aantal aangiftes van diefstal met geweld op Curaçao is het afgelopen jaar 
gehalveerd ten opzichte van 2005. Momenteel wordt ondersteuning van de politie 
op Sint Maarten overwogen om een halt toe te roepen aan de stijging van de 
criminaliteit aldaar.  
48 Wat moet worden verstaan onder "indicaties" van "bestuurlijke incidenten"? Om 6
wat voor indicaties respectievelijk incidenten gaat het? 
Antwoord 
In de Arubaanse samenleving is met enige regelmaat onrust te bespeuren over de 
gang van zaken in het landsbestuur. Dit komt tot uitdrukking in soms felle 
confrontaties tussen de regering en de oppositie, tussen de regering en de 
onafhankelijke staatsinstellingen en in de media.  
49 Welke argumenten zijn er voor Nederland om in te zetten op eindigheid van de 6
inzet van de samenwerkingsmiddelen voor Curaçao en St. Maarten? 
Antwoord  
Zie antwoord op vraag 46. 
50 Hoe zijn de verantwoordelijkheden verdeeld tussen de Koninkrijksdelen als het 6
gaat om veiligheid en rampenbestrijding op de Antilliaanse en Arubaanse 
vliegvelden (naar aanleiding van een vals alarm op vliegveld HATO op 28 februari 
2007)? 
Antwoord 
De veiligheid en de rampenbestrijding op de Antilliaanse en Arubaanse vliegvelden 
betreft een autonome aangelegenheid van de landen.  De overheidsbrandweer heeft, 
op Curaçao en Sint Maarten na, op alle eilanden de zorg voor de 
luchthavenbrandweer. Op Curaçao en Sint Maarten is deze zorg 
geprivatiseerd. Nederland biedt ondersteuning, bijvoorbeeld door samenwerking op 
het terrein van de brandweer, in de vorm van opleiding, training en oefening. Met 
Nederlandse hulp is in het verleden ook een model ontwikkeld voor het opstellen 
van rampenbestrijdingsplannen voor de luchthavens. Daarnaast verleent Nederland 
desgevraagd, naast de intereilandelijke hulp, bijstand bij calamiteiten die de eigen 
capaciteit van de landen te boven  gaan. Overigens zijn de vliegvelden in de 
Nederlandse Antillen en Aruba gehouden aan de richtlijnen van de International 
Civil Aviation Organization (ICAO). 
51 Wat betekenen de voorgenomen staatkundige wijzigingen voor de 6 
verantwoordelijkheden van de verschillende Koninkrijkslanden op het gebied van 
terrorismebestrijding en rampenoefeningen? 
Antwoord 
Voor wat betreft Curaçao en Sint Maarten zullen geen wijzigingen optreden. De 
rampenbestrijding op Saba, Sint Eustatius en Bonaire zal in de toekomst een 
Nederlandse verantwoordelijkheid worden. Momenteel wordt bezien op welke 
wijze dit vorm dient te krijgen. 
Terrorisme is in de slotverklaring van 2 november 2006 benoemd als een van de 
strafrechtelijk aangelegenheden waarover specifieke afspraken zullen worden 
gemaakt tussen de landen van het Koninkrijk. De afspraken worden na 
overstemming tussen de minister van Justitie van de landen van het Koninkrijk 
vastgesteld door de Rijksministerraad. 
52 Kunnen de vier beleidsmatige prioriteiten voor 2008 inhoudelijk worden ingevuld 7
zodat duidelijk is hoe de ruim  € 45 miljoen besteed wordt? Is er hier sprake van 
afrekenbare doelen? 
Antwoorden Kamervragen HIV OW 20081  17/25 

ingediend bij de Staten (voor 1 september) en de behandeling door de Staten is 
voorzien voor de start van het begrotingsjaar. Een andere maatregel is de 
verbetering van de comptabiliteitswet om te komen tot een eenduidig 
begrotingsstelsel. Dit is naar verwachting in 2008 afgehandeld. Eind 2007 komen 
de resultaten beschikbaar van een kerntakenanalyse voor de overheid. Het kabinet 
zal zich in 2008 over dit ambtelijke rapport buigen. 
De Arubaanse regering rapporteert regelmatig in de RMR over de voortgang van 
de implementatie van de maatregelen. 
 
54 Waarom is het vreemdelingenbeleid een belangrijk aandachtspunt en op welke 7
punten zijn maatregelen nodig? 
Antwoord 
Het goed functioneren van de vreemdelingenketen is in het belang van alle landen 
binnen het Koninkrijk en van het Koninkrijk als zodanig. Het functioneren van de 
vreemdelingenketen op landsniveau kan gevolgen hebben voor uitvoering van 
Koninkrijkstaken, bijvoorbeeld op het gebied van het verlenen van het 
Nederlanderschap. Met name als het gaat om het verhelderen en aanscherpen van 
de taken en bevoegdheden van betrokken organisaties, de verbetering van de 
samenwerking tussen deze organisaties en de adequate uitvoering van wet- en 
regelgeving is verbetering nodig. Sinds enkele jaren wordt er samen met de 
Nederlandse Antillen en Aruba gewerkt aan het structureel en duurzaam verbeteren 
van de vreemdelingenketen. Ten aanzien van de Nederlandse Antillen vinden deze 
verbeteringen onder meer plaats in het kader van de uitvoering van het Plan 
Veiligheid Nederlandse Antillen (Tweede Kamer 2005-2006, 30550). Daarnaast 
zijn in de slotverklaring van 2 november 2006 (2006-2007, 30800 IV, nr. 9) 
afspraken gemaakt over een regeling tussen St. Maarten, Curaçao en Nederland 
inzake de vreemdelingenketen. Ter uitvoering hiervan is een gezamenlijke 
werkgroep van de toekomstige landen en Nederland ingesteld die dit onderdeel uit 
het slotakkoord gaat uitwerken. Voorts is het vreemdelingenbeleid en de 
vreemdelingenketen in het kader van de nieuwe staatsrechtelijke positie van 
Bonaire, St. Eustatius en Saba een onderwerp van aandacht. Momenteel wordt 
bezien of en zo ja, welke maatregelen er eventueel (extra) nodig zijn. Bij brief van 
20 maart 2006 bent u geïnformeerd over de afspraken over de vreemdelingenketen 
met Aruba (2005- 2006, 30300 IV, nr. 40). In aanvulling hierop kan ik u meedelen 
dat met Aruba concrete vervolgafspraken zijn gemaakt over het verbeteren van de 
vreemdelingenketen opdat de keten als zodanig gaat functioneren.  
55 Hoe worden de benodigde betere garanties voor een duurzame borging van 8
rechtszekerheid en deugdelijkheid van bestuur gerealiseerd? 
Antwoord 
Voor een duurzame borging van de rechtszekerheid worden er 
consensusrijkswetten opgesteld waarin de organisatie van het Gemeenschappelijk 
Hof en het Openbaar Ministerie worden geregeld. Ook in het kader van Plan 
Veiligheid Nederlandse Antillen wordt aandacht besteed aan de duurzame 
verbetering van de bedrijfsvoering binnen de rechtshandhavingketen. Beter 
functionerende organisaties zoals de politie, het gevangeniswezen, het 
Gemeenschappelijk Hof van Justitie als het Openbaar Ministerie versterken 
eveneens de borging van rechtszekerheid en deugdelijkheid van bestuur. 
Tijdens de Start Ronde Tafel Conferentie op 26 november 2005 is bovendien 
afgesproken dat criteria zouden worden opgesteld waaraan de constituties, de 
wetgeving en het overheidsapparaat van de nieuwe entiteiten moeten voldoen. 
Antwoorden Kamervragen HIV OW 20081  19/25 

Samenwerkingsteam (RST) onderhouden relaties met relevante partners in de 
Caribische regio? 
Antwoord 
De door de Kustwacht en het RST onderhouden relaties zijn een middel om de 
bestrijding van de criminaliteit effectiever en efficiënter te laten verlopen. De 
onderhouden relaties leiden tot een verbeterde samenwerking op operationeel en 
inlichtingen gebied met relevante partners in de Caribische regio. 
60 Kunt u overzicht geven van de thans uitgevoerde milieumaatregelen die u hebt 14
helpen nemen op de Nederlandse Antillen en Aruba?  
Antwoord 
Het gevraagde overzicht kan ik u niet geven daar deze maatregelen door de 
Antilliaanse overheden worden genomen en ik niet kan beoordelen of deze 
maatregelen ook zonder bijdragen van Nederland (op verschillende terreinen) 
zouden zijn genomen.  
61 In hoeverre heeft de onvoldoende bestuurskracht op de Nederlandse Antillen en 15
Aruba te maken met een gebrek aan goede bestuursmentaliteit? 
Antwoord 
Zie het antwoord op vraag 40.
 
62 Welke knelpunten doen zich voor bij de versterking van de vreemdelingenketen en 15
welke afspraken worden met Aruba en de Nederlandse Antillen hierover gemaakt? 
Antwoord 
Zie antwoord bij vraag 54
 
63 Hoeveel illegale arbeiders zijn er bij benadering in Aruba? Wat houden de 15
afspraken over de versterking van de vreemdelingenketen in? Wat zijn de gevolgen 
van de illegale arbeidsmigranten voor de Arubaanse arbeidsmarkt? 
Antwoord bij vragen 63 en 64 
Toelatings- en uitzettingsbeleid is een landsaangelegenheid. Dit geldt ook voor het 
arbeidsmarkt- en arbeidsmigratiebeleid. Ik beschik daarom niet over gegevens ten 
aanzien van illegale arbeiders op Aruba of de eilanden van de Nederlandse Antillen 
noch over de gevolgen van illegale arbeidsmigranten voor de Arubaanse en 
Antilliaanse arbeidsmarkt. Ik zal de regeringen van de Nederlandse Antillen en 
Aruba verzoeken mij hierover informatie te verstrekken. Op de afspraken over de 
versterking van de vreemdelingenketen ben ik in het antwoord op vraag 54 al 
ingegaan. 
64 Hoe groot is de illegale beroepsbevolking op Curaçao, Bonaire en Sint Maarten? 15
Wat is de stand van zaken bij de samenwerking tussen Nederland en de 
Nederlandse Antillen inzake de versterking van de vreemdelingenketen? Wordt 
gestreefd naar legalisering van de illegalen of wordt juist het vertrek van het eiland 
gestimuleerd? 
Antwoord 
Zie antwoord vraag 63. 
65 Speelt de VN-conventie over de rechten van arbeidsmigranten uit 1990 nog een 15
bijzondere rol in de samenwerkingsprogramma's inzake de versterking van de 
vreemdelingenketen? Zo nee, waarom niet? Op welke wijze wordt de positie van 
de illegale arbeiders gewaarborgd in de zin van voorkoming van uitbuiting? 
Antwoorden Kamervragen HIV OW 20081  21/25 

70 Hoe verhoudt het nieuwe Onderwijs- en Jongerenprogramma zich tot het Deltaplan 17
Onderwijs? Is hier, gezien de diverse eerdere plannen en de al jaren gaande zijnde 
discussie over de verbetering van het onderwijs, sprake van (wederom) een 
voornamelijk "papieren exercitie"?  
Antwoord 
Het Deltaplan is een beleidsagenda voor jeugd en onderwijs van de regering van de 
Nederlandse Antillen. Het nieuwe onderwijs- en jongerenprogramma is een 
samenwerkingsovereenkomst tussen de landen Nederlandse Antillen én Nederland. 
Dat betekent dat in deze samenwerking, naast de beleidsagenda van de 
Nederlandse Antillen, ook de Nederlandse aandachtspunten zoals een eilandelijke 
aanpak, betere aansluiting op de arbeidsmarkt, bieden van perspectief op toekomst 
op de eilanden zelf, goede aansluiting op onderwijs Nederland en kennis van de 
Nederlandse taal, een plek dienen te krijgen. Het nieuwe programma zal dan ook 
voor wat betreft de doelstellingen elementen van het Deltaplan bevatten, maar 
tevens veel aandacht voor monitoring, voortzetting van de inganggezette 
veranderingen, Nederlandse taal, en vooral voor de aansturing van de organisatie 
en de uitvoering van het programma. De financiering van het programma door 
Nederland zal nadrukkelijk afhankelijk worden gesteld van reële uitvoerbaarheid. 
Op deze manier wordt een ‘papieren exercitie’ voorkomen.  
71 In welke zin zal het nieuwe Onderwijs- en Jongerenprogramma vanaf 1 januari 17
2008 operationeel worden? 
Antwoord 
Vanaf die datum kunnen door de eilandgebieden projecten binnen het kader van het 
nieuwe programma worden ingediend bij de uitvoeringsorganisatie USONA, zodat 
het ingang gezette onderwijsvernieuwingtraject gecontinueerd kan worden.  
72 Wat zijn de resultaten van de evaluatie van het project Toekomst Antilliaanse 18
Militie? 
Antwoord  
Het project Toekomst Antilliaanse Militie wordt uitgevoerd door het ministerie van 
Defensie. De minister van Defensie zal u één dezer dagen met een separate brief, 
mede namens mij, informeren over de resultaten van de evaluatie van dit project.  
73 Hoe wordt de Sociale Vormingsplicht gehandhaafd? Worden de in de 18
Landsverordening Sociale Vormingsplicht opgenomen handhavings- en sanctie-
instrumenten ten volle ingezet? 
Antwoord 
Handhaving van de Sociale Vormingsplicht geschied op basis van de 
landsverordening Sociale Vormingsplicht en is een verantwoordelijkheid van het 
land en de eilandgebieden. Zoals blijkt uit de resultaten van de monitoring van de 
Sociale Vormingsplicht, waarover ik uw Kamer onlangs heb geïnformeerd 
(kamerstuk 31 200 IV), blijkt dat de handhaving van de sociale vormingsplicht nog 
steeds een punt van aandacht is.  
74 Worden de door Nederland voor de Sociale Vormingsplicht beschikbaar gestelde 18
gelden tot dusver ten volle gebruikt? 
Antwoord 
Nederland heeft voor 2006 en 2007 in totaal ca. € 10 miljoen ter beschikking 
gesteld aan de Nederlandse Antillen ten behoeve van de uitvoering van de Sociale 
Vormingsplicht. Dit bedrag is volledig verplicht aan door USONA goedgekeurde 
projecten voor dit onderwerp.  
Antwoorden Kamervragen HIV OW 20081  23/25 

ontwikkelingscapaciteiten. 
79 Wat is in de "Kengetallen Veiligheid NA" bij "Diefstal met geweld" de verklaring 20
voor de daling van het aantal aangiften voor de stijging van het 
oplossingspercentage? Hoe verhouden beide zich tot elkaar? 
Antwoord 
Door effectief repressief optreden door het zogenaamde atrako (overval) team is 
het aantal gewelddadige overvallen (diefstal met geweld) sterk gedaald. Daarnaast 
is met behulp van de Nederlandse inbreng in het team het oplossingspercentage 
gestegen. Een eenduidig verband tussen beide kengetallen is niet te geven. 
80 Waarom is het RST overgegaan op een andere wijze van registreren en wat is de 20
aard van die veranderingen? 
Antwoord 
Het RST is overgegaan op een andere wijze van registeren omdat de in het 
verleden gegenereerde gegevens in een aantal gevallen multi-interpretabel zijn 
gebleken. De gebruikte definities van de indicatoren zijn aangescherpt zodat 
dubbeltellingen worden voorkomen. 
 
 
Antwoorden Kamervragen HIV OW 20081  25/25 

