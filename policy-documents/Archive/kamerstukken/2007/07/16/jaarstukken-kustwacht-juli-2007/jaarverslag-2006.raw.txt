 
 
KUSTWACHT 
VOOR DE  
NEDERLANDSE ANTILLEN & 
ARUBA 
 
 
 
 
 
 
JAARVERSLAG 2006 
 
 
   

Kustwacht voor de Nederlandse Antillen & Aruba  Jaarverslag 2006 
VOORWOORD COMMANDANT KUSTWACHT 
 
 
Het jaar 2006 is een druk jaar geweest voor de Kustwacht. Door het voltallige personeel 
is zeer hard gewerkt om de organisatie verder te ontwikkelen en een steeds beter 
Kustwachtproduct te realiseren. De enige jaren geleden ingezette “beleidsintensivering”, 
die heeft geleid tot een uitbreiding van de formatie en beschikbare middelen, begint 
concrete vruchten af te werpen.  
 
Hoewel in het jaar 2006 meer is geopereerd en gepatrouilleerd dan in enig jaar eerder, 
heeft dit niet geleid tot meer onderscheppingen van drugs. Het aantal kilo’s verdovende 
middelen dat per onderschepping in beslag wordt genomen, vertoont een dalende trend. 
Mogelijk begint de intensivering van de inspanningen van de Kustwacht en de andere 
opsporingsinstanties zijn vruchten af te werpen. Ook de Douane Nederlandse Antillen 
constateert in haar jaarverslag over 2006 een dalende trend in de hoeveelheden 
aangetroffen drugs.  
 
De belangrijkste ontwikkeling op personeelsgebied in 2006 was de goedkeuring van de 
“formatiebrief” door het land de Nederlandse Antillen, nadat dat in 2005 al door het land 
Aruba was gebeurd. Over de implementatie van de formatiebrief is het overleg met de 
Landen en de bonden in een vergevorderd stadium. In 2007 zal de implementatie 
plaatsvinden waarna het voltallige personeel op de juiste functie kan worden geplaatst, 
met een goedgekeurde functiebeschrijving en in de rang die hem of haar toekomt. Dit is 
een grote stap voorwaarts en zal naar verwachting in hoge mate bijdragen aan het 
welbevinden van het personeel.  
 
Door de groei van het personeelsbestand is de Kustwacht in 2006 voor het eerst in staat 
geweest de boarding teams aan boord van het stationsschip t.b.v. patrouilles in de 
territoriale wateren met eigen personeel in te vullen. De eerste ervaringen hiermee zijn 
positief: de aanwezigheid van lokaal Kustwachtpersoneel aan boord van marineschepen 
resulteert in een interessante combinatie van kennis en kunde. 
 
Op materieelgebied zijn in het jaar 2006 weer een aantal belangrijke stappen gezet voor 
de taakvervulling door de Kustwacht. 
 
In 2006 zijn de eerste (definitieve) radars van het Kustwacht walradarsysteem geplaatst. 
Aan het einde van het jaar waren 5 radars operationeel, 3 op Curaçao en 2 op Bonaire. 
Naar verwachting zal voor medio 2007 het gehele walradarsysteem gereed zijn. De 
walradars leveren in het Operatiecentrum een “real time” en goed beeld van de 
scheepvaart rond de Benedenwindse eilanden en maken het mogelijk dat de Kustwacht 
een veel betere “Situational Awareness” heeft over de scheepvaart in dit gebied. In veel 
cases was de informatie van de walradars al doorslaggevend in de resultaten. 
 
In 2006 zijn ook voor alle operationele eenheden nieuwe (beveiligde) 
verbindingsmiddelen aangeschaft. Dit leidt tot een betere coördinatie tussen de 
eenheden onderling en tussen de eenheden op zee en het operatiecentrum. Het systeem 
werkt uitstekend en is niet meer door anderen af te luisteren of te onderscheppen, 
hetgeen ook een belangrijke stap vooruit is. Door het bijgeleverde “fleet management 
systeem” is in het operatiecentrum in een oogopslag te zien waar alle eigen eenheden 
    3 

Kustwacht voor de Nederlandse Antillen & Aruba  Jaarverslag 2006 
 
 
 
 
 
 
 
 
Superrhib achtervolgt go-fast 
 
 
 
HOOFDSTUK 1  
RESULTATEN 
 
 
 
 
    5 

Kustwacht voor de Nederlandse Antillen & Aruba  Jaarverslag 2006 
bemanningsleden worden aangehouden en overgedragen aan de politie. 
  
 
Bonaire 
 
Geen onderscheppingen van drugs of wapens. 
 
 
Curaçao 
 
Op 26 januari wordt met de walradar een go-fast gedetecteerd ter hoogte van 
Jan Thiel baai. Even daarna worden verdachte activiteiten aan de wal nabij Jan 
Thiel baai waargenomen. Bij een zoekactie door politie en douane in de buurt 
wordt 29 kg cocaïne en 80 kg marihuana gevonden. Verder wordt bij een persoon 
2 kg cocaïnebase en 1 kg cocaïne aangetroffen. Negen personen worden 
aangehouden. Na onderzoek worden vier van hen door de Immigratiedienst 
verwijderd op grond van de Landsverordening Toelating en Uitzetting.  
 
Op 31 januari wordt met de walradar een verdacht contact waargenomen in de 
territoriale wateren. De Kustwachthelikopter identificeert het contact als het 
motorschip  “Indio de los Mares”, varende onder Venezolaanse vlag. Het schip 
wordt door de Kustwacht opgebracht naar de marinebasis. Bij de hiernavolgende 
zoekactie door douane en Kustwacht wordt in drie verborgen compartimenten in 
de zoetwater ballasttank 85 kg cocaïne en 15 kg heroïne gevonden. Vier personen 
worden aangehouden.  
 
Op 27 februari wordt, na ontvangst van informatie van een buitenlandse 
counterdrugsorganisatie, het schip “CFS Pamplona”, varende onder de vlag van 
Antigua, grondig onderzocht. In het rooster van de bakboord boegschroef wordt 
119 kg marihuana ontdekt. Er worden geen aanhoudingen verricht, aangezien de 
bemanning niet betrokken was. Deze actie wordt uitgevoerd met de douane, 
hierbij geassisteerd door het duikteam van het stationsschip Hr.Ms. Van Nes.  
 
 
 
                       Drugsvangst 5 maart 2006 
 
Op 5 maart detecteert de cutter Panter een snel varend contact in de territoriale 
wateren nabij Curaçao. De Panter kan het verdachte vaartuig in de achtervolging 
    7 

Kustwacht voor de Nederlandse Antillen & Aruba  Jaarverslag 2006 
Op 17 november worden met de walradar twee contacten waargenomen die een 
aanlanding uitvoeren. Mede door inzet van de Kustwachthelikopter wordt kort 
daarna op het land 176 kg cocaïne, een pistool en een semi-automatisch geweer 
onderschept. 
 
Op 28 november wordt op de walradar een contact waargenomen ter hoogte van 
Fuikbaai. De cutter Jaguar wordt naar het contact gedirigeerd en lanceert 
vervolgens haar Rhib. Bij het bereiken van de kant zien de opvarenden van de go- 
fast de Kustwachteenheden naderen en vluchten daarop het land op, het vaartuig 
met de lading drugs achterlatend. De go-fast en de drugs – 146 kg cocaïne – 
worden in beslag genomen en overgedragen aan de politie.  
 
 
Sint Maarten 
 
Op 9 januari wordt de Kustwacht door de douane verzocht in de haven te 
assisteren bij een controle van het fruitbarkje “Faith II”. Hierbij wordt 8 kg 
marihuana aangetroffen; de vijf bemanningsleden worden aangehouden. 
 
Op 13 februari wordt in samenwerking met de Franse Gendarmerie een baal met 
45 kg marihuana in beslag genomen. Deze baal is drijvend aangetroffen in de 
Mullet Bay. Er worden geen aanhoudingen verricht. 
 
Op 23 maart wordt een go-fast met Puerto Ricaans registratienummer, ter 
hoogte van Simson Bay aangehouden. Tijdens de controle wordt 25 kg cocaïne 
aangetroffen. De drie opvarenden worden aangehouden. 
    
 
Saba 
 
Geen onderscheppingen van drugs of wapens. 
 
 
St. Eustatius 
 
Op 10 mei ontvangt het steunpunt een melding dat nabij de kust een partij drugs 
is gevonden. Bij aankomst van de Kustwachteenheid wordt geconstateerd dat het 
om 24 kg cocaïne gaat. De drugs worden in beslaggenomen door de politie. Een 
nadere zoektocht levert niets op.     
 
 
Internationale wateren 
 
Geen onderscheppingen van drugs of wapens. 
  
 
In 2006 heeft de Kustwacht veel tijd geïnvesteerd in meerdaagse onderzoekingen van 
verschillende vaartuigen. In al deze gevallen beschikte de Kustwacht over sterke 
aanwijzingen dat zich verdovende middelen aan boord zouden bevinden. Alhoewel in 
deze gevallen een aantal keer niets is aangetroffen, is hierbij zeer constructief 
samengewerkt met collega-diensten en hebben de OM’s van beide landen optimaal 
meegewerkt aan het mogelijk maken van deze acties. De onderzoekingen hebben nieuwe 
inzichten opgeleverd die ten goede komen aan de informatiepositie van de Kustwacht. 
    9 

Kustwacht voor de Nederlandse Antillen & Aruba  Jaarverslag 2006 
(incidenteel), waarbij ten zuiden van de ABC-eilanden vele militaire schepen en 
vliegtuigen gedurende langere tijd actief waren.  
 
Meerjarig bezien ziet het beeld er als volgt uit. In de eerste tabel wordt het aantal 
succesvolle cases weergegeven, in de tweede grafiek de hoeveelheden onderschepte 
verdovende middelen. 
 
 
30
8000
7000
25
6000
20
5000
OV.
SXM
15
4000
CUR
AUA
3000
10
2000
5
1000
0
0
1999 2000 2001 2002 2003 2004 2005 2006
1999 2000 2001 2002 2003 2004 2005 2006
 
 
Fig. 2-1a: aantal succesvolle acties      Fig. 2-1b: in beslag genomen hoeveelheden (kg) 
 
  
 
Gescheiden naar type drug en onderverdeeld naar trimester is het beeld als volgt. 
 
Drugs 2006 jan – apr mei – aug sep – dec Cumulatief 
Cocaïne 562 kg 26 kg 363 kg 951 kg 
Heroïne 22 kg 3 kg     - 25 kg 
Marihuana 257 kg 2 kg - 259 kg 
Andere 2 kg - - 2 kg 
Totaal drugs        843 kg 31 kg                363 kg 1.237 kg 
 
 
 
1.2 OPSPORING ILLEGALE IMMIGRATIE 
 
In het kader van de controle van de bepalingen van de Landsverordening Toelating en 
Uitzetting hebben de varende en vliegende eenheden van de Kustwacht voor de 
Nederlandse Antillen en Aruba in het jaar 2006 diverse keren voorkomen dat personen 
het grondgebied van de Nederlandse Antillen en Aruba op illegale wijze zijn 
binnengekomen. 
 
Dit optreden wordt geïnitieerd op basis van ‘meldingen’. Deze kunnen zijn:  
    11 

Kustwacht voor de Nederlandse Antillen & Aruba  Jaarverslag 2006 
Hierna worden per steunpunt en in chronologische volgorde de aanhouding van illegalen 
nader uiteengezet.  
 
Curaçao        St. Maarten 
 
Datum Locatie Aantal 
Datum Locatie Aantal 
26 jan 
Jan Thiel 2 
10 jan 
Great Bay 6 
27 jan 
Fuikbaai 2 
21 feb 
Great Bay 2 
8 feb 
St. Annabaai 2 
23 mrt 
Little Bay 3 
11 feb 
Klein Curaçao 1 
9 jun 
Noord van Saba 1 
14 jul 
Hambrak 2 
15 jun 
Lagoon 36 
21 okt 
Oostpunt 4 
23 jul 
Simson Bay 1 
 
  
31 okt 
Simson Bay 5 
 Totaal 13 
 Totaal 54 
 
     Tabel 2-2: aanhoudingen STP Curaçao                       Tabel 2-3: aanhoudingen STP St. Maarten 
 
De grootste groep illegale immigranten werd op 15 juni staande gehouden. Op die dag 
neemt de cutter Jaguar een onverlichte go-fast waar nabij de zuidkust van St. Maarten. 
Deze boot genaamd “Yacete” wordt, nadat er waarschuwingsschoten zijn gelost, gestopt; 
er blijken zesendertig personen met verschillende nationaliteiten aan boord te zijn. De 
Dominicaanse bestuurder springt overboord, doch wordt iets later aangehouden door het 
boarding team van de Jaguar. De opvarenden, afkomstig uit de Dominicaanse Republiek 
(2), Haïti (1) en Dominica (33), worden allen aangehouden en overgedragen aan de 
politie. 
 
b. Illegale immigratie op Aruba 
 
In totaal hebben zich op Aruba in het jaar 2006 15 (2005: 33) meldingen van aanlandingen 
van illegale vreemdelingen voorgedaan waarbij varende eenheden van de Kustwacht een 
rol hebben gespeeld bij de aanhouding. In totaal zijn hierbij 22 (2005: 186) illegale 
vreemdelingen aangehouden. 
 
De door de Kustwacht aangehouden illegale vreemdelingen werden ter verzekering van 
hun vertrek uit Aruba overgedragen aan de Warda Nos Costa, dat ressorteert onder de 
nieuwe dienst Instituto Alarma y Seguridad Aruba (IASA). In 2 gevallen werd ook de 
kapitein van de buitenlandse vaartuigen waarmee de illegale immigranten werden 
vervoerd aan de politie overgedragen. 
 
Binnen dit taakgebied worden regelmatig speciale acties uitgevoerd met KPA, douane en 
Warda Nos Costa.  
 
Het land van herkomst van de illegale immigranten betrof: 
 
Land Aantal Land Aantal 
Colombia 3 Dominicaanse Rep. 4 
Venezuela 15   
 
In vergelijking met het jaar 2005 zijn aanzienlijk minder personen aangehouden binnen 
dit taakgebied.  
    13 

Kustwacht voor de Nederlandse Antillen & Aruba  Jaarverslag 2006 
400
350
300
Sint Maarten
250
200
Curacao
150
Aruba
100
50
0
 
Figuur 2-2:opsporing illegale immigranten (aantal personen) 
 
 
Onderverdeeld naar trimesters is het beeld als volgt: 
 
 jan – apr mei – aug sep – dec              Cumulatief 
20 47 22 89 
Illegale immigranten 
 
 
 
1.3 TOEZICHT VISSERIJ  
 
Ook in 2006 heeft de tendens van geringe aantallen overtredingen binnen dit taakgebied 
nabij de eilanden van de Nederlandse Antillen en Aruba zich voortgezet. Van de in totaal 
12 (2005: 7) constateringen van illegale visserij, hebben er negen in de Exclusieve 
visserijzone (Exclusive Fishery Zone, EFZ) en territoriale wateren van Aruba 
plaatsgevonden. In vier gevallen daarvan is door de Kustwacht verbaliserend 
opgetreden.  
 
Met regelmaat neemt de Kustwacht visserij-activiteiten waar in het grensgebied, het is 
derhalve van groot belang zichtbaar in dit gebied aanwezig te blijven. 
 
Diverse keren is de Kustwacht door de beheerder van het Seaquarium op Curaçao 
gevraagd op te treden tegen lokale vissers die ringnetten plaatsen binnen de golfbrekers 
aldaar. Kustwachtpersoneel heeft hierbij enkele malen deëscalerend opgetreden. De 
rechter heeft beide partijen opgedragen tot een compromis te komen.  
 
Op Saba zijn in maart door een nieuw ingestelde visserijcommissie elf visvergunningen 
toegekend aan lokale vissers. Uit recente metingen is overigens gebleken dat de visstand 
op de Sababank aanzienlijk terugloopt. De visserijcommissie overweegt een 
moratoriumwet, zowel voor de territoriale wateren als de EFZ. 
 
De geopende en succesvolle acties binnen dit taakgebied zijn kwantitatief als volgt te 
splitsen. 
    15 
1999
2000
2001
2002
2003
2004
2005
2006

Kustwacht voor de Nederlandse Antillen & Aruba  Jaarverslag 2006 
1.4 TOEZICHT MILIEU 
 
Gedurende het jaar 2006 vonden de meeste constateringen van verontreiniging van het 
oppervlaktewater, zowel in de havens als daarbuiten, op Curaçao plaats, nl. 17 (2005: 21) 
keer. In geen van deze gevallen is verbaliserend opgetreden (2005: 4x).   
 
Van de in totaal 24 constateringen van verontreiniging kon het relatief hoge aantal van 
14 niet worden gelinkt aan een dader. 
 
In de meeste gevallen betrof het olieverontreiniging waarbij de herkomst niet meer was 
te achterhalen. De meeste gevallen deden zich voor in de Sint Annabaai, de Santa 
Marthabaai en de Caracasbaai. Als gevolg van enerzijds draaiende winden en anderzijds 
enkele hevige regenbuien in de maand april, zijn in het Schottegat en de Sint Annabaai 
meerdere malen diverse olievlekken geconstateerd. De vervuiling is o.a een gevolg van 
een constante oliestroom door lekkage uit de verzadigde ondergrond bij de steigers VI en 
VII van de Isla raffinaderij. Door de havenautoriteiten wordt per dag 1 tot 1½ ton vuile 
olie uit deze installaties en nabij de steigers verwijderd.  
 
Tijdens de dagelijkse patrouilles heeft de Kustwacht extra aandacht besteed aan de 
vervuiling van kust en stranden, veelal veroorzaakt door vuilstort vanaf schepen. 
 
Op Aruba zijn tot tweemaal toe – op 22 juni en 28 augustus – lekkages uit de 
pijpleidingen van de raffinaderij geconstateerd. In het laatste geval betrof het een 
relatief zware verontreiniging, waarbij urenlang olie uit een ‘dode’ leiding stroomde. De 
verontreiniging is gepubliceerd in de lokale media. Conform bestaande afspraken heeft 
het bedrijf alle opruimwerkzaamheden en daarmee gemoeide kosten voor zijn rekening 
genomen. In beide gevallen heeft de Kustwacht proces-verbaal (PV) opgemaakt.  
 
De tanker “Atlantica” maakt zich op 22 augustus ten zuiden van Aruba schuldig aan 
verontreiniging via de uitlaat van het lenssysteem. De officier van justitie heeft de 
kapitein een schikkingsvoorstel van Afl. 3.500 gedaan. 
  
Nabij Curaçao werd vanuit de lucht een oliespoor vastgesteld nabij de tanker “Santa 
Elena”, de kapitein is door de Fokker F60 via de radio ondervraagd. Het oliespoor lag op 
enige afstand achter het vaartuig en kon niet met zekerheid aan het schip worden 
gekoppeld.  
 
In april is een oefening gehouden waarin een grote olielekkage vanuit een olietanker 
nabij de Motetwerf werd geënsceneerd. De Nederlandse minister van Verkeer & 
Waterstaat heeft deze oefening bijgewoond. De dag voor deze oefening is een “desktop” 
oefening gehouden in het Kustwachtcentrum.  
 
De geopende en succesvolle acties binnen dit taakgebied zijn kwantitatief als volgt te 
splitsen. 
 
 
 
 
 
    17 

Kustwacht voor de Nederlandse Antillen & Aruba  Jaarverslag 2006 
1.5 TOEZICHT MARIEN MILIEU 
 
De meldingen en constateringen betroffen ook in 2006 in het bijzonder de speervisserij. 
Op Curaçao, Aruba en St. Maarten betrof het resp. 15, 16 en 3 gevallen, in totaal 34 
gevallen (2005: 59). Dit resulteerde in 16 PV’s (2005: 35), waarbij telkens vangst en 
jachtwapen in beslag zijn genomen. 
 
De in het vorige jaarverslag gemelde voorgenomen legalisering van speervisserij op 
Aruba is in 2006 niet geformaliseerd. 
 
Door de plaatsing van de afmeer/ankerboeien aan de zuidkust van Curaçao, is het aantal 
gevallen waarbij door de Kustwacht opgetreden moest worden tegen beschadiging van 
de koraalriffen als gevolg van foutief ankeren enigszins afgenomen. De controle door de 
havenveiligheidsinspectie en Kustwacht is geïntensiveerd. Beide partners wisselen 
intensief informatie uit. In één geval is opgetreden tegen beschadiging van koraalriffen 
als gevolg van het ankeren met vaartuigen ter hoogte van Caracasbaai. 
 
De constateringen van speervisserij op Aruba zijn veelal heterdaad gevallen, op Curaçao 
daarentegen gebeurt dit meestal na meldingen van derden, o.a. natuurliefhebbers, 
diveshops etc. Gevolg hiervan is dat de dader in zulke gevallen vaak reeds is verdwenen 
als de Kustwacht ter plaatse komt. Indien mogelijk worden vangst en jachtmiddel telkens 
in beslaggenomen. 
 
Een bijzondere staande houding betrof die van een speervisser die op heterdaad werd 
betrapt door Kustwachters die op het strand een conditietraining afwerkten.  
 
De geopende en succesvolle acties binnen dit taakgebied: 
 
Taakgebied Marien Milieu verslagjaar 2006 
TW    
Locatie TW AUA TW CUR BON TW SXM TW EUX TW SABA Overige TOTAAL 
Melding         
valide 20 24  3    47 
niet-valide 0 0  0    0 
Inzet of assistentie         
wel 20 20  3    43 
niet 0 4  0    4 
Effectiviteit  20/20 20/24  3/3    43/47 
Reactievermogen         
  100% 83%  100%    91% 
Ongewenste situatie          
Geconstateerd         
wel 16 15  3    34 
niet 4 5  0    9 
Ongewenste situatie         
Geëindigd         
wel 16 15  3    34 
niet - -  -    - 
16/16 15/15 3/3 34/34 
Effectiviteit optreden 100% 100%  100%    100% 
 
    19 

Kustwacht voor de Nederlandse Antillen & Aruba  Jaarverslag 2006 
 
               Patrouille nabij het Spaanse Water, Curaçao   
 
Op Curaçao concentreerden de acties zich voornamelijk in de weekeinden, waarbij met 
collega-diensten werd samengewerkt. Speciale aandacht werd gegeven aan de vaart in 
het westelijke gedeelte van Curaçao. Vele constateringen m.b.t. het ontbreken van 
scheepspapieren en veiligheidsuitrusting werden afgedaan met waarschuwingen, in het 
bijzonder aan het adres van vissers die vervolgens naar binnen zijn gedirigeerd. Mede 
hierdoor is het aantal inschrijvingen en keuringsverzoeken bij de HVI aanzienlijk 
toegenomen. De veiligheidsuitrusting van schepen is extra gecontroleerd, in het 
bijzonder de te voeren navigatieverlichting en voorgeschreven reddingsmiddelen. 
 
In 35 cases waren Sea Doo’s betrokken, waarbij twintig keer verbaliserend is 
opgetreden. Zes gevallen zijn op Aruba geconstateerd, één op Sint Maarten en de 
overige gevallen op Curaçao. Vier meldingen waren afkomstig van derden (dive shops, 
snorkelaars, enz.). Met name in groepen varende Sea Doo’s veroorzaken overlast.  
 
 
             Kustwachtpersoneel ondervraagt eigenaar Sea Doo 
    21 

Kustwacht voor de Nederlandse Antillen & Aruba  Jaarverslag 2006 
1.7 DIENSTVERLENENDE TAKEN  
1.7.1 Nood-, spoed- en veiligheidsverkeer  
 
Het Rescue and Coordination Center (RCC) van de Kustwacht draagt zorg voor 
afhandeling van nood-, spoed- en veiligheidsverkeer. Alle wettelijk voorgeschreven 
verbindingsmiddelen zijn geïnstalleerd in het operatiecentrum. Door problemen met de 
antennemast en de electriciteitsvoorziening op Mount Scenery op Saba, is het RCC op 
Curaçao nog niet in staat om al het VHF nood- spoed- en veiligheidsverkeer rond de 
Bovenwinden te coördineren. Tot het moment waarop deze verbinding operationeel 
wordt, vermoedelijk in de loop van 2007, zal het VHF nood-, spoed- en veiligheidsverkeer 
voornamelijk in de gaten gehouden worden door het Kustwachtsteunpunt op Sint 
Maarten, de Cutter Poema en/of het stationsschip. Daarnaast kunnen een tweetal VHF 
oproepkanalen door het RCC worden gevolgd met een back up systeem. 
 
1.7.2 Search & Rescue 
 
Het aantal opsporings- en reddingsacties binnen de SAR-regio van de Kustwacht was in 
2006 vrij hoog. Slechts bij hoge uitzondering is de Kustwacht in samenwerking met de 
civiele reddingsorganisaties niet succesvol in het redden en vinden van mensen. Deze 
activiteiten vormen een wezenlijke veiligheidsgarantie voor het watertoerisme. 
 
In 2006 zijn 272 (2005: 191) SAR-cases door de Kustwacht geopend waarbij in totaal 323 
personen betrokken waren. Hierbij zijn naast de eigen Kustwachteenheden zowel 
reddingsboten van de CITRO, de SARFA, de Sea Rescue Foundation te Sint Maarten 
(SRF) als passerende (civiele) eenheden ingezet. Uiteindelijk zijn 189 cases succesvol 
afgerond (63 maal nabij Aruba, 76 maal nabij Bonaire en Curaçao, 22 maal nabij Sint 
Maarten en 28 maal buiten het eigen SAR-gebied).  
 
 
        SAR-actie door AS 355 helikopter nabij Klein Curaçao 
    23 

Kustwacht voor de Nederlandse Antillen & Aruba  Jaarverslag 2006 
De geopende en succesvolle acties binnen dit taakgebied zijn als volgt te splitsen. 
 
Taakgebied 
Aantal SAR acties Inzet eenheden Inzet Resultaat acties 
Kustwacht, Citro, derden [aantal betrokken 
Sarfa en SRF personen] 
Erger 
Vermeend Vastgesteld Aantal Percentage Aantal Redding 
voorkomen 
SAR 
85 76 59 78% 21 45 [107] 18 [43] 
CUR/BON 
SAR AUA 76 63 54 86% 13 46 [62] 11 [45] 
SAR SSS 32 22 21 95% 2 9 [9] 10 13 ] 
DERDEN 79 28 13 46% 10 11 [26] 3 [18] 
272 189 147 78% 46 111 [204] 42 [119] 
Totaal 
 
 
Meerjarig bezien ziet het beeld er als volgt uit. 
 
200
175
150
Derden 
125
Sint Maarten
100
Curacao
75
Aruba
50
25
0
2001 2002 2003 2004 2005 2006
 
       Figuur 2-7: dienstverlening SAR (aantal cases) 
 
  
 
1.8 BESTRIJDING INTERNATIONAAL TERRORISME 
 
De drie landen van het Koninkrijk hebben in de “Gemeenschappelijke verklaring over 
intensivering van de samenwerking bij de bestrijding van internationaal terrorisme” 
(2001) afspraken gemaakt over terrorismebestrijding. De versterking van de 
samenwerking op het gebied van politie en justitie is een belangrijk onderdeel van de 
gemeenschappelijke verklaring. Binnen dat kader hebben de landen onder meer 
afgesproken zorg te dragen voor een definitieve regeling voor de Kustwacht NA&A 
(Rijkswet) en te bezien op welke wijze, naast haar huidige taken, de Kustwacht ook een 
effectieve rol kan spelen bij de bestrijding van terrorisme. De Rijkswet doorloopt thans 
het parlementaire goedkeuringstraject.  
    25 

Kustwacht voor de Nederlandse Antillen & Aruba  Jaarverslag 2006 
 
 
De cutter Panter geflankeerd door een inshore 
 
 
 
HOOFDSTUK 2 
OPERATIES 
 
    27 

Kustwacht voor de Nederlandse Antillen & Aruba  Jaarverslag 2006 
reddingsorganisaties Citizens Rescue Organisation Curaçao (CITRO), de Search & Rescue 
Foundation Aruba (SARFA) en de Sea Rescue Foundation (SRF) te Sint Maarten. 
 
 
2.2 ORGANIEKE MIDDELEN 
2.2.1 Algemeen 
 
In de hierna volgende paragrafen wordt per type eenheid de gerealiseerde inzet 
weergegeven en de verschillen met de geplande inzet nader toegelicht.  Tevens wordt 
kort ingegaan op de operationele inzetbaarheid van de verschillende eenheden. De 
operationele inzet wordt per kalenderjaar weergegeven.    
 
Planmatig dienden de ‘kleine’ eenheden, waaronder te verstaan de Inshores en de 
Superrhibs, minimaal 6.800 vaaruren te realiseren. Hoewel de Superrhibs nog steeds de 
nodige problemen hebben, is in combinatie met de inzet van de Inshores en in beslag 
genomen, voor het Kustwachtwerk aangepaste go-fasts een aanzienlijke hoeveelheid 
vaaruren gerealiseerd. De go-fasts zijn in principe op de steunpunten aanwezig voor 
trainingsdoeleinden, maar zijn uiteindelijk zeer regelmatig ingezet om patrouilles mee te 
varen, teneinde voldoende ‘presence’ te waarborgen.  
 
Met de kleine eenheden zijn 9.239 (2005: 8.892) vaaruren gemaakt, waarmee de 
jaardoelstelling met deze kleine eenheden met 36% is overtroffen.  
  
2.2.2 Kleine eenheden (Inshores en Superrhibs) 
 
a. Inshore 
De Inshore is, met zijn stootrand en snelheid, zeer geschikt voor het uitvoeren van 
boardings. De Inshores zijn echter minder goed bestand tegen de specifieke 
omstandigheden van de Caribische zee, reden waarom inzet in beginsel is beperkt tot 1 
nautische mijl (NM) uit de kust of opererend nabij een Cutter.  
 
 
    Een inshore met op de achtergrond de Panter    
    29 

Kustwacht voor de Nederlandse Antillen & Aruba  Jaarverslag 2006 
2.2.3 Cutters 
 
Operationele inzetbaarheid 
De Cutters zijn in staat om in alle operatiegebieden van de Kustwacht effectief op te 
treden. Met de beschikbare Rhib kunnen op effectieve wijze boardingoperaties worden 
uitgevoerd. Voorts zijn de Cutters uitstekend geschikt voor het houden van toezicht op 
visserij, de opsporing van illegale immigranten en search & rescue. 
 
 
 
  Een cutter met op de achtergrond het nieuwe transportschip Hr. Ms. Pelikaan (Koninklijke Marine)    
 
Gerealiseerde vaardagen 
De geplande vaardagen zijn met 104% gerealiseerd, als volgt gespecificeerd per cutter: 
 
Cutter Gepland Gerealiseerd Verschil 
Jaguar (CUR) 120 121,5 +1,5 
Panter (AUA) 120 135 +15 
Poema (SXM) 120 117,5 -2,5 
Totaal 360 374 +14 
Tabel 3-2: vaardagen Cutters 
 
Hoewel de cutters in 2006 met verschillende defecten te maken hebben gehad, zijn 
uitgevallen vaardagen uiteindelijk later ingehaald. Door een aantal ingrijpende technische 
storingen kon dit uiteindelijk alleen bij de Poema niet volledig worden gerealiseerd. Dit is 
door extra inzet van de andere cutters – ook nabij de Bovenwindse eilanden - 
gecompenseerd. 
 
Teneinde optimaal gebruik te maken van de beschikbare bemanningen, heeft de 
bemanning van cutter Panter een vaarperiode uitgevoerd met de cutter Jaguar. 
 
 
 
    31 

Kustwacht voor de Nederlandse Antillen & Aruba  Jaarverslag 2006 
2.3.2 Lynx helikopter 
 
Operationele inzetbaarheid 
De Lynx helikopter is – zowel bij dag als bij nacht - met name door het verrassingseffect 
en het grote detectiebereik van grote waarde bij het achtervolgen en stoppen van snelle, 
van drugssmokkel verdachte schepen en bij het opsporen van milieuverontreinigingen en 
illegale visserij. Ook in alle andere taakgebieden is de Lynx helikopter breed inzetbaar 
gelet op zijn hijslier, snelheid en actieradius. Gedurende de perioden waarin het 
stationsschip langere tijd afgemeerd lag te Willemstad, werden met de helikopter 
kustwachtpatrouilles gevlogen vanaf het vliegveld HATO militair. 
 
 
 
     Lynx helikopter boven Superrhib 
 
 
Gerealiseerde vlieguren 
Daar de Lynx helikopters tegen het einde van hun levensduur beginnen te lopen, komen 
er frequenter storingen voor. Ook het airframe (casco) is aan slijtage onderhevig. Dit 
heeft ertoe geleid dat de te realiseren jaarnorm aan vlieguren m.i.v. 2006 met 100 is 
verlaagd tot 290 uur per jaar; deze aangepaste norm is gerealiseerd (104%). 
 
 
Defensie eenheid Gepland Gerealiseerd Verschil 
Lynx 290 303 + 13 
Tabel 3-4: vlieguren boordhelikopter (Lynx) 
 
    33 

Kustwacht voor de Nederlandse Antillen & Aruba  Jaarverslag 2006 
2.3.4 Patrouillevliegtuigen  
 
Operationele inzetbaarheid 
Voor de periode tot aan de operationele start van de nieuwe Luchtverkenningscapaciteit 
met de geleasde Dash-8 vliegtuigen (oktober 2007) zijn twee Fokker F-60 
transportvliegtuigen van de Koninklijke Luchtmacht aangewezen om de luchtverkenning 
uit te voeren. Gedurende het jaar 2006 zijn twee vliegtuigen beschikbaar geweest, 
waarbij één bemanning op permanente basis gestationeerd was op Curaçao en twee 
andere bemanningen op roulatiebasis werden gedetacheerd vanuit Nederland. Deze 
bemanningen worden door zowel de Koninklijke Luchtmacht als de Koninklijke Marine 
gevuld.  
 
 
 
 Een Fokker F-60 MPA 
 
Gerealiseerde vlieguren 
De geplande vlieguren van de Fokker-60 zijn voor 100% gerealiseerd.  
 
Defensie eenheid Gepland Gerealiseerd Verschil 
Fokker F-60 1900 1905 + 5 
Tabel 3-6: vlieguren Fokker-60 MPA 
 
 
Voorbereidingen Civiele Luchtverkenningscapaciteit 2007 
 
Op 14 juli 2006 is het contract getekend door de Staat der Nederlanden en de Canadese 
firma Provincial Airlines Limited (PAL) voor het voorzien in de luchtverkenningscapaciteit 
voor de Kustwacht. PAL zal voor een periode van 10 jaar twee vliegtuigen leveren van 
het type DASH 8, inclusief cockpitbemanning en onderhoudspersoneel. Volgens de 
huidige planning wordt deze zgn. “civiele luchtverkenningscapaciteit” in oktober 2007 
operationeel. 
 
    35 

Kustwacht voor de Nederlandse Antillen & Aruba  Jaarverslag 2006 
2.4 INTERIM WALRADARS & WALRADARKETEN 
 
Sinds juni 2005 beschikte de Kustwacht over twee interim walradars, één op Curaçao en 
één op Bonaire. Deze hebben dienst gedaan tot oktober 2006.  
 
In de loop van 2006 is de definitieve walradarketen op deze eilanden opgebouwd. De 
walradars zijn op Curaçao in juni in gebruik genomen; in oktober waren twee van de drie 
radars op Bonaire in gebruik. De ingebruikname van de derde radar op Bonaire is 
vertraagd wegens een juridisch geschil over de grond waarop deze radar staat. In 
februari 2007 is dit geschil alsnog opgelost. 
 
In december is begonnen met de grondwerkzaamheden voor de definitieve radars op 
Aruba, waar twee radars zijn voorzien. De totale walradarketen voor de ABC-eilanden zal 
daarmee uiteindelijk uit 8 radars bestaan; hiermee wordt een 100% dekking van de 
territoriale wateren rondom deze eiland verkregen (12 nm vanuit de basislijn op het 
land). 
 
Met behulp van zowel de interim als de definitieve radars zijn meerdere contacten als 
verdacht aangemerkt (op basis van koers, vaart en gedrag, tijdstip van detectie etc.). In 
52 gevallen is inzet gepleegd door of door tussenkomst van de Kustwacht.  
 
In alle cases waarbij drugs nabij Curaçao zijn onderschept hebben de radars een bijdrage 
geleverd. 
 
In 2006 is gebleken dat de walradars een belangrijke schakel vormen in de keten 
‘detecteren-onderscheppen/identificeren-opbrengen’. Ook het ingebouwde automatische 
identificatiesysteem (AIS) draagt nadrukkelijk bij aan een goed zgn. “Recognized Surface 
Picture”. Daarnaast zijn de posities van de eigen eenheden nu veel nauwkeuriger bekend. 
Verdachte radarcontacten hebben geleid tot meer gerichte inzet van de eigen eenheden.  
 
 
       Radarbeeld 
    37 

Kustwacht voor de Nederlandse Antillen & Aruba  Jaarverslag 2006 
 
 
 
 
 
 
 
 
  Rhib in actie 
 
 
 
HOOFDSTUK 3 
PERSONEEL & SCHOLING 
 
    39 

Kustwacht voor de Nederlandse Antillen & Aruba  Jaarverslag 2006 
3.2 VOORGENOMEN UITBREIDING FORMATIE 
 
De geformaliseerde formatiebrief 2005 kent 189 functies. Door de goedkeuring van de 
Activiteitenplannen en Begroting 06-10, 07-11 en 08-12 zal de formatie op korte termijn 
worden uitgebreid met de volgende aantallen functies: 
 
• Steunpunt Hato: 34 functies 
• Walradarketen: 8 functies 
• Opbouw zgn. “Info unit” (4 functies) 
• Logistieke medewerkers centraal magazijn (2 functies) 
 
Deze functies zijn budgettair reeds geautoriseerd, doch dienen ter goedkeuring en 
waardering te worden aangeboden aan de personeelsdirecties van de deelnemende 
landen. Het totaal functiebestand zal in de komende jaren oplopen tot 233 functies. Bij 
de instroom van de Initiële Kustwachtopleiding 06/07 is rekening gehouden met deze 
uitbreiding. 
 
 
3.3 RECHTSPOSITIE 
 
De in 2005 aangetreden tijdelijke medewerkster rechtspositie heeft zich geheel 2006 
ingezet voor het inventariseren en oplossen van bestaande knelpunten. De werkgroep 
rechtspositie Kustwacht is hierbij eveneens nieuw leven ingeblazen. De werkgroep is 
gedurende het jaar een aantal keren plenair bijeen geweest. Daarnaast overlegt de 
werkgroep rechtspositie regelmatig op Curaçao met de tak Nederlandse Antillen en op 
Aruba met de tak Aruba van de werkgroep rechtspositie. Er is goede voortgang geboekt 
met de gezamenlijk opgestelde actiepuntenlijst.  
 
Belangrijk actiepunt was het afronden van het concept reisbesluit. De verschillende 
standpunten van de Nederlandse Antillen en Aruba over het concept reisbesluit zijn 
aanzienlijk dichter bij elkaar gekomen na intensief overleg. Het Land Aruba moet zich 
nog uitspreken over enkele artikelen, waarna het reisbesluit in beide landen definitief kan 
worden vastgesteld.  
 
 
3.4 INTEGRITEIT 
 
Het onderwerp integriteit is in 2006 nadrukkelijk op de agenda gebleven. De in 2005 
ingestelde stuurgroep is enkele keren bijeen gekomen. Deze stuurgroep staat onder 
leiding van de plv. directeur en kent als leden drie afdelingshoofden, een hoofd 
steunpunt en de voorlichter. Het te voeren beleid is op hoofdlijnen beschreven. In 2007 
wordt begonnen met de zgn. “uitrol” van dit beleid over de gehele breedte van de 
organisatie.  
 
De Kustwachtorganisatie is een opsporingsorganisatie, hetgeen betekent dat de 
organisatie rekening moet houden met extra bedreigingen t.a.v. de integriteit van het 
personeel dan een gewone (ambtelijke) organisatie, bijv. bescherming tegen het 
criminele milieu, lekken van informatie etc. 
 
    41 

Kustwacht voor de Nederlandse Antillen & Aruba  Jaarverslag 2006 
 
De in 2006 gestarte IKO is begonnen met 18 studenten: 1 uit St. Maarten, 6 uit Aruba en 
11 uit Curaçao. Bij deze instroom is rekening gehouden met de behoefte aan extra 
personeel in 2007 als gevolg van de voorgenomen uitbreiding van de formatie door het 
toevoegen van steunpunt Hato aan de Kustwacht. Op Hato zullen minimaal 10 executieve 
Kustwachters worden ingezet als observer voor de luchtverkenning.  
 
De Kustwacht streeft ernaar volmatrozen de mogelijkheid te geven ervaring op te doen 
bij de diverse onderdelen van de Kustwacht (varen, vliegen, walradar etc.); de 
volmatrozen krijgen hierdoor de mogelijkheid om de kerntaak van de Kustwacht, het 
opsporen van strafbare feiten, via verschillende invalshoeken te leren kennen.  
 
Het tekort aan technisch personeel blijft een aandachtspunt. Enerzijds is ervoor gekozen 
om personeel, waarvan tijdens de IKO blijkt dat het over goede technische kwaliteiten 
beschikt, op te leiden tot technisch medewerker. In totaal worden 7 medewerkers 
afkomstig van de drie steunpunten opgeleid om te kunnen varen als werktuigkundige aan 
boord van de cutter. Het theoretisch deel van de opleiding is afgerond, elke cursist moet 
nu minimaal zes maanden stage lopen aan boord van één van de cutters. 
 
Het in- en doorstroombeleid wordt mede uitgevoerd door een sollicitatiecommissie, de 
Selectie Adviescommissie Functietoewijzing (SAF). Deze commissie, waarvan de 
samenstelling afhangt van de functie waarop wordt gesolliciteerd, functioneert 
uitstekend. In 2006 hebben 16 SAF’s plaatsgevonden, hetgeen tot 14 functietoewijzingen 
heeft geleid. 
 
In 2006 zijn de volgende belangrijke functies ingevuld: plv. directeur en adjunct hoofd 
steunpunt Curaçao (beide ad interim), hoofd personeelszaken en medewerker logistiek 
steunpunt St. Maarten (tijdelijke functie).  
 
De Kustwacht beschikt over vier functies voor liaisonofficieren, nl. liaisons van de politie, 
douane, justitie en scheepvaartinspectie. Deze functionarissen worden voor bepaalde tijd 
door hun ‘moederorganisatie’ ter beschikking gesteld aan de Kustwacht. Om 
uiteenlopende redenen (bijv. pensioen, nieuwe functie bij moederorganisatie etc.) 
hebben alle liaisonofficieren de Kustwacht in 2006 verlaten, zonder dat zij zijn vervangen 
door aflossers. Het behoeft geen betoog dat het zonder vervanging laten vertrekken van 
de liaisonofficieren de Kustwacht geen goed doet. De landen hebben in 2006 met elkaar 
afgesproken dat de stafofficieren per toerbeurt worden ingevuld door één van beide 
landen. Mocht er na een bepaalde periode in het ene land geen geschikte kandidaat zijn, 
dan wordt de werving voortgezet in het andere land.   
 
De uitstroom van lokaal personeel was gering. Twee executieve medewerkers op het 
steunpunt Aruba zijn op verzoek overgeplaatst naar een Landsdienst. Een volmatroos op 
Sint Maarten heeft zelf ontslag genomen. Eén medewerker van het Kustwachtcentrum is 
overleden. 
 
De tijdige afhandeling van de bij de landen ingediende verzoeken voor aanstelling en 
bevordering van kustwachtpersoneel heeft het afgelopen jaar minder voortgang geboekt 
dan het jaar ervoor. De doorlooptijden bij beide landen zijn langer geworden. Hier speelt 
wel mee dat de Kustwacht een inhaalslag heeft gemaakt met achterstallige verzoeken, 
waardoor het aanbod van verzoeken vanuit de Kustwacht is gestegen. Door het 
    43 

Kustwacht voor de Nederlandse Antillen & Aruba  Jaarverslag 2006 
3.6 OPLEIDINGEN  
 
Bij de Kustwacht stroomt op diverse niveaus personeel in. Enerzijds betreft dat 
medewerkers die aan een vijfjarige tijdelijke aanstelling beginnen, anderzijds gaat het 
om horizontaal instromende kaderleden. Al het executieve personeel dient te worden 
opgeleid en gevormd tot Kustwachter, waarbij de “Kustwachtberoepshouding” centraal 
staat.  
 
De Initiële Kustwacht Opleiding (IKO) is de basisopleiding voor de matroos. Deze 
opleiding is als volgt opgebouwd: in de eerste zeven weken vindt de basisvorming plaats, 
dan volgt het cluster van nautische vaardigheden, gericht op het behalen van het 
vaarbewijs en het maritiem radio certificaat. Hierna volgen de onderdelen EHBO, 
schietvaardigheid, opleiding tot BAVPOL (buitengewoon agent van politie), boarding-
procedures, zelfverdediging, kracht en uithoudingsvermogen en tot slot kennis van 
arbeidsomstandigheden. 
  
De kaderopleiding bestaat uit de kaderopleidingen A en B. Kaderopleiding A is bedoeld 
ter voorbereiding op functies met de rang van kwartiermeester en bootsman, 
kaderopleiding B voor de hogere rangen. In de kaderopleidingen worden de navolgende 
onderwerpen behandeld: wetskennis, geweldsinstructie (praktisch en corrigerend 
optreden), het opmaken van verschillende soorten processen-verbaal, het optreden op 
een plaats delict, dienstvoorschriften rechtspositie, personeel en organisatie, mentale 
vorming en teambuilding, integriteitsleer en de Nederlandse taal. In oktober 2006 is de 
kaderopleiding B gestart, deze opleiding is opgebouwd uit drie modules van 3 weken per 
stuk, de laatste module is afgerond op 2 februari 2007. Aan deze kaderopleiding hebben 
13 kaderleden deelgenomen, afkomstig van de drie steunpunten. Tijdens deze 
opleidingen zijn lezingen verzorgd door o.a. de douane, een strafrechtadvocaat en een 
officier van justitie. Tevens is een bezoek gebracht aan de afdeling narcotica van de 
politie. 
 
In het kader van normvaardigheden is het steunpunt Aruba in oktober gestart met het 
verzorgen van lessen Nederlands. 
 
De volgende opleidingen zijn in samenwerking met externe partners verzorgd.  
 
# pers 
Naam opleiding Periode Instantie 
Initiële Kustwachtopleiding Sep 05 – Apr 06 Kustwacht 19 
  Buitengewoon agent van politie     Nov 05 – Jan 06 Professional Security Services (PSS)  16 
  (BAVPOL)  
  Zwemvaardigheid IKO Nov 05 – Feb 06 Safe & Life guard foundation 18 
  Onbezoldigd douanebeambte Mrt 06 Kustwacht 17 
  EHBO IKO Mrt 06 Oranje kruis ism Ziekenboeg KM 16 
  Sportvaarbewijs IKO Sep 05 – Mrt 06  Havenveiligheidinspectie 12 
  Basic safety IKO Feb 06 Ned. Antill. Zeevaartinstituut 16 
BAVPOL MST ARUBA Mrt 06 – Mei 06 Professional Security Services 5 
BAVPOL MLD Mei 06 Professional Security Services 13 
Advanced Medical Sep 06 Curaçao Emergency Medical Services 4 
Schietopleiding Juni 06 Technisch Bureau Muller 7 
Stuurman Werktuigkundige kleine Feb – Jul 06 Feffik (Fundashon Pa Edukashon i 7 
schepen Formashon di Fishi i Kapasitashon) 
Kaderopleiding B Okt 06 – Feb 07 PSS 13 
Radar waarnemer Sep 06 Maritieme Activiteiten NA / FEFFIK 2 
Schietopleiding Nov 06 Technisch Bureau Muller 7 
    45 

Kustwacht voor de Nederlandse Antillen & Aruba  Jaarverslag 2006 
4 MATERIEEL & INFRASTRUCTUUR 
 
 
Het materieel dat ten behoeve van de kustwachttaken wordt ingezet, is beschreven in 
hoofdstuk 2 (Operaties). In dit hoofdstuk worden behandeld het organieke varende 
materieel, de infrastructuur en het overige materieel. 
 
 
4.1 ORGANIEK MATERIEEL 
 
Het organieke varend materieel van de Kustwacht bestond gedurende 2006 uit drie 
cutters met elk een eigen bijboot, zes Inshores (vanaf eind december 5) en twaalf 
Superrhibs (de laatste twee zijn in oktober geleverd). Het materieel was gelijkelijk 
verdeeld over de drie kustwachtsteunpunten. Vanwege de problemen met de instroom 
van de Superrhibs hebben de steunpunten in 2006 over één of maximaal twee inzetbare 
Superrhib(s) per steunpunt kunnen beschikken. 
 
Verder kon elk steunpunt beschikken over een in beslag genomen en verbeurd 
verklaarde go-fast, doch deze vaartuigen worden formeel níet tot het organiek materieel 
gerekend. De go-fasts zijn deels aangepast aan de kustwachteisen en worden 
voornamelijk ingezet voor opleidings- en trainingsdoeleinden, doch in voorkomende 
gevallen ook voor reguliere patrouilles of repressieve acties. 
 
De P-boten waren reeds per eind 2004 buiten gebruik gesteld. In 2006 is de P-5 op St. 
Maarten verkocht aan de Sea Rescue Foundation. Op 11 november (St. Maarten Day) is 
deze boot ceremonieel in gebruik genomen. De P-5 heet nu “Oranje Boven”. De P-boten 
op Curaçao (P-1 en P-2) zijn overgedragen aan de minister van Onderwijs, die ze op haar 
beurt in bruikleen heeft gegeven aan de stichting “Ku Kara Pa Laman” (maritiem 
onderwijsproject). De P-boot op Aruba is nog in het bezit van de Kustwacht.  
 
4.1.1 Cutters 
 
De cutters hebben hun planmatige onderhoudsperiodes ondergaan. Voor de Poema was 
de tweede onderhoudsperiode een groot onderhoud met daarin een dokperiode. In deze 
onderhoudsperiodes zijn een aantal modificaties uitgevoerd welke onder de zgn. “Midlife 
Update” (MLU) vallen. Verder zijn modificaties van een aantal grote platformtechnische 
onderdelen voorbereid, deze zullen in 2007 aan boord van de cutters worden uitgevoerd.  
 
De Jaguar heeft in juli een grote tandwielkastschade gehad, deze is gedurende het 
zomerverlof gerepareerd. Naar deze schade is een onderzoek ingesteld door de firma 
Damen (de bouwer van de cutters). Eind december ontstond bij de Panter dezelfde 
schade als bij de Jaguar. Hoewel het onderzoek naar de schade van de Jaguar nog niet 
volledig was afgerond, is naar aanleiding van de voorlopige analyse van de schade, 
besloten ook op de Poema de tandwielkast te reviseren. De reparatie van de schade van 
de Panter vindt plaats in de grote onderhoudsperiode die begin januari 2007 is 
begonnen. In samenwerking met de Defensie Materieelsorganisatie (DMO) wordt 
onderzocht of de schade (deels) verhaalbaar is op de bouwer.  
 
    47 

Kustwacht voor de Nederlandse Antillen & Aruba  Jaarverslag 2006 
de boten. Tijdens de uitvoering van het contract ontstond bij de Kustwacht reeds de 
indruk dat Delta moeite had met de levering van de boten binnen de overeengekomen 
termijnen. Mogelijk heeft dit geleid tot tekortkomingen in het fabricageproces.  
 
Alle twaalf Superrhibs zijn inmiddels geleverd, doch kennen in meer of mindere mate 
structurele technische problemen. Sinds de introductie van de eerste Superrhibs eind 
2004 zijn inmiddels een groot aantal technische problemen verholpen. Dit is gebeurd via 
een tweetal grote modificatieprogramma's: de gehele voortstuwingconfiguratie, de 
elektrische bekabeling, de verlijming van de tube aan de romp, de frames van de radar 
en het zonnescherm zijn daarbij vervangen voor rekening van de fabrikant. Na deze 
grote modificatieprogramma’s zijn echter nieuwe problemen ontstaan en voorts hebben 
sommige modificaties niet het gewenste effect gehad. Er zijn nog een aantal "show 
stoppers" te weten: het defect raken van de uiteinden van de tubes en de gebrekkige 
robuustheid van de voorzijde van de romp ter hoogte van de verbinding met de tube.  
 
Tijdens een overleg in het Verenigd Koninkrijk tussen Kustwacht, DMO en de fabrikant 
Delta in november heeft laatstgenoemde aangegeven niet langer garantie te geven op de 
geleverde boten en ook op toekomstige werkzaamheden en leveranties aan de Kustwacht 
geen garantie te geven. Voorts is de Kustwacht te kennen gegeven dat slechts nog 
diensten of goederen geleverd zouden worden tegen betaling vooraf. Deze voorwaarden 
zijn voor de Kustwacht onacceptabel. Alles wijst erop dat tussen de partijen een 
onherstelbare vertrouwensbreuk is ontstaan. Een lange(re) termijn relatie tussen de 
Kustwacht en Delta wordt daarom niet meer voorzien.  
 
In december is het Marinebedrijf naar Curaçao gekomen om te bezien of er voor dat 
bedrijf een rol weggelegd zou kunnen zijn t.a.v. het hogere onderhoud en het leveren 
van technische expertise. In maart 2007 worden de eerste adviezen van het 
Marinebedrijf verwacht.  
 
De projectleiding van DMO zoekt voorts naar alternatieven voor de uitvoering van het 
hogere onderhoud aan de romp en tubes.  
 
Voor de voortstuwing wordt nu een rechtstreekse relatie opgebouwd met Volvo Penta uit 
Zweden. Hieruit dient een contract voort te komen voor de levering van onderdelen en 
technische expertise. Als tijdelijke oplossing bestaat een klant-leverancierrelatie tussen 
de Kustwacht en een Volvo dealer in Nederland.  
 
Door de problemen met de fabrikant en het uitvoeren van de modificatieprogramma's is 
een deel van de vereiste technische opleidingen nog niet afgerond. Het betreft hier het 
gedeelte van de polyesterbehandeling en het lijmwerk.  
 
De levering van onderdelen is gedurende het gehele project stroef gegaan door de 
moeizame communicatie met de fabrikant. 
 
Aan het einde van 2006 waren vijf van de twaalf boten operationeel inzetbaar. Eén 
Superrhib was niet inzetbaar vanwege een tijdens een patrouille opgelopen schade, zes 
Superrhibs waren niet inzetbaar vanwege de garantieproblemen.  
 
De voorzichtige verwachting is dat op korte termijn (maart 2007) het aantal operationele 
Superrhibs zal toenemen tot 8. Indien echter geen oplossing wordt gevonden voor de 
    49 

Kustwacht voor de Nederlandse Antillen & Aruba  Jaarverslag 2006 
 
        Hare Majesteit wordt rondgeleid over de nieuwe locatie op St. Maarten 
 
Aanpassing steunpunt Aruba 
Het steunpunt Aruba beschikt sinds 2001 over een volwaardig steunpuntgebouw. 
Doordat het personeelsbestand de afgelopen jaren gestaag was gegroeid, groeide dit 
steunpunt langzaam uit zijn jasje. Hierdoor is besloten het bestaande pand uit te breiden 
c.q. aan te passen. De bouwwerkzaamheden zijn eind augustus gestart en zullen naar 
verwachting in februari 2007 worden afgerond. Naast de uitbreiding van het pand zal het 
gebouw door het completeren van het wegennet in de nabijheid van het gebouw op de 
marinierskazerne Savaneta beter worden ontsloten.  
 
Onderhoudsprogramma 
Het onderhoudsprogramma voor de bestaande Kustwacht infra is in zijn geheel 
afgewerkt. Het belangrijkste project betrof het groot onderhoud van het 
Kustwachtcentrum op de marinebasis Parera.  
 
 
 
4.3 OVERIG MATERIEEL 
Beveiligde communicatieapparatuur 
De nieuwe, beveiligde apparatuur voor de communicatie tussen varende eenheden, 
steunpunten en RCC (Chuchubi-netwerk) is in 2006 aangeschaft en geïmplementeerd. De 
eerste ervaringen met het systeem zijn zeer positief.  
Wapens en munitie 
In 2006 zijn twee nieuwe types wapens in gebruik genomen. Voor beide wapens zijn 
opleidingen verzorgd; hierdoor zijn de vuurwapendocenten van de Kustwacht bevoegd 
het overige personeel te instrueren. Met betrekking tot één van deze wapens is door de 
openbaar ministeries van zowel de Nederlandse Antillen als Aruba toestemming gegeven 
voor het gebruik van de zgn. “less lethal” munitie. De Colt SMG is inmiddels uitgefaseerd.  
    51 

Kustwacht voor de Nederlandse Antillen & Aruba  Jaarverslag 2006 
 
 
 
 
 
 
 
 
 
 
Cutter op volle zee 
 
 
 
HOOFDSTUK 5 
FINANCIËLE VERANTWOORDING 
 
 
 
    53 

Kustwacht voor de Nederlandse Antillen & Aruba  Jaarverslag 2006 
• Inzet Defensiemiddelen: onder deze uitgavenpost worden de personele en materiële 
exploitatiekosten inzichtelijk gemaakt, die samenhangen met de inzet van door Defensie 
beschikbaar gestelde operationele eenheden (het fregat, de patrouillevliegtuigen en de 
helikopters). Deze uitgaven worden niet meegenomen in de financiële verdeelsleutel ter 
belasting van de deelnemende landen. 
 
Steeds wordt kort aangeduid welke mutaties en onderliggende oorzaken hebben 
bijgedragen aan de herziening van de oorspronkelijke (ontwerp)begroting 2006.  
 
 
5.3 MUTATIES OP DE BEGROTING 2006 
 
De herziene begroting 2006 is ten opzichte van de ontwerpbegroting 2006 toegenomen 
met een bedrag van 5.358 K€ (incl. koerscorrecties). 
 
Alle bedragen in € 
Ontwerp Herziene 
(x 1.000) Verschil 
3 4
Begroting begroting 
 
Lokaal personeel 6.078 5.945 -133
Defensiepersoneel 2.362 2.687 325
Personele exploitatie 1.940 2.257 317
Materiële exploitatie 2.825 3.477 652
Totaal exploitatie 13.205 14.365 1.160
Investeringen 2.107 6.510 4.403
Walradar 6.028 5.423 - 605
Totaal excl. defensiemiddelen 21.340 26.298 4.958
Inzet Defensiemiddelen 6.236 6.636 400
Fokker F-60 15.000 15.000 0
Totaal KW NA&A 42.576 47.934 5.358
    Tabel 5-1. Van ontwerp- naar herziene begroting 2006 
 
De belangrijkste verschillen tussen de herziene begroting 2006 en de ontwerpbegroting 
2006 worden hieronder kort toegelicht (zie tabel 5-1).  
 
Exploitatie 
De negatieve bijstelling met 133 K€ van de post lokaal personeel werd veroorzaakt door 
een wijziging van beleidslijn t.a.v. de kwalitatieve vulling van de formatie. In overleg met 
de personeelsdiensten van de landen is de huidige beleidslijn het personeel eerst dan te 
bevorderen als aan alle functie-eisen wordt voldaan en voldoende ervaring is opgedaan 
om een functie met een hogere rang adequaat te vervullen. Tevens is de 
budgetteringssystematiek aangepast, waarbij beter rekening wordt gehouden met de 
gemiddeld jonge personeelspopulatie. 
 
                                                                 
3
 Zoals geaccordeerd door de RMR op 28 januari 2005. 
4
 Zoals geaccordeerd door de RMR op 29 september 2006. 
    55 

Kustwacht voor de Nederlandse Antillen & Aruba  Jaarverslag 2006 
walradarketen. Dit contract kent een waarde van 6,1 M€ (excl. infrastructuur, fysieke 
beveiliging en ILS contract). 
 
Inzet Defensiemiddelen 
In de herziene begroting is rekening gehouden met de structurele verhoging vanaf 2006  
van het aantal jaarlijkse vlieguren AS-355 met 200 uur en de verlaging van het jaarlijkse 
aantal vlieguren met de Lynx boordhelikopter met 100 uur. Naast de gewijzigde tarieven 
per vaardag en vlieguur heeft dit geleid tot een positieve bijstelling ad 400 K€ van de 
post inzet defensiemiddelen 
 
 
5.4 REALISATIE 2006 T.O.V. HERZIENE BEGROTING 2006 
 
Per uitgavenpost worden hieronder de verschillen als opgenomen in tabel 5-2 nader 
toegelicht.  
 
 
Alle bedragen in € Herziene Realisatie Verschil Realisatie 
(x 1.000) begroting (A) (B) (B-A) % 
Lokaal personeel 5.945 6.245 300 105 %
Defensiepersoneel 2.687 2.455 -232 91 %
Overige Personele Exploitatie 2.257 1.658 -599 74 %
Materiële exploitatie 3.477 3.544 66 102 %
Totaal exploitatie 14.365 13.901 -464 97 %
Investeringen 6.510 5.319 1.191 82 %
Walradar 5.423 4.463 960 82 %
Totaal BZK 26.298 23.683 -2.615 90 %
Inzet Defensie Middelen (IDM) 6.636 5.872 -764 88 %
Luchtverkenning (Fokker F-60) 15.000 6.124 -8.876 41 %
Totaal Kustwacht 47.934 35.679 -12.255 74 %
Tabel 5-2. Realisatie KWNA&A 2006 
 
Ten behoeve van een ordelijke jaarafsluiting en de verrekening die tijdig tussen Defensie 
en Binnenlandse Zaken & Koninkrijksrelaties dient plaats te vinden, is het noodzakelijk 
het financiële jaar van de Kustwacht reeds per 30 november af te sluiten. Hierdoor kan 
de controlerende accountantsdienst, de Audit Dienst Defensie (ADD), reeds in december 
zijn afsluitende werkzaamheden verrichten en tijdig een accountantsverklaring afgeven 
bij het verrekenstuk zoals dit door Defensie bij BZK wordt ingediend. Betaling door BZK 
aan Defensie kan hierdoor nog in hetzelfde jaar plaatsvinden.  
 
De verantwoording over 2006 bevat de feitelijke uitgaven in december 2005 en de eerste 
elf maanden van 2006. Per datum afsluiting, 30 november 2006, bedroegen de totale 
uitgaven t.l.v. hoofdstuk IV van de Rijksbegroting 23,7 M€.  De Inzet Defensiemiddelen 
incl. Fokker F-60 betreffen wèl de uitgaven over de periode januari – december 2006, 
aangezien deze niet hoeven te worden verrekend met BZK. 
 
    57 

Kustwacht voor de Nederlandse Antillen & Aruba  Jaarverslag 2006 
• hogere uitgaven voor reizen ad 79 K€ als gevolg van het intensiveren van 
contacten met partnerorganisaties en de toename van dienstreizen tussen de 
eilanden van het Koninkrijk i.v.m. opleidingen en onderhoud van de cutters; 
• een onderrealisatie van 213 K€ van het budget voor voorziening woningruimte 
door het fors lagere aantal detacheringen op Sint Maarten. Hierdoor zijn de 
verwachte (hoge) uitgaven voor daggeldvergoedingen en huisvestingskosten 
aanzienlijk lager uitgevallen; 
• een onderrealisatie van 448 K€ door de vertraging in de voorgenomen verwerving 
van onderzoekscapaciteit voor het uitvoeren van tactisch onderzoeken en 
onderzoeken naar de interne integriteit. Implementatie hiervan wordt nu vanaf 
begin 2007 verwacht.  
 
5.4.4 Materiële exploitatie 
 
Herziene 
Alle bedragen in €  Ontwerp- Realisatie  Verschil  
Mutaties begroting 
 
 (x 1.000) begroting (B) (B-A) 
(A) 
Materiële exploitatie 
2.825 652 3.477  3.544 66 
Tabel 5-6. Realisatie materiële exploitatie 
 
De overrealisatie van  66 K€ in de materiële exploitatie heeft een aantal oorzaken, 
waarvan de belangrijkste zijn: 
• Een overschrijding van het onderhoudsbudget van de cutters met 343 K€ als 
gevolg van duurder dan verwacht onderhoud aan de cutters en het te laag 
begroten van een uitgebreide dokking van één van de cutters.  
• Een onderrealisatie van 144 K€ op het budget voor data- en telecommunicatie als 
gevolg van het door een leverancier in 2006 niet tijdig kunnen aanbieden van 
facturen. Dit zal in 2007 leiden tot een inhaalslag op deze kostensoort. 
• Een onderrealisatie op munitie en geneeskundig materieel van 95 K€ als gevolg 
van het niet tijdig doorbelasten van uitgaven door Defensie. 
• Een overrealisatie van 278 K€ op het budget voor brandstoffen, als gevolg van de 
bovenplanmatig gerealiseerde vaaruren en de fors gestegen brandstofprijzen op 
de wereldmarkt en het niet in het calculatietarief verwerkte verschil in 
brandstofprijzen op de verschillende eilanden.  
• Een onderrealisatie van 60 K€ op het budget voor kleine bedrijfsmatige 
investeringen door het fors lager uitvallen van het aantal vervangingen van 
kantoorapparatuur. 
 
5.4.5 Investeringen  
 
Herziene 
Alle bedragen in € Ontwerp- Realisatie Verschil 
Mutaties 
begroting 
(x 1.000) begroting (B) (B-A) 
(A) 
Investeringen 2.107 4.403 6.510 5.319 -1.191
Tabel 5-7. Realisatie investeringen  
 
De in de herziene begroting 2006 opgenomen overloop van investeringsbudget (exclusief 
de walradar) uit het begrotingsjaar 2005, is slechts ten dele in het begrotingsjaar 2006 
gerealiseerd. Hierdoor vond per saldo – wederom - een onderrealisatie van 1,2 M€ 
    59 

Kustwacht voor de Nederlandse Antillen & Aruba  Jaarverslag 2006 
Walradarketen 
 
Alle bedragen in € Ontwerp- Herziene Realisatie Verschil 
Mutaties 
(x 1.000) begroting begroting (A) (B) (B-A) 
Interim-oplossing walradar 425 -18 407 629 222
Walradarketen ABC 5.353 -337 4.766 3.680 -1.182
Projectteam 250 250 154
TOTAAL WALRADAR 6.028 -605 5.423 4.463 -960
 Tabel 5-9. Realisatie walradarketen  
 
De onderrealisatie van 960 K€ ten opzichte van de herziene begroting 2006 betreft een 
vrijval van het budget ter hoogte van 800 K€ en een herfasering van 160 K€ naar 2007. 
Naar verwachting wordt het project in 2007 ook in financiële zin volledig afgerond. 
 
In 2006 zijn de definitieve radars op Curaçao (volledig) en Bonaire (nagenoeg volledig) 
opgeleverd en betaald.  De radars op Aruba worden in de eerste helft van 2007 
opgeleverd. 
 
De interim radars op Curaçao en Bonaire zijn gebruikt tot en met oktober, vanaf dat 
moment zijn de definitieve radars op die eilanden operationeel geworden.  
 
De hiernavolgende tabel is identiek gepresenteerd in de herziene begroting 2007, waarbij 
de daadwerkelijke realisatie over 2006 is ingevuld in kolom “2006”: 
 
RAMINGEN IN EURO 2006* 2007 2008 
  Interim-oplossing 629  
  Walradarketen ABC investering 3.680 2.660 
  Walradarketen ABC exploitatie 0 0
  Projectteam 154 50 
ONTWERP 2008 4.463 2.710
     
ONTWERP 2007 5.423 2.550
     
Herfasering investering (saldo = 0) -160 160
Vrijval -800
   Tabel 5-10. Specificatie investeringsbegroting 2006-2007 
 
Het projectbudget biedt ruimte om in 2007, na de integratie van de walradars op Aruba, 
de configuratie van de bedieningspanelen in het RCC aan te passen en te vernieuwen, 
opdat de reeds bestaande ICT-middelen in het RCC optimaal worden gecombineerd met 
de nieuwe radarmonitors. 
 
Met het daadwerkelijke gebruik van de definitieve walradars zullen jaarlijkse 
exploitatiekosten zijn gemoeid. De hiervoor benodigde fondsen zijn opgenomen onder 
“Materiële exploitatie”.  
 
    61 

Kustwacht voor de Nederlandse Antillen & Aruba  Jaarverslag 2006 
 
 
 
 
 
 
 
 
Samenwerking met Venezolaanse Kustwacht tijdens oefening Open Eyes 2006  
(geheel links een eenheid van de Venezolaanse Kustwacht, de andere eenheden zijn van de Kustwacht NA&A) 
 
 
 
 
HOOFDSTUK 6 
SAMENWERKING 
 
 
 
 
    63 

Kustwacht voor de Nederlandse Antillen & Aruba  Jaarverslag 2006 
overheidsdiensten. Dit blijkt uit de beschrijving van de verschillende cases in het eerste 
hoofdstuk van dit jaarverslag.  
 
Vermeldenswaard is dat het gebruik van de walradars meerdere keren een constructieve 
bijdrage heeft geleverd aan acties van o.a. politie (KPC, RST) en douane.  De collega-
diensten zien duidelijk de meerwaarde van dit hulpmiddel. 
 
De uitwisseling van gegevens tussen landsdiensten onderling schept een basis voor 
onderling vertrouwen die de samenwerking in het veld ten goede komt. Een verdere 
uitbouw van gegevensuitwisseling draagt bij tot een duidelijker criminalititeitsbeeld, 
hetgeen invloed heeft op het opsporings- en handhavingsbeleid. Vooral in de tweede 
helft van 2006 is een aantal zaken tot een succesvol einde gebracht dankzij tijdige info-
uitwisseling tussen en goede samenwerking van de betrokken diensten. 
 
Op zowel de ABC- als de SSS-eilanden zijn het afgelopen jaar gecoördineerde operaties 
uitgevoerd, waarbij de verschillende diensten hun krachten hebben gebundeld. Deze 
operaties waren gekoppeld aan een bepaald evenement (Bonaire Regatta), aan een 
bepaalde ‘doelgroep’ (zeeverkeer tussen Saba en St Eustatius) of een bepaald gebied 
(Spaanse Water). Behalve het signaal naar de gemeenschap dat hiermee wordt 
afgegeven, vormden deze operaties uitstekende gelegenheden om gemaakte afspraken 
in de praktijk te brengen, meer inzicht te krijgen in elkaars mogelijkheden en procedures 
en noodzakelijke aanpassingen door te voeren. 
 
Tijdens een recent Vierhoeksoverleg heeft de PG van Aruba medegedeeld dat 
Kustwachtambtenaren met een landsbesluit van benoeming tot onbezoldigd 
douaneambtenaar als zodanig kunnen optreden, daar zij in zulks geval ‘de jure’ zijn 
benoemd. Een oud knelpunt lijkt hiermee opgelost. 
 
Onder aansturing van de Openbaar Ministeries van de Landen Nederlandse Antillen en 
Aruba wordt gewerkt aan het samenstellen en analyseren van het zgn. ‘maritieme 
criminaliteitsbeeld’ ter versterking van de informatiepositie van de Kustwacht. Dit komt 
immers ten goede aan zowel het direct executief optreden als aan de trendbepaling en 
inzicht. Daarnaast biedt een goede informatiepositie mogelijkheden om tactische 
onderzoeken, gericht op de drugstransporterende organisaties, voor te bereiden. Omdat 
de ontwikkeling van de maritieme CBA van groot belang is voor de Kustwacht, zal in 
overleg met de Nederlandse Antillen en Aruba worden bezien hoe dit proces in 2007 kan 
worden versneld. De procureurs-generaal van beide landen zijn eindverantwoordelijk 
voor het proces, de Kustwacht ondersteunt waar mogelijk. Bij beide PG’s wordt erop 
aangedrongen de maritieme CBA’s van beide landen in hoge mate uniform te laten zijn 
qua opzet en uitwerking, zodat de Kustwacht er adequaat mee aan de slag kan bij de 
uitvoering van haar takenpakket. 
 
 
 
 
    65 

Kustwacht voor de Nederlandse Antillen & Aruba  Jaarverslag 2006 
7 EXTERNE COMMUNICATIE  
  
De Kustwacht hecht veel waarde aan een duidelijke en evenwichtige communicatie met 
de maatschappij. In de praktijk ziet deze communicatie er als volgt uit. 
 
 
7.1 MEDIA 
 
De woordvoering van de Kustwacht wordt primair gevoerd door de voorlichter. De 
hoofden steunpunt hebben de bevoegdheid om inzake operationele resultaten mondeling 
woordvoering te doen. De Kustwacht onderhoudt actief contacten met de media door het 
houden van persbijeenkomsten en het verzenden van persberichten.  
 
a. Persberichten 
In 2006 zijn door de Kustwacht 31 (2005: 67) persberichten verstuurd. Vooral de lokale 
media besteden veel aandacht aan deze berichten, doch ook in Nederland bestaat 
hiervoor met regelmaat belangstelling. Elk persbericht dat de Kustwacht verstuurt, wordt 
achteraf vertaald in het Papiaments en het Engels en geplaatst op de website, 
www.kustwacht.an. De persberichten worden goed bekeken. 
 
b. Persbijeenkomst 
In 2006 heeft de Kustwacht één persbijeenkomst georganiseerd, dit betrof de overdracht 
van het commando van de cutter Panter op Aruba.   
 
c. Overige persaangelegenheden 
Vanuit de media bestond veel belangstelling voor de (concept) Rijkswet Kustwacht NA&A 
en voor de introductie van de walradars. Verder kregen de volgende gebeurtenissen de 
nodige aandacht: 
 
Tien jaar Kustwacht 
Het 10-jarig bestaan van de Kustwacht is op 16 februari gevierd op Curaçao, op 
15 maart op Aruba en op 10 mei op St. Maarten. Ter ere van dit jubileum is een 
herinneringsboek uitgebracht. De eerste exemplaren zijn uitgereikt aan de 
gouverneurs van resp. de Nederlandse Antillen en Aruba, de minister-president 
van Aruba en de leden van het Presidium van de Kustwachtcommissie. 
 
Opening steunpuntgebouw St. Maarten 
Op 11 november werd het nieuwe steunpuntgebouw op Sint Maarten geopend 
door Hare Majesteit de Koningin. Zij werd door het hoofd steunpunt rondgeleid 
door het gebouw en heeft kennisgemaakt met de medewerkers.  
 
d. Specials 
Op Aruba werd voorts een presentatie verzorgd voor ATV. Doel van deze presentatie was 
de presentator van deze TV-zender meer inzicht te geven in het werk van de Kustwacht 
op Aruba. Na de presentatie werd de TV-crew in de gelegenheid gesteld mee te varen op 
de Superrhib. 
 
In september heeft dhr. Prem voor de Nederlandse publieke omroep een documentaire 
gemaakt over Curaçao, hierin kwam de Kustwacht prominent naar voren. Hij heeft 
gesprekken gevoerd met Kustwachtpersoneel en is meegevaren met een 
    67 

Kustwacht voor de Nederlandse Antillen & Aruba  Jaarverslag 2006 
De doelgroep werd gevormd door eindexamenkandidaten VSBO. Rond de 500 scholieren 
bezochten deze markt. 
 
Informatiedag IKO 2006/2007 (april) 
Op 4 april werd er een Open dag georganiseerd voor sollicitanten die reeds geschikt waren 
gevonden voor de IKO 06/07. Er werd een rondleiding georganiseerd over de basis, de 
kandidaten kregen de gelegenheid mee te varen op een Superrhib en er werd veel 
informatie verstrekt door  de afdeling Personeel & Scholing. Ca. 60 personen namen deel 
aan deze Open dag. 
 
Informatie dag VSBO St. Paulus (april) 
Op Bonaire vond een informatie dag plaats voor de studenten van het VSBO. De voorlichter 
en een medewerker van personeelszaken zorgden voor de informatieverstrekking.  
 
Banenmarkt ‘Ban Sigui’ Rotterdam (oktober) 
Op 18 oktober werd er een banenmarkt georganiseerd in Rotterdam. Het ging om een 
project van ‘Ban Sigui’, dat als oogmerk heeft Antillianen die terug willen keren naar de 
Antillen aan een baan te helpen.  
 
Studie- en beroepenmarkt Aruba (november) 
Op Aruba werd op 10 en 11 november een studie- en beroepenmarkt georganiseerd in het 
Renaissance Conference Center. De stand van de Kustwacht was druk bezocht op deze 
twee dagen, er was veel interesse voor de Initiële Kustwacht Opleiding (IKO)  
 
Studie- en beroepenmarkt Curaçao (november) 
Op Curaçao werd op 15 en 16 november een studie- en beroepenmarkt georganiseerd in 
het World Trade Center. Duizenden eindexamenkandidaten van verschillende scholen 
bezochten deze studie - en beroepenmarkt. Ook op Curaçao was er veel interesse voor de 
IKO, er werden meer dan 300 sollicitatie formulieren uitgedeeld. 
 
 
          Veel belangstelling voor de Kustwachtstand op de studie- en beroepenmarkt op Curaçao 
 
    69 

Kustwacht voor de Nederlandse Antillen & Aruba  Jaarverslag 2006 
deze diensten meer inzicht te laten krijgen over de kustwachtorganisatie, vooral 
op personeelsgebied. 
 
 
7.5 BEZOEKENDE DELEGATIES 
 
De volgende functionarissen en instanties bezochten in 2006 de Kustwacht:  
 
De Surinaamse minister van Defensie, de gezaghebber van Curaçao, een delegatie van 
de Venezolaanse Marine, de Nederlandse minister van Verkeer en Waterstaat, de Militaire 
Inlichtingen en Veiligheidsdienst (MIVD), de  Nederlandse minister van Binnenlandse 
Zaken en Koninkrijksrelaties en de minister-president van de Nederlandse Antillen.  
 
Rondleidingen werden georganiseerd voor de immigratiedienst, Servisio Kontrol i 
Seguridat Curaçao, de Kontiki Zeeverkenners, de Centrale Politiedienst en de 
Veiligheidsdienst Nederlandse Antillen. Het steunpunt Aruba is bezocht door de 
Statenleden van de Nederlandse Antillen en Aruba, de stichting Sonrisa (verzorging 
verstandelijk gehandicapten), de Parkrangers van Arikok en de brandweer Aruba.  
 
    71 

Kustwacht voor de Nederlandse Antillen & Aruba  Jaarverslag 2006 
Bijlage - Toelichting op de meting van de operationele inzet 
6
Kustwachteenheden 
 
Het proces van KW operationele activiteiten is in onderstaand model (model 1) 
schematisch weergegeven. Ten behoeve van de taakuitvoering is er een tweeledige inzet. 
Ten eerste voert de KW preventieve patrouilles uit, waarbij de aandacht over het 
verantwoordelijkheidsgebied verdeeld wordt. Hierbij wordt de frequentie waarmee en de 
tijden waarop delen van het verantwoordelijkheidsgebied worden bezocht, primair 
aangepast aan de hand van ervaringen en informatie met betrekking tot aanlanding van 
verdovende middelen (de “vermeende markt”). Ten tweede reageert de KW op basis van 
informatie. 
 
Als “informatie” worden aangemerkt waarnemingen van eigen eenheden, inlichtingen van 
of via de inlichtingendienst en meldingen van derden. Wanneer actuele informatie over 
vermeend ongewenst gedrag of een noodsituatie binnenkomt, zal deze geëvalueerd 
worden en indien mogelijk worden aangevuld met historische gegevens of informatie van 
andere bronnen. Vervolgens wordt een patrouillerende eenheid en/of opgeroepen 
eenheid ter plekke gezonden teneinde vermeend ongewenst gedrag of een (vermeende) 
noodsituatie vast te stellen en (hier tegen) op te treden.  
 
Indien ter plekke niets wordt aangetroffen kan dit zijn oorzaak vinden in: 
• onjuiste informatie; 
• de komst van de Kustwacht heeft de criminelen afgeschrikt (voorkomen); 
• te laat ter plaatse; 
• onvoldoende waarnemend vermogen. 
 
In die gevallen kan derhalve niet succesvol opgetreden worden. Tenslotte is het mogelijk, 
dat er wel een vaartuig en/of personen wordt aangetroffen, maar dat er geen sprake is 
van een verdachte of noodsituatie (niets vastgesteld). Ook dan wordt uiteraard verder 
niet opgetreden.
                                                                 
6
 Afkomstig uit APB 2005-2009 
    73 

Kustwacht voor de Nederlandse Antillen & Aruba  Jaarverslag 2006 
De effectiviteitmeting is opgesplitst in twee delen: de effectiviteit van het 
reactievermogen en de effectiviteit van het kustwachtoptreden.  
 
In het eerste geval gaat het erom of, na het ontvangen van een als ‘valide’ 
geclassificeerde melding betreffende een vermeende noodsituatie of vermeend 
ongewenst gedrag, binnen de gestelde reactietermijn een kustwachteenheid is ingezet.  
 
In het tweede geval gaat het erom of, nadat door een ter plekke gearriveerde 
kustwachteenheid een noodsituatie of ongewenst gedrag is geconstateerd, door deze of 
andere kustwachteenheden succesvol is opgetreden. 
 
Schematisch is de procesgang als volgt weer te geven: 
 
Meting effectiviteit reactievermogen 
• Melding vermeende noodsituatie of vermeend ongewenst gedrag: 
o Melding niet als valide beoordeeld (bijv. onvolledige melding of betreft situatie buiten 
verantwoordelijkheidsgebied) -> registratie ‘niet-valide melding’. 
o Melding als valide beoordeeld dan inzet kustwachteenheid of assistentie -> registratie 
‘valide melding’. 
• Inzet kustwachteenheid of assistentie: 
o Kustwachteenheid of assistentie niet beschikbaar -> registratie ‘geen inzet’ 
o Kustwachteenheid of assistentie beschikbaar -> registratie ‘inzet’ mits binnen gestelde 
reactietijd. 
• Resultaat: aantal malen inzet kustwachteenheid of assistentie gedeeld door aantal valide 
meldingen. 
 
Meting effectiviteit kustwachtoptreden 
• Constatering noodsituatie of vermeend ongewenst gedrag: 
o Ingezette kustwachteenheid neemt niets waar of na onderzoek blijkt geen sprake te zijn 
van een noodsituatie of vermeend ongewenst gedrag -> registratie ‘geen noodsituatie’ 
of ‘geen ongewenst gedrag’ 
o Ingezette kustwachteenheid constateert een noodsituatie of ongewenst gedrag -> 
registratie ‘noodsituatie’ of ‘ongewenst gedrag’ 
• Beëindiging noodsituatie of vermeend ongewenst gedrag: 
o Kustwachteenheid treedt niet op (bijv. verdacht vaartuig weet met hoge snelheid te 
ontsnappen) -> registratie ‘noodsituatie of ongewenst gedrag niet beëindigd’ 
o Kustwachteenheid treedt op en beëindigt noodsituatie of ongewenst gedrag -> 
registratie ‘noodsituatie of ongewenst gedrag beëindigd’ 
• Resultaat: aantal malen noodsituatie of ongewenst gedrag beëindigd gedeeld door aantal malen 
noodsituatie of ongewenst gedrag geconstateerd.  
 
 
    75 

