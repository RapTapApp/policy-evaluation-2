 Ministerie van Defensie 
 
   
  Postbus 20701 
 
  2500 ES Den Haag 
  Telefoon (070) 318 81 88 
  Fax (070) 318 78 88 
    
 
De Voorzitter van de Tweede Kamer 
Aan 
der Staten-Generaal 
Plein 2 
2511 CR Den Haag  
Afschrift aan De Voorzitter van de Eerste Kamer 
der Staten-Generaal 
Binnenhof 22 
2513 AA Den Haag 
 
 
Datum 5 juli 2007 
Ons kenmerk DMO/DB/2007014183 
Onderwerp Voortstuwing ‘Landing Platform Dock’ (LPD)-2 
 
 
Het project tweede ‘Landing Platform Dock’ (LPD-2) behelst de bouw en indienststelling van 
een tweede amfibisch transportschip voor het Commando zeestrijdkrachten. Met mijn brief 
van 19 maart 2002 (Kamerstuk 27 564, nr. 4) heb ik u geïnformeerd over de resultaten van 
de verwervingsvoorbereiding van dit project. Het LPD-2, ‘Johan de Witt’, wordt momenteel 
door de bouwmeester, Schelde Marine Bouw (SMB), gereedgemaakt voor overdracht aan het 
ministerie van Defensie. Hiertoe zijn onder meer zogenaamde werfproeftochten uitgevoerd. 
Met deze brief informeer ik u over een probleem met de voortstuwing dat het noodzakelijk 
maakt de formele overdracht van het schip uit te stellen. 
 
In de periode van september 2006 tot en met maart 2007 zijn er drie werfproeftochten met 
het LPD-2 geweest. Tijdens deze proefvaarten en tijdens de tussenliggende aanvullende 
dokperiodes is zoals gebruikelijk een aantal onvolkomenheden geconstateerd. Enkele 
hiervan hadden betrekking op de voortstuwing.  
 
Nadat deze onvolkomenheden leken te zijn weggewerkt, is onlangs tijdens beproevingen met 
het schip in het Caribisch gebied opnieuw een probleem met de voortstuwing ontstaan. 
Hoewel het schip de beproevingen heeft kunnen voltooien en op eigen kracht is teruggevaren 
naar Nederland, heb ik de geplande overdracht van het schip van de bouwmeester aan het 
 
 
 
Pagina  1/2

