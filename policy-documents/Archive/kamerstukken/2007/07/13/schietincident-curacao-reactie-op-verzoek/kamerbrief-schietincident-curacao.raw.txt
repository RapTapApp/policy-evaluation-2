Ministerie van Defensie 
 
 
 
Postbus 20701 
2500 ES Den Haag 
Telefoon (070) 318 81 88 
Fax (070) 318 78 88 
 
 
 
 
 
Aan De Voorzitter van de Tweede Kamer 
 
  
der Staten-Generaal 
 
 
Plein 2 
 
 
2511 CR Den Haag 
 
 
13 juli 2007 
Datum 
S/2007020270 
Ons kenmerk 
Schietincident Curaçao (reactie op verzoek 07-DEF-B-006) 
Onderwerp 
 
 
Met de brief ‘Reactie verzoek VCD inzake schietincident Curaçao’ van 15 maart jl. (TK 30 800 
X, nr. 76) heb ik u geïnformeerd over de toenmalige stand van zaken m.b.t. een 
schietincident op 30 januari jl. op het oefenterrein Wacawa te Curaçao, waarbij een 
vissersboot materiële schade opliep. In deze brief heb ik tevens de afwikkeling van het 
schietincident toegelicht en gemeld dat zowel de Commandant Zeemacht in het Caribisch 
Gebied (CZMCARIB) als het Openbaar Ministerie (OM) van de Nederlandse Antillen een 
onderzoek hebben ingesteld. CZMCARIB heeft naar aanleiding van het schietincident een 
tijdelijk schietverbod afgekondigd, hangende de uitkomsten van beide onderzoeken. Met 
deze brief informeer ik u over de laatste stand van zaken. 
 
Het OM van de Nederlandse Antillen heeft het incident nog in onderzoek en terzake nog 
geen beslissing genomen. Het onderzoek van CZMCARIB is afgerond en wordt momenteel 
beoordeeld door de Commandant Zeestrijdkrachten. Op 26 juni jl. is het schietverbod tijdelijk 
en met inachtneming van de benodigde veiligheidsmaatregelen opgeschort voor een 
statische schietoefening. Deze schietoefening is vanuit operationeel oogpunt noodzakelijk 
onder meer vanwege de aanvang van het orkaanseizoen op 1 juli 2007, waarin na een 
orkaanpassage door de lokale autoriteiten mogelijk een beroep kan worden gedaan op 
militaire bijstand door CZMCARIB.  
 
Bij beantwoording datum, ons kenmerk en onderwerp vermelden. 
 
Pagina  1/2

