Di    rectie Internationale Zaken 
 
 
De Voorzitter van de Tweede Kamer 
 
der Staten-Generaal 
 
Postbus 20018 
 
2500 EA  's-GRAVENHAGE  
 
      
 
      
 
      
 
      
      
uw brief van uw kenmerk ons kenmerk datum 
    
            IZ 2007/1050 11 mei 2007 
onderwerp doorkiesnummer bijlagen 
 Verslag Landbouw- en Visserijraad         
 
Geachte Voorzitter, 
 
Met deze brief informeer ik u over de uitkomsten van de Landbouw- en Visserijraad die op 
8 mei jl. in Brussel plaatsvond. In deze brief ga ik ook in op de vragen uit het Schriftelijke 
Overleg, die ik op 3 mei jl. van u ontving. 
 
Na intensieve onderhandelingen bereikte de Raad een politiek akkoord over een 
verordening met welzijnsnormen voor vleeskuikens. De Raad hield voorts een beleids-
debat over cross compliance en besprak de compromisvoorstellen voor de uitfasering van 
de interventiemogelijkheid voor maïs en de financiering daarvan. De Commissie presen-
teerde voorts een voorstel om de opkoopregeling voor suikerquota aantrekkelijker te 
maken, waarover de Raad vervolgens kort debatteerde.  
 
De Raad stelde ook conclusies vast over de onlangs gehouden conferentie “Animal 
welfare - improving by labeling” en over betere regelgeving in de sectoren plantenrassen 
Ministerie van Landbouw, 
en zaden. Onder diversen kwam een groot aantal onderwerpen aan bod. Commissaris 
Natuur en Voedselkwaliteit 
Kyprianou informeerde de Raad over Aviaire Influenza (AI) en de veterinaire onderhande-
Directie Internationale 
lingen tussen de Europese Commissie en Rusland en Commissaris Fischer Boel gaf uitleg 
Zaken 
over de stand van zaken in de WTO-onderhandelingen en over de stand van de onderhan-
Bezuidenhoutseweg 73 
delingen over economische partnerschapsovereenkomsten met groepen van landen uit 
Postadres: Postbus 20401 
2500 EK  's-Gravenhage Afrika, het Caraïbisch gebied en de Stille Oceaan (ACS-landen). 
Telefoon: 070 - 3786868 
 
Fax: 070 - 3786100 
De Raad heeft geen overeenstemming bereikt over de herstelmaatregelen voor aal en 
 
implementatie van de internationale afspraken over het herstelplan van blauwvintonijn. 
 
De Raad van juni zal hierop terug komen. Uit het verloop van de discussie waarbij het aal- 
 
en tonijnvoorstel gezamenlijk werden behandeld, bleek dat er voor het compromis over 
 
het aalherstelplan in deze fase geen gekwalificeerde meerderheid bestond. 
 
 
Voorstel voor een meerjarenherstelplan voor blauwvintonijn in de oostelijke 
Atlantische Oceaan en de Middellandse Zee 
Voor blauwvintonijn is mijn inzet er steeds op gericht geweest de afspraken in het kader 
van de International Commission for the Conservation of Atlantic Tunas (ICCAT) zo spoedig 
mogelijk in de communautaire wetgeving te implementeren.  
 

   
Datum Kenmerk Paraaf: Vervolgblad 
11 mei 2007 IZ 2007/1050 3 
 
Aangaande het schonen van waterbodems wordt jaarlijks het saneringsprogramma 
Waterbodem Rijkswateren aan uw Kamer aangeboden. In het programma staan de 
saneringen die in het begrotingsjaar worden aangepakt en wordt een doorkijk naar de 
volgende jaren gegeven. De saneringen hebben tot doel de goede ecologische toestand 
die de Kaderrichtlijn Water vereist, te realiseren. 
 
Nederland zal in afwachting van een Europese aalverordening nog geen nationale 
instandhoudingsmaatregelen treffen. Uitzondering hierop is het IJsselmeer waar de 
visserij-inspanning reeds is gereduceerd met 50%. Dit omdat ik verwacht dat ook over dit 
onderwerp besluitvorming in juni mogelijk is.  
 
Cross compliance 
Aan de hand van een vragenlijst van het Voorzitterschap sprak de Raad uitvoerig over het 
communautaire stelsel van randvoorwaarden, oftewel cross compliance. De Raad stemde 
in met het voornemen van het Voorzitterschap om tijdens de Raad van 11 en 12 juni 
raadsconclusies aan te nemen over cross compliance, gebaseerd op de conclusies van het 
recente Commissierapport over dit onderwerp. Dit betekent dat de Raad zich kan vinden 
in het voornemen van de Commissie om over enkele onderdelen van het voorstel dit 
najaar een besluit te nemen in de Raad en een aantal andere zaken via beheerscomité-
procedure te regelen. Het gaat erom zo spoedig mogelijk een aantal wijzigingen in het 
randvoorwaardenbeleid te kunnen doorvoeren om een efficiënter stelsel te bewerk-
stelligen van milieu-, dierenwelzijns- en voedselveiligheidsvoorwaarden waaraan boeren 
aan moeten voldoen om in aanmerking te komen voor inkomenssteun.  
 
Ik heb aangegeven dat het belangrijk is dat er een eenvoudig, transparant, uitvoerbaar en 
betaalbaar controle- en kortingensysteem is zonder daarbij afbreuk te doen aan het 
uitgangspunt van het principe van cross compliance. In de Raad bleek een aantal lidstaten 
zich in grote lijnen te kunnen vinden in de brief die ik begin april, in samenspraak met 
mijn collega’s uit Denemarken, Ierland en Frankrijk, aan de Commissie heb gezonden. 
Samen kunnen we ons sterk maken voor verbetering en vereenvoudiging van het systeem, 
zoals op het gebied van harmonisatie van het controlepercentage, de mogelijkheid van 
vooraankondiging van controles, toepassing van tolerantie voor kleine overtredingen en 
de invoering van een de minimis bij de oplegging van een randvoorwaardenkorting.  
 
De Raad sprak zich nu niet uit over de het doel en reikwijdte van cross compliance; 
eventuele veranderingen daarin zullen in de discussie rondom de health check van het 
Gemeenschappelijk Landbouwbeleid (GLB) in 2008 meegenomen worden. Wel zijn de 
lidstaten het met elkaar eens dat de wijzigingen die op de korte termijn kunnen worden 
doorgevoerd niet mogen leiden tot een verhoogde lastendruk voor boeren of 
controlediensten.  
 
Voorstel opschorten interventiemogelijkheid maïs en het voorstel financiering 
interventies door Europees Oriëntatie- en Garantiefonds voor de landbouw (EOGFL)  
De Raad kon zich vinden in de voorgestelde aanpak van het Voorzitterschap om de het 
geleidelijk afbouwen van de interventiemogelijkheid voor maïs. Het compromis dat 
voorlag, leidt tot introductie van een interventieplafond voor de komende twee jaar en 
afbouw tot nul in het derde jaar.  
 

   
Datum Kenmerk Paraaf: Vervolgblad 
11 mei 2007 IZ 2007/1050 5 
 
Vleeskuikens 
Na een stevige discussie en scherpe onderhandelingen heeft de Raad uiteindelijk een 
politiek akkoord bereikt over een welzijnsrichtlijn voor vleeskuikens. Een grote meerder-
heid van lidstaten stemde in met een compromisvoorstel van het Duitse voorzitterschap. 
Het compromis kan als volgt worden samengevat. 
 
De bezettingsgraad is de centrale norm voor het reguleren van dierenwelzijn. De 
bezettingsgraad is een maximum voor het aantal gehouden vleeskuikens (uitgedrukt in 
2
kg/m ). Alle bedrijven moeten hieraan in 2010 voldoen. De richtlijn schrijft voor dat de 
2 2
maximale bezettingsgraad 33 kg/m mag bedragen. Een verhoging tot 39 kg/m is mogelijk 
als veehouders voldoen aan een aantal extra eisen in de huisvesting (ammoniak, CO , 
2
2
vochtigheid en temperatuur). Een extra verhoging met 3 kg/ m is mogelijk als het bedrijf 
gedurende 2 jaar de welzijnsregels niet heeft overschreden en de laatste 7 koppels een 
sterftepercentage van maximaal ca. 3,5% vertonen.  
 
Lidstaten zijn verplicht sterfte, voetzoollaesies (en andere welzijnsindicatoren) te 
monitoren. De wijze van monitoring en het markeren van de welzijnsproblemen door de 
lidstaten wordt nader op EU-niveau uitgewerkt en geüniformeerd (via comitologie). Als uit 
de monitoring welzijnsproblemen (sterfte, voetzoollaesies, etc.) blijken, moeten lidstaten 
voorzien in passende maatregelen ter verbetering daarvan. Lidstaten dienen de resultaten 
van deze monitoring te rapporteren aan de Commissie. De Commissie komt voor 2012 met 
een rapport aan de Raad en het Parlement over de ontwikkeling van welzijnsindicatoren 
op basis van monitoringsresultaten en wetenschappelijke inzichten. Ook komt de 
Commissie voor 2010 met een rapport over de invloed van genetische factoren op 
geconstateerde gebreken die resulteren in een slecht welzijn van vleeskuikens. 
 
Ook het onderwerp etikettering is onderdeel van de richtlijn. Voor 2009 komt de 
Commissie met een rapport aan de Raad en het Parlement over de mogelijke invoering 
van een verplichte etikettering van kippenvlees en -producten dat is gebaseerd op het 
voldoen aan de Europese welzijnsnormen. Dit rapport gaat ook in op de economische 
gevolgen en de conformiteit met de regels van WTO. De Commissie zal dan ook met 
wetgevingsvoorstellen komen waarbij rekening wordt gehouden met huidige praktijken 
voor vrijwillige etikettering. Tot slot voorziet de richtlijn in de verplichting voor lidstaten 
op het vlak van training en ondersteuning van pluimveehouders. 
 
Het Kabinet is voorstander van EU-regelgeving op het gebied van dierenwelzijn waaronder 
een voorstel voor een welzijnsrichtlijn van vleeskuikens. Mijn inzet was er dan ook op 
gericht om een politiek akkoord te bereiken. Het uitblijven van een politiek akkoord zou 
leiden tot een dieptepunt in het vertrouwen om op Europees niveau tot een welzijnsricht-
lijn voor vleeskuikens te komen en bovendien een slecht signaal zijn naar de Europese 
burger en consument. Het oorspronkelijke voorstel voor een vleeskuikenrichtlijn dateert 
namelijk van 2005 en kon tot twee maal toe niet op voldoende steun rekenen. De ver-
wachting was dat de komende drie voorzitterschappen het voorstel voor vleeskuikens niet 
zouden agenderen, ingeval een politiek akkoord nu zou uitblijven.  
 
 

   
Datum Kenmerk Paraaf: Vervolgblad 
11 mei 2007 IZ 2007/1050 7 
 
Commissaris Kyprianou ging in ieder geval uit van een tweeledige benadering: (1) 
etikettering met soort van EU-herkomstaanduiding en op basis van EU-basiseisen om 
producenten te helpen producten te verkopen; (2) mogelijkheid open houden om verder 
te gaan (vrijwillige etikettering). In deze conferentie hadden lidstaten nog veel vragen 
over etikettering maar werd een grondig debat over dit onderwerp verwelkomd.  
 
Tijdens de conferentie is niet gesproken over negatieve etikettering. De vraag is ook of 
zulke etikettering überhaupt mogelijk of toegestaan is. Negatieve etikettering heeft 
handelspolitieke effecten. Het kan hierbij gaan om de situatie dat producten van de 
handel worden uitgesloten als ze niet beschikken over een bepaald positief etiket, of om 
de situatie dat ze alleen op de markt mogen worden gebracht als ze vergezeld gaan van 
een etiket met een negatieve strekking. Handelsbeperkende maatregelen zijn alleen 
toegestaan als er binnen Europese kaders een belang bestaat dat een inbreuk op de vrije 
handel rechtvaardigt. 
 
Het verbeteren van dierenwelzijn op Europees niveau is een onderdeel van het coalitie-
akkoord. Ik ben dan ook zeer geïnteresseerd in het door de Commissie op te stellen 
rapport over etikettering voor dierenwelzijn. Etikettering kan de consument stimuleren 
om producten te kopen die onder goede dierenwelzijnseisen zijn geproduceerd. 
Tegelijkertijd geeft etikettering (met name vrijwillige etikettering) een kans aan produ-
centen die verder gaan dan de EU-basiseisen. Het is zaak dat etikettering op EU-niveau 
transparant en betrouwbaar geschiedt. Het ontwikkelen van objectieve normen is hiervoor 
nodig. Het Europese onderzoeksproject Welfare Quality levert hieraan een belangrijke 
bijdrage.  
 
Zodra de Commissie haar rapport oplevert, kan ik me ook een beter beeld vormen van de 
mogelijkheden en diverse vormen van Europese etikettering. U kunt er echter op ver-
trouwen dat ik mij actief zal opstellen.  
 
Betere regelgeving in de sectoren plantenrassen en zaden 
Ik onderschrijf de conclusies die de Raad aannam over betere regelgeving in de sectoren 
plantenrassen en zaden en kijk uit naar vervolgstappen die onder meer moeten bijdragen 
aan het verlagen van de lastendruk en betere regelgeving. Het initiatief dat het Britse 
Voorzitterschap toentertijd nam om te komen tot een vereenvoudiging en verbetering van 
de regelgeving op het gebied van het in de handel brengen van zaaizaad en plantgoed 
van land- en tuinbouwgewassen was de opmaat voor de huidige conclusies. Het is goed 
dat de Commissie dit onderwerp nu verder oppakt.  
 
Diversen 
A) WTO-onderhandelingen 
Commissaris Fischer Boel gaf een korte toelichting op de stand van zaken van de WTO-
onderhandelingen. Om de Doha Ronde eind 2007 af te kunnen ronden wordt het overleg 
op hoog niveau nu geïntensiveerd. Zo is tijdens de recente besprekingen in New Delhi, 
waar de handelsministers van de EU, VS, Brazilië, India (G4) plus Japan en Australië (G6) 
elkaar troffen, overeengekomen de onderhandelingen in G4/G6-verband te intensiveren.  
 
 

   
Datum Kenmerk Paraaf: Vervolgblad 
11 mei 2007 IZ 2007/1050 9 
 
Dit neemt niet weg dat de Europese Commissie van plan is de discussie over een vorm van 
verplichte (en vrijwillige) etikettering opnieuw te starten. In het in 2006 gepresenteerde 
Actieplan Dierenwelzijn zet de Europese Commissie in op transparantie richting de 
consument.  
 
B) Aviaire Influenza 
Commissaris Kyprianou informeerde de Raad schriftelijk over de stand van zaken.  
 
De preventieve vaccinatie tegen vogelgriep en daarmee de afzet van producten van 
gevaccineerde dieren heeft mijn volle aandacht. Op dit moment werk ik aan de Nationale 
Agenda Diergezondheid, waarin het toekomstige diergezondheidsbeleid voor de periode 
2007-2013 wordt beschreven. Vaccinatie en de afzet van producten van gevaccineerde 
dieren komt hierin nadrukkelijk aan de orde. Tevens vormt deze Nationale Agenda 
Diergezondheid de Nederlandse inbreng in de Europese discussie van de herziening van 
het Europese Diergezondheidsbeleid. Hiermee wordt bovenstaande onderwerpen ook 
nadrukkelijk op de Europese agenda geplaatst. 
 
C) Rusland 
De recente onderhandelingen met Rusland hebben helaas nog steeds niet geleid tot 
concrete resultaten. Commissaris Kyprianou meldde de Raad dat hij zich krachtig zal 
blijven inzetten voor een gunstig resultaat zodat ook dierlijke en plantaardige producten 
uit Polen weer zo spoedig mogelijk op de Russische markt worden toegelaten.  
 
De Raad heeft niet gesproken over diertransporten. Ten algemene geldt echter dat de 
Transportverordening op 5 januari 2007 van kracht is geworden. De chauffeurs en 
verzorgers van de dieren moeten allen een opleiding hebben gevolgd en vervoerders 
moeten kunnen aantonen dat zij voldoen aan de eisen uit de verordening. Ook de 
voertuigen moeten aan allerlei eisen voldoen. Verder biedt de verordening voldoende 
mogelijkheden om overtreders te sanctioneren. Het is van belang te onderkennen dat in 
principe transport van dieren op een welzijnsvriendelijke manier kan gebeuren.  
 
D) Onderhandelingen met ACS-landen 
Op verzoek van de Spaanse delegatie had het voorzitterschap de onderhandelingen van 
de EU met de ACS-landen (landen in Afrika, het Caraïbisch Gebied en de Stille Oceaan) 
geagendeerd. Bij deze onderhandelingen gaat het over het afsluiten van Economische 
Partnerschapsakkoorden (EPA’s). De Europese Commissie heeftin april een voorstel 
gedaan voor volledig vrije markttoegang van de ACS-landen tot de EU-markt. Zij stelt voor 
om per 1 januari 2008 alle invoertarieven en -quota af te schaffen op producten die onder 
het huidige handelsregime nog niet volledig zijn geliberaliseerd. Op dit moment komt 
ongeveer 97% van de ACS-export de EU tariefvrij en quotavrij binnen. Het voorstel betreft 
voornamelijk quota en tarieven op landbouwproducten zoals rundvlees, zuivel, granen, 
groente en fruit. Voor suiker en bananen zouden langere overgangstermijnen gaan 
gelden. 
 
Spanje, gesteund door enkele andere lidstaten, verklaarde dat het voorstel van de 
Commissie het evenwicht in gevaar kan brengen van de in 2006 hervormde 
marktordeningen suiker en bananen.  
 

   
Datum Kenmerk Paraaf: Vervolgblad 
11 mei 2007 IZ 2007/1050 11 
 
Bijlage 1 
 
De volgende punten zijn als A-punt, dat wil zeggen zonder verdere discussie, door de Raad 
aangenomen: 
 
- Aanneming van een verordening van de Raad houdende opening van tarief-
contingenten voor de invoer in Bulgarije en Roemenië van ruwe rietsuiker voor de 
voorziening van raffinaderijen in de verkoopseizoenen 2006/2007, 2007/2008 en 
2008/2009; 
- Aanneming van een verordening van de Raad tot wijziging van Verordening (EG) 
nr. 527/2003 houdende machtiging tot het aanbieden en leveren voor recht-
streekse menselijke consumptie van bepaalde uit Argentinië ingevoerde wijnen 
waarop oenologische procedés zijn toegepast waarin niet is voorzien bij 
Verordening (EG) nr. 1493/1999; 
- Aanneming van een voorstel voor een verordening van de Raad tot vaststelling 
van technische maatregelen voor de instandhouding van bepaalde over grote 
afstanden trekkende visbestanden en tot intrekking van Verordening (EG) nr. 
973/2001; 
- Aanneming van een verordening van de Raad tot vaststelling van maatregelen 
voor het herstel van de tongbestanden in het Westelijk Kanaal en de Golf van 
Biskaje;  
- Aanneming van een voorstel voor een besluit van de Raad en de vertegen-
woordigers van de regeringen van de lidstaten van de Europese Unie, in het kader 
van de Raad bijeen, betreffende de ondertekening en de voorlopige toepassing 
van de Overeenkomst in de vorm van een briefwisseling inzake "Overeengekomen 
beginselen voor de modernisering van het bestaande systeem voor het gebruik 
van de trans-Siberische routes" tussen de Europese Gemeenschap en haar 
lidstaten enerzijds en de Russische Federatie anderzijds, en de instelling van een 
egalisatiemechanisme door de lidstaten; 
- Aanneming van een besluit van de Raad betreffende de praktische en procedurele 
regelingen inzake de benoeming door de Raad van twee leden van de jury en het 
toezichts- en adviespanel voor de communautaire actie "Culturele Hoofdstad van 
Europa"; 
- Aanneming van een voorstel voor een verordening van de Raad tot wijziging van 
bijlage I bij Verordening (EEG) nr. 2658/87 met betrekking tot de tarief- en 
statistieknomenclatuur en het gemeenschappelijk douanetarief; 
- Raadgevend Comité voor het vrije verkeer van werknemers; Benoeming van 
mevrouw Kristine DOLGIHA, ter vervanging van mevrouw Daiga ERMSONE, 
aftredend lid voor Letland; 
- Raad van Beheer van de Europese Stichting tot verbetering van de levens- en 
arbeidsomstandigheden; Benoeming van mevrouw Kristne DOLGIHA, ter 
vervanging van mevrouw Daiga ERMSONE, aftredend plaatsvervangend lid voor 
Letland; 
- Raadgevend Comité voor het vrije verkeer van werknemers; Benoeming van de 
mevrouw Polixeni EDREMITI MALAKASI, ter vervanging van de heer Andreas 
KARIDIS, aftredend lid voor Griekenland; 
 

