

1  Inleiding en samenvatting 
 
 
 
Niemand heeft voorafgaand verlof nodig om door de drukpers gedachten of 
gevoelens te openbaren, behoudens ieders verantwoordelijkheid volgens de 
wet 
 
 
Deze wetstekst (artikel 7, lid 1 uit de Grondwet) omvat het fundament van de 
vrijheid van meningsuiting, mede bepalend voor Nederland en de Nederlandse 
cultuur. Immers preventieve censuur wordt uitgesloten. Dit is ook het fundament 
waarop Radio Nederland Wereldomroep (RNW) zijn primaire taak uitvoert, nu en in 
de toekomst, wereldwijd en in negen (2006) talen. 
 
De noodzaak voor een Nederlandse internationale publieke omroep is het 
afgelopen jaar alleen maar toegenomen. Door de toenemende spanningen en de 
grote hoeveelheid ‘brandhaarden’ in de wereld komt de vrijheid van meningsuiting 
en dus de persvrijheid wereldwijd, in toenemende mate onder druk te staan, laat 
staan dat er sprake kan zijn van pluriformiteit. In deze wereld neemt de 
Wereldomroep als onpartijdige, objectieve maar vooral onafhankelijke 
informatiebron en facilitator van dialoog een belangrijke positie in.  
 
MJP 2006-2010 
In het meerjarenplan 2006-2010 schreven wij dat de Wereldomroep zijn positie als 
gezaghebbende internationale omroep verder wilde versterken. Als belangrijke 
aandachtspunten voor de komende jaren werden aangegeven (1) voortdurende 
verbetering en vernieuwing van de distributiekanalen; (2) een crossmediale 
aanpak op basis van het mediagedrag van de doelgroepen; (3) een sterke centrale 
journalistieke aansturing; (4) uitbreiding van de samenwerking met zowel 
buitenlandse radiostations en mediapartners, als maatschappelijke organisaties 
in binnen- en buitenland en (5) intensivering van de samenwerking met de 
binnenlandse publieke omroepen. 
 
De organisatie ligt op koers, zowel intern, als extern. De hoofdlijn van het 
meerjarenplan 2007-2011 is dan ook voortgaan met het in de afgelopen jaren 
ingezette beleid. En op de in het vorige meerjarenplan aangegeven weg. Het plan 
2007-2011 is dan  ook vooral een nadere concretisering voor de komende tijd. 
 
Inhoudelijk/crossmediaal 
1
De drie kerntaken van Radio Nederland Wereldomroep blijven ongewijzigd : het 
informeren van Nederlanders en Nederlandstaligen in het buitenland, het 
verstrekken van onafhankelijke informatie in landen met een 
informatieachterstand en het verspreiden van een realistisch beeld over 
Nederland in het buitenland.  
 
                                                 
1
 In het in mei 2006 door het kabinet ingediende wetsvoorstel voor een nieuwe Mediawet worden 
zowel deze kerntaken als de onafhankelijke positie van de Wereldomroep opnieuw bevestigd en 
vastgelegd. 
Radio Nederland Wereldomroep -  Meerjarenplan 2007 - 2011                                                                              2/37 

 
60 jaar Wereldomroep 
Een belangrijke mijlpaal in 2007 vormt het zestigjarig bestaan van Radio 
Nederland Wereldomroep. Dit jubileum zal intern en extern (in binnen- en 
buitenland) uitgebreid worden gemarkeerd met onder meer een open dag, 
internationale conferenties en radiodocumentaires in alle talen. Bij al deze 
activiteiten wordt intensief samengewerkt met partnerorganisaties en -stations. 
Een jubileumprogramma wordt nader uitgewerkt, het accent zal komen te liggen 
op het najaar.  
 
Prestatieovereenkomst 
Met als uitgangspunt de taken van de Wereldomroep vindt een onafhankelijk 
onderzoek door het kabinet (OCW) plaats naar het onderscheidend vermogen van 
het media-aanbod van de Wereldomroep, alsmede naar de rol van 
breedbandinternet in de distributiemix.  
De uitkomsten van dit onderzoek vormen mede de basis voor het afsluiten van 
een zogeheten prestatieovereenkomst als onderdeel van het meerjarenplan 2008-
2012. Dit sluit prima aan bij de interne werkwijze van de Wereldomroep, waar voor 
2
2007 al wordt gewerkt met (externe) targets voor bereik voor partnerstations en 
websites, evenals met (interne) productienormen voor medewerkers. 
 
Financiën 
De forse bezuinigingen uit Balkenende II betroffen de periode tot en met 2007. 
Eerder is aangegeven dat de laatste ‘tranche’, €1,1 mln. het risico met zich mee 
bracht dat er fors zou moeten worden gesneden in de programmering en dat 
nader overleg met het ministerie zou plaatsvinden, iets dat als gevolg van het 
vallen van het Kabinet geen reële optie is. 
Bij het opstellen van de begroting voor 2007 is alles op alles gezet om niet te 
hoeven snijden in de programmering. Dat is gelukt, maar daar ligt wel een aantal 
ambitieuze doelstellingen aan ten grondslag, met name op het gebied van 
distributie (samenwerking derden en contracten). 
 
 
 
                                                 
2
 Onderzoek naar het bereik van kortegolf is zodanig duur, dat dat slechts af en toe kan 
plaatsvinden. Ter illustratie, de BBC World Service geeft jaarlijks meer uit aan onderzoek en 
monitoring dan het gehele jaarbudget van de Wereldomroep.  
Radio Nederland Wereldomroep -  Meerjarenplan 2007 - 2011                                                                              4/37 

2.3  Websites 
 
De Wereldomroep kent zeventien websites, elk met een eigen doelgroep. De 
onderlinge herkenbaarheid in vorm en inhoud is groot, waarbij elke site een eigen 
identiteit heeft die aansluit bij de doelgroep. De nieuwssites in alle talen worden 
voortdurend geactualiseerd met eigen nieuwsbulletins. Meerdere malen per dag 
worden achtergrondverhalen geproduceerd, die vertaald en bewerkt op de 
verschillende sites geplaatst kunnen worden en die passen bij de identiteit van de 
Wereldomroep.  
 
Ook op de websites zal centrale sturing en onderlinge samenwerking tot meer 
efficiency op de redacties moeten leiden. De energie die daardoor vrijkomt moet 
worden aangewend voor het vaker actualiseren en verbijzonderen van de sites, en 
het beter zichtbaar maken van de waardevolle content. Hierdoor zullen 
doelgroepen zich beter bediend voelen en vaker terugkomen. Daarmee komt ook 
een groter publiek in aanraking met de (radio)programma’s die op de sites in 
verschillende vormen worden aangeboden. 
 
Internet blijft ook op journalistiek gebied voorlopig nog een medium van trial and 
error. Daarbij wordt eigen creativiteit op deelsites gestimuleerd, maar is centrale 
bepaling van de succesfactoren van groot belang. Daaruit worden nieuwe 
strategieën ontwikkeld die tot een substantieel hoger webbezoek in 2007 moeten 
leiden. Interactiviteit met luisteraars en webbezoekers en personalisatie van het 
nieuws staan daarbij hoog op de agenda. 
 
2.4  Specialismen 
 
De specialistenredactie (met specialisten in Hilversum, Den Haag, Brussel, 
Warschau en Amman) voorziet alle redacties van radio- en internetbijdragen, 
analyses en commentaren over ontwikkelingen binnen de vakgebieden, die in het 
verlengde liggen van de missie en taken van RNW. De gekozen specialismen 
worden primair bepaald op basis van die taken, maar zijn anders dan die van de 
binnenlandse omroep, immers, wat er al is, maken wij niet zelf. Mede daardoor 
kan de Wereldomroep aanvullend en onderscheidend zijn.  
 
Europa is een journalistiek speerpunt voor 2007. Inmiddels is een meertalige 
redacteur/verslaggever aan de redactie in Brussel toegevoegd en een nieuwe post 
geopend in Warschau. Andere speerpunten in de komende periode zijn onder 
meer: 
• Internationaal recht: Joegoslavië tribunaal, Internationale Strafhof, 
berechting van grote schenders van mensenrechten elders; 
• Vrede en Veiligheid: de Nederlandse missie in Afghanistan, terrorisme in 
Nederland; 
• Nederland en Migratie: de lusten en de lasten, het integratieproces, bezien 
in Europees perspectief, waarbij speciale aandacht zal bestaan voor 
arbeidsmigratie uit de nieuwe Europese landen. 
 
Het is de bedoeling dat deze specialisten een verdere bijdrage leveren aan het 
vergroten van de zichtbaarheid en het bereik van de Wereldomroep. Zo wordt het 
leveren van commentaar en bijdragen aan buitenlandse media verder uitgebreid. 
Op dit moment maken onder andere de BBC, CNN, SBS (Australië) gebruik van de 
Radio Nederland Wereldomroep -  Meerjarenplan 2007 - 2011                                                                              6/37 

3  Nederlandse activiteiten 
 
 
De Nederlandstalige programma’s vormen het hart van de productie van de 
Wereldomroep. Zij zijn in de eerste plaats de basis voor het informeren van 
Nederlandstaligen in het buitenland, een van de kerntaken van RNW. Maar de 
output vormt deels óók de basis voor onderwerpen en programma’s die, vertaald 
of in aangepaste aanpak, anderstaligen informeren over de ontwikkelingen in 
Nederland, Europa en de wereld.  
 
De Nederlandse programma’s kennen verschillende doelgroepen: emigranten,  
overwinteraars, vakantiegangers, expats, militairen en zeevarenden in de hele 
wereld.  
 
In de missie van de Nederlandse afdeling worden deze groepen duidelijk 
gemarkeerd en de radio, internet en televisieproducties worden. 
specifiek geformatteerd voor deze groepen. Met andere woorden: een Europees 
zomerprogramma (in Europa wordt de programmering in de zomermaanden 
speciaal gericht op de vele vakantiegangers) heeft een andere opbouw en inhoud 
dan een werelduitzending. De vakantieganger heeft recente kennis van 
ontwikkelingen uit Nederland. Dat geldt in mindere mate voor de overwinteraar, 
die voor een aantal maanden het land verlaat. De expat heeft door plaats, werk en 
tijd weinig mogelijkheden langdurig te luisteren en heeft daardoor een andere 
informatiebehoefte. De emigrant heeft inhoudelijk minder interesse in nieuws, 
maar wel in grote ontwikkelingen in het oude vaderland. 
 
 
3.1  Programmering 
 
Conform de in het vorige meerjarenplan voorgenomen koers (focus op 
doelgroepen) zijn omvangrijke wijzigingen doorgevoerd in het programmaschema, 
waarbij de verschillende doelgroepen op maat worden bediend. Zo zijn er nieuwe, 
speciale programma’s voor de vakantiegangers ontwikkeld met nieuws, service-
informatie en muziek. Nieuwslijn, het programma voor expats, emigranten en 
overwinteraars, is volledig aangepast aan de eisen van deze tijd. Er is een 
onderscheid in de vroege en late programma’s omdat dan andere groepen 
luisteraars afstemmen op RNW. In het eerste half uur kent Nieuwslijn nu een 
uitgekiende mix van nieuwsberichten en actualiteiten, in het tweede deel elke dag 
een thematisch programma, onder meer over de Nederlandse taal, 
ontwikkelingssamenwerking, cultuur, Europa, religie/levensbeschouwing en 
wetenschap.  
 
Met KRO/RKK, IKON en EO zijn afspraken gemaakt over aanlevering van 
levensbeschouwelijke programma’s, waarin ontwikkelingen vanuit Nederland 
worden belicht. In 2007 wordt deze samenwerking met de publieke omroepen 
geëvalueerd en kan dan omgezet worden in een meerjarenovereenkomst tot 2010. 
 
Inmiddels is gestart met het inzetten van alle journalisten van de Nederlandse 
afdeling voor alle platformen: radio, televisie en internet. Via een 
trainingsprogramma, opgezet door RNTC (het aan de Wereldomroep verbonden 
internationale trainingscentrum), hebben journalisten nieuwe vaardigheden 
Radio Nederland Wereldomroep -  Meerjarenplan 2007 - 2011                                                                              8/37 

Voor het uitzendschema van 2007 wordt de zendtijd van Onderweg uitgebreid met 
een uur in de middag. Voortbouwend op het succes van Onderweg is een 
programma ontwikkeld voor zeevarenden, in samenwerking met RTV Rijnmond. In 
het eerste kwartaal van 2007 wordt dit programma geëvalueerd en bij bewezen 
succes wordt hiervoor een structurele samenwerking aangegaan met RTV 
Rijnmond. 
 
 
3.5  Uruzgan.FM 
 
Samen met 3FM maakt de Wereldomroep voor de Nederlandse militairen in 
Afghanistan en hun families in Nederland Uruzgan.FM. Voor de gehele duur van de 
missie. Ook lokale omroepen in Nederland in gebieden waar veel militairen 
wonen, zijn bij het experiment betrokken. Aan de uitzending is ook een website 
verbonden, waarop militairen in Afghanistan met vrienden en familie in Nederland 
kunnen communiceren. Daarvan wordt veel gebruik gemaakt. 
 
Na evaluatie wordt bekeken of deze service in de nabije toekomst ook naar 
andere gebieden met Nederlandse militairen kan worden uitgebreid. 
 
 
3.6  Websites 
 
De Nederlandstalige websites zijn opnieuw vormgegeven en nu zodanig 
ingedeeld, dat elke doelgroep moeiteloos de weg kan vinden naar de informatie, 
die voor hem of haar het meest relevant is. Radio- en televisieproducties van de 
Wereldomroep zijn via de eigen website, maar ook op tal van andere websites en 
via podcasting beschikbaar gemaakt. Vanaf 2007 zal het gehele aanbod van de 
Wereldomroep op alle denkbare internetplatformen beschikbaar en 
downloadbaar zijn. 
 
Dagelijks wordt een e-mail bulletin verzonden naar zo’n tienduizend abonnees en 
abonneegroepen. Zo gaat het nieuws van de Wereldomroep naar andere 
gebruikers dan radioluisteraars over de hele wereld. Daarnaast zal de bestaande 
productie van nieuwsbulletins via sms-service, webradio en podcasting in 2007 
worden uitgebreid.  
 
 
3.7  Wereldkrant 
  
Om de vakantiegangers beter te bedienen is een pilot gestart met een - op basis 
van het al aanwezige en digitaal vastgelegde materiaal - dagelijkse nieuwskrant 
van zes pagina’s op pdf-formaat, met het laatste Nederlandse en internationale 
nieuws. Gedurende de zomermaanden werd de Wereldkrant elke ochtend voor 8 
uur ’s morgen per e-mail verstuurd naar ruim duizend campings en hotels met 
veel Nederlandse gasten. Ook in het buitenland wonende Nederlanders toonden 
belangstelling voor deze vorm van dagelijkse nieuwsservice.  
Dit experiment zal in de zomer van 2007 worden gecontinueerd en uitgebreid. Via 
een doelgerichte marketingcampagne zal dit nieuwe journalistieke product 
breder bekend worden gemaakt teneinde het bereik te vergroten.  
Radio Nederland Wereldomroep -  Meerjarenplan 2007 - 2011                                                                              10/37 

De vormgeving van de Engelstalige website is verbeterd. Inhoudelijk biedt de 
site naast nieuws en actualiteiten ondersteuning van de documentaires met 
speciale dossiers en is er veel ruimte voor 'Wereldomroeponderwerpen' als 
mensenrechten, ontwikkelingssamenwerking en natuurlijk Nederland. Op het web 
biedt Amsterdam Forum de mogelijkheid om onderwerpen aan te dragen en 
vragen in te dienen die in het radioprogramma gesteld worden. De uitzendingen 
zijn downloadbaar via het web, in 2007 zal die service verbeterd worden. 
 
Voor de Engelstalige activiteiten specifiek voor Afrika, zie paragraaf 4.6. 
 
 
4.2  Spaans 
 
De Spaanstalige uitzendingen en websites zijn vooral gericht op Latijns Amerika 
en de Caraïben. Maar ook in het Spaans sprekende gedeelte van de Verenigde 
Staten groeit de belangstelling voor de programma’s van de Wereldomroep snel. 
 
De in de afgelopen tijd gestarte projecten zullen grotendeels het beleid in 2007 
bepalen. Eén daarvan is een samenwerking met Radio Exterior van Spanje en 
Radio France Internationale, voor de productie van gezamenlijke 
achtergrondprogramma’s. Daarbij zijn ook organisaties in de regio betrokken. Een 
daarvan is ALER, een netwerk van 114 radiostations in Latijns Amerika, en partner 
van RNW. De Europese Unie is, in het kader van het stimuleren van regionale 
integratieprocessen in Latijns-Amerika, zeer geïnteresseerd in dit project. 
 
Op het thema Media & Politiek zijn de Spaanstalige programmamakers een 
omvangrijk samenwerkingsverband aangegaan met het Institute for Multiparty 
Democracy (IMD) en Free Voice. De vaak nog broze democratieën in Latijns 
Amerika kampen met een complexe en moeizame relatie tussen media en 
politiek. In het kader van dit project zullen regionale seminars in Centraal Amerika 
en de Andeslanden worden georganiseerd. Tevens worden er trainingen gegeven 
voor politici en journalisten in de verschillende landen.  
 
Na de succesvolle productie van twee radiodocumentaires en de organisatie van 
twee seminars in Nederland en Mexico Stad over vrouwenmoorden in Ciudad 
Juárez (Mexico), zal er ook in 2007 prioriteit geven worden aan het thema geweld 
tegen vrouwen. De erbarmelijke situatie op dit gebied in Guatemala zal speciale 
aandacht krijgen in de uitzendingen en kan onderdeel worden van het lokale 
debat, via de organisatie van internationale seminars, waarvoor samenwerking 
met  NGO’s zal worden gezocht. 
 
De Spaanstalige website heeft een sterke positie verworven door de opiniërende 
artikelen en de mogelijkheid om daarop te reageren – waarvan veel gebruik wordt 
gemaakt. Daarnaast is een experiment gestart met het gebruik van video op de 
site, bijvoorbeeld een interview met beeldhouwer en schilder Botero over zijn 
werk over de Abu Graib gevangenis in Irak. Daar wordt veel gebruik van gemaakt. 
Het gebruik van videobeelden wordt in de komende periode uitgebreid, de 
journalisten hebben de beschikking gekregen over twee videocamera’s om zelf 
opnamen mee te maken. De uitzendingen zijn op te vragen en te downloaden via 
de website, in 2007 zal die service verbeterd worden. 
 
Radio Nederland Wereldomroep -  Meerjarenplan 2007 - 2011                                                                              12/37 

4.4  NAAS (Nederlandse Antillen, Aruba en Suriname) 
 
De redactie NAAS zal zich de komende tijd primair bezighouden met het 
uitbouwen en verdiepen van de brugfunctie tussen de Surinaamse, Arubaanse en 
Antilliaanse gemeenschappen in Nederland enerzijds, en de inwoners van deze 
drie gebieden anderzijds.  
 
In Suriname (in het Nederlands en Sarnami) vervullen de uitzendingen van de 
Wereldomroep een speciale functie, die vergelijkbaar is met die van Radio 1 in 
Nederland. Ook op de Antillen en Aruba vormt de Wereldomroep een integraal 
onderdeel van het lokale medialandschap. Daar wordt uitgezonden in het 
Nederlands en in het Papiamentu. Op de Antillen en Aruba zal worden onderzocht 
of ook behoefte is aan andere taaluitzendingen (Engels en Spaans).  
 
De Wereldomroep heeft posten geopend in Willemstad en Paramaribo met eigen 
journalistieke medewerkers 
 
Om nog meer een brug tussen gemeenschappen te zijn, is het zaak dat de 
Wereldomroep een sleutelbegrip wordt in de allochtone media in Nederland. De 
banden met lokale en regionale zenders (specifiek voor Antillianen en 
Surinamers) worden aangehaald. Er zal ook gekeken worden naar een 
samenwerkingsverband met een binnenlandse zender/omroep bij het 
vervaardigen van een speciaal op Antilliaanse en Surinaamse Nederlanders 
gerichte uitzending.  
 
Inhoudelijk staat de komende tijd de politieke- en staatsrechtelijke relatie tussen 
de Antillen en Nederland hoog op de agenda. De Wereldomroep ziet dit als een 
inhoudelijke prioriteit. Het onderwerp biedt een kans om te zorgen voor een 
duidelijke, objectieve berichtgeving over de Nederlandse politiek ten aanzien van 
dit dossier. Anderzijds kan de Wereldomroep over dit onderwerp als 
kenniscentrum dienen voor buitenlandse én Nederlandse media.  
 
Op het internet kan de nieuwe Antilliaanse/Arubaanse/Surinaamse site een 
unieke rol vervullen. Er is geen enkele partij in Nederland, Suriname en de Antillen 
die op deze gemeenschappen afgestemd nieuws, service en achtergronden bij het 
nieuws zo grootschalig via het internet aanbiedt. De website voor enerzijds Aruba 
en de Nederlandse Antillen en anderzijds Suriname zullen duidelijker uit elkaar 
getrokken worden en helderder toegankelijk zijn voor de verschillende 
doelgroepen. Op deze twee sites functioneert internet ook als zelfstandig 
medium, wat wil zeggen dat er naast de verdiepende aanvullingen op de radio-
uitzendingen ook aparte journalistieke producties worden gemaakt, alleen voor 
de website. Ook zijn er langere versies te horen van interviews die in de 
radioprogramma’s zijn uitgezonden.
 
 
 
4.5  Arabisch 
 
Met een Arabischtalige, journalistieke website wil de Wereldomroep een brug 
slaan tussen de Arabische wereld en het Westen, en vooral Nederland. In het 
huidige gepolariseerde klimaat, waarbij het Westen en de Arabisch-Islamitische 
Radio Nederland Wereldomroep -  Meerjarenplan 2007 - 2011                                                                              14/37 

Er is een start gemaakt om ook een vergelijkbaar netwerk van Engelstalige 
partnerstations te ontwikkelen. Het accent wordt daarbij gelegd op de distributie 
van thematische Engelstalige programma’s uit Hilversum, het gebruik van reeds 
bestaande Engelse programmaonderdelen die van belang zijn voor Afrika, het 
opzetten van coproducties tussen de Wereldomroep en Afrikaanse stations en het 
uitwisselen van programma’s tussen Engelstalige Afrikaanse radiostations 
onderling.  
 
In het kader van deze samenwerking met Engelstalige Afrikaanse stations wordt 
vanaf 2007 gezocht naar bijdragen van Afrikaanse stations, die opgenomen 
kunnen worden in de Engelstalige programma’s van Radio Nederland 
Wereldomroep. Vooral het programma A Good Life (over 
ontwikkelingssamenwerking) komt in aanmerking voor deze vorm van 
samenwerking. 
 
De kleinschalige Franstalige website ondersteunt de productie van BARN. Om 
deze site actueel te houden worden ook de centraal aangeleverde headlines voor 
de site in het Frans vertaald
 
 
4.7  Portugees voor Brazilië 
 
De dagelijkse Portugese uitzendingen zijn eind 2005 gestaakt. De activiteiten 
worden op bescheidener schaal voortgezet. De gekozen constructie is gebaseerd 
op die in Afrika, BARN (Bureau Afrique Radio Nederland). 
 
Vooralsnog betreft dit een experiment. Er zijn afspraken gemaakt, die vooral 
kwantitatief zijn (aantal uitzendingen per jaar, aantal partnerstations). Aan het 
eind van de experimenteerperiode (augustus 2007) zal worden bezien of deze 
activiteit structureel wordt. 
 
Voor nu is gekozen voor de volgende onderdelen: 
• Een wekelijks informatief programma van 15 minuten. Twee maal per 
maand zal dit programma Nederlandse en Europese accenten hebben en 
in Hilversum worden geproduceerd. De andere  twee maal per maand ligt 
de focus op Brazilië en Latijns Amerika en zal het worden geproduceerd in 
Brazilië. 
• Het thema Afro-Brazilianen wordt verwerkt in 8 langere specials van 1 tot 
2 uur, die op cd worden verspreid onder Braziliaanse partnerstations. Er is 
in dit kader samenwerking met Cordaid, die de cd’s ook willen gebruiken in 
scholings- en trainingsprogramma’s. 
• Wekelijks wordt een programma van 60 minuten geproduceerd met 
opnamen uit de serie Live! At the Concertgebouw. Dit programma wordt in 
Hilversum samengesteld en gepresenteerd en gaat per satelliet naar 
partnerstations in Brazilië. 
• Maandelijks wordt in Hilversum de Europarade geproduceerd en 
gepresenteerd en per satelliet naar partnerstations verstuurd. 
 
Er is een eerste stap gezet met het herstructureren van de website met als doel: 
verhoging van de informatiedichtheid, duidelijker koppeling met de 
Radio Nederland Wereldomroep -  Meerjarenplan 2007 - 2011                                                                              16/37 

binnenlandse Publieke Omroep is dit door goede onderlinge samenwerking 
relatief goedkoop te realiseren. 
 
Als ‘dragers’ fungeren een wekelijkse (meertalige) serie Live! At the 
Concertgebouw,  korte series en anthologieën. Uiteraard ondersteund door een op 
maat gemaakte website. 
 
 
 
Radio Nederland Wereldomroep -  Meerjarenplan 2007 - 2011                                                                              18/37 

In andere delen van de wereld worden pogingen ondernomen om voormalige 
dictatoriale legers om te scholen tot ontwikkelingslegers. Landen worstelen 
daarbij met hun eigen militaire traditie en cultuur, waarin een belangrijke plaats 
in het sociale leven is weggelegd voor het leger.  
 
 
5.4  Het nieuwe China  
 
China maakt zich op voor de Olympische Spelen van 2008. Waar staat China, 
economisch, sociaal en maatschappelijk gezien? Wat is de rol van China in de 
globalisering, hoe verhoudt zich dat ten opzichte van andere opkomende giganten 
als India en Brazilië? Is er reden om bang te zijn voor de opkomst van China? Hoe 
gaat Europa om met China en de schending van mensenrechten? Is er verschil 
met de Verenigde Staten? 
Radio Nederland Wereldomroep -  Meerjarenplan 2007 - 2011                                                                              20/37 

 
Naast groei over de hele linie zal in 2007 extra aandacht worden gegeven aan 
nieuwe partnerschappen in Indonesië (samen met de Indonesische redactie), 
India en Afrika (in samenwerking met de vestiging in Benin).
 
 
Radio Nederland Wereldomroep -  Meerjarenplan 2007 - 2011                                                                              22/37 

Via satelliet is het ook mogelijk om internetpagina’s en radioprogramma’s te 
verspreiden naar partnerstations. Via dit IP over Satellite protocol kunnen 
partnerstations in gebieden waar dit via internet nog niet mogelijk is, 
programmaonderdelen op maat toegestuurd krijgen. In het komende jaar zal een 
proef worden gedaan met enkele partners in Latijns Amerika. 
 
Internet & Podcasting 
Via internet worden alle uitzendingen en op elk uur het laatste nieuws 
beschikbaar gesteld. Om het bereik zo groot mogelijk te maken, wordt audio in 
nagenoeg alle mogelijke formaten aangeboden zoals via Real Media, Windows 
Media, MP3, MPEG2 etc. Ook podcasting is hier inmiddels aan toegevoegd. De 
programma’s zijn daarnaast live via internet te beluisteren. Ook wordt het 
internet intensief gebruikt om programma’s voor partnerstations beschikbaar te 
stellen.  
 
Print 
Via de eerder beschreven Wereldkrant voor campings en hotels behoort ook print 
tot de mediamix van RNW. Zij het dat het (af)drukken ter plaatse gebeurt.
Radio Nederland Wereldomroep -  Meerjarenplan 2007 - 2011                                                                              24/37 

 
EXPLOITATIE NAAR ACTIVITEITEN    
(x €1.000) 2007 2006 2005 2004 
 begroting begroting werkelijk werkelijk 
          
     
BATEN     
Omroepmiddelen 42.65343.12343.79644.262
Niet-programmagebonden opbrengsten 1.076 1.032 2.518 2.006
     
Bedrijfsopbrengsten 43.72944.15546.31446.268
     
LASTEN     
Kosten voor verzorging van programma's    
Personele kosten eigen personeel 15.274 15.205 16.887 14.209
Personele kosten inhuur 770 761 1.431 1.030
Facilitaire kosten 1.440 1.482 1.496 1.486
Overige programmakosten 8.706 8.790 8.104 9.175
Afschrijvingen 1.337 1.247 1.067 1.301
 27.527 27.485 28.985 27.201
     
Kosten voor verspreiding van programma's    
Personele kosten eigen personeel 2.809 2.603 2.721 3.436
Personele kosten inhuur 142 67 278 203
Zender- en satelliethuren 4.727 5.457 4.687 5.521
Zender-/overige kosten 2.805 2.612 4.135 2.852
Afschrijvingen 628 828 807 861
 11.11111.567 12.628 12.873
     
Kosten niet rechtstreeks samenhangend met programma's   
Personele kosten eigen personeel 2.357 2.128 2.326 2.280
Personele kosten inhuur 88 83 303 360
Overige algemene kosten 1.951 2.382 2.112 2.063
Afschrijvingen 695 509 533 651
 5.0915.103 5.274 5.354
     
      
Bedrijfslasten 43.72944.15546.88745.428
     
Exploitatieresultaat 00-573840
 
Radio Nederland Wereldomroep -  Meerjarenplan 2007 - 2011                                                                              26/37 

 
Toewijzing omroepmiddelen 2007 
 
De Mediawet wijst omroepmiddelen toe voor 3 soorten activiteiten: 
• kosten voor verzorging van programma’s; 
• kosten voor verspreiding van programma’s; 
• kosten niet rechtstreeks toerekenbaar aan programma’s. 
 
De eigen middelen, bestaande uit niet-programmagebonden opbrengsten welke 
bruto zijn geboekt, worden als volgt toegerekend aan de 3 activiteiten: 
• opbrengsten uit rente, voor zover van toepassing, komen ten goede aan de 
kosten die niet rechtstreeks samenhangen met programma’s; 
• opbrengsten uit verkoop- en verhuur bij de zendstations komen ten goede 
aan de kosten voor verspreiding van programma’s; 
• alle overige opbrengsten komen ten goede aan de kosten voor verzorging 
van programma’s. 
 
Onderstaand overzicht geeft de bedragen weer, waarvoor aan de staatssecretaris 
van OC&W wordt verzocht deze ter beschikking te stellen op grond van de 
Mediawet: 
 
(x €1.000)   Kosten Overige Aanvraag 
   OpbrengstenOmroepmiddelen 
   2007 
Verzorging van programma's 27.527 1.076 26.451 
Verspreiding van programma's 11.111 0 11.111 
Algemeen Beheer 5.091 0 5.091 
Totaal  43.729 1.076 42.653 
 
Radio Nederland Wereldomroep -  Meerjarenplan 2007 - 2011                                                                              28/37 

 
Meerjarenraming 2008-2011 
    
(x €1.000.000)  2008 2009 2010 2011
     
Baten     
 44,4 45,1 45,7 46,4
Bedrijfsopbrengsten     
     
Lasten     
Kosten voor de verzorging van de programma's 27,9 28,5 28,9 29,3
Kosten voor verspreiding van programma's 11,3 11,4 11,5 11,7
Kosten niet rechtstreeks samenhangend met programma's 5,2 5,2 5,3 5,4
     
Bedrijfslasten 44,445,1 45,746,4
     
Exploitatieresultaat 0,00,0 0,00,0
 
 
Toelichting op de meerjarenraming 2008-2011 
 
Zoals in de inleiding al aangegeven, het vigerende beleid wordt de komende jaren 
gecontinueerd, er worden dus, ook financieel, geen significante wijzigingen voorzien. De 
financiële meerjarenraming opgesteld op basis van de volgende uitgangspunten: 
 
• Jaarlijks accrès 1,5% 
• Verwacht inflatiepercentage 1,5% voor alle kosten. 
• Mogelijke valuta-invloeden zijn niet meegenomen. 
 
 
Radio Nederland Wereldomroep -  Meerjarenplan 2007 - 2011                                                                              30/37 

 
Voorts zoekt de Wereldomroep samenwerking met kenniscentra zoals het 
Koninklijke Instituut voor de Tropen en Clingendael, met universiteiten zoals de 
UVA, en organisaties als Dance4 Life. RNW werkt al nauw samen met de 
ministeries van Buitenlandse Zaken en Defensie en andere (media)organisaties 
zoals Planet Internet en One World. 
 
In samenwerking met onder meer het Vredespaleis is de Wereldomroep begonnen 
aan het digitaliseren van het auditieve Neurenbergarchief. Van het unieke 
materiaal dat daardoor opnieuw ontsloten wordt, zullen in 2007, in coproductie 
met Deutsche Welle in Bonn, radiodocumentaires worden gemaakt.  
 
Deze doelstelling vertaalt zich ook in een proactieve samenwerking met diverse 
publieke en regionale omroepen, onder andere door het uitwisselen van 
producties, het delen van een correspondentennetwerk en het maken van 
meerdere coproducties per jaar. Ook registreert RNW al jaar en dag concerten en 
festivals in samenwerking met verschillende publieke omroepen en met een 
aantal gerenommeerde Nederlandse orkesten en muziekcentra.  
 
Een belangrijke samenwerking met de publieke omroepen is BVN 
Als sedert 1998 is BVN -  de gezamenlijke televisiezender van NOS/Publiek 
Omroep, Wereldomroep en VRT - het belangrijkste samenwerkingsverband op 
televisiegebied. De satellietuitzendingen van BVN zijn wereldwijd te ontvangen. 
De programmering van BVN bestaat uit een dagelijks programma van acht uur dat 
24 uur per dag in een carrouselformule wordt uitgezonden. BVN maakt een 
selectie uit de programmering van Nederland 1, 2 en 3 en de VRT netten Een en 
Ketnet/Canvas. 
De programmering van BVN zal in 2007 een aantal wijzigingen ondergaan waarbij 
er met name meer aandacht zal zijn voor de Nederlandse cultuur in brede zin. 
 
Samenwerking internationaal 
Het internationale karakter van de Wereldomroep in aanmerking genomen en de 
goede naam die RNW heeft in de wereld maakt van de Wereldomroep vaak een 
gewilde partner om mee samen te werken en/of ideeën mee te ontwikkelen.  
Zo zijn er vergaande plannen om een on line Europees portal te bouwen in een 
aantal Europese talen en een wekelijks magazine over belangrijke Europese 
zaken gezamenlijk te produceren, met een grensoverschrijdende 
multidisciplinaire redactie. De Europese Commissie heeft blijk gegeven van grote 
interesse in dit project.  
Prominente organisaties waarmee wordt samengewerkt zijn o.a.; 
• Organisaties van de Verenigde Naties zoals UNESCO,UNDP, WHO, UNHCR, 
UNICEF; 
• Regionale instellingen op het gebied van onderwijs en ontwikkeling in 
Afrika, Azië en Latijns Amerika; 
• Instellingen van de Europese Unie; 
• ITU en World Radio Conference; 
• Collega internationale omroepen waaronder Voice of America, BBC World 
Service, Radio France Internationale, Deutsche Welle, Radio Canada 
International, Radio Japan; 
• NGO’s als Amnesty International, NOVIB, Human Right’s Watch; 
 
Radio Nederland Wereldomroep -  Meerjarenplan 2007 - 2011                                                                              32/37 

 
Bijlage 2 -  
Aandeel binnenlandse omroepen in NL-programmering 
 
 
ZOMERPROGRAMMERING 2006 
 
 
 maandag t/m vrijdag omroep minuten  w/v exterm %  extern 
 
07.00 Nieuwslijn  RNW  60  12  20 
08.00 Nieuwslijn  RNW  45  9  20 
08.30 De Twaalf Provincien RNC  15  15  100 
09.00 Nieuwslijn  RNW  60  12  20 
10.00 Onderweg  RNW  60  0  0 
11.00 Onderweg  RNW  60  0  0 
12.00 Wereldnet  VPRO/RNW 45  23  51 
12.45 De Twaalf Provincien RNC  15  15  100 
13.00 Nieuwslijn  RNW  60  12  20 
14.00 Schiffers.FM/TdF AVRO/NOS 60  60  100 
15.00 Schiffers.FM/TdF AVRO/NOS 60  60  100 
16.00 Schiffers.FM/TdF AVRO/NOS 60  60  100 
17.00 Nieuwslijn  RNW  60  12  20 
18.00 Nieuwslijn  RNW  60  12  20 
22.00 Nieuwslijn  RNW  60  12  20 
23.00 Met het Oog op Morgen NOS  60  60  100 
 
TOTAAL     840  371  44 
 
 
 zaterdag  omroep minuten w/v extern % extern 
 
07.00 Nieuwslijn  RNW  60  12  20 
08.00 Nieuwslijn  RNW  30  6  20 
08.30 TROS Nieuwsshow TROS  30  30  100 
09.00 TROS Nieuwsshow TROS  60  60  100 
10.00 TROS Nieuwsshow TROS  60  60  100 
11.00 Hollands Diep  RNW  60  0  0 
12.00 Hollands Diep  RNW  60  0  0 
13.00 Spijkers met Koppen VARA  60  60  100 
14.00 Spijkers/TdF  VARA/NOS 60  60  100 
15.00 Goudmijn/TdF  KRO/NOS 60  60  100 
16.00 Goudmijn/TdF  KRO/NOS 60  60  100 
17.00 Nieuwslijn  RNW  60  12  20 
18.00 Nieuwslijn  RNW  60  12  20 
22.00 Nieuwslijn  RNW  60  12  20 
23.00 Met het Oog op Morgen NOS  60  60  100 
 
TOTAAL     840  504  60 
 
Radio Nederland Wereldomroep -  Meerjarenplan 2007 - 2011                                                                              34/37 

 
 
 
 
 
 
 
 zaterdag  omroep minuten w/v extern % extern 
 
07.00 Nieuwslijn  RNW  60  12  20 
08.00 Nieuwslijn  RNW  30  6  20 
08.30 TROS Nieuwsshow TROS  30  30  100 
09.00 TROS Nieuwsshow TROS  60  60  100 
10.00 TROS Nieuwsshow TROS  60  60  100 
11.00 Cabaret  RNW  60  0  0 
12.00 Nieuwslijn  RNW  60  12  20 
13.00 Spijkers met Koppen VARA  60  60  100 
14.00 Spijkers met Koppen VARA  60  60  100 
15.00 Goudmijn  KRO  60  60  100 
16.00 Goudmijn  KRO  60  60  100 
17.00 Nieuwslijn  RNW  60  12  20 
18.00 Nieuwslijn  RNW  60  12  20 
22.00 Nieuwslijn  RNW  60  12  20 
23.00 Met het Oog op Morgen NOS  60  60  100 
 
TOTAAL     840  516  61 
 
 
 
 
 
zondag   omroep minuten w/v extern % extern 
 
07.00 Nieuwslijn  RNW  60  12  20 
08.00 Vroege Vogels  VARA  60  60  100 
09.00 Vroege Vogels  VARA  60  60  100 
10.00 OVT   VPRO  60  60  100 
11.00 OVT   VPRO  60  60  100 
12.00 Nieuwslijn  RNW  60  12  20 
13.00 De Andere Wereld IKON  60  60  100 
14.00 Langs de Lijn  NOS  60  60  100 
15.00 Langs de Lijn  NOS  60  60  100 
16.00 Langs de Lijn  NOS  60  60  100 
17.00 Nieuwslijn  RNW  60  12  20 
18.00 Nieuwslijn  RNW  60  12  20 
22.00 Nieuwslijn  RNW  60  12  20 
23.00 Met het Oog op Morgen NOS  60  60  100 
 
TOTAAL     840  600  71 
      
 
Radio Nederland Wereldomroep -  Meerjarenplan 2007 - 2011                                                                              36/37 

