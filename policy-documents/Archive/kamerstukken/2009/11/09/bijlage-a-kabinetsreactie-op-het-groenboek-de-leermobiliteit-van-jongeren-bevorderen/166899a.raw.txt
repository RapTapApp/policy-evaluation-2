 
 
 
 
De toekomst van mobiliteit 
van lerenden 
 
Kabinetsreactie op het Groenboek ‘De 
leermobiliteit van jongeren bevorderen’ 
 
 
 
 
Datum  6 november 2009 
   
   
 

De toekomst van mobiliteit van lerenden | 6 november 2009 
Inleiding 
 
 
Op 8 juli 2009 publiceerde de Europese Commissie het Groenboek ‘De leermobiliteit van 
1
jongeren bevorderen’. Met het Groenboek wil de Europese Commissie een debat op gang 
brengen over hoe de mogelijkheden voor Europese jongeren om hun kennis en vaardigheden te 
ontwikkelen door middel van een leerperiode in het buitenland het beste kunnen worden 
vergroot. De Europese consultatie op basis van dit Groenboek loopt tot 15 december 2009. Met 
deze kabinetsreactie wil het kabinet zijn bijdrage leveren aan de discussie over de toekomst van 
de mobiliteit van lerenden. 
 
De toekomst van mobiliteit: een actueel Europees debat 
Het Groenboek haakt in op een lopend Europees debat over de toekomst van jongerenmobiliteit. 
In juni 2008 verscheen het rapport Making learning mobility an opportunity for all van het door 
2
eurocommissaris Figel’ ingestelde High Level Expert Forum on Mobility. Het Forum pleitte 
ervoor mobiliteit niet te beperken tot het hoger onderwijs, maar uit te breiden naar alle 
jongeren. Volgens het Forum zou een mobiliteitsscore van 50% in 2020 haalbaar zijn, op 
voorwaarde dat voldoende wordt geïnvesteerd in het mainstreamen van mobiliteit. Mede op 
basis van dit rapport nam de Raad in november 2008 onder Frans voorzitterschap conclusies aan 
over mobiliteit. De Raad formuleert daarin de ambitie om leermobiliteit op termijn een regulier 
3
onderdeel te maken van de opleiding van iedere jongere.  
Dit jaar komt mobiliteit terug in verschillende strategische documenten als beleidsprioriteit voor 
de komende tien jaar. Zo werd tijdens de Ministeriële Conferentie van het pan-Europese Bologna 
proces in Leuven/Louvain la Neuve een communiqué aangenomen waarin wordt afgesproken dat 
4
in 2020 ten minste 20% van de Europese afgestudeerden mobiel moet zijn geweest. In het 
zgn. Londen Communiqué dat in de aanloop naar de Ministeriële Conferentie in mei 2007 werd 
aangenomen, werd mobiliteit al gepositioneerd als one of the core elements of the Bologna 
5
Process. In EU-verband werd in mei dit jaar het werkprogramma “Onderwijs en Opleiding 2020” 
6
aangenomen waarin mobiliteit als één van de vier strategische doelstellingen wordt benoemd. 
7
Een Europese benchmark op het terrein van mobiliteit is in ontwikkeling.  
                                               
 
 
 
1
 COM(2009) 329, http://eur-lex.europa.eu/LexUriServ/LexUriServ.do?uri=COM:2009:0329:FIN:NL:PDF  
2
 http://ec.europa.eu/education/doc/2008/mobilityreport_en.pdf  
3
 Conclusies van de Raad betreffende de mobiliteit van jongeren, 20/21 november 2008, PB C 320 van 16.12.2008, 
http://www.consilium.europa.eu/ueDocs/cms_Data/docs/pressData/en/educ/104249.pdf. In het Engels luidt de 
geformuleerde ambitie: “gradually making periods of learning abroad the rule rather than the exception for all young 
Europeans” 
4
 http://www.ond.vlaanderen.be/hogeronderwijs/bologna/conference/documents/Leuven_Louvain-la-
Neuve_Communiqu%E9_April_2009.pdf. Aan het Bologna proces nemen 46 landen deel. Doel is de totstandbrenging van 
een Europese Ruimte voor Hoger Onderwijs (EHEA).  
5
 http://www.ond.vlaanderen.be/hogeronderwijs/Bologna/documents/MDC/London_Communique18May2007.pdf  
6
 Conclusies van de Raad betreffende een strategisch kader voor Europese samenwerking op het gebied van onderwijs en 
opleiding (ET 2020), 12 mei 2009, PB C 119/2 van 28.05.2009, http://eur-
lex.europa.eu/LexUriServ/LexUriServ.do?uri=OJ:C:2009:119:0002:0010:NL:PDF  
7
 In 2010 zal de Commissie hiertoe een gedetailleerd voorstel doen aan de Raad 
 Pagina 3 van 26 
 

De toekomst van mobiliteit van lerenden | 6 november 2009 
spelen bij informatievoorziening over en begeleiding van mobiliteit en het integreren van 
mobiliteit in de opleidingsprogramma’s. Tot slot komt de mobiliteit van leraren aan bod. 
Tot slot wordt in hoofdstuk 4 gekeken naar strategische trends op het terrein van 
internationalsering en de mondiale ontwikkelingen ten aanzien van mobiliteit. Een en ander leidt 
tot de conclusie dat de uitdagingen die hiermee samenhangen voor het stelsel en de instellingen 
de nationale schaal te boven gaan en vragen om een Europese aanpak. Gepleit wordt voor de 
uitwerking van een Europese internationaliseringsagenda waarin zowel acties om belemmeringen 
weg te nemen als om mobiliteit te stimuleren worden opgenomen. Deze Europese agenda dient 
gekoppeld te worden aan een financieel instrument dat verder reikt dan beurzen voor individuele 
studenten, maar internationalisering in het onderwijs in den brede ondersteunt.  
 
 
 
 Pagina 5 van 26 
 

De toekomst van mobiliteit van lerenden | 6 november 2009 
1.2 Maatschappelijke en economische meerwaarde  
Nederland moet het hebben van het buitenland. We hebben als relatief klein handelsland met 
een open economie en cultuur grote internationale belangen. Ons aandeel in de wereldhandel is 
vier keer zo groot als de omvang van onze economie zou doen verwachten. We zijn zeer 
afhankelijk van internationale handel, investeringen en samenwerking. Bedrijven en organisaties 
zijn ook steeds vaker actief buiten de landsgrenzen. Op de arbeidsmarkt is daarom behoefte aan 
personeel met internationale competenties, zoals taalvaardigheid, kennis van andere landen en 
culturen en het vermogen om zich daaraan aan te passen. Door gebrek aan voldoende daarmee 
10
toegerust personeel, loopt het MKB in Nederland naar schatting 2,7 miljard euro mis. Het is 
daarom belangrijk voor Nederland om voldoende aandacht te besteden aan het bevorderen van 
mobiliteit, zodat jongeren steeds betere aansluiting vinden met de internationaliserende 
arbeidsmarkt. 
Bij de meerwaarde die mobiliteit oplevert voor de Nederlandse maatschappij en economie kan 
onderscheid worden gemaakt tussen uitgaande mobiliteit van Nederlanders naar het buitenland 
en inkomende mobiliteit van buitenlanders naar Nederland. Uitgaande mobiliteit kan eraan 
bijdragen dat de eigen beroepsbevolking de benodigde internationale vaardigheden verwerft. 
Inkomende mobiliteit zorgt ervoor dat het buitenland binnenkomt. Expertise en ervaring die 
(hoogopgeleide) buitenlanders meenemen, draagt bij aan de internationalisering van de 
arbeidsmarkt hier te lande en kan een kwaliteitsimpuls geven door de uitwisseling van 
hoogwaardige en creatieve ideeën. Bovendien dragen beide vormen van mobiliteit bij aan een 
waardevol netwerk voor Nederlandse instellingen en bedrijven waar zij bij het internationaal 
zakendoen hun voordeel mee kunnen doen. Studenten en kenniswerkers die een band hebben 
met Nederland fungeren als ambassadeurs van het Nederlands onderwijs en bedrijfsleven. 
Wanneer specifiek naar de intra-Europese mobiliteit wordt gekeken dan speelt ook de 
ontwikkeling van Europees burgerschap een rol. Dit is in elk geval steeds een duidelijke drijfveer 
geweest achter Europese mobiliteitsprogramma’s zoals het Erasmus programma. Door een 
periode in het buitenland te wonen en te studeren, ervaren jongeren niet alleen ‘van binnenuit’ 
hoe het gastland in elkaar zit, maar ook ‘van buitenaf’ wat hun eigen land kenmerkt én wat de 
Europese landen onderling bindt. Vanuit deze visie gaat het bij Europese uitwisseling, naast de 
academische kennis die wordt opgedaan, om de culturele ervaring die de jongere opdoet. Een 
ervaring die bepalend kan zijn voor de rest van het leven en zo indirect bijdraagt aan vrede en 
veiligheid binnen Europa. 
 
1.3 Mobiliteit, aanjager van internationalisering 
Internationalisering is onmiskenbaar een trend in het onderwijs en onderzoek. Wat globalisering 
is voor de economie, is internationalisering voor het onderwijs en onderzoek. Het speelveld voor 
kennisinstellingen is in betrekkelijk korte tijd veranderd. Instellingen hebben meer en meer te 
maken met grensoverschrijdende activiteiten en initiatieven, zoals Europese samenwerking en 
internationale concurrentie. Mobiliteit van lerenden is een belangrijke, zo niet de belangrijkste, 
aanjager van internationalisering.  
                                               
 
 
 
10
 Concurrentiepositie MKB, concurreren in een nieuw Europa, SEOR, Erasmus universiteit Rotterdam (2005) 
 Pagina 7 van 26 
 

De toekomst van mobiliteit van lerenden | 6 november 2009 
onderwijs en het onderzoek. Niet alleen voor de mobiele studenten zelf, maar ook voor de 
thuisblijvers en docenten. Mobiliteit leidt dan tot een werkelijk geïnternationaliseerde 
leeromgeving die uitdagend is en jongeren optimaal voorbereidt op een toekomst in een tijdperk 
van globalisering. Het is dan ook de overtuiging van het kabinet dat internationalisering - en dus 
ook mobiliteit - bijdraagt aan de kwaliteit van het Nederlandse onderwijs en onderzoek.  
 
 Pagina 9 van 26 
 

De toekomst van mobiliteit van lerenden | 6 november 2009 
studenten (PhD-students). Dit verschil in status is een voorname bron van belemmeringen voor 
de mobiliteit. Voor jonge kunstenaars die hun kunstopleiding reeds hebben afgerond voert de 
14
Nederlandse overheid geen specifiek mobiliteitsbeleid. Wel erkent het kabinet de soms lastige 
inkomenssituatie van kunstenaars die net zijn afgestudeerd. De Wet Werk en Inkomen 
Kunstenaars (WWIK) heeft ondermeer als doel jonge kunstenaars te ondersteunen in het 
opbouwen van een beroepspraktijk. Ook voor jonge ondernemers kent Nederland geen specifiek 
mobiliteitsbeleid. Beleid gericht op het bedrijfsleven sluit in de regel aan bij de levensfase van de 
onderneming, niet van de ondernemer. Zo bestaan er in Nederland specifieke regelingen voor 
innovatieve en creatieve start-ups. 
In de derde en laatste plaats heeft het Groenboek betrekking op jonge vrijwilligers. Nederland 
kent uitsluitend beleid voor vrijwilligerswerk als nevenactiviteit. Er zijn geen specifieke 
regelingen die vrijwilligerswerk als hoofdactiviteit ondersteunen. Het beleid dat zich richt op 
vrijwilligerswerk als nevenactiviteit wordt geformuleerd en uitgevoerd door de gemeenten.  
Kortom: hoewel het kabinet een geïntegreerde benadering van mobiliteit voor jongeren in 
beginsel toejuicht (het is beter dan dat alle subgroepen separaat worden geadresseerd met 
Europese initiatieven), dient rekening gehouden te worden met de diversiteit binnen de 
doelgroep, de uitgangspositie en specifieke kenmerken van (sub)categorieën en de verschillen 
tussen lidstaten. Dit vraagt in de visie van het kabinet om een beleidsmix, om maatwerk en 
ruimte voor nationale differentiatie.  
Daarbij past wel de kanttekening dat het kabinet zich afvraagt in hoeverre het zinvol is specifiek 
beleid te ontwikkelen gericht op het subsidiëren van leermobiliteit onder jonge mensen buiten 
het onderwijs en onderzoek. Het gaat hier in feite om starters op de arbeidsmarkt die een 
beroep kunnen doen op de fundamentele vrijheden die het Verdrag garandeert indien zij hun 
15
beroep in een andere lidstaat willen uitoefenen. Het kabinet is groot voorstander van deze 
beroepsmobiliteit, zo worden ondernemers (ongeacht hun leeftijd) gestimuleerd om 
internationaal actief te worden. De EVD, het agentschap van de Rijksoverheid voor 
16
Internationaal Ondernemen en Samenwerken, speelt hierbij een centrale rol. Dit geldt 
evenzeer voor de beroepsmobiliteit van kunstenaars. De stichting Trans Artists verstrekt 
informatie aan kunstenaars over artist-in-residence programma’s en andere mogelijkheden om 
in het buitenland te werken. Er zijn buitenlandateliers en reisbeurzen bij de cultuurfondsen. Op 
EU-niveau zet Nederland zich in via de expertwerkgroep kunstenaarsmobiliteit -die in het kader 
van de open methode van coördinatie (OMC) op cultuurterrein is ingesteld- voor een goede 
17
aansluiting tussen de verschillende nationale en internationale programma’s.   
 
                                               
 
 
 
14
 De mobiliteit binnen kunstopleidingen ligt bijzonder hoog en is in feite al de mainstream. Hier gaat het om jonge 
kunstenaars die hun opleiding hebben voltooid en starter zijn op de arbeidsmarkt.  
15
 De redenering volgend als voor jonge ondernemers zou bijvoorbeeld evenzeer gepleit kunnen worden voor het opzetten 
van separate leermobiliteitstrajecten gericht op jonge ambtenaren. 
16
 Voor meer informatie over het Nederlandse beleid gericht op internationaal ondernemen, zie de Kamerbrief ‘Internationaal 
Ondernemen’ van maart 2008 (Tweede Kamer, vergaderjaar 2007-2008, 31 380, nr1). 
17
 Dit is in lijn met de motie Van der Ham/ Leerdam, Tweede Kamer, Kamerstuk 31 482 nr. 26 van 18 december 2008 
 Pagina 11 van 26 
 

De toekomst van mobiliteit van lerenden | 6 november 2009 
18
45% van de mobiele studenten geen beroep doen op een beurzenprogramma. Deze groep van 
zgn. free movers buiten beeld laten levert een inaccuraat beeld van de werkelijkheid op met alle 
gevolgen van dien. Door meer informatie te verzamelen over deze categorie mobiele jongeren, 
kan er ook een beter beeld ontstaan van de middelen die door private partijen worden ingezet.  
 
  
 
Wat geldt voor mobiliteit in het formele onderwijs, geldt a forteriori voor andere in het 
Groenboek genoemde categorieën jongeren (jonge kunstenaars, ondernemers en vrijwilligers): 
er zijn weinig gegevens beschikbaar over feitelijk inkomende en uitgaande mobiliteitsstromen.  
 
2.4 Beeld op basis van beschikbare gegevens 
Een volledig beeld van de mobiliteit van jongeren vanuit en naar Nederland is dus moeilijk te 
geven. Op basis van de mobiliteitsstromen waarover wél gegevens beschikbaar zijn, publiceert 
Nuffic in samenwerking met Europees Platform en CINOP jaarlijks een 
19
internationaliseringsmonitor van het onderwijs in Nederland (IMON). De hierna volgende 
cijfermatige schets is ontleend aan de meest recente IMON over 2008. Voor meer informatie zij 
verwezen naar deze publicatie.  
                                               
 
 
 
18
 Eurostudent III, 2005-2008: Social and Economic Conditions of Student Life in Europe, 
http://www.eurostudent.eu/publications. Het High Level Expert Forum (zie voetnoot 2) verwijst naar een schatting van 
Eurostat waaruit naar voren komt dat in Europa jaarlijks 550.000 HO-studenten mobiel zijn (waarvan ca. 300.000 via 
Erasmus beurzen). 
19
 Internationaliseringsmonitor van het onderwijs in Nederland 2008, Nuffic i.s.m. Europees Platform en CINOP. Zie 
http://www.nuffic.nl/nederlandse-organisaties/docs/kerncijfers/internationaliseringsmonitor-van-het-onderwijs-in-
nederland-2008.pdf  
 Pagina 13 van 26 
 

De toekomst van mobiliteit van lerenden | 6 november 2009 
Zoals gezegd zijn er weinig gegevens bekend over de mobiliteit van jonge onderzoekers, 
kunstenaars, ondernemers en vrijwilligers. Wat betreft de onderzoekers kan desalniettemin 
worden gesteld dat Nederland het goed doet op het gebied van mobiliteit in het onderzoeksveld. 
In de eerste twee jaar van KP7 (Europese Kaderprogramma voor onderzoek en ontwikkeling) 
zijn er binnen het People-programma (Marie Curie Fellowships) in totaal 207 projecten met 
Nederlandse deelnemers (partner of coördinator) toegekend. Daarmee behoort Nederland tot 
één van de meest succesvolle landen. 
 Pagina 15 van 26 
 

De toekomst van mobiliteit van lerenden | 6 november 2009 
3.2 Stages in het buitenland  
Een Nederlands programma gericht internationalisering aan de hogescholen, waarbij mobiliteit 
een belangrijke rol speelt, is RAAK-internationaal. Dit is een internationale variant van het 
RAAK-programma (Regionale Aandacht en Actie voor Kenniscirculatie), dat sinds november 2004 
bestaat.  
RAAK is een stimuleringsmaatregel waarbij kenniscirculatie tussen mkb-bedrijven en de publieke 
sector enerzijds en hogescholen anderzijds centraal staat. Bedrijven en publieke instellingen 
kennen vaak kennisvragen, die met behulp van hogescholen kunnen worden beantwoord. Aan de 
andere kant is de kennis die afgestudeerden van die hogescholen bezitten niet meer voldoende 
op de huidige arbeidsmarkt. Kennis veroudert immers steeds sneller. Afgestudeerden moeten 
dan ook niet alleen over parate kennis beschikken, maar ook over methoden die hen in staat 
stellen nieuwe kennis op te doen: praktijkgericht onderzoek. RAAK brengt bedrijven en 
instellingen samen, waarbij studenten van hogescholen helpen antwoorden op de kennisvragen 
van instellingen te vinden. En al doende zelf hun vaardigheden te vergroten.  
Met de introductie van RAAK-internationaal wordt dit succesvolle concept ook in een 
internationale setting mogelijk. Het doel van RAAK-internationaal is dan ook: het creëren van 
ruimte voor praktische innovaties door samenwerking en kennisuitwisseling tussen professionals 
uit de publieke sector of mkb’ers, kennisinstellingen in de regio en partners in het buitenland.  
In het middelbaar beroepsonderwijs is een buitenlandse stage minder gangbaar dan in het hoger 
beroepsonderwijs. De ‘Internationaliseringsagenda MBO’ markeert het belang dat OCW ook in 
deze sector hecht aan mobiliteit, vooral op de niveaus 3 en 4. Instellingen vertalen dit belang in 
toenemende mate in een eigen mobiliteitsbeleid. In het mbo maken stages altijd onderdeel uit 
van projecten die door de onderwijsinstelling worden begeleid. Evenals in Nederland, moet een 
buitenlands leerbedrijf zijn erkend door een van de kenniscentra beroepsonderwijs – 
bedrijfsleven. Inmiddels zijn circa 3.400 buitenlandse leerbedrijven erkend. Ook in 2010 wordt 
de prijs ‘Beste Leerbedrijf Internationaal’ uitgereikt. Hiermee beloont het kabinet organisaties die 
bijdragen aan de internationale oriëntatie van mbo’ers via stages. Tot en met 2011 wordt in een 
viertal ‘Wereld Proeftuinen’ (Frankrijk, het Verenigd Koninkrijk, Turkije, India) verkend hoe de 
uitgaande en de inkomende mobiliteit in het mbo op een hoger plan kan worden gebracht.  
RAAK-internationaal en de "Wereld Proeftuinen" profiteren van de ervaringen van de 
subsidieregeling Programma Internationalisering Beroepsonderwijs (PIB). Deze regeling, die liep 
van 2007 t/m 2009, was bedoeld om internationalisering in het middelbaar en hoger 
beroepsonderwijs te bevorderen. Mobiliteit van studenten en docenten is hierbij het doel, maar 
wel via een strategisch plan van de onderwijsinstelling en daarbinnen centraal gedragen. Via 
PIB-geld zijn circa 100 projecten gefinancierd die scholen hielpen met het uitbreiden van hun 
internationale netwerk, het structureel inregelen van internationalisering binnen de opleiding via 
bijvoorbeeld het opstarten van internationale opdrachten binnen het curriculum, modules ter 
voorbereiding op internationale stages en concrete stageprojecten. 
 
3.3 Informatievoorziening en begeleiding: de Oranje Loper 
De onderwijs- en onderzoeksinstellingen spelen een cruciale rol bij het verstrekken van 
informatie aan en het begeleiden van hun studenten wanneer zij mobiel willen worden 
(uitgaand), maar ook bij de ontvangst van buitenlandse studenten (inkomend).  
 Pagina 17 van 26 
 

De toekomst van mobiliteit van lerenden | 6 november 2009 
nadeel, omdat zij deze joint degrees niet konden aanbieden. Een wetsontwerp dat een wettelijke 
grondslag voor joint degrees creëert werd juli dit jaar door de Tweede Kamer aangenomen en 
25
ligt nu ter behandeling in de Eerste Kamer.  
Het opnemen van een studieverblijf aan een buitenlandse partnerinstelling bij joint degree-
opleidingen spreekt voor zich. Maar ook zonder dat er sprake is van een gezamenlijke graad 
behoort het opnemen van een vast ‘mobiliteitsmoment’ binnen curriculum tot de mogelijkheden. 
Dit heeft een duidelijke signaalwerking richting de student: het is vanzelfsprekend om mobiel te 
zijn. Daarmee verandert de default setting van mobiliteit van ‘nee, tenzij’ naar ‘ja, tenzij’.  
Het kabinet juicht deze ontwikkeling bij de instellingen toe. Het past binnen de benadering dat 
mobiliteit voor alle jongeren toegankelijk moet zijn. Tegelijk wil het kabinet onderstrepen dat 
mobiliteit een recht moet zijn, geen plicht. De overheid zal mobiliteit bevorderen, maar niet 
dwingend voorschrijven. Dat past niet binnen de vrijheid van onderwijs zoals die wordt 
gegarandeerd door de Nederlandse Grondwet. Hetzelfde geldt voor de Gemeenschap: het 
Verdrag biedt geen rechtsbasis voor bindende voorschriften op dit vlak en die zouden ook 
politiek onwenselijk zijn. 
 
3.5 De docent als motivator 
De Commissie schetst in haar Groenboek hoe een enthousiaste leraar of opleider een belangrijke 
'motivator' kan zijn voor jongeren om mobiel te worden, maar voegt daaraan toe dat dit 
regelmatig een persoonlijke investering vergt van de docent in kwestie die dit vaak in eigen tijd 
'naast het eigenlijke werk' moet doen. Het kabinet deelt deze zorg. Docentenmobiliteit is een 
instrument om de mobiliteit van jongeren te bevorderen. Immers, een docent die zelf kan 
verhalen over zijn of haar ervaringen in het buitenland is een ambassadeur voor de mobiliteit 
van zijn of haar leerlingen en studenten. Mobiliteit vormt ook een verrijking van de loopbaan van 
de docent zelf en draagt bij aan zijn of haar eigen professionalisering als leraar. 
Het is in eerste instantie een zaak van werkgever en werknemer om goede afspraken over taken 
en werkdruk te maken. Voor leraren in Nederland geldt dat zij in hun normjaartaak ruimte 
hebben voor professionalisering en scholing. Scholen hebben in hun lumpsum middelen voor 
scholing en professionalisering. Afspraken over de exacte invulling daarvan maakt de docent met 
zijn leidinggevende. 
Veel hoger onderwijs instellingen geven evenwel aan dat zij moeite hebben om meer 
stafmobiliteit te realiseren. Daarom zal het kabinet hiervoor een pilot ontwikkelen. Docenten in 
het hoger onderwijs krijgen hiermee de mogelijk een periode met een mobiliteitsprogramma in 
het buitenland te doceren. De selectie zal zich richten op excellentie. 
In het primair en voorgezet onderwijs wordt mobiliteit van leraren bevorderd door beurzen en 
subsidies aan leraren te verlenen via het Europese Comenius-programma en de Nederlandse 
Bios-regeling (Bevordering Internationale Oriëntatie en Samenwerking). Hiervoor schakelt het 
                                               
 
 
 
25
 Wetsvoorstel “Versterking besturing bij instellingen voor hoger onderwijs, de collegegeldsystematiek en de rechtspositie 
van studenten”, Kamerstuk 31 821, A van 2 juli 2009 
 
 Pagina 19 van 26 
 

De toekomst van mobiliteit van lerenden | 6 november 2009 
 
4 De Europese toekomst van mobiliteit van lerenden 
 
 
 
Wat zijn de gevolgen op langere termijn, als mobiliteit inderdaad een regulier onderdeel zou zijn 
van de opleiding van iedere jongere? Het is een ontwikkeling met implicaties die de nationale 
schaal te boven gaan, waarover Europees debat nodig is. Het brengt enorme uitdagingen met 
zich mee, ook voor het stelsel en de financiering. Een aantal fundamentele uitgangspunten zal 
opnieuw doordacht en herijkt moeten worden en daarvoor moeten we Europa-breed denkkracht 
mobiliseren. 
 
4.1 Toekomstscenario’s uitdenken 
De afgelopen decennia is het speelveld voor het (hoger) onderwijs radicaal veranderd. De 
structuren in het hoger onderwijs groeien langzaam naar elkaar toe, het onderwijs wordt 
‘internationaler’, en de Europese onderwijsinstellingen positioneren zich beter op de 
internationale markt en concurreren om talent. De grotere mobiliteit en toegenomen 
concurrentie om talent heeft landen overigens ook gedwongen om andere beleidsterreinen te 
hervormen. Belangrijke voorbeelden hiervan zijn de toegankelijkheid voor kenniswerkers, het 
migratiebeleid en het sociaal beleid. Mobiliteit krijgt een nieuwe impuls als ook op deze 
beleidsterreinen overblijvende barrières worden weggenomen. Leren vormt het uitgangspunt van 
mobiliteit. Alertheid op ongewenste bijeffecten, zoals illegaal verblijf, blijft geboden.  
Partnerschappen van instellingen zullen in de toekomst leiden tot meer en meer 
gemeenschappelijke graden en mogelijkheden om onderwijs in het buitenland aan te bieden 
(offshore onderwijs). Bij deze vorm van mobiliteit is niet de student, maar het 
onderwijsprogramma mobiel.  
Technologie biedt mogelijkheden die er voorheen niet waren en die virtuele en fysieke mobiliteit 
vergroten: e-mail, skype, goedkope vluchten. Fysieke aanwezigheid door online toegankelijkheid 
van informatie/kennis in veel gevallen niet meer nodig. Dat maakt afstandleren mogelijk. Maar 
denk ook aan international classroom (internationalisation at home): de leeromgeving op de 
thuisinstelling wordt daarbij zó ingericht dat er een werkelijk internationaal klimaat heerst. 
Toekomstig Europees beleid moet deze nieuwe context als uitgangspunt nemen. Dit vergt een 
omvattende actualisering van het beleid dat totnogtoe gevoerd wordt. 
 
4.2 Mobiliteit vanuit mondiaal perspectief  
UNESCO berekende dat in 2007 meer dan 2,8 miljoen studenten hoger onderwijs genoten in het 
26
buitenland. Het aantal mobiele studenten was daarmee in absolute aantallen met 53% 
                                               
 
 
 
26
 Global Education Digest 2009, comparing education statistics across the world, Unesco Institute for Statistics (2009) 
 Pagina 21 van 26 
 

De toekomst van mobiliteit van lerenden | 6 november 2009 
Nederland werkt met de internationaliseringsagenda’s aan de internationale oriëntatie van de 
kennisinstellingen. Internationaliseringsbeleid is een betrekkelijk nieuw beleid. Het is zeker voor 
funderend en beroepsonderwijs in sommige opzichten zelfs onontgonnen terrein. Nu wordt de 
kennis opgebouwd die kan dienen als basis voor toekomstig beleid. In andere lidstaten zal dat 
niet anders zijn. De uitgangsposities zullen verschillen, maar dat neemt niet weg dat we veel van 
elkaars aanpak kunnen leren.  
Het kabinet zou daarom willen voorstellen na te gaan of er in EU-verband consensus bereikt kan 
worden over hoe internationalisering (inclusief mobiliteit) gestimuleerd kan worden. Op basis 
daarvan kan op politiek niveau een omvattend actieplan worden uitgewerkt waaraan in 
partnerschap en op basis van de open coördinatiemethode (OMC) naar 2020 toegewerkt kan 
worden. Als zodanig kan dit actieplan een uitwerking zijn van het werkprogramma ‘Onderwijs en 
27
Opleiding 2020’ waarin mobiliteit als één van strategische hoofddoelen is benoemd. Een 
Europese benchmark voor mobiliteit kan daarbij goede diensten bewijzen. 
Binnen dit kader kan beleidsleren plaatsvinden en kunnen lidstaten elkaar aansporen om de 
nodige maatregelen te treffen binnen de nationale context zoals het invoeren van meeneembare 
studiefinanciering. Voorwaarde daarvoor is dat de verantwoordelijkheden voor de te bereiken 
doelen duidelijk worden belegd.  
Ook zou op EU-niveau onderzoek gedaan kunnen worden naar toekomstscenario’s waarbij 
doordacht wordt wat de gevolgen zijn van verdergaande internationalisering voor 
onderwijssystemen en de financiering daarvan. Zoals in paragraaf 2.3 al werd aangegeven is er 
dringend behoefte aan een deugdelijke statistische evidence base. Het kabinet zou willen pleiten 
voor een Europese survey naar de omvang van mobiliteitsstromen en de sociaal-economische 
achtergrond van de mobiele jongeren eventueel aangevuld met gegevens over hun ervaringen. 
Uiteraard moet daarbij zoveel mogelijk gebruik gemaakt worden van reeds beschikbare 
gegevens en moeten de administratieve lasten voor instellingen, docenten en jongeren zoveel 
mogelijk worden beperkt. 
Tot slot ondersteunt het kabinet het betrekken van derdelanden bij Europees beleid gericht op 
mobiliteit. Gelet op de mondiale ontwikkelingen, zeker die in Azië, is het nodig dat Europa ook 
op het wereldtoneel haar (concurrentie)positie versterkt. Voor het hoger onderwijs is hiervoor 
het Erasmus Mundus programma in het leven geroepen. Een ‘Mundus’-variant van het Leonardo 
da Vinci programma voor beroepsonderwijs is in ontwikkeling. 
 
4.4 … met een bijbehorend Europees internationaliseringsinstrument 
Het werk dat in het kader van de OMC wordt verricht, dient te worden ondersteund met een 
stimuleringsprogramma dat de doelen van het actieplan als uitgangspunt heeft. Het huidige 
Europese Levenlang Leren Programma (LLP) moet in de visie van het kabinet worden 
omgevormd tot een programma dat internationalisering in het onderwijs centraal stelt. Daarbij is 
                                               
 
 
 
27
 Conclusies van de Raad betreffende een strategisch kader voor Europese samenwerking op het gebied van onderwijs en 
opleiding (ET 2020), 12 mei 2009, PB C 119/2 van 28.05.2009, http://eur-
lex.europa.eu/LexUriServ/LexUriServ.do?uri=OJ:C:2009:119:0002:0010:NL:PDF 
 Pagina 23 van 26 
 

De toekomst van mobiliteit van lerenden | 6 november 2009 
 
5 Conclusies 
 
 
 
 
Ì Het kabinet onderschrijft de ambitie dat op termijn alle jongeren de kans moeten krijgen om 
in het kader van hun opleiding een periode in het buitenland door te brengen. Mobiliteit is in 
de visie van het kabinet geen doel op zich, maar een middel om persoonlijke, 
maatschappelijke en economische meerwaarde te realiseren.  
Ì Mobiliteit is bovendien een belangrijke, zo niet de belangrijkste aanjager van 
internationalisering in het onderwijs. Internationalisering draagt bij aan de kwaliteit van het 
Nederlandse onderwijs en onderzoek. Om internationalisering te faciliteren heeft het kabinet 
internationaliseringsagenda’s uitgewerkt voor het hoger onderwijs en onderzoek en voor het 
middelbaar beroepsonderwijs.  
Ì Een geïntegreerde benadering op EU-niveau van mobiliteit van jongeren wordt in beginsel 
toegejuicht. Wel dient rekening gehouden te worden met de diversiteit binnen de doelgroep, 
de uitgangspositie en specifieke kenmerken van (sub)categorieën en de verschillen tussen 
lidstaten. Dit vraagt om een beleidsmix, om maatwerk en ruimte voor nationale 
differentiatie. 
Ì Het kabinet vraagt zich af in hoeverre het zinvol is specifiek beleid te ontwikkelen gericht op 
het subsidiëren van leermobiliteit onder jonge mensen buiten het onderwijs en onderzoek. 
Het gaat hier immers in feite om starters op de arbeidsmarkt. Hiervoor liggen maatregelen 
gericht op het bevorderen van beroepsmobiliteit meer voor de hand. 
Ì Voor het voeren van effectief en gericht mobiliteitsbeleid is een accurate evidence base 
onmisbaar. Echter, vastgesteld moet worden dat de beschikbare gegevens onvolledig zijn. 
Mobiliteit die plaatsvindt zonder subsidie ontbreekt vaak in de statistieken. Het gaat daarbij 
om naar schatting 45% van de totale mobiliteit in Nederland. 
Ì Meeneembare studiefinanciering betekent een belangrijke reductie van de financiële 
belemmeringen voor diplomamobiliteit. Het kabinet verwelkomt het voorstel van de 
Commissie om een leidraad uit te werken met een toelichting op het geldende 
Gemeenschapsrecht. Het kabinet zou graag zien dat ook andere lidstaten meeneembare 
studiefinanciering introduceren voor hun studenten.  
Ì Van het opnemen van een studieverblijf binnen het curriculum van een opleiding gaat een 
duidelijke signaalwerking uit, namelijk dat het vanzelfsprekend is om mobiel te zijn. Het 
kabinet juicht het toe als instellingen ervoor kiezen een buitenlandverblijf in hun 
programma’s op te nemen. Echter, het is niet aan de overheid en ook niet aan de 
Gemeenschap om mobiliteit een verplicht karakter te geven. 
Ì Docentenmobiliteit is een instrument om de mobiliteit van jongeren te bevorderen. Mobiliteit 
vormt ook een verrijking van de loopbaan van de docent zelf en draagt bij aan zijn of haar 
eigen professionalisering als leraar. 
 Pagina 25 van 26 
 

