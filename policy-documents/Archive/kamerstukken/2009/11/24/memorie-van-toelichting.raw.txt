Regels met betrekking tot het geldstelsel van de openbare lichamen 
Bonaire, Sint Eustatius en Saba (Wet geldstelsel BES) 
 
 
 
MEMORIE VAN TOELICHTING 
 
 
 
 
ALGEMEEN 
 
 
§ 1. Inleiding 
 
 Dit wetsvoorstel strekt ertoe het geldstelsel van de toekomstige openbare 
lichamen Bonaire, Sint Eustatius en Saba te regelen. Mede gelet op de wens 
van de eilanden zelf, wordt voorgesteld de Amerikaanse dollar aan te wijzen 
als officiële munteenheid van de openbare lichamen. De dollarbiljetten en de 
dollarmunten die als wettig betaalmiddel van de Verenigde Staten van Ame-
rika in omloop zijn, krijgen in het wetsvoorstel de status van wettig betaalmid-
del in de openbare lichamen. 
 
 In deze memorie zal eerst worden ingegaan op de beweegredenen die aan 
de keuze van de dollar ten grondslag liggen. In paragraaf 3 wordt vervolgens 
stilgestaan bij de hoofdlijnen van het wetsvoorstel. In paragraaf 4 komt het 
beoogde invoeringstraject aan de orde. 
 
 
§ 2. Achtergronden van het wetsvoorstel 
 
a. de valutakeuze 
 
De ontvlechting van het land Nederlandse Antillen brengt een aantal in-
grijpende keuzes met zich voor de eilanden Bonaire, Sint Eustatius en Saba 
(BES). Een van die keuzes betreft de toekomstige munteenheid van de 
openbare lichamen. Over dit onderwerp heeft op verschillende momenten 
uitvoerig overleg met de drie eilanden plaatsgevonden. De slotverklaring van 
de in oktober 2006 gehouden miniconferentie over de staatkundige positie 
van de BES-eilanden vormt een eerste mijlpaal in het besluitvormingsproces 
over de toekomstige munteenheid. De slotverklaring stelt dat “in ieder geval 
aandacht besteed zal worden aan de economische gevolgen van de valuta-
1
keuze, onder meer op het gebied van toerisme en handel”.
 
Bij het voorbereiden van een besluit over de meest geschikte valuta voor 
de BES-eilanden vormden de in de slotverklaring van de miniconferentie 
Het advies van de Raad 
van State wordt niet open-
vastgelegde afspraken het belangrijkste ijkpunt. Daarnaast heeft ook het 
baar gemaakt, omdat het 
standpunt van de eilanden een belangrijke rol gespeeld. Het Ministerie van 
zonder meer instemmend 
Financiën heeft aan het begin van het besluitvormingstraject een drietal op-
luidt (artikel 25a, vierde lid, 
ties geïdentificeerd: invoering van de euro, behoud van de Nederlands-
onderdeel b, van de Wet op 
de Raad van State). 
Antilliaanse gulden en invoering van de dollar. In theorie was er nog een 
                                                 
1
 Bijlage bij de brief van de Minister voor Bestuurlijke Vernieuwing en Koninkrijksrelaties van 
13 oktober 2006, kamerstukken II 2006/07 30 800 IV, nr. 5. 
1
 

Tabel 1. Munteenheden in het Caribisch gebied 
 
Landen of gebiedsdelen Officiële munteenheid 
Anguilla Oost-Caribische dollar (1976)* 
Antigua en Barbuda Oost-Caribische dollar (1976)* 
Aruba Arubaanse florin (1986)*  
Bahama’s Bahama dollar (1966)* 
Barbados Barbados dollar (1975)* 
Bermuda Bermuda dollar (1970)* 
Cuba Cubaanse peso / converteerbare 
peso (1994)* 
Dominica Oost-Caribische dollar (1976)* 
Dominicaanse Republiek Dominicaanse peso 
Grenada Oost-Carribische dollar (1976)* 
Guadeloupe euro 
Haïti Haïtiaanse gourde 
Jamaica Jamaicaanse dollar 
Kaaimaneilanden Kaaimaneilanden dollar (1974)* 
Maagdeneilanden (GB) Amerikaanse dollar 
Maagdeneilanden (VS) Amerikaanse dollar 
Martinique euro 
Montserrat Oost-Caribische dollar (1976)* 
Nederlandse Antillen Nederlands-Antilliaanse gulden 
(1971)* 
Puerto Rico Amerikaanse dollar 
Sint Barth euro 
Sint Kitts en Nevis Oost-Caribische dollar (1976)* 
Sint Lucia Oost-Caribische dollar (1976)* 
Sint Maarten (Franse deel) euro 
Sint Vincent en de Grenadines Oost-Caribische dollar (1976)* 
Trinidad en Tobago Trinidad en Tobago dollar (1976)* 
Turkse en Caicos eilanden Amerikaanse dollar 
 
* De met een asterisk gemerkte valuta staan in een vaste verhouding tot de US 
dollar. Tussen haakjes het jaar waarin deze koppeling met de dollar is ingegaan. 
 
 
Gelet op de dominantie van de dollar, zou invoering van de euro niet alleen 
nadelige gevolgen hebben voor de handel met de Verenigde Staten, maar 
ook voor de integratie van de eilanden in de regionale economie. De euro 
zou de BES-eilanden een onaantrekkelijke vestigingsplaats maken voor Ca-
ribische banken (die leen- en spaarproducten aanbieden in dollars of aan de 
dollar gekoppelde valuta's). Voor hen zou als gevolg van invoering van de 
euro een significant valutarisico ontstaan, dat voor leenproducten met een 
langere looptijd moeilijk op de geldmarkt zou kunnen worden afgedekt. Ook 
zouden zij om rechtstreeks, anders dan via een correspondentbank, betalin-
gen in euro te kunnen doen, moeten worden aangesloten op het eurobeta-
3
lingssysteem in Frankfurt en daarvoor investeringen moeten doen. Gezien 
de geringe omvang van de markt voor financiële diensten op de BES-eilan-
den, zouden deze investeringen waarschijnlijk niet rendabel zijn. Het is daar-
om waarschijnlijk dat Caribische banken bij invoering van de euro hun activi-
                                                 
3
 Banken in de Nederlandse Antillen wikkelen hun betalingstransacties doorgaans af via Miami 
(in dollars) of Willemstad (in Nederlands-Antilliaanse guldens). 
3
 

de rijksoverheid en de openbare lichamen in dollar plaatsvinden. Kiest men 
er voor het wisselkoersrisico bij de openbare lichamen te leggen, dan zou dit 
kunnen leiden tot grote korte-termijnfluctuaties in hun inkomsten. Dit maakt 
het voeren van een adequaat begrotingsbeleid onmogelijk. De positieve of 
negatieve gevolgen van wisselkoersfluctuaties voor de rijksbegroting daaren-
tegen zijn beperkt. 
 
 
§ 3. Het onderhavige wetsvoorstel 
 
a. hoofdlijnen van het wetsvoorstel 
 
 Het wetsvoorstel bestaat in hoofdzaak uit twee delen: de regeling van het 
geldstelsel van de openbare lichamen (paragraaf 1 van het wetsvoorstel) en 
de invoering van de dollar (paragraaf 2 van het wetsvoorstel). De regeling 
van het geldstelsel heeft een structureel karakter; de bepalingen die nodig 
zijn in verband met de invoering van de dollar hebben naar hun aard een 
tijdelijk karakter. Op de invoering van de dollar zal in paragraaf 4 en in de 
artikelsgewijze toelichting nader worden ingegaan. 
 
 In de Nederlandse Antillen wordt het geldstelsel geregeld door middel van 
twee landsverordeningen: het Centrale Bank-Statuut 1985, op grond waar-
van de Bank van de Nederlandse Antillen (BNA) bevoegd is om bankbiljetten 
van de Nederlandse Antillen uit te geven, en de Regeling muntstelsel Neder-
landse Antillen 1989, waarin het muntgeld van de Nederlandse Antillen is ge-
regeld. Deze landsverordeningen worden bij de transitie niet overgenomen. 
Zij zullen worden vervangen door de voorgestelde Wet geldstelsel BES, die 
in navolging van de Arubaanse Landsverordening regeling geldstelsel zowel 
betrekking zal hebben op muntgeld als op papiergeld. 
 
 De nieuwe Wet geldstelsel BES zal in twee opzichten duidelijk verschillen 
van de thans in de Nederlandse Antillen geldende wetgeving. Omdat wordt 
aangesloten bij het geldstelsel van de Verenigde Staten van Amerika, zal de 
wet geen bepalingen over de uitgifte van bankbiljetten of munten bevatten. 
De uitgifte van dollarbiljetten en -munten geschiedt immers door de bevoeg-
de monetaire autoriteiten in de Verenigde Staten. Evenmin zal de wet een 
regeling voor een centrale bank bevatten, omdat de openbare lichamen geen 
eigen centrale bank krijgen. Waar nodig zullen de taken die thans door de 
BNA worden uitgevoerd, na de transitie door De Nederlandsche Bank (DNB) 
worden vervuld. Op deze taken wordt nader ingegaan in onderdeel b. 
 
 De kernbepalingen van de regeling van het geldstelsel zijn de artikelen 2 
en 3, waarin respectievelijk de officiële munteenheid en de wettige betaal-
middelen van de openbare lichamen worden geregeld. Verder bevat para-
graaf 1 van het wetsvoorstel bepalingen met betrekking tot beperkt wettig 
betaalmiddel, geschonden betaalmiddelen en vervalsingen. 
 
b. De Nederlandsche Bank 
 
 In het wetsvoorstel is een belangrijke rol weggelegd voor DNB. Het gaat 
daarbij niet om een traditionele centralebanktaak – DNB is immers niet zelf 
de uitgevende autoriteit van de wettige betaalmiddelen in de openbare licha-
men – maar om een ondersteunende taak. DNB wordt in het wetsvoorstel 
belast met het bevorderen van de goede werking van het betalingsverkeer 
5
 

pese Gemeenschap, is tevens de Europese Centrale Bank (ECB) geraad-
7
pleegd. Ofschoon Titel VII van het Derde deel van het EG-verdrag strikt 
genomen niet geldt voor de BES-eilanden – op deze eilanden is slechts de 
Associatieregeling in het Vierde deel van dat verdrag van toepassing – kwam 
het, met het oog op het feit dat de taken die DNB op grond van dit wetsvoor-
stel krijgt verenigbaar moeten zijn met haar taken op grond van het commu-
nautaire recht, aangewezen voor om de ECB over dit wetsvoorstel te raad-
plegen.  
 
 Naar aanleiding van de consultatie heeft de ECB op 12 oktober 2009 een 
advies uitgebracht. Blijkens dit advies stuiten de voorgestelde BES-taken van 
DNB niet op bezwaren bij de ECB: "uit het voorstel volgt (...) niet dat voor-
noemde taken de doelstellingen en taken van het ESCB [Europees Stelsel 
8
van centrale banken] zouden doorkruisen".
 
 
§ 4. Het invoeringstraject 
 
a. ervaringen met de invoering van de euro 
 
 Bij het voorbereiden van de invoering van de dollar wordt vanzelfsprekend 
gebruik gemaakt van de ervaringen die indertijd in Nederland zijn opgedaan 
bij de invoering van de euro. Het scenario dat als basis heeft gediend voor 
de invoering van de euro, ligt ten grondslag aan de voorbereidingen die nu 
getroffen worden voor de invoering van de dollar. Wel moet daarbij rekening 
worden gehouden met een aantal belangrijke verschillen. Het voornaamste 
verschil is de omvang van het valutagebied. Het aantal inwoners, banken en 
bedrijven in de openbare lichamen is veel kleiner dan in Nederland. De ope-
ratie is daardoor kleiner, maar in sommige gevallen ook complexer. De per-
sonele capaciteit die bedrijven kunnen inzetten voor de noodzakelijke aan-
passingen van systemen is kleiner, en de benodigde technische kennis is in 
mindere mate voor handen. 
 
 Daarnaast vormen de geografische aspecten (zoals de grote onderlinge 
afstanden) een complicerende factor. Nieuw ten opzichte van de invoering 
van de euro is dat de chartale en girale omwisseling op hetzelfde tijdstip 
plaatsvinden. In Nederland was de bijstelling van systemen die noodzakelijk 
was voor de girale omwisseling al drie jaar voordat de chartale omwisseling 
plaatsvond, gereed. Daar komt bij dat, waar de Nederlandse gulden na 28 
januari 2002 de hoedanigheid van wettig betaalmiddel verloor en niet langer 
in het betalingsverkeer voorkwam, de Nederlands-Antilliaanse gulden ver-
moedelijk nog enige tijd zal blijven bestaan als wettig betaalmiddel van de 
nieuwe landen Curaçao en Sint Maarten. 
 
b. taakverdeling tussen DNB en Financiën 
 
 Evenals bij de invoering van de euro zullen DNB en het Ministerie van Fi-
nanciën gezamenlijk de introductie van de dollar begeleiden. DNB concen-
                                                 
7
 Zie in dit verband ook Beschikking 98/415/EG van de Raad van de Europese Unie van 29 
juni 1998 betreffende de raadpleging van de Europese Centrale Bank door de nationale auto-
riteiten over ontwerpen van wettelijke bepalingen (PbEG L 189). 
8
 Advies inzake de rol van de Nederlandsche Bank in het geldstelsel op Bonaire, Sint Eustati-
us en Saba (CON/2009/80). Het volledige advies kan worden geraadpleegd op de internetsite 
van de ECB: www.ecb.int. 
7
 

 Na de duale periode is alleen de dollar nog wettig betaalmiddel in de open-
bare lichamen. Ingezetenen van de openbare lichamen kunnen de Neder-
lands-Antilliaanse guldens die zij eventueel nog in bezit hebben, dan niet 
meer als betaalmiddel gebruiken, maar nog wel gedurende een bepaalde 
periode bij een aantal daartoe aan te wijzen kantoren verwisselen voor dol-
lars. Deze verwisseling zal eveneens geschieden tegen de omrekenkoers 
van NAf. 1,790 = USD 1.  
 
 Opgemerkt zij nog dat tijdens de verwisselingsperiode bijzondere aandacht 
zal worden besteed aan het voorkomen van misbruik van de verwisselings-
mogelijkheden voor witwasdoeleinden. Het is evenwel niet nodig om daartoe 
in dit wetsvoorstel specifieke bepalingen op te nemen. De reguliere anti-wit-
9
waswetgeving biedt reeds voldoende mogelijkheden om ook gedurende de 
omwisselingsperiode geldtransacties te monitoren en witwaspraktijken tegen 
te gaan. 
 
d. inwerkingtreding van de wet 
 
 Op 30 september 2009 zijn Nederland, de Nederlandse Antillen, Curaçao 
en Sint Maarten in de Politieke Stuurgroep Staatkundige Veranderingen 
overeengekomen dat het land Nederlandse Antillen in beginsel per 10 okto-
ber 2010 wordt opgeheven. Voorwaarde is wel dat de benodigde wijziging 
van het Statuut voor het Koninkrijk der Nederlanden uiterlijk op 15 september 
2010 door de Staten-Generaal en de Staten van de Nederlandse Antillen en 
Aruba is aanvaard, en dat ook de belangrijkste (rijks)wetgeving die verband 
houdt met de nieuwe staatkundige verhoudingen, gereed is. Voor een nade-
re toelichting wordt verwezen naar de brief van de staatssecretaris van Bin-
nenlandse Zaken en Koninkrijksrelaties van 5 oktober 2009 (Kamerstukken II 
2009/10, 31 568, nr. 55). 
 
 De keuze voor 10 oktober 2010 als transitiedatum betekent dat op die da-
tum in beginsel ook de nieuwe wetgeving voor de BES-eilanden in werking 
moet treden; vanaf die datum maken de eilanden immers deel uit van het 
Nederlandse staatsbestel. Voor de dollar is 10 oktober 2010 evenwel een 
minder geschikte invoeringsdatum. Dat geldt ook voor het nieuwe belasting-
10
stelsel. Invoering per 10 oktober 2010 zou betekenen dat burgers en be-
drijven middenin een belastingjaar/boekjaar met ingrijpende veranderingen 
worden geconfronteerd. De boekhoudkundige voorzieningen die in dat geval 
moeten worden getroffen om per 10 oktober het oude Antilliaanse belasting-
jaar 2010 te sluiten en het nieuwe BES-belastingjaar 2010 te beginnen, zou-
den tot aanzienlijke administratieve lasten leiden. Hetzelfde geldt voor de 
boekhoudkundige scheiding die zou moeten worden aangebracht in verband 
met de invoering van de dollar. Daar komt bij dat burgers en bedrijven in 
2010 aan de hand van twee verschillende fiscale stelsels aangifte zouden 
moeten doen. Dit alles nog afgezien van de benodigde aanpassingen van 
geautomatiseerde systemen die, wanneer zij tussentijds moeten plaatsvin-
den en niet gecombineerd kunnen worden met periodieke aanpassingen, 
eveneens tot extra kosten voor het bedrijfsleven zullen leiden. 
                                                 
9
 De Wet identificatie bij dienstverlening BES, de Wet melding ongebruikelijke transacties BES 
en de Wet grensoverschrijdende geldtransporten BES (zie de artikelen 6.3,  6.4 en 6.5 van de 
Aanpassingswet BES). 
10
 Wetsvoorstel tot vaststelling van de Wet Belastingwet BES (Belastingwet BES) (Kamerstuk-
ken II 2009/10, 32 189, nr. 2) en wetsvoorstel tot vaststelling van de Wet Douane- en Accijns-
wet BES (Douane- en Accijnswet BES) (Kamerstukken II 2009/10, 32 190, nr. 2). 
9
 

Artikel 3 
 
 Ook wat betreft de chartale geldmiddelen wordt bij het geldstelsel van de 
Verenigde Staten aangesloten: de in de Verenigde Staten in omloop zijnde 
wettige betaalmiddelen hebben tevens de hoedanigheid van wettig betaal-
middel in de openbare lichamen (zie artikel 1, onderdeel c, jo. artikel 3). Wel 
gelden daarbij de volgende beperkingen.  
 
De eerste beperking is dat het geldstelsel van de openbare lichamen geen 
dollarmunten met een nominale waarde van meer dan één dollar omvat. De 
reden hiervoor is dat het bij munten met een hogere nominale waarde vrijwel 
steeds om herdenkingsmunten of anderszins bijzondere munten gaat, waar-
aan – hoewel zij wel de status van wettig betaalmiddel hebben – geen reële 
functie in het reguliere betalingsverkeer toekomt. Om het geldstelsel van de 
openbare lichamen eenvoudig te houden is ervoor gekozen om alle munten 
met een waarde van meer dan één dollar categoraal uit te sluiten als wettig 
betaalmiddel. 
 
De tweede beperking betreft de maximale nominale waarde van de dollar-
biljetten die als wettig betaalmiddel kunnen worden gebruikt. Officieel zijn er 
in de Verenigde Staten ook bankbiljetten met een nominale waarde van 500 
en 1000 dollar en zelfs biljetten met zeer hoge nominale waarden als 5.000, 
10.000 en 100.000 dollar in omloop. Het behoeft geen betoog dat bankbiljet-
ten met een nominale waarde van 5.000 dollar of meer geen reële functie in 
het betalingsverkeer hebben.  
 
Bankbiljetten van 500 of 1.000 dollar zouden in het betalingsverkeer wel 
een reële functie kunnen hebben. Feit is evenwel dat de monetaire autoritei-
ten in de Verenigde Staten geen dollarbiljetten meer uitgeven met een waar-
de van meer dan 100 dollar. De nog in omloop zijnde grotere coupures wor-
den, zodra zij bij een Federale Bank worden afgestort, uit circulatie genomen 
en vernietigd. Mede gelet op het feit dat ook het geldstelsel van de Neder-
landse Antillen geen coupures kent die in waarde vergelijkbaar zijn met biljet-
ten van 500 of 1000 dollar, is er voor gekozen om het geldstelsel van de 
openbare lichamen geen bankbiljetten van 500 of 1000 dollar te laten omvat-
ten. Dit betekent dat honderd dollar in de openbare lichamen de grootst mo-
gelijke coupure voor bankbiljetten zal zijn. 
 
 Opgemerkt zij nog dat de koppeling die in artikel 3 jo. artikel 1, onderdeel c, 
wordt gelegd met de hoedanigheid van wettig betaalmiddel in de Verenigde 
Staten, met zich brengt dat een betaalmiddel, mocht dat door de bevoegde 
monetaire autoriteiten in de Verenigde Staten buiten omloop worden gesteld, 
ook in de openbare lichamen de hoedanigheid van wettig betaalmiddel ver-
liest. Indien dit het geval is, dan zullen burgers en bedrijven in de openbare 
lichamen hierover uiteraard worden geïnformeerd door DNB.   
 
Artikel 4 
 
 Dit artikel regelt de taak die DNB heeft ten aanzien van het betalingsver-
keer in de openbare lichamen. Voor een nadere uiteenzetting zij verwezen 
naar paragraaf 3, onderdeel b, van de algemene toelichting. 
 
11
 

in de Verenigde Staten. Aan hen is, als uitgevende autoriteiten, ook het eind-
oordeel of wel of geen sprake is van vals geld, voorbehouden. 
 
  Mocht blijken dat geen sprake is van vervalsingen, dan worden de ingele-
verde biljetten of munten in beginsel teruggegeven aan de instelling die deze 
had ingeleverd. Wanneer dat om praktische redenen minder goed uitvoer-
baar is – bijvoorbeeld omdat de biljetten of munten in kwestie voor analyse 
naar de Verenigde Staten zijn gezonden – kan ook de nominale waarde er-
van vergoed worden. Wanneer daarentegen wel sprake is van vals geld, dan 
zullen de betrokken biljetten of munten niet worden geretourneerd. Indien er 
een strafrechtelijk onderzoek naar de vervalsingen wordt ingesteld, zullen zij 
in beginsel naar het Openbaar Ministerie worden gezonden. In overige geval-
len zullen zij ter vernietiging door of in overleg met de bevoegde autoriteiten 
in de Verenigde Staten aan de circulatie worden onttrokken. Voor niet-gere-
tourneerde valse betaalmiddelen wordt – evenals in Nederland – geen ver-
goeding verstrekt. 
 
Artikel 7 
 
 De gehoudenheid om betaling in wettig betaalmiddel te aanvaarden geldt 
voorts niet voor geschonden biljetten en munten. Geschonden biljetten zijn 
daarmee echter niet zonder meer waardeloos. Uitgevende monetaire autori-
teiten bieden vaak mogelijkheden om geschonden betaalmiddelen te verwis-
selen voor ongeschonden betaalmiddelen of zijn bereid de nominale waarde 
ervan geheel of gedeeltelijk te vergoeden. Uiteraard hangt een en ander af 
van de mate waarin het betaalmiddel geschonden is. Een gescheurd bankbil-
jet zal eerder in aanmerking komen voor verwisseling of vergoeding dan een 
biljet dat grotendeels is vergaan. Het moge duidelijk zijn dat de beslissing in 
welke gevallen geschonden dollarbiljetten of –munten voor verwisseling of 
gehele of gedeeltelijke vergoeding in aanmerking komen, is voorbehouden 
aan de uitgevende monetaire autoriteit. Bepalend in dit verband zijn dan ook 
de ter zake door het stelsel van Federale Banken in de Verenigde Staten 
gehanteerde regels en richtlijnen. DNB kan daarbij een faciliterende rol ver-
vullen, bijvoorbeeld door te zorgen dat bedoelde regels en richtlijnen bekend 
zijn bij de in de openbare lichamen gevestigde banken. Indien nodig kan 
DNB in de openbare lichamen ook kantoren aanwijzen, waar geschonden 
dollarbiljetten en dollarmunten kunnen worden aangeboden. Uitgangspunt is 
evenwel om deze functie – evenals de in artikel 5 bedoelde verwisseling van 
beperkt wettige betaalmiddelen – zoveel mogelijk door reguliere banken te 
laten vervullen, als onderdeel van de gebruikelijke dienstverlening aan hun 
klanten. 
 
Artikelen 8 tot en met 11 
 
 De artikelen 8 tot en met 11 regelen de overgang van de Nederlands-
Antilliaanse gulden naar de dollar. De omrekenkoers, vastgelegd in artikel 8, 
is gelijk aan de sinds 1971 geldende vaste wisselkoers ten opzichte van de 
dollar. Artikel 11 bevat regels voor de afronding, indien nodig, van de na om-
rekening resulterende dollarbedragen. De hoofdregel is dat de resulterende 
bedragen technisch worden afgerond, tot op twee decimalen. In bijzondere 
gevallen kan op meer decimalen worden afgerond (zie artikel 11, tweede lid).  
 
 De invoering van de dollar heeft twee kanten: de chartale invoering van de 
dollar (de bankbiljetten en munten) en de invoering van de dollar in het girale 
13
 

de openbare lichamen, dan zal voor die contracten in beginsel gelden dat 
alle daarin opgenomen guldenbedragen van rechtswege zijn omgezet in dol-
larbedragen.  
 
Op het beginsel dat alle bedragen van rechtswege worden omgezet, be-
staan twee uitzonderingen (zie artikel 10, derde lid). De eerste uitzondering 
is dat uit de aard of strekking van een rechtsinstrument kan voortvloeien dat 
een daarin opgenomen guldenbedrag niet hoeft of zelfs niet kan worden om-
gezet (zie bijvoorbeeld artikel 8 van dit wetsvoorstel, dat betekenisloos zou 
worden wanneer het daarin genoemde guldenbedrag wordt vervangen door 
een bedrag in dollars). In dergelijke gevallen vindt geen automatische omzet-
ting plaats. De tweede uitzondering heeft specifiek betrekking op overeen-
komsten. Het staat de partijen bij een overeenkomst vrij om af te spreken dat 
in de overeenkomst de oorspronkelijke bedragen in guldens worden gehand-
haafd. Ook kunnen zij er voor kiezen om de gulden door een andere munt-
eenheid dan de dollar te vervangen. Wel is steeds vereist dat alle bij de over-
eenkomst betrokken partijen hiermee instemmen. Hun instemming moet bo-
vendien uitdrukkelijk zijn; om misverstanden te voorkomen is stilzwijgende in-
stemming niet voldoende.  
 
 Opgemerkt zij nog dat de van rechtswege omzetting ook geldt voor alle in 
wetgeving opgenomen guldenbedragen (zie artikel 10, tweede lid). In begin-
sel wordt er naar gestreefd om alle in wetgeving voorkomende guldenbedra-
gen tijdig door dollarbedragen te vervangen. Voor de wetten die in de open-
bare lichamen zullen gelden, wordt daarin reeds door de Aanpassingswet 
BES voorzien. Het is voorts de bedoeling om, voor zover praktisch uitvoer-
baar, ook alle guldenbedragen in bestaande eilandsverordeningen en -be-
sluiten aan te passen. Er moet echter rekening mee worden gehouden dat 
het niet mogelijk zal zijn om alle in wetgeving voorkomende guldenbedragen 
tijdig te vervangen. Voor die gevallen dient artikel 10 als vangnet. 
 
Artikelen 12 en 13 
 
 In het algemeen deel is reeds uiteengezet dat er na invoering van de dollar 
een duale periode zal zijn, waarin de Nederlands-Antilliaanse gulden nog de 
status van wettig betaalmiddel heeft. Gedurende deze periode, die een 
maand zal duren, kan zowel in dollars (zie artikel 3) als in guldens worden 
betaald (artikel 12). De duale periode geldt alleen voor de chartale gulden. 
Het girale betalingsverkeer zal vanaf het moment van inwerkingtreding van 
de wet volledig in dollars plaatsvinden. 
 
 Na afloop van de duale periode zal nog gedurende enige tijd gelegenheid 
worden geboden om Nederlands-Antilliaanse guldens kosteloos om te wisse-
len voor dollars. DNB zal daartoe in de openbare lichamen een aantal kanto-
ren aanwijzen waar men voor deze omwisseling terecht kan (artikel 13). Bij 
deze kantoren kan men overigens ook tijdens de duale periode terecht. Het 
is dus niet nodig om de guldens die men nog in bezit heeft, uit te geven. Men 
kan er ook voor kiezen om deze guldens om te wisselen. Voor een snelle 
uitfasering van de Nederlands-Antilliaanse gulden heeft dit laatste zelfs de 
voorkeur. 
 
 De precieze duur van de omwisselingsperiode moet nog in overleg met alle 
betrokken worden bepaald. Het voornemen is om bij de invoering van de dol-
lar zoveel mogelijk aan te sluiten bij de termijnen die ook bij de invoering van 
15
 

Artikel 17 
 
 Dit artikel regelt de inwerkingtreding van de wet en, daarmee onlosmakelijk 
verbonden, de introductie van de dollar als munteenheid van de openbare 
lichamen. Naar verwachting zal de wet op 1 januari 2011 in werking treden. 
Hiervoor is echter wel vereist dat tijdig aan de op 30 september 2009 over-
eengekomen voorwaarden voor het ingaan van de nieuwe staatkundige ver-
houdingen per 10 oktober 2010 zal zijn voldaan. Met het oog hierop is ervan 
afgezien om in het onderhavige artikel een concrete inwerkingtredingsdatum 
op te nemen. Het tijdstip van inwerkingtreding zal, zodra de transitiedatum 
definitief vaststaat, bij koninklijk besluit worden vastgesteld. 
 
 Voor één artikel wordt de inwerkingtreding niet bij koninklijk besluit gere-
geld. Het gaat om artikel 16, dat vanwege de daarin opgenomen overgangs-
regeling voor de periode tot aan de invoering van de dollar, reeds op de tran-
sitiedatum in werking moet treden. Omdat in artikel 17 geen concrete transi-
tiedatum kan worden genoemd, wordt die datum omschreven door in ab-
stracto naar het tijdstip van inwerkingtreding van artikel I, tweede lid, van de 
Rijkswet wijziging Statuut in verband met de opheffing van de Nederlandse 
Antillen te verwijzen. Wanneer dat artikel in werking treedt, is de transitie een 
feit. 
 
 Opgemerkt zij nog dat bij het koninklijk besluit waarbij het tijdstip van inwer-
kingtreding wordt bepaald, ook de in artikel 13 bedoelde verwisselingstermijn 
voor Nederlands-Antilliaanse betaalmiddelen zal worden vastgesteld. 
 
 
DE MINISTER VAN FINANCIËN, 
 
 
 
 
 
DE STAATSSECRETARIS VAN BINNENLANDSE ZAKEN EN 
KONINKRIJKSRELATIES, 
 
17
 

