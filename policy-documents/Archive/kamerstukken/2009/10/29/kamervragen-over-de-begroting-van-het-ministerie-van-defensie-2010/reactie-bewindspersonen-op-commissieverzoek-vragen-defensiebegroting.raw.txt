 Ministerie van Defensie 
 
   
  Postbus 20701 
  2500 ES Den Haag 
  Telefoon (070) 318 81 88 
  Fax (070) 318 78 88 
    
de Voorzitter van de Tweede Kamer 
Aan 
der Staten-Generaal 
Plein 2 
2511 CR Den Haag 
Datum 29 oktober 2009 
Ons kenmerk HDAB2009016022 
Onderwerp Antwoorden op de feitelijke vragen van de Vaste 
Kamercommissie voor Defensie over de defensiebegroting 
 
 
 
Hierbij bieden wij u de antwoorden aan op de feitelijke vragen van de vaste commissie voor 
Defensie over de begroting van het ministerie van Defensie 2010 (ingezonden 9 oktober 
2009, kenmerk 32123-X/2009D48557). 
 
 
 
 
 
DE MINISTER VAN DEFENSIE                    DE STAATSSECRETARIS VAN DEFENSIE 
 
 
 
 
E. van Middelkoop    drs. J.G. de Vries 
 
 
 
 
 
 
 
 
 
 

 
 
 
Kunt u aangeven bij de eenheden die niet operationeel gereed zijn of dit ligt 
aan de personele of materiële gereedheid of beide? 
 
Het hoofdproduct van Defensie is het opwerken, gereedstellen en beschikbaar houden van 
operationele eenheden alsmede de inzet van deze eenheden. De beleidsartikelen 21 tot en 
met 23 in de begroting beschrijven de capaciteiten van de krijgsmacht waaruit operationele 
eenheden - dan wel delen of samenstellingen daarvan - worden aangewezen voor inzet. Voor 
het CZSK zijn dit bijvoorbeeld zes fregatten, voor het CLAS een brigadestaf en een 
stafcompagnie van een Air Manoeuvre Brigade, voor het CLSK vijf squadrons 
gevechtsvliegtuigen en voor het CKmar vier pelotons mobiele eenheid. Dit zijn slechts 
voorbeelden uit de lijsten van operationeel gerede eenheden die in de begrotingsartikelen 
van de krijgsmachtdelen zijn opgenomen. In de jaarverslagen wordt onder dezelfde 
beleidsartikelen verantwoording afgelegd over de inzet van deze operationele eenheden. 
 
Het jaarverslag is gebaseerd op interne maandrapportages, die per maand inzicht bieden in 
de geoefendheid en personele en materiële gereedheid van afzonderlijke eenheden. Deze 
rapportages worden zo veel mogelijk gebaseerd op harde cijfers uit basisadministraties en op 
het oordeel van commandanten. De inrichting en de verbetering van de basisadministraties 
waarbij ook SPEER een rol vervult, heeft de komende jaren de aandacht. In verband met de 
nationale veiligheid, de veiligheid van onze troepen en de veiligheid van onze bondgenoten 
worden de cijfers met betrekking tot de operationele gereedheid van afzonderlijke eenheden 
per maand niet openbaar gemaakt. Als een bepaalde eenheid niet operationeel gereed is kan 
dat liggen aan het feit data bepaalde oefeningen nog niet zijn gehouden of tekorten aan 
personeel en materieel. Door de toenemende vulling van de operationele eenheden neemt 
de gemiddelde personele gereedheid toe. Aan tekorten bijvoorbeeld op het gebied van 
reservedelen en munitie wordt gewerkt. Door de uitzending van eenheden zijn er tijdelijk 
tekorten van bijvoorbeeld helikopters bij bepaalde oefeningen. Dit beïnvloedt tijdelijk de 
geoefendheid van eenheden. In het jaarverslag 2009 wordt daarover gerapporteerd. 
 
Vraag 4 
 Bent u bekend met gegevens van een structureel groeiend aantal 
binnenslapers op locatie Schaarsbergen, naar verluidt als gevolg van het 
grote aantal echtscheidingen? Zo ja, op welke wijze zal hierop beleid 
worden ontwikkeld?  
 
 
Pagina  3/99

 
 
 
Overzichten van niet-strategische projecten met een omvang van meer dan € 25 miljoen zijn 
opgenomen in het departementaal jaarverslag en in de begroting bij artikel 26, Commando 
DienstenCentra. 
 
Vraag 7 
.Gaat het project Verkenningen ook mogelijke bezuinigingen op de 
krijgsmacht  bestuderen? Zo ja, hoe wordt dit ingepast in het 
begrotingstraject? 
 
Vraag 29 
Waarom is er bij het opstellen van de taakopdrachten van de brede 
heroverwegingen met Prinsjesdag geen bezuinigingswerkgroep ingesteld 
waar de uitgaven van het gehele ministerie van Defensie onder vallen?  
 
Vraag 41 
Op welke wijze zal voorkomen worden dat de Verkenningen die op dit 
moment worden uitgevoerd onafhankelijk van de gevolgen van de 
financiële crisis en de daaruit voortkomende ‘heroverweging’ van de 
regering kunnen worden voltooid?  
 
Vraag 42 
Blijft de opdracht voor het project Verkenningen, blijkende uit uw brief van 
29 februari 2008 en luidend dat de Verkenningen op grond van de op 
langere termijn te verwachten ontwikkelingen en mogelijke scenario’s, 
zonder beperkingen beleidsopties dienen te formuleren met betrekking tot 
de toekomstige ambities voor de Nederlandse defensie-inspanning, de 
daaruit voortvloeiende samenstelling en toerusting van de krijgsmacht en 
het daarbij behorende niveau van de defensiebestedingen, ongewijzigd, 
ook in het licht van de gevolgen van de financiële crisis en de daaruit 
voortkomende ‘heroverweging’? 
 
Op 1 maart 2008 is het interdepartementale project Verkenningen begonnen op 
grond van het door het kabinet goedgekeurde plan van aanpak en de daarin 
vervatte projectopdracht: 
 
 
Pagina  5/99

 
 
 
Zijn die cijfers inclusief de jongste lichtingen rekruten?  
 
Het antwoord op deze vraag kunt u vinden in de Rapportage Personeel Defensie 
(Kamerstuk 32123 X, nr. 4 van 15 september 2009) waarin de gevraagde 
gegevens met de stand van 30 juni 2009 zijn weergegeven. 
 
Vraag 11 
 Hoeveel medewerkers hebben in 2009 de dienst verlaten per krijgsmacht-
 onderdeel en per wapen/dienstvak? 
 
In de Rapportage Personeel Defensie is het aantal mensen dat de dienst heeft verlaten 
(uitstroom) in de periode van 1 juli 2008 tot en met 30 juni 2009 vermeld. In de volgende 
Rapportage Personeel Defensie zal de uitstroom in geheel 2009 worden opgenomen. 
 
Vraag 12 
 Wat is er exact aan materieel en wapens binnen de krijgsmacht (inclusief 
Afghanistan)? Wat voor materieel staat ‘op de nominatie’ om afgestoten te 
worden in 2010 en volgende jaren? 
 
Het onderstaande schema geeft een overzicht van het materieel van Defensie. Het 
Materieelprojectenoverzicht 2009 (18 september 2009, Kamerstuk 32123 X, nr. 3) bevat een 
uitgebreide toelichting op de materieelprojecten van Defensie, waaronder het materieel dat 
buiten dienst is gesteld, maar nog niet is verkocht of dat in de komende jaren zal worden 
afgestoten. 
 
 
Pagina  7/99

 
 
 
 
 
Vraag 13 
 Kunt u aangeven waar het breekpunt ligt qua materieel en personeel om de 
krijgsmacht - inclusief de missie in Afghanistan en andere oorden - de 
komende jaren op peil te houden? 
 
De missie in Afghanistan vraagt veel van de krijgsmacht. Een aantal personeelscategorieën 
wordt meer dan andere categorieën belast. Bovendien slijt materieel in Afghanistan snel. Om 
de inzetbaarheid van de krijgsmacht op peil te houden zijn enige malen financiële middelen 
aan het defensiebudget toegevoegd. Deze middelen zijn naar verwachting toereikend om de 
missie in Afghanistan tot augustus 2010 uit te voeren.  
 
Echter, het huidige internationale activiteitenniveau is met de huidige omvang, middelen en 
samenstelling van de krijgsmacht niet langdurig mogelijk. Het vinden en behouden van 
voldoende geschikt en opgeleid personeel wordt voor bepaalde functies steeds lastiger. Ook 
de instandhouding van het materieel staat onder druk. Voor inzet op het huidige niveau heeft 
onder meer het voortzettingsvermogen van transporthelikopters, geniecapaciteit en 
explosievenruimers de aandacht. 
 
Vraag 14 
 Wat is uw verwachting over het aantal vacatures binnen de krijgsmacht? Is 
er een kentering gaande, gaan de vacatures nog oplopen, zijn er voldoende 
instructeurs om de opleidingen te verzorgen en zo nee, wat betekent dit 
voor de instroom en de kwaliteit van de opleidingen en individuele 
aandacht voor de op te leiden persoon? 
 
 
Pagina  9/99

 
 
 
Vraag 17 
 Wat zijn de exacte kosten voor Militaire Geestelijke Gezondheids Zorg 
(MGGZ), Centraal Militair Hospitaal (CMH) en artsen? Is hierin een toename 
of afname in de kosten? 
 
De begrote kosten voor de Militair Geestelijke Gezondheidszorg bedragen in 2010 € 9 
miljoen. Voor het Centraal Militair Hospitaal is voor 2010 € 29,5 miljoen in de begroting 
opgenomen. De declaraties bij de zorgverzekeraars zijn op deze kosten niet in mindering 
gebracht. Er is geen sprake van een significante toe- of afname van de uitgaven ten opzichte 
van 2009. 
 
Vraag 18 
 Wat zijn de exacte kosten voor zorg en nazorg van veteranen? Is hierin een 
toename of afname in de kosten? 
 
In bijlage 6.3 van de defensiebegroting is een overzicht opgenomen van de begrote uitgaven 
voor veteranen, de zorg en nazorg in 2010. De totale uitgaven bedragen ruim € 125 miljoen, 
een lichte stijging ten opzichte van 2009. Anders dan vorig jaar is in het overzicht op pagina 
154 ook het bedrag voor de arbeidsongeschiktheidspensioenen opgenomen. Daardoor lijkt 
sprake te zijn van een stijging van de militaire invaliditeitspensioenen met ruim € 10 miljoen.  
 
Vraag 19 
 Wat zijn de kosten van debriefing na een missie? Is hierin een toename of 
afname in de kosten? 
 
(Psychologische) debriefing is een term die in de jaren negentig werd gebruikt voor een 
evaluatiegesprek op locatie direct na afloop van de missie. Hiervoor zijn het 
adaptatieprogramma en de nazorg in de vorm van terugkeergesprekken in Nederland in de 
plaats gekomen. Het terugkeergesprek lijkt naar vorm en inhoud het meest op de oude 
debriefing.  
 
Voor het voeren van een terugkeergesprek heeft het Dienstencentrum 
Bedrijfsmaatschappelijk Werk per teruggekeerde militair ongeveer één manuur nodig. Er zijn 
ongeveer 6.000 terugkeergesprekken per jaar (alle missies).  
 
 
Pagina  11/99

 
 
 
Vraag 50  
Kunt u per vertraagde opbrengst van verkoop van materieel en per tegenvallende 
ontvangst en vertraagde opbrengst van maatregelen uit Wereldwijd Dienstbaar 
aangeven om welk bedrag het gaat en waarom deze financiële tegenvaller is ontstaan? 
 
Vraag 58 
Zijn achteraf bezien de begrote opbrengsten van materiaalverkopen te rooskleurig 
ingeschat? Waardoor zijn de opbrengsten tegengevallen? Zijn de begrote opbrengsten 
voor 2010 en 2011 aangepast naar aanleiding van de tegenvallende resultaten? Zo nee, 
waarom niet? Zo ja, hoe? 
 
De financiële tegenvallers ontstaan doordat overtollig materieel nog niet is verkocht of 
doordat betalingen later dan geraamd worden ontvangen. Wanneer de 
verkoopmogelijkheden of een aanpassing van de verkoopcontracten hiertoe aanleiding 
geven, zullen de prognoses worden aangepast. Naar verwachting zullen de nu geraamde 
verkoopopbrengsten voor 2010 en 2011 worden gehaald.  
 
Om commercieel vertrouwelijke redenen kan niet op verwachte opbrengsten worden 
ingegaan. De ramingen worden regelmatig aangepast aan de meest actuele inzichten. De 
overtollige achttien F-16 MLU vliegtuigen, een van de maatregelen uit Wereldwijd Diensbaar, 
zijn inmiddels verkocht. Over de verkoopopbrengst is de Kamer geïnformeerd door middel 
van de commerciële bijlage bij brief van 25 mei 2009 (Kamerstuk 26 488, nr. 183). Een 
serieuze gegadigde voor de overtollige Pantserhouwitser 2000 heeft zich helaas 
teruggetrokken. Ook voor de 28 Leopard 2A6 tanks is nog geen koper gevonden. Eventuele 
opbrengsten van verkoop worden dan ook niet verwacht voor 2011. 
 
Vraag 23 
 Wat is een reële verkoopprijs van een gebruikte Nederlandse F-16 op de 
huidige markt voor defensie-materieel en hoeveel zou Defensie per 
verkochte F-16 kunnen besparen op investeringen, personeel, trainingen 
en opleidingen? 
 
 
 
 
Pagina  13/99

 
 
 
Vraag 25 
 Wat is de reële verkoopprijs van een huidige Nederlandse Apache-
gevechtshelikopter, Cougar-transporthelikopter en Chinook-helikopter op 
de huidige internationale markt voor defensie-materieel en hoeveel zou 
Defensie per verkocht toestel kunnen besparen op investeringen, 
personeel, trainingen en opleidingen? 
 
Vanwege de grote betekenis voor de ondersteuning en de bescherming van 
onze militairen op de grond is besloten het voortzettingsvermogen van de 
Apache helikopter te verbeteren. Een upgrade van de toestellen zal plaatsvinden 
en een verbetering van de bewapening en de zelfbescherming. Daarnaast is op 
grond van de studie ‘Integrale helikoptercapaciteit’ van 21 september 2004 
(Kamerstuk 29 800 X, nr. 3) besloten tot een levensduurverlengend onderhoud 
voor de Cougar en de Chinook helikopters en een uitbreiding van het aantal 
Chinook toestellen. Doel hiervan is een verbetering van de operationele 
inzetbaarheid van de helikopters, vooral tijdens crisisbeheersingsoperaties. 
Defensie is dus niet voornemens de toestellen te verkopen. Een besparing door 
verkoop van de helikopters is dan ook niet voorzien. 
 
Vraag 26 
 Hoe staat het met de ontwikkeling van het door de Israëlische 
Veiligheidsacademie en Nederlandse politieacademie SDR-systeem? 
 
Search, Detect and React (SDR) is een van oorsprong Israëlische methodiek om verdachten 
op te sporen. De methodiek maakt gebruik van vooraf opgestelde daderprofielen en de 
herkenning van afwijkend of verdacht gedrag. De meerwaarde van deze manier van werken 
is ook door Nederland onderkend. Er is geen sprake van samenwerking op het gebied van 
SDR tussen Nederland en Israel. De Nederlandse Politieacademie is in samenwerking met 
het Landelijk Opleidings- en Kenniscentrum van de Koninklijke marechaussee een eigen 
SDR-opleiding begonnen. Zowel studenten van de Politie als van de Koninklijke 
marechaussee volgen opleidingen aan beide opleidingsinstituten. Diverse marechaussees 
hebben al een opleiding gevolgd. 
 
 
 
 
Pagina  15/99

 
 
 
Zie het antwoord op vraag 7. 
 
Vraag 30 
Kunt u voor uw departement aangeven hoe hoog de kennis- en 
onderzoeksgerelateerde uitgaven zijn? Kunt u deze uitgaven uitsplitsen? 
 
In 2010 bedragen de centrale Research & Development (R&D) budgetten op de 
defensiebegroting in totaal € 74 miljoen. Deze zijn als volgt verdeeld: 
- programmafinanciering: € 47,6 miljoen (TNO en Marin € 47,1 miljoen, NLR € 0,5 miljoen); 
- contractonderzoek technologie-ontwikkeling:  € 18,4 miljoen; 
- SBIR (beheerd door het ministerie van EZ): € 0,2 miljoen; 
- contractonderzoek kennistoepassing: € 7,9 miljoen.  
Deze gegevens, en voor jaren na 2010 (tot 2014), treft u aan in de begroting van Defensie in 
de tabel op pagina 112. 
 
Vraag 31 
 Worden de duurzaamheidscriteria voor producten en diensten in de 
bedrijfsvoering van Defensie op dit moment al toegepast? Zo neen, waarom niet? 
Vanaf wanneer kan er bij komende aanbestedingen rekening worden gehouden 
met de duurzaamheidscriteria?  
 
Ja, het gebruik van duurzaamheidscriteria is bij Defensie verplicht. Bij nieuwe 
aanbestedingen worden de duurzaamheidscriteria dan ook toegepast. Wel zijn bij 
aanbestedingen de operationele geschiktheid, de bescherming van het personeel en 
eventuele meerkosten belangrijke randvoorwaarden. 
 
Vraag 32 
 Wordt in het kader van standaardisering, als één van de besparingsmaatregelen 
in de bedrijfsvoering van het Commando DienstenCentrum (CDC), het gebruik 
van Open Standaarden bij ICT aanbestedingen een voorwaarde?  
 
 
 
 
 
Pagina  17/99

 
 
 
 
2007 2008 2009 2010 2011 2012 2013 2014 
HGIS 321 345 398 345 300 220 220 220 
Investeringen 1.796 1.704 1.681 1.712 1.701 1.666 1.482 1.532 
Exploitatie 6.271 6.439 6.654 6.404 6.420 6.326 6.463 6.440 
Defensiebudget 8.388 8.488 8.733 8.461 8.421 8.212 8.165 8.192 
Bedragen zijn conform jaarverslag 2007 en 2008 en de begroting 2010. 
 
De stijgende lijn van de defensiebegroting van de afgelopen jaren ontstaat vooral door 
incidentele toevoegingen aan het defensiebudget die in de begrotingen 2008, 2009 en 2010 
zijn opgenomen: 
- Uit Pijler 1 van het Kabinetsprogramma is € 500 miljoen toegevoegd aan de 
defensiebegroting voor de periode 2008 tot en met 2011, waarvan € 250 miljoen voor 
crisisbeheersingsoperaties. 
- Tevens is met de Van Geel en Bos-gelden € 200 miljoen toegevoegd aan het 
investeringsbudget (jaarlijks € 50 miljoen over de periode 2008-2011). 
- Binnen de totale HGIS-begroting is in 2008 (€ 115 miljoen), 2009 (€ 132 miljoen) en 2010 
(€ 53 miljoen) extra geld toegewezen aan Defensie voor de crisisbeheersingsoperaties. 
- De daling van de HGIS-reeks hangt onder meer samen met de voorziene vermindering 
van het aantal uitgezonden militairen.  
 
De toegevoegde verkoopopbrengsten verklaren de piek in het begin van de 
investeringsreeks. De opbrengst van verkocht, overtollig materieel is voornamelijk aan het 
uitgavenbudget voor investeringen toegevoegd. De investeringsquote van minimaal 20 
procent wordt over de kabinetsperiode gehaald. De in de defensiebegroting verwerkte 
meerjarige taakstellingen van het kabinet verlagen het budget vanaf 2010. Er is geen sprake 
van een trendbreuk in de ontwikkeling van het defensiebudget ten opzichte van de 
voorgaande jaren. 
   
Vraag 36 
 Kan op basis van de ontwikkeling van de veiligheidspolitieke situatie een 
rechtvaardiging worden gegeven voor, vanaf het begrotingsjaar 2010, dalende 
budget? 
 
 
 
 
Pagina  19/99

 
 
 
Vraag 39 
 Kunt u exact aangeven wat u bedoelt met ‘Bezuinigingen als gevolg van de 
economische situatie maken het niet gemakkelijk het ambitieniveau te 
handhaven’? Welke bezuinigingen bedoelt u, en welk effect hebben deze op het 
kunnen handhaven van het ambitieniveau?  
 
Vraag 47  
Ziet u reden om, gezien de teruglopende financiële en personele middelen, het 
ambitieniveau naar beneden bij te stellen? Zo nee, waarom niet? 
 
Vraag 170 
In hoeverre is de krijgsmacht in staat om in 2010 invulling te geven aan het 
ambitieniveau in het hoge geweldsspectrum, op brigadeniveau, voor de duur van 
een jaar? Moet uit het feit dat de landstrijdkrachten in Afghanistan die op een 
lager niveau dan dat van brigade worden ingezet, tegen grenzen aanlopen, 
worden geconcludeerd worden dat dit deel van het ambitieniveau slechts op 
papier haalbaar is? 
 
Vraag 171 
Kan Defensie het ambitieniveau nog wel volledig waarmaken na alle 
bezuinigingen en reducties van de afgelopen jaren, en wat hier nog eens 
overheen komt? 
 
Bij het aantreden van dit kabinet is met Wereldwijd Dienstbaar een aantal maatregelen 
genomen, waarbij de operationele capaciteiten niet helemaal buiten schot konden 
blijven. Deze maatregelen waren nodig om de krijgsmacht betaalbaar te houden en 
voldoende ruimte te creëren voor investeringen. De huidige economische situatie en de 
daaruit voortvloeiende kabinetsmaatregelen vergen opnieuw maatregelen die merkbaar 
zijn voor het personeel en de organisatie. Het gaat dan onder andere om een 
geleidelijkere vulling van de organisatie, versobering van de dienstverlening, tijdelijke 
beperking van het oefenprogramma en vertraging van investeringen. Door de 
operationele capaciteiten zoveel mogelijk ongemoeid te laten, kan Defensie nog 
voldoen aan de doelstellingen van Wereldwijd Dienstbaar en het daarin vervatte 
ambitieniveau. 
 
 
Pagina  21/99

 
 
 
Vraag 43 
 Welke budgetten zijn waar gealloceerd bij welke departementen in het kader van 
binnenlandse veiligheid? Welke budgetten zijn in dit verband beschikbaar voor 
innovatie en projecten? 
 
Vraag 229 
Zijn de vergoedingen voor de bijdragen van Defensie aan de handhaving van de 
nationale veiligheid kostendekkend? Zo nee, op welke punten moet Defensie 
bijpassen? 
 
Vraag 230 
Bij welke van de uitgaven voor de derde hoofdtaak staan inkomsten vanuit andere 
departementen? 
 
In de defensiebegroting zijn op diverse begrotingsartikelen bedragen opgenomen voor de 
binnenlandse veiligheid. Het gaat onder meer om investeringen bij DMO en taken van de 
operationele commando’s (inclusief de marechaussee) ten behoeve van de intensivering 
civielmilitaire samenwerking (ICMS). In de Voorjaarsnota 2006 zijn gelden toegevoegd aan 
de defensiebegroting voor diverse investeringen (€ 115 miljoen incidenteel) en de exploitatie 
(€ 34 miljoen structureel). Jaarlijks is er overleg met de ministeries van Justitie, Binnenlandse 
Zaken en Koninkrijksrelaties en Volksgezondheid Welzijn en Sport over het functioneren en 
de uitvoering van de bestuursafspraken. 
 
Omdat de uitgaven samenhangen met de reguliere taken van Defensie en met gerelateerde 
defensie-investeringen bij DMO zijn deze niet afzonderlijk zichtbaar in de overzichten 
budgettaire gevolgen van beleid in de beleidsartikelen. De bijlage 6.4 van de 
defensiebegroting bevat daarom een overzichtsconstructie van de relevante uitgaven. 
 
De bedragen voor innovatie, kennis en onderzoek (pijler II beleidsprogramma) zijn bestemd 
voor de door de ministeries van Binnenlandse Zaken en Koninkrijksrelaties, Justitie en 
Defensie opgestelde integrale maatschappelijke innovatieagenda voor veiligheid. De 
middelen bedragen voor de periode 2008 tot 2012 in totaal € 54 miljoen, waarvan een derde 
voor Defensie.  
 
 
Pagina  23/99

 
 
 
 
Er worden naast de bezuinigingsmaatregelen herschikkingen doorgevoerd, juist om de 
doelen uit Wereldwijd Dienstbaar, waaronder deelname aan missies, met een sluitende 
begroting te kunnen halen. De defensieorganisatie zet alles op alles om invulling te 
geven aan het totale pakket van maatregelen.   
 
Vraag 46 
Kan Wereldwijd Dienstbaar in deze kabinetsperiode nog wel worden uitgevoerd? 
 
Ja. Defensie zal blijven investeren in personeel en in de verbetering van de operationele 
inzetbaarheid. De bezuinigingsmaatregelen maken het mogelijk doelstellingen te bereiken die 
in dit kader zijn geformuleerd, zoals stimulering van werving en behoud en het verbeteren 
van de bescherming van personeel op uitzending. 
 
Vraag 47  
Ziet u reden om, gezien de teruglopende financiële en personele middelen, het 
ambitieniveau naar beneden bij te stellen? Zo nee, waarom niet? 
 
Zie het antwoord op vraag 39. 
 
Vraag 48 
Zal (Europese) taakspecialisatie als mogelijk kostenbesparend beleidsmiddel worden 
meegewogen in de ‘heroverweging’ ten aanzien de defensiebestedingen? Zo nee, 
waarom niet? 
 
Het kabinet zal in november op basis van de tussenresultaten van de Verkenningen bezien 
hoe de brede heroverwegingen – in aansluiting op de Verkenningen – het beste kunnen 
worden vormgegeven. Het ligt in de rede dat de mogelijkheden en de beperkingen van 
taakspecialisatie daarbij worden betrokken. 
 
Vraag 49 
Kunt u exact specificeren welke financiële tegenvallers uw eigen begroting kent, naast 
de genoemde vertraagde opbrengsten en tegenvallende ontvangsten? 
 
 
 
Pagina  25/99

 
 
 
Vraag 200 
Wanneer worden de twee Fokker F-50 vliegtuigen daadwerkelijk afgestoten, aangezien 
ze momenteel nog steeds in gebruik zijn voor passagiersvervoer? 
 
De Fokker F-50 toestellen worden door Defensie binnen Europa gebruikt voor VIP-vervoer en 
het vervoer van militairen bij oefeningen. Hiervoor worden de twee toestellen ongeveer 800 
vlieguren per jaar ingezet. Een studie naar de operationele inzet van de Fokker F-50 
toestellen heeft uitgewezen dat deze inzet niet doelmatig is. Ook is gebleken dat er 
alternatieven zijn om te voorzien in de behoefte aan luchttransport, zowel bij Defensie als 
erbuiten. De twee Fokker F-50’s zullen vanaf 1 januari 2010 voor verkoop beschikbaar zijn. 
Inmiddels heeft een potentiële koper serieuze interesse getoond. Met de afstoting van de 
twee toestellen is exclusief de verkoopopbrengsten vanaf 2012 stapsgewijs een besparing 
van € 1,6 miljoen per jaar gemoeid. De totale opbrengst van deze maatregel bedraagt over 
de periode 2010 tot en met 2019 ongeveer € 15 miljoen. Door de afstoting zal Defensie voor 
het vervoer van passagiers meer gebruik maken van civiel luchttransport. De kosten voor de 
aanschaf van civiele vliegtickets en incidentele inhuur zijn inbegrepen bij de totale opbrengst 
van de maatregel.  
 
Vraag 52 
Hoeveel geld wordt er bespaard door de personele omvang van de Brigade 
Krijgsmacht en Operationele Ondersteuning (KMOO) van het commando Kmar te 
verkleinen? Waarom is voor deze bezuiniging gekozen? 
 
Vraag 53 
Deelt u de mening van de Marechausseevereniging MARVER, Ton de Zeeuw, dat met 
de bezuiniging op de personele omvang van de KMOO in het vlees gesneden wordt en 
niet langer in het vet? Wat betekent deze bezuiniging voor de operationele 
mogelijkheden van de KMOO?   
 
Vraag 54 
Wordt door deze bezuiniging ook de mogelijkheid om een eskadron militaire politie 
(MP) voor de inzet in het kader van NAVO-opdrachten te formeren, bemoeilijkt? Zo ja, 
in welke mate en hoe zal dit worden ondervangen? 
 
 
Pagina  27/99

 
 
 
Vraag 56 
Hoe tijdelijk zal de tijdelijke versobering van het oefenprogramma zijn?  
 
Vraag 57  
Hoe kan het oefenprogramma tijdelijk worden versoberd? Was het al niet zo dat er bij 
oefeningen in onvoldoende mate met scherp kon worden geschoten vanwege de 
schaarste aan munitie enz.? Was het oefenprogramma daardoor niet reeds soberder 
dan wenselijk?    
 
Vraag 130  
Welke consequenties heeft de beperking van het oefenprogramma voor Defensie in het 
algemeen en (de niet uitgezonden) militairen in het bijzonder? 
 
Vraag 155  
In hoeverre is de korting op het oefenbudget voor de jaren 2010-2014 tijdelijk?  
 
Vraag 159  
Wat omvat de versobering van het oefenprogramma nog meer, behalve oefeningen 
dichterbij de kazerne brengen? Kan hier gedetailleerd op worden ingegaan? 
   
Het oefenprogramma wordt tijdelijk versoberd in de periode 2010 tot 2014. Deze maatregel 
levert in die periode jaarlijks € 5 miljoen op. De operationele commandanten bepalen op 
welke wijze de versobering tot stand komt. Besparingen zijn mogelijk door oefeningen 
goedkoper uit te voeren, oefeningen iets korter te laten duren, oefeningen anders samen te 
stellen of oefeningen dichter bij huis uit te voeren. Als voorwaarde geldt dat de opgedragen 
operationele doelstellingen zijn gewaarborgd en operationele opdrachten zoveel mogelijk 
worden ontzien. Daarom zal de versobering naar verwachting niet leiden tot vertraagde of 
beperkte operationele doelstellingen. Wel leidt deze versobering ertoe dat het voor de 
eenheden lastiger wordt een oefenprogramma samen te stellen. 
 
Vraag 58  
Zijn achteraf bezien de begrote opbrengsten van materiaalverkopen te rooskleurig 
ingeschat? Waardoor zijn de opbrengsten tegengevallen?  
 
 
Pagina  29/99

 
 
 
 
Vraag 61 
Hoeveel minder budget wordt voor 'Research and Development' (R&D) beschikbaar 
gesteld? Welke taken en/of projecten vallen weg? Waarom is er voor gekozen hierop te 
bezuinigen? 
 
Vraag 152 
Kan worden gegarandeerd dat de bezuiniging op R&D bij TNO en NLR niet ten koste 
zal gaan van de toekomstige operationele inzetbaarheid van de Nederlandse 
krijgsmacht?  
 
Vraag 153 
Waarom is er voor gekozen te korten op de kennisinstituten TNO en NLR? Welke R&D 
projecten zullen hierdoor geen doorgang vinden?  
 
Vraag 211 
Op basis van welke argumenten en visie op de toekomst van Defensie is besloten om 
zo fors te bezuinigen op R&D, in aanvulling op de eerdere bezuiniging op de TNO-
doelfinanciering in 2003? In hoeverre past dit in de strategische kennisagenda van 
Defensie, de innovatieagenda van het kabinet, de Lissabon-agenda van de EU en de 
uitvoering van de Hampton Court richtlijn uit 2005 om meer te besteden aan onderzoek 
en technologie op defensiegebied? 
 
Vraag 213 
Hoe passen de bezuinigingen op R&D in een toekomstvisie op de krijgsmacht, die in 
toenemende mate te kampen zal krijgen met personeelstekorten en daardoor meer 
afhankelijk wordt van technologie? Loopt u nu vooruit op de uitkomsten van de 
Verkenningen? 
 
Defensie levert een structurele financiële bijdrage om de financiële tegenvallers van het Rijk 
het hoofd te bieden. Daarnaast kampt Defensie met financiële tegenvallers in de eigen 
begroting. Om de doelstellingen in Wereldwijd Dienstbaar te kunnen behalen zijn 
bezuinigings- en herschikkingsmaatregelen noodzakelijk. Defensie kiest er in dit kader onder 
andere voor het middellange en lange termijn R&D-onderzoek te beperken.  
 
 
Pagina  31/99

 
 
 
 
Vraag 62 
Hoeveel geld wordt er bespaard door twee Fokker toestellen af te stoten? Worden deze 
toestellen verkocht? Zo ja, is er al een koper gevonden? Waarom is er voor deze 
bezuiniging gekozen? 
Zie het antwoord op vraag 51. 
 
Vraag 63 
Waarom is ervoor gekozen het invullen van de openstaande vacatures geleidelijker te 
laten plaatsvinden? Hoeveel geld wordt hiermee bespaard? Hoeveel en welke functies 
worden hierdoor niet vervuld? Hoeveel vacatures voor welke soort functies zijn er in 
totaal in 2010? 
 
Door het geleidelijker vullen van de organisatie worden financiële middelen vrijgemaakt ten 
behoeve van de taakstellingen van het kabinet en de oplossing van een aantal andere, 
interne knelpunten. De tabellen op pagina 29 bevatten de bedragen die daarmee zijn 
gemoeid. Zoals ook gesteld in het antwoord op vraag 55 zal het aantal vacatures blijven 
afnemen. De vacatures zijn defensiebreed en wisselen gedurende het jaar. Wel wordt 
prioriteit gegeven aan de vulling van de operationele functies en blijven de schaarse 
categorieën een belangrijk aandachtspunt. 
 
Vraag 64 
Wat is uw inzet in de discussie over de herziening van het Strategisch Concept van de 
NAVO? Beschouwt u ‘nucleair sharing’ als een kerntaak van de NAVO, ook binnen het 
nieuwe strategisch concept? 
 
U heeft op 15 oktober 2009 een brief van Buitenlandse Zaken en Defensie ontvangen over 
het herzieningsproces van het Navo-strategisch concept (Kamerstuk 28 676, nr. 92). De 
Nederlandse inzet in de discussie hierover met het bondgenootschap staat nog niet vast. Het 
wachten is onder meer nog op het AIV-advies dat aan het einde van dit jaar wordt verwacht. 
Tevens wordt rekening gehouden met de inzichten die de reflectiefase die thans gaande is 
oplevert. 
 
 
 
 
Pagina  33/99

 
 
 
 
Vraag 67 
Kan nader worden ingegaan op de inspanningen van Defensie ten aanzien van het 
opwekken van energie met behulp van windmolens? Welk budget is hiervoor 
gereserveerd? Welk deel van de totale energiebehoefte zal naar de huidige ambitie en 
op welke termijn worden gegenereerd op basis van duurzame energiebronnen? 
 
Defensie is bezig met de voorbereiding van de bouw van drie windturbines met een 
gezamenlijk vermogen van ongeveer 9 Mega Watt op en nabij een defensieterrein te 
Coevorden. De bouwvergunning voor dit project is inmiddels verleend. Het projectbudget 
bedraagt minder dan € 25 miljoen. De drie windturbines zijn naar verwachting goed voor ruim 
vijf procent van het totale elektriciteitsverbruik van Defensie. In 2008 was 86 procent van alle 
door Defensie verbruikte elektriciteit groene stroom. In 2010 zal dit op basis van het 
rijksbrede programma ‘Duurzaam Inkopen’ 100 procent zijn. 
 
Vraag 68 
Kan een actueel overzicht worden gegeven van de betrokkenheid van de Nederlandse 
industrie bij de ontwikkeling en de productie van de Joint Strike Fighter (JSF)? 
 
Ieder jaar wordt in de Jaarrapportage over het project Vervanging F-16 een overzicht 
gegeven van de betrokkenheid van de Nederlandse industrie bij de ontwikkeling en productie 
van de JSF. In de Jaarrapportage over 2008 (Kamerstuk 26 488, nr.159 van 27 maart 2009) 
staat dat de totale omzet tot en met 31 december 2008 $763 miljoen betrof. Sindsdien zijn 
enkele belangrijke contracten getekend voor zowel de System Development and 
Demonstration (SDD) fase als de Low Rate Initial Production (LRIP)-fase. Het betreft onder 
andere contracten met Dutch Space inzake Embedded Training (gefinancierd uit de bilaterale 
fondsen), en met Axxiflex, het NCLR, Stork en Thales. Jaarlijks wordt de behaalde omzet 
door het ministerie van Economische Zaken geverifieerd en gemeld in de Jaarrapportage. 
Voorafgaand aan deze verificatie kunnen er geen uitspraken worden gedaan over de totale 
waarde van de in 2009 behaalde omzet. 
 
Met de brief van 29 september jl. (Kamerstuk 26 488, nr. 199) is de Kamer geïnformeerd over 
de vervolgstappen in het project Vervanging F-16.  
 
 
Pagina  35/99

 
 
 
De logistieke operatie bevindt zich momenteel in de planningsfase, waarin de noodzakelijke 
activiteiten en de benodigde middelen in kaart worden gebracht. In ieder geval zal het 
transport zowel over de weg als door de lucht plaatsvinden. Op dit moment is voorzien dat 
een combinatie van militair en civiel (ingehuurd) transport nodig zal zijn. In de recente stand 
van zakenbrief van 14 oktober jl. (Kamerstuk 27 925 nr. 366) is de Kamer over de 
redeployment geïnformeerd. De Kamer zal in volgende periodieke stand van zakenbrieven 
over de voortgang van de redeployment op de hoogte worden gesteld. 
 
Vraag 71 
Hoe moet het benadrukken van het belang van de effectiviteit en de betrouwbaarheid 
van de Afghaanse autoriteiten worden begrepen wanneer juist ook de gang van zaken 
bij de recente presidentsverkiezingen volop aanleiding gaven tot kritiek op president 
Karzai?    
 
De ontwikkeling en de versterking van de Afghaanse overheidsstructuren zijn van groot 
belang. Alleen als de Afghaanse autoriteiten zelf de veiligheid in hun land kunnen 
waarborgen, zal het land niet opnieuw vrijplaats worden voor terroristen. De opbouw van de 
Afghaanse overheidsstructuren is echter een langdurig en moeizaam proces. De 
aanhoudende steun van de internationale gemeenschap in dit proces is dan ook van groot 
belang.  
 
Het feit dat er verkiezingen zijn gehouden, kan op zichzelf als een prestatie van de 
Afghaanse autoriteiten worden beschouwd. Het waren de eerste verkiezingen sinds de jaren 
zeventig die volledig onder verantwoordelijkheid van de Afghaanse autoriteiten werden 
gehouden. Er zijn echter wel veel klachten geconstateerd en er zijn sterke aanwijzingen van 
fraude en onregelmatigheden. De Taliban heeft de verkiezingsdag bovendien op 
verscheidene plekken verstoord en verspreid over het land deden zich veiligheidsincidenten 
voor die ongeveer dertig dodelijke slachtoffers tot gevolg hadden. 
 
De Klachtencommissie voor de Afghaanse verkiezingen (ECC) heeft onderzoek gedaan naar 
klachten over substantiële fraude bij de verkiezingen. De uitkomsten van dit onderzoek zijn 
door de Onafhankelijke Kiescommissie (IEC) meegewogen in haar besluit over de definitieve 
uitslag. De Onafhankelijke Kiescommissie heeft op 20 oktober 2009 de definitieve uitslag van 
de presidentsverkiezingen bekend gemaakt.  
 
 
Pagina  37/99

 
 
 
NGO's zijn daarnaast betrokken bij het opwerktraject van de Task Force Uruzgan, het 
Provincial Reconstruction Team en de civiele medewerkers van het ministerie van 
Buitenlandse Zaken. Op deze manier is zowel het militaire als het civiele deel van de 
Nederlandse Task Force Uruzgan optimaal geïnformeerd over de NGO-programma's. 
 
Vraag 74 
Wanneer is het besluit genomen om een ‘EU Police Afghanistan’-missie (EUPOL) in 
Afghanistan te ondernemen? Hoe is de vulling verlopen vanaf het begin tot nu? 
 
Zoals gemeld in het Razeb-verslag van 6 juni 2007 (Kamerstuk 21 501-02 Nr. 756) heeft de 
Raad in mei 2007 ingestemd met de Eupol-missie in Afghanistan. De missie is in juni 2007 
begonnen en was in 2008 volledig operationeel. De missieomvang was oorspronkelijk 
vastgesteld op 196 personen in de internationale staf. Dit aantal is begin 2009 bereikt. In mei 
2008 is in EU-verband besloten de missie stapsgewijs in omvang te verdubbelen naar 400 
personen. U bent hierover geïnformeerd in het Razeb-verslag van 9 juni 2008 (Kamerstuk 21 
501-02 Nr. 825). De missie is sindsdien gestaag in omvang toegenomen en naar verwachting 
zal de personele sterkte dit najaar stijgen naar ongeveer 300. Dit aantal is echter nog altijd 
laag in vergelijking met de doelstellingen. Nederland heeft de eigen bijdrage verhoogd van vijf 
personen in 2008 naar dertien personen op dit moment.  
 
De minister van Binnenlandse Zaken en Koninkrijksrelaties heeft tijdens haar recente bezoek 
aan Afghanistan gemeld de Nederlandse politie-inzet verder te zullen uitbreiden. Daarnaast 
spreekt Nederland de overige lidstaten aan op hun verantwoordelijkheid en beziet Nederland 
of de missie op alternatieve wijze aan de benodigde stafcapaciteit kan worden geholpen. 
Vraag 75 
In hoeverre ontbreekt de capaciteit om nieuw personeel op te nemen? Hoe groot is het 
tekort aan instructeurs? 
 
In de begroting is financiële ruimte gecreëerd om op korte termijn tekorten in de 
opleidingscapaciteit, inclusief instructeurs, op te lossen. Op termijn zal naar verwachting door 
de betere vulling van de instructeursfuncties en door de invoering van het loopbaanlint de 
druk op de opleidingscapaciteit structureel afnemen. De verbetering wordt ook mogelijk 
gemaakt doordat aanzienlijke delen van de instroom- en doorstroomopleidingen worden 
geïntegreerd in de ROC’s. 
 
 
Pagina  39/99

 
 
 
 
Vraag 84 
Aangezien het vervullen van alle vacatures slechts in 2014 wordt voorzien is er 
daarvoor dus sprake van personeelstekort. Hoe u dit gaat oplossen? Wordt er meer 
gewerkt met contractanten en zo ja, op welke functies en in welke aantallen? 
 
Vraag 90 
Hoe verhouden zich de ambitieuze plannen voor werving en behoud uit 2008 tot uw 
recente voornemen de toegestroomde groep belangstellenden niet zo snel mogelijk 
aan de slag te laten gaan, maar in plaats daarvan ervoor te kiezen deze instroom te 
vertragen door de vacatures bij Defensie ‘geleidelijker’ te laten vullen?  
 
Defensie heeft nog steeds te maken met schaarste in bepaalde functiegroepen. Het 
functioneren van de krijgsmacht is natuurlijk gebaat bij een verbeterende vulling. De druk op 
het bestaande personeelsbestand blijft echter nog enige jaren bestaan. Het aantrekken van 
nieuw personeel is en blijft dan ook een prioriteit voor Defensie. Een geleidelijkere vulling 
betekent nog steeds dat we de komende jaren meer mensen moeten laten instromen dan 
uitstromen.  
 
Het temporiseren van de volledige vulling van de organisatie geldt voor heel Defensie en 
schaarse personeelscategorieën, die structureel veel met uitzendingen te maken hebben, zijn 
daarom niet per definitie uitgezonderd. Door het geleidelijker vullen van de organisatie zal er 
vanzelfsprekend druk blijven op de taakuitvoering en projecten. Wel wordt de nadruk gelegd 
op de vulling van operationele functies en blijven de schaarse categorieën eveneens een 
belangrijk aandachtspunt. De ruimte voor de inhuur op vacatures is beperkter dan de 
afgelopen jaren doordat niet meer wordt begroot op volledige vulling. 
 
Vraag 79 
Op welke kabinetsmaatregelen wordt gedoeld waar het gaat om het voornemen de 
vacatures bij Defensie ‘geleidelijker te vullen’? 
 
De bedoelde kabinetsmaatregelen worden op pagina 29 van de defensiebegroting benoemd 
en gekwantificeerd. 
 
 
 
Pagina  41/99

 
 
 
Bescherming behelst diverse, onderling samenhangende maatregelen. De maatregelen 
kunnen worden onderscheiden in persoonlijke beschermingsmaatregelen, 
omgevingsbescherming en indirecte maatregelen. Onder de eerste categorie vallen onder 
meer het project Verbeterd Operationeel Soldaat Systeem (helm en geïntegreerd vest voor 
de individuele soldaat) en Modulaire Ballistische Bescherming Soldaat (nieuw scherfvest). 
Onder de tweede categorie vallen beschermingspakketten voor voertuigen zoals de CV-90, 
de verwerving van voertuigen als de Boxer en de Bushmaster en de aanvullende 
bescherming van de Fennek en Viking. Tevens passen daarin maatregelen in het kader van 
Countering Improvised Explosives, zoals de verwerving van een onderzoeksarm op 
voertuigen om explosieven op afstand te kunnen onderzoeken. Onder indirecte maatregelen 
vallen Combat Identification maatregelen (herkenbaarheid eigen troepen), invoering van 
diverse nachtzichtapparatuur en middelen ter verbetering van de situational awareness, zoals 
het Battlefield Management Systeem en het systeem Data Communicatie Mobiel Optreden. 
Daaronder vallen ook de invoering van forensische capaciteit bij eenheden en in staven om 
het verzamelen en analyseren van inlichtingen te verbeteren. 
 
Vraag 84 
Aangezien het vervullen van alle vacatures slechts in 2014 wordt voorzien is er 
daarvoor dus sprake van personeelstekort. Hoe u dit gaat oplossen? Wordt er meer 
gewerkt met contractanten en zo ja, op welke functies en in welke aantallen? 
 
Zie het antwoord op vraag 78. 
 
Vraag 85 
Is een aantal van 200 loopbaanbegeleiders voor een defensieorganisatie waarin 70.000 
mensen werken wel voldoende? 
 
In 2007 is in het kader van het Flexibel Personeelsysteem (FPS) een start gemaakt met de 
uitwerking van de plannen voor loopbaanbegeleiding voor militairen (50.000). Het doel is 
militairen te ondersteunen om hun loopbaan beter zelf vorm te geven. Op basis van de 
functiebeschrijving en een schatting van de belasting is een berekening gemaakt van de 
totale behoefte aan loopbaanbegeleiders. De 200 loopbaanbegeleiders gaan in de periode 
2008 tot en met 2010 aan de slag. Na afloop van de reorganisaties bij de operationele 
commando’s wordt ook geëvalueerd of het aantal van 200 loopbaanbegeleiders voldoet. 
 
 
Pagina  43/99

 
 
 
Klopt het dat deze nieuw opgekomen personeelsleden door deze vertraging(en) 
uiteindelijk bevorderingen, salarissen, oefeningen en uitzendingen missen omdat zij 
hiervoor te weinig ervaring op (kunnen) doen? 
 
In de opleidingstrajecten van nieuw opgekomen militairen bij de operationele commando’s is 
geen sprake van grote vertragingen. Sollicitanten die voldoen aan de eisen krijgen een 
aanstelling aangeboden met een vastgestelde opkomstdatum waarop de initiële opleiding 
begint. Incidenteel komt het voor dat de initiële opleiding en de daarop volgende 
functieopleiding niet volledig op elkaar aansluiten. Bij de planning van het opkomstmoment 
en de opleidingen wordt getracht dit zoveel mogelijk te voorkomen. Omdat niet iedereen 
zonder vertraging de initiële opleiding doorloopt, kan het voorkomen dat individuele militairen 
tijdelijk bij een eenheid worden tewerkgesteld en later hun opleiding vervolgen. Deze 
vertraging is echter gering en zal voor de desbetreffende militairen geen effect hebben op 
hun carrièrekansen. 
 
Vraag 89 
Kan nader worden gespecificeerd hoeveel mensen er in 2009 tot op dit moment zijn 
aangenomen waarbij er gebruik is gemaakt van de wervingsbonus? Kan hierbij een 
specificatie worden gegeven hoeveel mensen zich oorspronkelijk hebben aangemeld 
en hoeveel er uiteindelijk na selectie zijn aangenomen? 
 
De Rapportage Personeel Defensie (Kamerstuk 32123 X, nr. 4 van 15 september 2009) gaat 
in op de wervingsbonus. In de periode tot en met 30 juni 2009 hebben 916 mensen bij 
Defensie gesolliciteerd met een wervingsbonuskaart, waarvan er inmiddels 40 zijn 
aangesteld. De uitkering van de wervingsbonus volgt nadat de betrokken mensen hun initiële 
opleiding hebben voltooid en op functie zijn geplaatst. Dit is nog niet gebeurd. 
 
Vraag 90 
Hoe verhouden zich de ambitieuze plannen voor werving en behoud uit 2008 tot uw 
recente voornemen de toegestroomde groep belangstellenden niet zo snel mogelijk 
aan de slag te laten gaan, maar in plaats daarvan ervoor te kiezen deze instroom te 
vertragen door de vacatures bij Defensie ‘geleidelijker’ te laten vullen?  
 
Zie het antwoord op vraag 78. 
 
 
Pagina  45/99

 
 
 
Levensfasebeleid is gericht op de duurzame en optimale inzetbaarheid van iedere 
medewerker door zoveel mogelijk rekening te houden met zijn of haar actuele levensfase en 
daarbij behorende specifieke kenmerken en behoeften. Gelet op het bijzondere karakter van 
de krijgsmacht en de inzet die dat van militairen vraagt, is de duurzame inzetbaarheid die het 
levensfasebeleid beoogt juist ook voor militairen van essentieel belang. In functionerings- en 
loopbaangesprekken worden individuele behoeften en de organisatorische mogelijkheden 
regelmatig op elkaar afgestemd. In die belangenafweging zal in bepaalde situaties het 
organisatorische belang prevaleren. In het gesprek met de medewerker zal dan moeten 
worden afgesproken wanneer de organisatie alsnog in de behoefte kan voorzien. 
 
Vraag 95 
Hoe verhouden zich de ambitieuze plannen om, alleen al met gebruik van het 
loopbaanlint, op den duur een structurele instroom van 4000 nieuwe personeelsleden 
te genereren zich tot uw voornemen de vacatures bij Defensie ‘geleidelijker te vullen’? 
 
Het aantal van 4.000 betreft de instroom in de ROC-opleidingen. Het streven is dat daarvan 
minimaal de helft na het behalen van het diploma werkelijk de defensieorganisatie zal 
instromen. Het loopbaanlint is dus de komende jaren van groot belang voor de –
geleidelijkere- instroom.  
 
Vraag 96 
Welke bedragen werden/worden uitgegeven voor een sociaal veilige werk- en 
leefomgeving in 2008, 2009, 2011 en 2012?  
 
In de onderstaande tabel zijn de budgetten van de begroting 2010 opgenomen. 
 
Budget sociaal 2008 2009 2010 2011  2012  2013 e.v.
veilige werk- en 
leefomgeving 
Initieel 18 30 30 20 20 20 
Na herschikking 18 30 30 12 12 10 
 
 
 
 
 
Pagina  47/99

 
 
 
Uit de literatuur is bekend dat er meerdere jaren kunnen verlopen tussen het optreden van de 
eerste verschijnselen van PTSS en het (op eigen initiatief of op advies van anderen) zoeken 
van de juiste hulp en het ondergaan van de behandeling. Deze factoren maken het 
onmogelijk in kwantitatieve zin iets op te merken over de verwachtingen ten aanzien van 
militairen met late onset trauma. Militairen met dergelijke klachten kunnen via de 
verantwoordelijk militaire arts of de BMW worden verwezen naar de MGGZ. Veteranen 
kunnen gebruik maken van het Landelijk Zorgsysteem Veteranen. 
 
Vraag 98 
Hoe verhoudt zich de positie van Raad van toezicht Zorg en Onderzoek (RZO) tot de rol 
van Inspectie Militaire Gezondheidszorg (IMG) en Inspectie voor de Gezondheidszorg 
(IGZ) en overigens tot de rol van de Inspecteur-Generaal der Krijgsmacht (IGK)?  
 
De IMG en IGZ houden toezicht op de kwaliteit van de individuele patiëntenzorg die de 
zorginstellingen aan veteranen leveren. De RZO houdt toezicht op de kwaliteit van de 
ketenzorg die het Landelijk Zorgsysteem voor Veteranen biedt. Daarbij gaat het om aspecten 
als afstemming, samenwerking, gegevensoverdracht, wachttijden bij doorverwijzing, 
beschikbaarheid en deskundigheidsbevordering op het specifieke terrein van de 
veteranenzorg. De IGK houdt geen toezicht op de kwaliteit van de zorg aan veteranen. 
 
Vraag 99 
Wat is het resultaat van het onderzoek van de RZO inzake de onafhankelijke 
klachtencommissie?  
 
De Raad adviseert eerst een aantal kwalitatieve en kwantitatieve kenmerken van door 
veteranen ingediende klachten te inventariseren en vervolgens te bezien of een 
onafhankelijke klachtencommissie moet worden ingesteld. Op korte termijn ontvangt u de 
appreciatie van het advies. 
 
Vraag 100 
Kan de Kamer ervan uit gaan dat Stichting de Basis vanaf 1 januari 2011 haar 
werkzaamheden ten behoeve van veteranen op ‘onafhankelijke wijze’ en met behoud 
van kwaliteit kan voortzetten met overheidsfinanciering? 
 
 
 
Pagina  49/99

 
 
 
 
Uiterlijk 1 november 2009 zal de Kamer een plan van aanpak voor wetgeving ontvangen. 
 
Vraag 104  
Wat is er waar van de geruchten dat het Veteraneninstituut zal worden opgeheven?  
 
Vraag 105 
Wat is precies de status van het Veteraneninstituut en welke partijen werken daar nog 
in samen?  
 
Vraag 106 
Wat is de toekomstvisie op het Veteraneninstituut? Wanneer zal de beoogde klant -
leverancier relatie tussen het ministerie en het Veteranen Instituut gerealiseerd zijn? 
 
De Stichting de Basis en de Stichting het Veteraneninstituut werken nauw samen onder het 
gezamenlijke dak van het Veteraneninstituut. Met de besturen van beide stichtingen is 
geconstateerd dat het wenselijk is dat de Stichting de Basis zich zelfstandiger en onder eigen 
naam kan profileren. De Stichting het Veteraneninstituut zal de naam Veteraneninstituut 
blijven voeren, terwijl de Stichting de Basis zich onder eigen naam presenteert. Voor de 
dienstverlening die het Veteraneninstituut aan veteranen biedt, verandert niets. Ook blijven 
de Stichting het Veteraneninstituut en de Stichting de Basis vanuit de gezamenlijke locatie in 
Doorn nauw samenwerken. Omdat het Nationaal Fonds voor Vrijheid en Veteranenzorg zijn 
subsidie voor het maatschappelijk werk voor veteranen per 1 januari 2011 beëindigt, zal in 
2010 een besluit worden genomen over de invulling van dit maatschappelijk werk. Dit besluit 
zal van invloed zijn op de verdere ontwikkeling van de samenwerking tussen de Stichting de 
Basis en de Stichting het Veteraneninstituut. Vooralsnog worden geen fundamentele 
wijzigingen voorzien in de dienstverlening door het Veteraneninstituut. 
 
In de begroting staat op pagina 152 dat de subsidierelatie met de Stichting het 
Veteraneninstituut zal worden voortgezet en dat niet wordt overgegaan op een klant-
leverancier relatie.  
 
 
 
 
Pagina  51/99

 
 
 
In deze handleiding wordt ook aandacht besteed aan activiteiten voor veteranen. Het 
resultaat is dat de militair goed voorgelicht en ingelicht de dienst verlaat. 
 
Vraag 109 
Wanneer zal de door de staatssecretaris toegezegde conferentie over het nieuwe, 
integrale veteranenbeleid plaatsvinden en wat is de opzet van deze conferentie?   
 
De conferentie zal begin 2010 worden gehouden. De Kamer wordt in november geïnformeerd 
over de datum en het programma. 
 
Vraag 110 
Uit welke onderdelen bestaat Joint ISTAR Commando (JISTARC)? Waarom wordt er 
een apart commando gevormd en wat zijn  de gevolgen voor de verhouding met de 
MIVD. Is er geen sprake van concurrentie en verdubbeling? Hoe wordt dat eventueel 
ondervangen? 
 
Het Joint ISTAR-commando (JISTARC) in oprichting gaat bestaan uit onderdelen die in 
operatiegebieden informatie verzamelen en verwerken. Het JISTARC zal acht subeenheden 
bevatten met in totaal 910 arbeidsplaatsen. De subeenheden zijn een staf, een 
doelopsporingsbatterij, een elektronische oorlogsvoeringscompagnie, twee 
verkenningseskadrons, een field humint eskadron, een inlichtingeneskadron en een aerial 
systems batterij (onder andere de Sperwer en het Recce Light systeem voor de F-16).  
 
Het verschil tussen het bestaande ISTAR-bataljon en het te vormen JISTARC is de bundeling 
van capaciteiten voor de verwerving en verwerking van operationele inlichtingen die nu nog 
ten dele verspreid zijn in de operationele commando’s en de uitbreiding van door de 
Onderzoeksgroep Inlichtingen en Veiligheid Defensie (OIVD) geconstateerde 
personeelstekorten (Kamerstukken 30 800 X, nr. 106 van 2 juli 2007 en 31 200 X, nr. 18 van 
18 oktober 2007). Het JISTARC gaat zowel maritieme, lucht- als landoperaties op 
inlichtingengebied ondersteunen en zal bestaan uit personeel van de operationele 
commando’s.  
 
 
 
Pagina  53/99

 
 
 
Vraag 113 
Wat kan de instroom van de Boxer betekenen voor de bescherming van 
defensiepersoneel tegen IED's? Wanneer zal de Nederlandse krijgsmacht (wanneer 
zou worden besloten tot een volgende missie) kunnen beschikken over een relevant 
aantal Boxer-voertuigen?    
 
Vraag 114 
Kunnen in de specificaties van de Boxer en andere aan te schaffen voertuigen nog 
wijzigingen worden aangebracht met het oog op het gevaar van ‘Improvised Explosive 
Devices’(IED’s)?  
 
Het Groot Pantserwielvoertuig (Boxer) en andere nog aan te schaffen voertuigen bieden een 
basisbescherming tegen IED’s. Afhankelijk van het dreigingsniveau tijdens operationele inzet 
kan de Boxer, door bevestiging van zogenaamde add-on armour aan het voertuig, extra 
bescherming bieden tegen geïmproviseerde explosieven. Momenteel worden in 
samenwerking met Duitsland de mogelijkheden van deze extra bescherming aan het voertuig 
onderzocht. Er zijn nog geen resultaten bekend van deze studie. 
  
Volgens de huidige planning zal Defensie vanaf april 2011 gebruik kunnen maken van de 
Boxer voor opleidings- en trainingsdoeleinden. Vervolgens zullen de eenheden worden 
uitgerust met dit pantserwielvoertuig. De invoering van de Boxer beslaat de periode tot 2016. 
Vanaf 2015 zullen de Boxers gereed zijn voor operationele inzet in missies. 
 
Vraag 115  
Wat wordt bedoeld met de zin: "Momenteel wordt de inbedding van de aangeschafte 
Bushmasters in het voertuigenbestand van Defensie onderzocht"? Kan dit ook leiden 
tot een geringere behoefte aan andere voertuigen?  
 
Zie het antwoord op vraag 112. 
 
Vraag 116 
Is de levering van de zes nieuwe Chinooks zeker, of wordt deze aanschaf 
heroverwogen in het kader van bezuinigingen? 
 
 
 
Pagina  55/99

 
 
 
 
Vraag 120 
In hoeverre wordt de behoefte aan extra geld voor de vroegtijdige vervanging van door 
inzet versleten materieel gedekt door het bedrag van € 50 miljoen dat in 2010 en 2011 
aan de begroting wordt toegevoegd? Met andere woorden: hoeveel meer geld is nodig 
om in de werkelijke behoefte te voorzien?   
 
174 
Zijn de Bos- en Van Geelgelden, gezien de slijtageslag in Uruzgan en de grote 
hoeveelheid materieel die achtergelaten zal worden, wel voldoende? Herinnert u zich 
de toezegging dat de operatie in Uruzgan niet ten koste mag gaan van de operationele 
capaciteiten? Hoe voorkomt u dat de krijgsmacht zichzelf, als de slijtage- en 
vervangingskosten onverhoopt hoger uitvallen, alsnog 'opeet'? 
 
De Nederlandse bijdrage aan ISAF zal naar verwachting niet ten koste gaan van operationele 
capaciteiten. De Bos- en Van Geelgelden zijn in beginsel afdoende om onder andere de 
slijtage van materieel door de inzet in Afghanistan op te vangen. In het kader van de planning 
van de redeployment wordt onderzocht of, en zo ja, hoeveel en welk materieel achtergelaten 
of overgedragen zal worden. De Kamer wordt eind 2010 geïnformeerd over de evaluatie van 
de Van Geel-gelden.  
 
Vraag 121 
Is er na instroming van de extra technici en vliegers voor de Apaches in 2010 genoeg 
gekwalificeerd personeel om aan de behoefte aan inzet van Apaches te voorzien? 
 
Ja. 
Vraag 122 
Waar zijn de verschillende Nederlandse Apache helikopters gestationeerd?  
 
Vraag 123 
Hoeveel Apache helikopters worden slechts voor trainingsdoeleinden gebruikt? Waar 
zijn deze Apaches gestationeerd? 
 
 
 
Pagina  57/99

 
 
 
Zijn de vlieguren van en naar de Hongaarse thuisbasis gratis? Wat zijn de uurprijzen 
thans op de internationale vervoersmarkt?  
 
Het SAC C-17 initiatief is momenteel nog in ontwikkeling. Het aantal vlieguren wordt 
stapsgewijs uitgebreid. Eind 2011 zal de eenheid volledig operationeel zijn en kan Nederland 
aanspraak maken op 500 van 3500 vlieguren. Tot die tijd heeft Nederland recht op 15,8 
procent van het beschikbare aantal vlieguren. De SAC C-17 Heavy Airlift Wing verwacht in 
2010 2300 vlieguren te produceren. Met een aandeel van 15,8 procent heeft Nederland recht 
op 363 vlieguren. De exploitatiekosten bestaan uit een vast en een variabel deel. Het vaste 
deel wordt vooral bepaald door personeelskosten en regulier onderhoud en het variabele 
deel heeft betrekking op het operationele gebruik van de C-17. De vlieguurprijs van de C-17 
is voor 2009 vastgesteld op € 33.300. Het is niet mogelijk nu al de definitieve uurprijs in 2010 
te bepalen aangezien het project nog in opbouw is en het niet vast staat hoeveel uren 
werkelijk zullen worden gevlogen. Ook is het mogelijk dat er nog nieuwe landen toetreden tot 
het project. De vlieguren van en naar de Hongaarse thuisbasis zijn niet gratis. De kosten 
bedragen in principe de normale vlieguurprijs, maar zullen lager uitvallen indien deze uren 
met een opdracht van een ander deelnemend land kunnen worden gecombineerd. Hiermee 
wordt in de planning al rekening gehouden. Het is niet mogelijk een volwaardige vergelijking 
te maken met vlieguurprijzen op de internationale markt. Deze prijzen kunnen sterk variëren, 
afhankelijk van de beschikbaarheid van geschikte vliegtuigtypen en de termijn waarop inzet 
moet geschieden. Zoals vermeld in de brief van de staatssecretaris van Defensie van 22 
december 2008 over dit onderwerp (Kamerstuk 31700 X, nr. 72) zijn er momenteel geen 
westerse civiele vliegtuigtypen beschikbaar die voldoen aan de eisen voor operationeel 
gebruik van buitenprofiel strategisch luchttransport zoals de C-17. De meeste alternatieve 
transportvliegtuigen kunnen wegens operationele en technische beperkingen niet landen op 
de doorgaans korte, onverharde banen in inzetgebieden en zijn niet ’s nachts inzetbaar. Dit 
betekent dat bij dergelijk transport aanvullende kosten gemaakt moeten worden om de lading 
ter plaatse te krijgen en operaties kunnen worden belemmerd. 
 
Vraag 128 
Valt al een uitkomst te melden van de onderhandelingen met de industrie over het 
leveren van de eerste zeven fregathelikopters in een versie waarmee kan worden 
getraind en opgeleid en waardoor de waltaken van de Lynx helikopter kunnen worden 
overgenomen?   
 
 
 
Pagina  59/99

 
 
 
Het totaal gereserveerde investeringsbudget voor de beide testtoestellen met bijbehorende 
middelen en inclusief de bijdrage van € 18,8 miljoen voor IOT&E-deelneming, bedraagt € 
274,6 miljoen (prijspeil 2007). Dit is in de brief van 29 februari 2008 gemeld (Kamerstuk 26 
4188, nr. 65). Op 29 februari 2008 is de Kamer ook commercieel vertrouwelijk (kenmerk 
DMO/DB/2008001692) geïnformeerd over de prijs van de testtoestellen. Na de voltooiing van 
de onderhandelingen van de LRIP-3 productieserie, waar het eerste Nederlandse testtoestel 
deel van uitmaakt, is de Kamer met de brief van 17 april 2009 (Kamerstuk 26 488, nr. 171) 
geïnformeerd over de prijs van het eerste F-35 testtoestel. De geraamde prijs van het tweede 
Nederlandse testtoestel uit de LRIP-4 productieserie is nog commercieel vertrouwelijk. Voor 
de productie van onderdelen met een lange levertijd (long lead items) voor het eerste 
Nederlandse testtoestel uit de LRIP-3 productieserie zijn in 2009 de eerste betalingen 
verricht. Tot op heden gaat het om € 4,8 miljoen. De verdere reserveringen voor de 
testtoestellen zijn commercieel vertrouwelijk vanwege de prijs van het tweede testtoestel. 
 
Vraag 130  
Welke consequenties heeft de beperking van het oefenprogramma voor Defensie in het 
algemeen en (de niet uitgezonden) militairen in het bijzonder? 
 
Zie het antwoord op vraag 56. 
 
Vraag 131 
Aan hoeveel strategische luchttransportcapaciteit heeft de Nederlandse krijgsmacht 
bijvoorbeeld in 2009 en 2010 behoefte om in de totale behoefte aan transport naar 
onder meer Afghanistan te voldoen? Hoeveel van deze luchttransportcapaciteit wordt 
geleverd door de Oekraïne? Hoeveel van deze luchttransportcapaciteit wordt thans 
geleverd door Rusland?  
 
De behoefte aan strategisch luchttransport voor Afghanistan bedroeg in 2009 in totaal 240 
retourvluchten. Deze vluchten werden uitgevoerd met de eigen transportcapaciteit van de 
krijgsmacht en door middel van civiele inhuur. Een deel van de civiele inhuur wordt verzorgd 
door Russische en Oekraïense private ondernemingen. In 2009 werden 72 retourvluchten 
uitgevoerd met een IL-76 transportvliegtuig van een Russische onderneming. Twaalf 
retourvluchten werden uitgevoerd met een Antonov AN-124 transportvliegtuig. Deze vluchten 
werden deels door een Russische en deels door een Oekraïense onderneming verzorgd. 
 
 
Pagina  61/99

 
 
 
Zoals in het antwoord op vraag 133 is gemeld is er in 2010 € 24,3 miljoen beschikbaar voor 
de activiteiten op het gebied van werving en selectie bij het Dienstencentrum 
Personeelsvoorziening. Daarvan is € 14,6 miljoen specifiek beschikbaar voor uitingen in de 
media. 
 
Om de aanstellingsopdracht kwalitatief, kwantitatief en tijdig te realiseren zijn voor de vier 
operationele commando’s specifieke activiteiten opgenomen in de wervingsplannen. 
 
Vraag 136 
Kan, per open dag en per krijgsmachtonderdeel, worden aangegeven welke kosten zijn 
gemoeid met de betreffende open dag en hoeveel men per jaar denk te kunnen 
besparen door te nemen maatregel(en)?  
 
De besparing op de open dagen wordt begroot op gemiddeld €1,7 miljoen per jaar. De 
feitelijke besparing verschilt ieder jaar omdat bij toerbeurt elk jaar twee operationele 
commando’s een open dag organiseren en de kosten per open dag verschillen. De begrote 
kosten voor een jaarlijkse open dag zijn voor het CLAS  € 1,85 miljoen, voor het CLSK  € 2 
miljoen, voor het CZSK € 0,59 miljoen en voor het CKmar  € 70.000. Op deze bedragen wordt 
de besparing van gemiddeld € 1,7 miljoen op jaarbasis ingehouden. Het CKmar zal 
onveranderd blijven deelnemen aan de open dagen van de andere operationele 
commando’s. 
 
Vraag 137 
Kan worden gespecificeerd hoeveel naar voorgenomen wordt bespaard door te korten 
op de militaire muziek?  
 
Deze maatregel leidt stapsgewijs tot een structurele besparing van € 2,5 miljoen per jaar 
vanaf 2013. Dit wordt gerealiseerd de ondersteuning van de muziekkorpsen op een locatie 
onder te brengen, waardoor deze kan worden gereduceerd. Daarnaast wordt de exploitatie 
versoberd. 
 
Vraag 138 
Op welke wijze zal worden gekort op Defensie topsport? Welk bedrag wordt beoogd 
hiermee te besparen?  
 
 
Pagina  63/99

 
 
 
Door te bezuinigen en versoberen op gebieden die niet direct raken aan de operationele 
capaciteiten, zoals militaire muziek en militaire musea, kan worden voorkomen dat het 
ambitieniveau wordt aangetast. De activiteiten worden weliswaar versoberd, maar zeker niet 
beëindigd.  
 
Vraag 142 
Kunt garanderen dat de taakstellingen op het Commando Diensten Centra (CDC) en de 
Defensie Materieel Organisatie (DMO) niet op enigerlei wijze ten koste gaan van de 
operationele capaciteiten? 
 
De door DMO en CDC voorgestelde maatregelen zullen geen onaanvaardbare gevolgen 
hebben voor de gereedstelling en de inzet van operationele capaciteiten. 
 
Vraag 143 
In hoeverre is het verder snijden in de operationele staven nog verantwoord, na de 
zeer omvangrijke reductie van de staven in de afgelopen jaren? 
 
Defensie stelt in het geval van bezuinigingen of financiële tekorten alles in het werk om de 
operationele capaciteit zoveel mogelijk te ontzien. Daarom worden alleen de staven van de 
operationele commando's (en van de andere defensieonderdelen) betrokken bij deze 
bezuiniging en niet de uitvoerende delen. Defensie acht dit mogelijk en verantwoord. 
 
Vraag 144 
Zal door de afstoting van de twee Fokker F-50 toestellen nog meer civiele inhuur van 
luchttransport plaatsvinden? Zo ja, hoe verhoudt zich dat tot de beoogde besparing? 
 
Zie het antwoord op vraag 51. 
 
Vraag 145 
Wordt bij de besparingen van de apparaatskosten van DMO ook serieus gekeken naar 
het outsourcen van bepaalde activiteiten? 
 
 
 
Pagina  65/99

 
 
 
 
Vraag 150 
Kunt u nader specificeren welke bedragen er (naar verwachting) gemoeid zijn met de 
afstoting van twee Fokker F-50 toestellen en de verkleining van de Brigade 
Krijgsmacht en Operationele Ondersteuning (KMOO) afzonderlijk?  
 
Zie het antwoord op vraag 51. 
 
Vraag 151 
Wat is op dit moment de stand van zaken voor wat betreft de afstoting van de Fokker 
F-60 toestellen? Welke kosten, te betalen aan Fokker, zijn er maandelijks gemoeid met 
het onderhoud van de F-60 toestellen? Binnen welke termijn wordt verwacht de 
verkoop van de F-60 toestellen te kunnen realiseren?  
 
Momenteel wordt met een potentiële koper serieuze gesprekken gevoerd over overname van 
de vier overtollige Fokker-60 vliegtuigen. Wanneer principe overeenstemming is bereikt, zal 
de Kamer worden geïnformeerd. Hierbij zullen de financiële gegevens over de verkoop in een 
commercieel vertrouwelijke brief worden aangeboden. Momenteel is met het onderhoud van 
de vier overtollige toestellen een bedrag van € 31.600 (exclusief BTW) per maand gemoeid.  
 
Vraag 152 
Kan worden gegarandeerd dat de bezuiniging op R&D bij TNO en NLR niet ten koste 
zal gaan van de toekomstige operationele inzetbaarheid van de Nederlandse 
krijgsmacht?  
 
Zie het antwoord op vraag 61. 
 
Vraag 153 
Waarom is er voor gekozen te korten op de kennisinstituten TNO en NLR? Welke R&D 
projecten zullen hierdoor geen doorgang vinden?  
 
Zie het antwoord op vraag 61. 
 
 
 
 
Pagina  67/99

 
 
 
Zie het antwoord op vraag 51. 
 
Vraag 158 
Welk deel van de investeringen van het project defensiebrede vervanging 
wielvoertuigen wordt uitgesteld?  Waarom dat deel? Is uitstel versobering? Lopen de 
overige delen geen vertraging op? Is nog steeds sprake van een integraal project? Is 
de verwervingsstrategie inmiddels vastgesteld?  
 
Vraag 161 
Hoeveel minder geld wordt in 2010 geïnvesteerd in het project defensiebrede 
vervanging wielvoertuigen? Wat zijn de operationele consequenties daarvan? 
 
Momenteel is voorzien dat € 3 miljoen van het budget zal worden verschoven van 2010 naar 
latere jaren. Doordat het project ‘Defensiebrede vervanging wielvoertuigen’ nog in de 
gecombineerde voorstudie en studiefase (B/C-fase) is, zijn de verschuivingen in het budget 
geen versoberingen, hebben deze geen vertragingen tot gevolg en ook geen gevolgen voor 
de operationele inzet. Bovendien is nog steeds sprake van een integraal project en blijft het 
totale budget gehandhaafd. De verwervingstrategie wordt binnenkort vastgesteld bij de 
afronding van de B/C-fase van het project. 
 
Vraag 159  
Wat omvat de versobering van het oefenprogramma nog meer, behalve oefeningen 
dichterbij de kazerne brengen? Kan hier gedetailleerd op worden ingegaan? 
Zie het antwoord op vraag 56. 
 
Vraag 160 
Hoeveel minder geld wordt in 2010 geïnvesteerd in het project 
mortieropsporingssradar? Wat zijn de operationele consequenties daarvan? 
 
Het project ‘Vervanging Mortieropsporingsradar’ is nog in voorbereiding (A-fase). In 2010 
zullen de investeringen licht stijgen. Met de voorziene investeringen is een bedrag gemoeid 
tussen de € 50 tot 100 miljoen, dit was aanvankelijk € 100 tot 250 miljoen. Met het budget 
wordt de huidige mortieropsporingsradar nog steeds vervangen en wordt de nieuwe radar 
gekoppeld aan de bestaande Command and Control infrastructuur. 
 
 
Pagina  69/99

 
 
 
Door een vertraging in de technische ontwikkeling in de Verenigde Staten zijn nog niet alle 
onderdelen van het voorziene zelfbeschermingsysteem beschikbaar voor Defensie. De 
mogelijkheden voor de ontwikkeling van een zelfbeschermingsysteem worden momenteel 
onderzocht. Hierdoor zijn de gevolgen voor de operationele inzet nog niet bekend. 
 
Vraag 165 
Valt de bezuiniging op het project Combat Identification geheel samen met de 
vertraging die is opgetreden?  
 
Ja. 
 
Vraag 166 
Hoeveel wordt bezuinigd door het laten vervallen van fase drie van het project F-16 
lucht-grond bewapening (waarin niet letale precisiebewapening zou worden 
ontwikkeld)? Wat zijn de operationele consequenties daarvan?  
 
Vraag 167 
Waarom is er voor gekozen om fase drie van het project F-16 lucht-grond bewapening 
weg te bezuinigen? Betekent dit dat de ontwikkeling van minder dodelijke bewapening 
wegvalt?  
 
Vraag 191 
Welke gevolgen heeft het besluit de Fase drie van het project F-16 lucht-
grondbewapening te laten vervallen voor het project opvolging F-16 en de resterende 
levensduur en operationele inzetbaarheid van de F-16’s? 
 
In het kader de verbetering van de operationele inzetbaarheid van de F-16 is het project F-16 
verbetering lucht-grond bewapening opgezet. Het project zou in drie afzonderlijke fases 
worden uitgevoerd. Fase I richt zich op verwerving en verdere invoering van precisiegeleide 
wapens. Fase II richt zich op verwerving van precisiewapens die over een grote afstand 
kunnen worden ingezet. Fase III zou zich richten op de verwerving van niet-letale 
bewapening. Op dit moment zijn er geen relevante operationele en technologische bruikbare 
ontwikkelingen met betrekking tot niet-letale bewapening die toepasbaar zijn voor de F-16 en 
de opvolger van de F-16.  
 
 
Pagina  71/99

 
 
 
Vraag 171 
Kan Defensie het ambitieniveau nog wel volledig waarmaken na alle bezuinigingen en 
reducties van de afgelopen jaren, en wat hier nog eens overheen komt? 
 
Zie het antwoord op vraag 39. 
 
Vraag 172 
Van welke aflopende mandaten voor Nederlandse bijdragen aan internationale missies 
wordt verlenging voorzien? Welke internationale missies zullen mogelijk bij of na 
verlenging van het mandaat (opnieuw) een beroep doen op Nederland? 
 
Voor internationale missies hanteert de regering de mandaten en looptijden die met de 
Kamer zijn overeengekomen. Zij zal de Kamer op de gebruikelijke wijze informeren over 
overwegingen tot verlenging van een missie. 
 
Vraag 173 
Wat is uw visie op het feit dat de EU Battle Group (EUBG) en de NATO Response Force 
(NRF) niet of zeer beperkt ingezet worden, terwijl de noodzaak van snelle 
interventiemachten om burgers in conflictgebieden te beschermen onverminderd groot 
is? Verwacht u een inzet van de EUBG en de NRF in de nabije toekomst en wat is uw 
inzet binnen de internationale discussie over deze mogelijke inzet? 
 
In de brief van 2 juni jl. over de bijeenkomst van Navo-ministers van Defensie in Brussel 
(Kamerstuk 28 676, nr. 85) bent u geïnformeerd over het standpunt ten aanzien van de 
voorstellen van SACEUR om de vulling en de inzetmogelijkheden van de NATO Response 
Force (NRF) te verbeteren. Daarbij is de verwachting uitgesproken dat het hanteren van een 
generieke missieset de inzetmogelijkheden van de NRF zal verruimen en dat verruiming van 
de criteria voor common funding de terughoudendheid van landen ten aanzien daarvan zal 
verminderen.  
 
In de brief van 21 september jl. over de bijeenkomst van de EU-ministers in Götenburg 
(Kamerstuk 321 23 X, nr. 2) is gemeld dat namens Nederland de flexibiliteit en inzetbaarheid 
van de EU Battlegroups verder zal worden besproken, met dien verstande dat het 
oorspronkelijke concept, Rapid Response, leidend blijft.  
 
 
Pagina  73/99

 
 
 
Voor investeringen of dienstverleningsopdrachten lager dan € 25 miljoen kan door de 
beleidsverantwoordelijke een opdracht worden gegeven een dergelijke toets uit te voeren. 
Momenteel worden onder andere bij de beleidsterreinen ICT, vastgoed en werving en 
selectie sourcingtoetsen uitgevoerd. 
 
Vraag 177 
Wat is de reden dat de Uitgaven operaties in 2010 met 25% dalen? 
 
Het budget voor operaties in 2009 is bij de 1e suppletoire wet 2009 verhoogd met € 51 
miljoen, als gevolg van de verhoogde raming voor ISAF Stage III. Het budget voor 2010 is 
verhoogd met € 1 miljoen (het budget op beleidsartikel was respectievelijk in € 326,1 miljoen 
in 2009 en € 322,5 miljoen in 2010). Daarnaast worden in de begroting alleen de kosten 
opgenomen voor de duur van het mandaat. Indien bijdragen aan (af) lopende missies 
gedurende een begrotingsjaar worden verlengd of nieuwe missies worden uitgevoerd, 
worden deze alsnog in de begroting verwerkt.  
 
Vraag 178 
Wat is de verklaring voor het verschil wanneer volgens het Centraal Bureau voor de 
Statistiek (Webmagazine, 23 september 2009 Afnemend belang defensie-uitgaven 
http://www.cbs.nl/nl-NL/menu/themas/overheid-
politiek/publicaties/artikelen/archief/2009/2009-2892-wm.htm) in 2008 voor 428 miljoen 
euro werd uitgegeven aan de inzet van de krijgsmacht in het buitenland, terwijl op 
pagina 40 van de begroting onder ‘totaal uitgaven‘ aan operaties 328.023.000 euro 
staat?  
 
Het verschil van € 100 miljoen wordt in het artikel zelf verklaard. Het gaat hier om de 
contributie aan de Verenigde Naties. Deze contributie wordt niet op de defensiebegroting 
verantwoord. 
 
Vraag 179 
In de begroting van 2009 werden onder artikel 20 “ISAF uitgaven” voorzien van 270 
miljoen euro per jaar voor elk jaar van 2008 tot 2010 (pagina 35 defensiebegroting 
2009) 
 
 
 
Pagina  75/99

 
 
 
Sinds midden 2009 is de marinierscompagnie op Curaçao afgelost door een compagnie van 
het CLAS. De kosten van beide compagnieën zijn verwerkt in de tabel inclusief de kosten van 
de rotatie van de infanteriecompagnie van het CLAS. De directe kosten van het stationsschip 
zijn de kosten zoals die gemaakt zullen worden in 2010. Deze zijn variabel, want afhankelijk 
van het aantal en het type schepen waarmee de taak van stationsschip wordt uitgevoerd. 
 
Onderdeel Kosten in 2010 
Stationsschip incl. boordhelikopter € 12.501.101 
Ondersteuningsvaartuig € 1.390.591 
Infanteriecompagnieën  € 8.713.741 
 
Vraag 181 
Kan er een nadere specificatie worden gemaakt van de bijdrage van de volgende 
onderdelen: Air Manoeuvre Brigade, Gemechaniseerde Brigades 13, 43 Mechbrig,  
Operationeel Ondersteuningscommando Land en Explosievenopruimingsdienst van de 
Landmacht in de totale operationele en opleidingskosten, met een duidelijk overzicht 
van de kostenposten personeel en materieel?  
 
De indeling van de defensiebegroting is niet gericht op een specificatie van de kosten per 
eenheid. De totale operationele en opleidingskosten van de ondersteunende eenheden zijn 
verweven in de diverse beleidsartikelen van de defensiebegroting. Hierdoor kan het 
gevraagde overzicht van de kostenposten voor personeel en materieel niet worden gegeven. 
 
Vraag 182 
Wat zijn de voorwaarden waaronder Commando Koninklijke marechaussee (CKmar) 
eenheden worden uitgezonden naar het buitenland? Zijn deze voorwaarden gelijk aan 
die van andere krijgsmachtonderdelen? Zo nee, hoe wijken ze af? 
 
Voor alle krijgsmachtdelen gelden in beginsel dezelfde arbeidsvoorwaarden bij uitzending 
naar een missiegebied. Wel hanteren de EU, de Navo en de VN verschillende regelingen 
voor missies. Deze gelden dan voor alle krijgsmachtdelen. Voor de inzet van de 
marechaussee in landen die niet als missiegebied worden aangemerkt, gelden specifieke 
regelingen. 
 
 
 
Pagina  77/99

 
 
 
 
Zie het antwoord op vraag 183. 
 
Vraag 186 
Waarom wordt genoegen genomen met voldoende bescherming? Ligt het bij vragen 
van leven en dood niet voor de hand steeds de beste bescherming aan het personeel 
te geven?  
 
Het personeel wordt voorzien van de best mogelijke bescherming. Het is echter niet mogelijk 
alle risico's met bescherming weg te nemen.  
 
Vraag 187 
Kan het begrip geïntegreerde contractvorm worden verduidelijkt?  
 
Bij het gebruik van geïntegreerde contractvormen worden in de verschillende contractfasen 
werkzaamheden uitbesteed aan één private partij. Een voorbeeld hiervan is een contract 
waarbij zowel de aankoop als het onderhoud geheel of gedeeltelijk wordt uitbesteed aan één 
partij. Ook een contract in het kader van publiek-private samenwerking waarbij het ontwerp, 
de bouw, de financiering, het onderhoud en de exploitatie aan één partij worden uitbesteed, 
wordt beschouwd als geïntegreerd contract. 
 
Vraag 188 
Aan welk wapensysteem wordt deze sensorcapaciteit, ‘Maritime Tactical Ballistic 
Missile Defence’ (MTBMD) gekoppeld? Gaat dit systeem deel uitmaken van een 
grootschaliger antiraketsysteem, zoals voorzien in de Amerikaanse plannen die als 
alternatief voor het systeem in Polen en Tsjechië worden voorgesteld door het 
Pentagon? Zijn er contacten met de Amerikaanse ontwerpers van deze alternatieven? 
Worden daarbij de opties aangedragen die in het rapport van het Amerikaanse 
Congres over de Amerikaanse raketverdediging in Europa zijn besproken? Zo ja, welke 
rol spelen de Nederlandse antiraketsystemen daarin? (Options for Deploying Missile 
Defenses in Europe February 2009, The Congress of the United States /  Congressional 
Budget Office) 
 
 
 
Pagina  79/99

 
 
 
Zie het antwoord op de vraag 166. 
 
192 
In de begroting staat dat er minder dan 100 miljoen euro wordt uitgegeven in 2010 aan 
het Project Vervanging F-16, waar wordt dat bedrag aan besteed? 
 
Zie het antwoord op vraag 129.  
 
Vraag 193 
Worden de Cougar helikopters betrokken bij de aanvullende studies die de Defensie 
verricht naar bezuinigingsmogelijkheden? Wordt overwogen af te zien van de ‘Midlife 
Update’, en over te gaan tot typereductie in het helikopterbestand? 
 
Het project Cougar midlife update is onderdeel van de studie Rationalisatie helikopter 
capaciteit. Doel van deze studie, die naar verwachting eind 2009 wordt voltooid, is een 
effectieve en doelmatige indeling van de transporthelikoptervloot. De reductie van het aantal 
helikoptertypes kan hierbij worden betrokken. Afhankelijk van de resultaten van de studie zal 
worden besloten of de midlife update van de Cougar noodzakelijk is om de operationele inzet 
tot het einde van de levensduur te garanderen. 
 
Vraag 194 
Wordt deze vuurleiding (Patriot vervanging COMPATRIOT) gekoppeld aan een of 
meerdere Amerikaanse antiraket-systemen? Zo ja, welke? Zijn er over zo een 
koppeling contacten geweest met de Amerikaanse ontwerpers?  
 
Het Patriot wapensysteem is bedoeld om te worden ingezet in nationaal en internationaal 
samenwerkingsverband waarbij voor de informatie-uitwisseling gestandaardiseerde Navo-
dataprotocollen worden gehanteerd. Daarvoor is overleg met ontwerpers van systemen van 
derden niet nodig. Via de dataprotocollen is de data-uitwisseling met andere (internationale) 
lucht- en raketverdedigingssystemen mogelijk. Er zijn geen contacten geweest met de 
Amerikaanse ontwerpers over een directe koppeling aan Amerikaanse antiraketsystemen. 
 
 
 
 
 
Pagina  81/99

 
 
 
 
Over een aantal maanden zal de norm voor de Leverbetrouwbaarheid van onderhoud en 
modificaties worden bepaald. De ervaringen met de voorlopig gedefinieerde prestatie-
indicator (PI) zullen hierbij worden betrokken. De PI is een maat voor de periode waarin de 
overeengekomen werkzaamheden door de operationele eenheden worden uitgevoerd. 
Gebleken is dat voorzien onderhoud en onvoorzien onderhoud vaak gelijktijdig moeten 
worden uitgevoerd. Dit kan aanleiding zijn de norm te verfijnen. Daarnaast beslaat de 
onderhoudsperiode van een hoofdwapensysteem zes tot twaalf maanden. Daarom zal de 
norm betrekking moeten hebben op een periode van een aantal maanden en niet op één 
maand zoals aanvankelijk was voorzien.  
 
Vraag 197 
Zijn de vooruitzichten op verkoop van materieel nog wel gunstig in verband met de 
economische crisis? In hoeverre is dit een risico, nu de defensiebegroting voor een 
deel drijft op verkoopopbrengsten? 
 
Ten gevolge van de economische crisis zijn de omstandigheden voor de verkoop van ‘zwaar’ 
materieel van de Koninklijke landmacht inderdaad niet ideaal. Daarnaast kent het 
verwervingstraject voor potentiële kopers de nodige vertragingen. De gevolgen van de 
economische crisis hebben mogelijk wel een gunstig effect op de verkoop van tweedehands 
defensiematerieel. De ontvangsten uit de verkoop van materieel in de periode 2010 tot en 
met 2014 zijn geraamd op ongeveer € 800 miljoen. Op grond van gesloten contracten wordt 
ongeveer € 625 miljoen aan termijnbetalingen verwacht.   
 
Vraag 198 
Wat is de huidige waarde van een gebruikte Nederlandse YPR-765 
pantserrupsvoertuig, Leopard 2A6 tank, Pantserhouwitzer en Fennek wielvoertuig op 
de internationale defensie-materieel markt? 
 
Om commerciële redenen wordt over de waarde van deze voertuigen geen informatie 
verstrekt. Over verkoop van wapensystemen wordt de Kamer op grond van de motie-Van den 
Doel c.s. van 17 december 1996 (Kamerstuk 22 054, nr. 24) geïnformeerd. Financiële 
gegevens worden de Kamer in een commercieel vertrouwelijke brief aangeboden. 
 
 
 
Pagina  83/99

 
 
 
Thans is ongeveer 30 procent van de tijd van onderzoekers voor wetenschappelijk onderzoek 
beschikbaar. De onderzoeksbehoeften waarin de Faculteit Militaire Wetenschappen (FMW) 
niet kan voorzien, komen voor civiele inkoop of inhuur in aanmerking. De output is niet nader 
gekwantificeerd, aangezien sprake is van lumpsum financiering. Door middel van de herijking 
van de kennisportfolio Defensie wordt nagegaan welke expertisegebieden (mede) bij de 
NLDA kunnen worden belegd. De belangrijkste externe kennisinstituten van Defensie zijn tot 
dusverre TNO, het NLR en het MARIN. Met hen wordt overleg gevoerd over de herijking van 
deze kennisportfolio. 
 
Vraag 203 
Kan een overzicht gegeven worden van onderzoeksprojecten die op dit moment bij 
NLDA lopen? In hoeverre maakt Defensie gebruik van de onderzoekscapaciteit van 
NLDA? 
 
In de tabel hieronder treft u een totaaloverzicht aan van de lopende onderzoeksprojecten van 
de FMW van de NLDA voor 2010. Defensie heeft een strategische kennisagenda waarop de 
onderzoekscapaciteit van de NLDA mede wordt afgestemd. Voorbeelden van 
defensieonderzoeken waaraan de NLDA een bijdrage levert, zijn: uitvoering van het R&D 
programma van DMO, onderzoek naar de communicatie met het thuisfront, onderzoek naar 
gender en diversiteit binnen Defensie en onderzoek op het gebied van inlichtingen en 
veiligheid. 
 
 
 
 
 
  
 
 
 
 
 
 
 
 
 
Pagina  85/99

 
 
 
 
Vraag 205 
Is het investeringbudget voor het project SPEER voldoende transparant? Zijn de 
personele kosten meegenomen in het verhoogde investeringbudget van 268 miljoen? 
 
Met de halfjaarlijkse rapportages over de voortgang van SPEER, waarvan de Kamer op 12 
oktober de meest recente heeft ontvangen (Kamerstuk 31460, nr. 8), wordt inzicht geboden 
in de budgetten voor het project SPEER, waaronder het investeringsbudget. Dit 
investeringsbudget behelst alleen de personele kosten die verbonden zijn aan het uitbestede 
werk van het programma. 
 
Vraag 206 
Hoe zijn de extra servers en het extra infrastructuurplatform meegenomen in het 
investeringbudget voor SPEER? Wat zijn de kosten voor deze extra servers en het 
extra infrastructuurplatform? 
 
SPEER maakt gebruik van de aanwezige ICT-infrastructuur van Defensie. Het 
investeringsbudget van SPEER voorziet in voorkomend geval alleen in de budgetten voor de 
initiële hardware die hoort bij een nieuwe functionaliteit. 
 
Vraag 207 
Worden in 2010 nieuwe verhogingen van het investeringbudget van SPEER voorzien? 
Met welke bedragen dienen we dan rekening te houden? Zijn er vooruitlopend op de in 
2010 op te maken tussenbalans nu al extra kosten en/of naar beneden bijgestelde 
doelstellingen voorzien? Welke? 
 
Nee, het programma SPEER verloopt in 2010 binnen de vastgestelde kaders van product, tijd 
en geld. Zie hiervoor de rapportage over de voortgang van het programma SPEER van 12 
oktober jl. (Kamerstuk 31460, nr. 8). 
 
Vraag 208 
Hoe is de taakverdeling voor buitenlandse activiteiten tussen Algemene Inlichtingen- 
en Veiligheidsdienst (AIVD) en MIVD?  Hoe wordt die taakverdeling gecontroleerd en 
geëvalueerd? 
 
 
Pagina  87/99

 
 
 
Vraag 210 
Kan er een specificatie worden gemaakt van de Nederlandse bijdrage aan de NAVO en 
de milieu-uitgaven? 
 
De Nederlandse bijdrage aan de Navo bij niet-beleidsartikel Algemeen zijn onder te verdelen 
in: 
 
Omschrijving Bedragen (x € 1000)
AWACS investeringen (waaronder modernisering cockpit) 7.448
AWACS exploitatie 10.605
NL bijdrage aan Navo Infra projecten 24.500
NL bijdrage aan Militaire begroting Navo 20.714
Diverse overige bijdragen 13.357
 
De milieu-uitgaven bij niet-beleidsartikel Algemeen zijn onder te verdelen in: 
 
Omschrijving Bedragen (x € 1000)
Nieuwbouw windturbinepark Coevorden 3.100
Ondersteuning door de DVD op het gebied van ruimte, milieu en vastgoed 4.100
Membraanbioreacttoren nieuwbouwschepen 518
Onderzoek windmolens en defensieradar 300
Diverse kleinere onderzoeken en projecten 3.001
 
Vraag 211 
Op basis van welke argumenten en visie op de toekomst van Defensie is besloten om 
zo fors te bezuinigen op R&D, in aanvulling op de eerdere bezuiniging op de TNO-
doelfinanciering in 2003? In hoeverre past dit in de strategische kennisagenda van 
Defensie, de innovatieagenda van het kabinet, de Lissabon-agenda van de EU en de 
uitvoering van de Hampton Court richtlijn uit 2005 om meer te besteden aan onderzoek 
en technologie op defensiegebied? 
 
Zie het antwoord op vraag 61. 
 
Vraag 212 
Klopt het dat Nederland in de ‘Commitment to Development Index’ van het 
landenrapport van het ‘Center for Global Development’ hoog scoort, omdat zo weinig 
uitgeven wordt aan defensiegerelateerde R&D? Klopt het dat maar 2% van de 
overheidsuitgaven voor onderzoek en ontwikkeling naar Defensie ging in 2007?  
 
 
Pagina  89/99

 
 
 
 
Vraag 215 
Op welke wijze zou meer gebruik kunnen worden gemaakt van de 
onderzoekscapaciteiten van het Nederlandse bedrijfsleven?  
 
Vraag 236 
Welke omstandigheden belemmeren de beoogde ruime toepassing van het SBIR?  
 
Vraag 237  
Welke concrete SBIR projecten staan op stapel? 
 
Het beleidinstrument Small Business Innovation Research (SBIR) wordt overheidsbreed 
beproefd via pilotprojecten. Het ministerie van EZ stelt hiervoor budgetten aan deelnemende 
departementen ter beschikking. De deelnemende departementen, waaronder Defensie, 
maken daarnaast zelf aanvullende budgetten vrij voor de SBIR-ilots. Defensie heeft hiervoor 
in de periode 2008-2013 ongeveer € 1,7 miljoen extra gereserveerd. SBIR is specifiek gericht 
op het Midden en Klein Bedrijf (MKB). Het MKB heeft nog relatief weinig ervaring met 
defensiespecifiek onderzoek en technologieontwikkeling. Daarom kost het enige tijd om de 
juiste niches te identificeren waarin het MKB iets kan betekenen voor Defensie. Er worden 
echter vorderingen gemaakt. Zo is voor het thema “maritiem optreden in zwaar weer” het 
tenderproces doorlopen. Verschillende ondernemingen hebben geparticipeerd in de 
haalbaarheidsstudies. Inmiddels heeft Defensie bepaald welke voorstellen worden 
doorontwikkeld tot technology demonstrators.  
 
Defensie zal op korte termijn het tenderproces voor MKB-projecten beginnen voor het thema 
“veilig landoptreden”. Defensie hanteert een opendeur benadering en nodigt het Nederlandse 
bedrijfsleven uit met innovatieve voorstellen te komen voor de oplossing van 
defensiegerelateerde problemen. Dit beleid betreft, naast de toepassing van het 
instrumentarium voor nationale technologieprojecten en de initiatieven op het gebied van 
SBIR, de Defensie Innovatie Competitie en het Innovation Game die op pagina 161 van de 
begroting van Defensie nader worden toegelicht. Ook zal naar verwachting de innovatiebox, 
als onderdeel van het belastingplan 2010, een bijdrage leveren aan de verdere ontwikkeling 
van de innovatiekracht van bedrijven die defensiegerelateerde producten ontwikkelen. 
 
 
 
Pagina  91/99

 
 
 
Er is in het bijzonder gebrek aan personeel dat deskundig is op de gebieden van de inrichting 
van de kaders van financieel en materieel beheer, de aanpassing van regelgeving en de 
uitwerking van verbeteringsmaatregelen tot concrete activiteiten. Aan dit personeel is 
behoefte bij alle defensieonderdelen, te weten de vier operationele commando’s, de DMO, 
het CDC en de Bestuursstaf. Bij de toedeling van deze schaarse categorie personeel aan de 
verschillende delen van de organisatie is het daarom noodzakelijk een afweging te maken 
van de risico´s die bij het financiële en materieelbeheer aan de orde zijn. 
 
Vraag 218 
Kan nader ingegaan worden op de versobering van de projecten op het gebied van 
ontspanningsmogelijkheden en een sociaalveilige werk- en leefomgeving, waarvoor in 
het kader van Staal extra financiën waren gereserveerd? Welke maatregelen betreft het 
en hoeveel wordt hiermee bespaard? 
 
In het kader van herschikkingen zijn de maatregelen voortkomend uit de aanbevelingen van 
de commissie taal versoberd. Het betreft maatregelen op het gebied van 
commandantenfondsen, de exploitatiebudgetten voor de stafbureaus leiderschap en de 
exploitatiebudgetten ten behoeve van de uitbreiding van sportfaciliteiten. Ook de 
infrastructuurprojecten worden versoberd. Daarnaast wordt de helft van het budget voor de 
uitbreiding van de Centrale Organisatie Integriteit Defensie niet meer vanuit het budget 
sociaal veilige werk- en leefomgeving bekostigd. Over de financiering hiervan wordt overleg 
gevoerd. In totaal leveren de besparingen in 2011 en 2012 een bedrag van € 8 miljoen op. 
Vanaf 2013 en verder loopt dit op naar € 10 miljoen op jaarbasis.  
 
Vraag 219 
Gesteld wordt dat het Commando luchtstrijdkrachten (CLSK) naar verwachting over 
twee jaar gevuld zal zijn. Hoe verhoudt zich dit tot de gelden die op blz. 29 van de 
begroting in 2013 (€20 miljoen) en 2014 (€2 miljoen) gereserveerd zijn voor het 
geleidelijk vervullen van vacatures? In hoeverre wijkt het streven van het CLSK af van 
andere krijgsmachtdelen? 
 
Het Commando luchtstrijdkrachten volgt evenals de andere defensieonderdelen een 
planmatige vullingslijn. Deze lijn voorziet in een geleidelijke personele vulling tot 98 procent in 
2014.  
 
 
Pagina  93/99

 
 
 
Vraag 223 
Wat is de verklaring voor het forse verschil bij de post herijking salarissen, toelagen en 
overige personele uitgaven, jaar 2010 €23,6 miljoen en jaar 2011 €31,9 miljoen? 
 
De formatie van CDC is de afgelopen jaren toegenomen omdat er vanuit andere delen van 
de defensieorganisatie eenheden bij CDC zijn geplaatst. De benodigde budgetten voor 
personeel zijn op grond hiervan herijkt. Het genoemde verschil tussen 2010 en 2011 wordt 
veroorzaakt door het verschil in de omvang van de geplande formatiewijzigingen in die jaren. 
 
Vraag 224 
Waarom wordt de dubbele IV-beheerslast Exploitatie voorbereiding SAP en aanpassing 
centrale IV apart begroot en niet ondergebracht bij de project(en) waarvoor ze nodig 
zijn? 
 
Het budget dubbele IV-beheerslast exploitatie wordt aangewend voor het beheer van 
bestaande applicaties die geleidelijk door SAP worden vervangen en uiteindelijk komen te 
vervallen. Omdat het geen SAP-applicaties betreft, wordt het budget niet bij het Programma 
SPEER ondergebracht. 
 
Het budget Exploitatievoorbereiding ERP is bestemd voor financiering van de producten en 
diensten die de Bedrijfsgroep IVENT van het Commando Dienstencentra levert aan het 
Programma SPEER. Het betreft een exploitatiebudget en is om die reden niet ondergebracht 
bij het investeringsbudget voor het Programma SPEER.  
 
Vraag 225 
Welke internationale functies zijn er ondergebracht bij het Commando Diensten 
Centra?   
 
Alle internationale functies van de defensieonderdelen zijn sinds dit jaar om administratieve 
redenen ondergebracht bij het CDC. Naast de attachés gaat het hierbij voornamelijk om 
militaire functies bij multilaterale instellingen zoals de EU, de Navo en de VN.  
 
 
 
 
 
Pagina  95/99

 
 
 
Het begrote bedrag voor uitsluitend de aan oorlogs- en dienstslachtoffers toegekende 
militaire invaliditeitspensioenen bedraagt voor 2010 € 74,325 miljoen en is ten opzichte van 
het in de begroting 2009 opgenomen bedrag van € 73,735 miljoen slechts marginaal 
toegenomen. 
  
Vraag 229 
Zijn de vergoedingen voor de bijdragen van Defensie aan de handhaving van de 
nationale veiligheid kostendekkend? Zo nee, op welke punten moet Defensie 
bijpassen? 
 
Zie het antwoord op vraag 43. 
 
Vraag 230 
Bij welke van de uitgaven voor de derde hoofdtaak staan inkomsten vanuit andere 
departementen? 
 
Zie het antwoord op vraag 43. 
 
Vraag 231 
Welke kosten zijn begroot voor het onderhoud van de Groene Draeck? Waarom wordt 
dit onderhoud door het Marinebedrijf uitgevoerd en niet op normale wijze op de markt 
gezet, gezien de te beperkte capaciteit van dit bedrijf, zoals verwoord in het 
Materieelprojectenoverzicht (MPO) op bladzijde 26? 
 
Voor de standaard onderhoudstaken aan de Groene Draeck is jaarlijks een bedrag begroot 
van € 47.000. Met het groot onderhoud is een bedrag van € 326.000 gemoeid. De kosten 
voor onderhoud worden met ingang van 2010 begroot en verantwoord als onderdeel van 
artikel 2 van de begroting I (De Koning).  
 
Het onderhoud wordt om een aantal redenen uitgevoerd door het Marinebedrijf.  
Ten eerste voert het Marinebedrijf vanaf de bouw het onderhoud aan het schip uit. Ten 
tweede ligt de uitvoering van het onderhoud van het schip door het Marinebedrijf voor de 
hand vanwege de daar aanwezige kennis en ervaring.  
 
 
Pagina  97/99

 
 
 
Het gaat hierbij zowel om de optimalisatie van de keten van technologieontwikkeling tot 
productontwikkeling en -verwerving als om het onderkennen en beheersen van de risico's. 
Defensie onderzoekt de wenselijkheid en de haalbaarheid van een dergelijk instrument. 
  
Vraag 236 
Welke omstandigheden belemmeren de beoogde ruime toepassing van het SBIR?  
 
Zie het antwoord op vraag 214. 
 
Vraag 237  
Welke concrete SBIR projecten staan op stapel? 
 
Zie het antwoord op vraag 214. 
 
 
 
Pagina  99/99

