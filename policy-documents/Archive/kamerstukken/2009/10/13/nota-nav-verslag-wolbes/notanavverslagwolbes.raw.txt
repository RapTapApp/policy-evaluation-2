31 954 Regels met betrekking tot de openbare lichamen Bonaire, Sint 
Eustatius en Saba (Wet openbare lichamen Bonaire, Sint 
Eustatius en Saba) 
 
 
NOTA NAAR AANLEIDING VAN HET VERSLAG 
 
I ALGEMEEN 
 
Hoofdstuk 1. Inleiding 
 
1.1. Algemeen 
Met belangstelling heb ik kennis genomen van het verslag van de vaste commissie 
voor Nederlands Antilliaanse en Arubaanse Zaken inzake het voorstel van wet 
houdende regels met betrekking tot de openbare lichamen Bonaire, Sint Eustatius en 
Saba (Wet openbare lichamen Bonaire, Sint Eustatius en Saba) (hierna: WolBES). 
Verheugd ben ik over de door leden van de fracties van het CDA en de PvdA 
uitgesproken steun voor de met het wetsvoorstel beoogde aansluiting van de eilanden 
Bonaire, Sint-Eustatius en Saba bij Nederland door deze in te richten als openbaar 
lichaam in de zin van artikel 134 van de Grondwet.  
Ook bij de leden van de andere fracties die een inbreng hebben ingeleverd is sprake 
van een constructieve benadering. Ik heb goede nota genomen van het feit dat het 
voorstel door de leden van de VVD-fractie met gemengde gevoelens is ontvangen. 
 
In deze nota ga ik in op de vragen en opmerkingen in het verslag, waarbij zoveel 
mogelijk de volgorde van het verslag is gevolgd. Waar vragen van de leden van de 
verschillende fracties betrekking hebben op hetzelfde onderwerp heb ik deze evenwel 
in de beantwoording samen genomen. Gelijktijdig met deze nota naar aanleiding van 
het verslag wordt u een nota van wijziging op het wetsvoorstel aangeboden.  
 
De CDA-fractie is benieuwd naar de opvattingen van Bonaire, Sint Eustatius en Saba 
over het wetsvoorstel. 
 
De opvattingen van de eilanden kunnen het beste verwoord worden door de eilanden 
zelf. Ik heb tijdens het proces van totstandkoming van dit wetsvoorstel regelmatig 
contact gehad met de besturen van de drie eilanden. Ook op ambtelijk niveau is er 
diverse malen overleg geweest. Er is eerst gezamenlijk een uitgangspuntennotitie 
1
opgesteld . Hierin staan met name de afwijkingen ten opzichte van de Gemeentewet. 
Vervolgens is het wetsontwerp ter consultatie voorgelegd aan de besturen van de 
eilanden. Tijdens de consultatieperiode is een Nederlandse ambtelijke missie naar de 
eilanden afgereisd om toelichting te geven over de verschillende wetsontwerpen en 
vragen te beantwoorden. Naar aanleiding van de reactie van de besturen zijn enkele 
aanpassingen in het ontwerp verricht. Na het advies van de Raad van State is in 
overleg met de eilanden het nader rapport opgesteld. In de verschillende fasen van 
                                                      
1
 Kamerstukken II 2007/08, 31 200 IV, nr. 28. 
 1 

Naast de vijf wetsvoorstellen die gezamenlijk in mei jl. bij de Tweede Kamer zijn 
ingediend en de Wet bescherming persoonsgegevens BES die op 6 oktober jl. is 
ingediend, bestaat het voornemen onderstaande wetsvoorstellen bij de Tweede Kamer 
in te dienen. Achter de vermelde wetsvoorstellen, die verdeeld zijn naar departement, 
is aangegeven wanneer de voorstellen naar verwachting bij uw Kamer zullen worden 
ingediend. 
 
Rijksbrede wetsvoorstellen  
Tweede aanpassingswet BES  januari 2010 
  
Binnenlandse Zaken en Koninkrijksrelaties  
Veiligheidswet BES oktober 2009 
Wetgeving inzake politieonderwijs  nog geen planning voor indiening 
Tweede Kamer 
  
Financiën  
Belastingwet BES  november 2009 
Wet geldstelsel BES  november 2009 
Invoeringswet fiscaal stelsel BES  november 2009 
Douane- en accijnzenwet BES  november 2009 
  
Justitie  
Wet toelating en uitzetting BES  november 2009 (afhankelijk van 
advisering door de Raad van State) 
  
Wonen, Wijken en Integratie  
Wet volkshuisvesting, ruimtelijke ordening en mei 2010 
milieubeheer BES  
Wet drinkwater BES  nog geen planning voor indiening 
Tweede Kamer 
 
De leden van de fractie van de SP vragen welke maatregelen de regering heeft 
genomen om bij de bestuurders op Bonaire gerichtheid op het eigen belang te 
beperken en de notie van algemeen belang te versterken. De SP-fractie verwijst in dit 
verband naar een analyse van de oud-premier van de Nederlandse Antillen, de heer 
Don Martina. Volgens zijn analyse hebben persoonlijke, familie- en partijpolitieke 
belangen op Bonaire vaak voorrang boven algemeen belang en worden impopulaire 
maatregelen uitgesteld of niet genomen. 
 
De in het wetsvoorstel opgenomen afwijkingen van de Gemeentewet houden in veel 
gevallen verband met deze omstandigheden, die ook een gevolg zijn van de 
kleinschaligheid van de eilanden. Hieronder volgt een korte opsomming van de 
relevante afwijkingen: 
 3 

het kader van het zelfbeschikkingsrecht gehouden referenda niet gekozen voor een 
staatsrechtelijk samenwerkingsverband van de bovenwindse eilanden. De nieuwe 
status van openbaar lichaam voor Sint Eustatius en Saba staat echter samenwerking 
tussen deze eilanden en Sint Maarten niet in de weg. Zo zal er op het gebied van de 
rechtspraak, openbaar ministerie en politie worden samengewerkt tussen de eilanden. 
Ook op andere terreinen zal in de toekomst samenwerking mogelijk blijven. Dit geldt 
ook in de relatie tussen Bonaire en Curaçao. 
In het wetsvoorstel wordt de inrichting van de openbare lichamen geregeld, de 
samenstelling en bevoegdheid van hun besturen alsmede het toezicht op hun 
besturen en de verhouding tot het Rijk. Dit wetsvoorstel regelt niet de samenwerking 
tussen de verschillende eilanden in het Caribische deel van het Koninkrijk bij de 
uitvoering van taken en al helemaal niet de samenwerking met andere staten, zoals 
Venezuela. Eventuele samenwerking tussen de eilanden en andere staten wordt 
geregeld bij verdrag. Samenwerking met andere landen binnen het Koninkrijk kan 
door middel van een onderlinge regeling op grond van artikel 38 van het Statuut 
plaatsvinden. Zoals gezegd sluit het wetsvoorstel samenwerking tussen de eilanden 
onderling of met de andere landen binnen het Koninkrijk dan wel met andere staten 
echter niet uit. 
 
De leden van de fractie van de SP willen weten of een ‘ja’ nu voor een nieuwe status 
voor Bonaire, Sint Eustatius en Saba feitelijk het einde van het land Nederlandse 
Antillen betekent. 
 
Een ‘ja’ voor een nieuwe status van Bonaire, Sint Eustatius en Saba in de vorm van 
het aannemen van het onderhavige wetsvoorstel betekent niet het einde van het land 
Nederlandse Antillen. Het opheffen van het land Nederlandse Antillen en het toetreden 
van Bonaire, Sint Eustatius en Saba tot het Nederlands staatsbestel wordt geregeld in 
de Rijkswet wijziging Statuut in verband met de opheffing van de Nederlandse 
Antillen. Het aannemen van het voorliggende wetsvoorstel heeft ook niet tot gevolg 
dat Sint Maarten en Curaçao de hoedanigheid van land in het Koninkrijk verkrijgen. 
Hiervoor is het ook nodig dat het Statuut wordt gewijzigd. Overigens bestaat de 
mogelijkheid om Bonaire, Sint Eustatius en Saba te laten toetreden tot het Nederlands 
staatsbestel met behoud van het land Nederlandse Antillen. Dit land zal in dat geval 
uit twee eilandgebieden bestaan: het eilandgebied Curaçao en het eilandgebied Sint 
Maarten. De regering houdt zich echter aan de afspraken die zijn gemaakt en streeft 
daarom naar opheffing van het land Nederlandse Antillen. 
 
De leden van de fractie van de SP hebben met grote teleurstelling kennisgenomen 
van de voorstellen over de toekomst van de thans bestaande economische zones op 
de BES-eilanden. Daarnaast zijn deze leden van mening dat Nederland via de 
openbare lichamen belastingparadijzen importeert, hetgeen volgens deze leden mede 
met het oog op de discussie in Europa ondenkbaar is. De leden vragen dan ook naar 
specifieke gegevens van alle bedrijven die gevestigd zijn in de economische zones op 
Bonaire en Sint Eustatius. Ten slotte vragen deze leden naar de vormgeving en 
effecten van het toekomstige fiscale stelsel in de openbare lichamen. 
 
 5 

De bevolking van Bonaire heeft in een referendum in 2004 in meerderheid gekozen 
voor een directe band met Nederland. Op basis van deze keuze en de daaropvolgende 
bestuurlijke afspraken is Nederland samen de bestuurders van het eilandgebied 
Bonaire bezig met het vormgeven van deze nieuwe staatkundige toekomst. De 
regering gaat ervan uit dat het concept van openbaar lichaam binnen het Nederlandse 
staatsbestel uiteindelijk niet ter discussie zal staan en dat het referendum met name 
zal gaan over de uitwerking van dit concept. 
De regering verwacht geen referendum op Sint Eustatius. Het signaal dat Saba 
onlangs heeft afgegeven geeft aan dat Saba het belang van het proces dat nu zijn 
voltooiing moet krijgen nog eens heeft onderstreept en oproept tot een voortvarende 
behandeling van onderhavige wetgeving. 
 
1.3. Voorlichting Raad van State van het Koninkrijk en 
1.4. Doelstelling en karakter van de wet 
 
De leden van de CDA-fractie vragen waarom geen begin wordt gemaakt met wijziging 
van de Grondwet om de openbare lichamen nationaal en internationaal houvast te 
geven en de grondwettelijke waarborgen voor gemeenten (autonomie) voor deze 
openbare lichamen te verzekeren. Ook de leden van de VVD-fractie vragen de 
regering de keuze om nu geen voorstellen tot wijziging van de Grondwet in te dienen 
nader te beargumenteren. De leden van de fractie van de ChristenUnie vragen naar 
de planning in de tijd voor de staatsrechtelijke verankering in de Grondwet van de 
nieuwe staatsinrichting. De leden van de SGP-fractie vragen of het niet beter is om in 
ieder geval de hoofdlijnen van de staatkundige vormgeving zo snel mogelijk in de 
Grondwet op te nemen en op welke punten de staatkundige structuur nog te 
onduidelijk is voor regeling in de Grondwet. 
 
In het Statuut zal – zo is het voornemen – constitutioneel worden vastgelegd dat 
Bonaire, Sint Eustatius en Saba deel uitmaken van het Nederlandse staatsbestel. Met 
deze bepaling in het Statuut en met de WolBES, op grond van artikel 134 van de 
Grondwet, de Wet financiën openbare lichamen Bonaire, Saba en Sint Eustatius en de 
voorgestelde wijziging van de Kieswet, is de positie van de openbare lichamen 
Bonaire, Sint Eustatius en Saba in het Nederlandse staatsbestel (constitutioneel) 
geregeld. Er is dus geen directe noodzaak tot wijziging van de Grondwet. Bovendien is 
wijziging van de Grondwet vóór de transitiedatum niet mogelijk. In het nader rapport 
heeft de regering al duidelijk gemaakt waarom zij kiest voor het indienen van een 
eerstelezingsvoorstel na de evaluatie. Pas dan kan duidelijkheid geboden worden over 
een meer definitieve status van de eilanden en de wijzigingen van de Grondwet die in 
verband met die status precies nodig zijn. De regering acht het weinig efficiënt een 
eerstelezingsvoorstel in te dienen waarvan de kans groot is dat het alsnog zal moeten 
worden gewijzigd. 
 
De leden van de VVD-fractie verzoeken de regering ook in te gaan op de vraag 
waarom nu zo het ‘tijdelijke’ karakter van het voorstel wordt benadrukt, ook in het 
licht van de door de Minister van Justitie recent in de Eerste Kamer betrokken stelling 
dat toepassing van artikel 55, derde lid, van het Statuut niet nodig is. 
 7 

de wet op het betreffende tijdstip niet ophoudt te gelden als aan die voorwaarde is 
voldaan. In ieder geval houdt een horizonbepaling het risico in dat de betreffende wet 
op een bepaald moment ophoudt te gelden zonder dat daar een andere regeling voor 
in de plaats komt. Dat kan in bepaalde situaties de bedoeling zijn, maar dat is hier 
niet het geval. De regering beoogt met het wetsvoorstel niet op voorhand een 
tijdelijke regeling te treffen. Pas wanneer de evaluatie mocht uitwijzen dat voor 
Bonaire, Sint Eustatius en Saba een ander model wenselijk is, zoals die van 
(bijzondere) gemeente, zal het onderhavige wetsvoorstel worden ingetrokken en 
worden vervangen door een ander wettelijk kader. Indien uit de evaluatie echter blijkt 
dat de status van openbaar lichaam dient te worden gehandhaafd, dan zou de WolBES 
– al dan niet na aanpassing – kunnen worden gehandhaafd. Het opnemen van een 
horizonbepaling zou dit evenwel onmogelijk maken. Als de WolBES zou komen te 
vervallen zonder dat er iets anders voor in de plaats komt, zou er geen wettelijke 
regeling meer bestaan die de inrichting, samenstelling en bevoegdheden van de 
besturen van de BES-eilanden regelt, noch de verhouding tot het Rijk, waaronder het 
toezicht. Dat is uiteraard ondenkbaar. Om die reden is er geen horizonbepaling 
opgenomen. 
 
De leden van de PvdA-fractie vragen of alle Nederlandse wetgeving van rechtswege 
van toepassing zou worden op de BES-eilanden indien de eilanden de status van 
gemeente zouden krijgen. Ze vragen of het met behulp van de gekozen staatkundige 
constructie van openbare lichamen beter mogelijk is, dan in het geval van gemeenten 
met een bijzondere status, om de bestaande Nederlands Antilliaanse regelgeving 
materieel voor de BES-eilanden in stand te houden en de eilanden tenminste 
voorlopig voor een deel uit te zonderen van de bestaande Nederlandse regelgeving. 
 
De keuze voor de inrichting van de eilanden als openbaar lichaam is hoofdzakelijk 
ingegeven door het feit dat aldaar van het Europese deel van Nederland afwijkende 
regels zullen gelden. Bij aanvang van de nieuwe positie van de eilanden binnen 
Nederland zal immers in feite sprake zijn van twee gescheiden rechtsterritoirs. Via het 
tevens bij de Tweede Kamer aanhangige voorstel voor de Invoeringswet BES zal een 
groot deel van de Nederlands-Antilliaanse regelgeving bij aanvang van de nieuwe 
situatie vooralsnog op de eilanden van toepassing blijven. Ook volgt uit dat voorstel 
dat Nederlandse regelgeving alleen van toepassing zal zijn als dit expliciet is bepaald 
of daaruit onmiskenbaar volgt. Met de inrichting als openbaar lichaam wordt deze 
bijzondere positie van de eilanden op passende wijze tot uitdrukking gebracht.  
 
De leden van de PvdA-fractie vragen om een reactie op de volgende stelling van 
wetenschapper H.G. Hoogers: zonder een grondwetswijziging zou een grondslag 
ontbreken om Nederlands recht, al dan niet van Europese oorsprong, niet in de BES-
eilanden in te voeren. Volgens deze wetenschapper zou in de Grondwet expliciet 
moeten worden vastgelegd dat sommige delen van het Nederlandse recht niet voor de 
eilanden gaan gelden. 
 
De Grondwet zal vanaf het moment van transitie van toepassing zijn op de BES-
eilanden, dus ook artikel 1 van de Grondwet. Met het voorstel van Rijkswet wijziging 
 9 

Op Bonaire heeft 82 procent van de ingeschreven inwoners de Nederlandse 
nationaliteit, op Sint Eustatius 60 procent en op Saba 56 procent. 
 
1.5. De plaats van de openbare lichamen Bonaire, Sint Eustatius en Saba in 
het Nederlandse staatsbestel 
 
De leden van de CDA-fractie vragen zich af of de eilanden, over het geheel genomen, 
niet te veel in het gemeentelijke sjabloon worden geperst. Er zijn – dat is deze leden 
niet ontgaan – op verschillende plekken (terechte) afwijkingen van de Gemeentewet. 
Maar per saldo worden de openbare lichamen toch wel iets dat sprekend op 
gemeenten lijkt. Waarom, zo vragen deze leden, zo veel eenvormig geregeld? 
Waarom zo veel centraal geregeld? Waarom niet meer afwijking toegestaan, meer 
differentiatie mogelijk gemaakt? Het zou ook voor het Nederlandse gemeentebestuur 
een proeftuin kunnen worden. Deze leden willen de regering uitnodigen met die ogen 
nog eens naar het voorliggende wetsvoorstel te kijken.  
 
Bij de bestuurlijke inrichting van de openbare lichamen is de Gemeentewet het 
uitgangspunt, zo is in de Slotverklaring (2006) met de eilanden overeen gekomen en 
in 2007 aan de hand van de Uitgangspuntennotitie met de Tweede Kamer besproken. 
Het is in dat licht weinig verbazingwekkend te noemen dat de openbare lichamen naar 
uiterlijke vorm veel weg hebben van gemeenten. In de Eilandenregeling Nederlandse 
Antillen (ERNA) is de bestuurlijke organisatie van de eilandgebieden geregeld. In de 
ERNA zijn veel elementen herkenbaar uit de oude Nederlandse gemeentewet. De 
bestuurlijke organisatie van de eilanden is daar 58 jaar op gebaseerd geweest. De 
structuur waarbinnen de bestuursorganen straks hebben te functioneren is dan ook – 
met uitzondering van de dualisering – niet nieuw voor hen.  
Het voorliggende wetsvoorstel kan en mag niet de ‘functie van proeftuin’ vervullen 
voor het Nederlandse gemeentebestuur, zoals de leden van de CDA-fractie aangeven. 
De voorliggende wetsvoorstellen beogen de overgang van de drie eilanden naar 
Nederland op een verantwoorde wijze te laten verlopen. Het wetsvoorstel strekt er 
mede toe hun houvast te bieden bij de toch al zo ingrijpende transitie. Het woord 
‘proeftuin’ is in dit verband dan ook niet opportuun. De Gemeentewet is het 
uitgangspunt bij de bestuurlijke inrichting van de openbare lichamen. In de praktijk 
van het Nederlandse gemeentebestuur is de Gemeentewet een beproefd concept 
gebleken voor gemeenten van verschillende pluimage. Indien op onderdelen meer 
ruimte zou moeten worden geboden, dan zal dit wel blijken uit de evaluatie. 
 
Als openbare lichamen binnen Nederland hebben, zo is de leden van de CDA-fractie 
opgevallen, Bonaire, Sint Eustatius en Saba minder zeggenschap, ook over hun eigen 
aangelegenheden, dan als eilandgebieden binnen de Nederlandse Antillen. De 
‘gewaarborgde autonomie’ van de ERNA wordt vervangen door de ‘autonomie’ van de 
Nederlandse gedecentraliseerde eenheidsstaat. Was dit niet een uitgelezen kans om 
te experimenteren met meer beleidsvrijheid, meer decentralisatie en meer 
differentiatie, zo vragen deze leden.  
 
 11 

bevoegdheden, dit in tegenstelling tot een monistisch systeem. De controlerende taak 
van de eilandsraad wordt met dit systeem versterkt, terwijl voor de burger de rol- en 
verantwoordelijkheidsverdeling duidelijker is. Uit de Staat van de dualisering  is 
gebleken dat het dualisme in Nederland geleidelijk is ingebed en aanvaard en als 
5
zodanig niet langer ter discussie staat . In het verlengde daarvan manifesteert zich 
een even geleidelijke cultuurverandering, zij het met de nodige verschillen tussen 
gemeenten onderling. Dit beeld stemt in zoverre niet tot verbazing dat omvangrijke 
en ingrijpende structuurwijzigingen doorgaans enige tijd nodig hebben om 
geaccepteerd te worden en – wellicht belangrijker – in alle opzichten geïntegreerd te 
worden in hun functionele omgeving. Gelet op de soms forse kritiek die eerder wel is 
geuit op de dualisering, past in dit licht echter vooral de conclusie dat de dualisering 
per saldo is geslaagd. Voor de regering is het derhalve nooit een vraag geweest of de 
dualisering wel zou moeten worden ingevoerd. Op termijn mogen voor de BES-
eilanden dezelfde positieve effecten als voor de gemeenten worden verwacht. 
 
De leden van de CDA-fractie vragen wat de bestuurstaal van de openbare lichamen 
wordt. Zij menen dat het Nederlands de bestuurstaal wordt en vragen hoe de positie 
van het Papiaments (Bonaire) en het Engels (Sint Eustatius en Saba) geregeld zal 
worden. 
 
De bestuurstaal op de BES-eilanden zal door middel van het nog in te dienen voorstel 
voor de Tweede Aanpassingswet BES in de al ingediende Invoeringswet openbare 
6
lichamen Bonaire, Sint Eustatius en Saba (Invoeringswet BES) worden opgenomen. 
Uitgangspunt zal het gebruik van de Nederlandse taal zijn, maar burgers kunnen ook 
in het Papiaments (op Bonaire) en het Engels (op Sint Eustatius en Saba) 
communiceren met de bestuursorganen van de openbare lichamen. Zoals eerder in 
deze nota aangegeven, zal het voorstel voor de Tweede Aanpassingswet BES naar 
verwachting in januari 2010 bij de Tweede Kamer worden ingediend. 
 
1.7. Verhouding tot andere wetgeving 
 
Zowel de leden van de PvdA- als die van de SP- en van de VVD-fractie vragen op 
welke termijn Nederlandse wetgeving ingevoerd zal worden. Ook vragen de leden van 
de PvdA-fractie welke afwijkingen altijd voor de BES-eilanden ten opzichte van de 
Nederlandse wetgeving zullen blijven bestaan, anders dan die al in Bijlage I van het 
wetsvoorstel zijn opgesomd ten opzichte van de Gemeentewet. De leden van de SP-
fractie vragen ook of de lijst met de wetten die in de Aanpassingswetten worden 
genoemd uitputtend is. 
 
In de Slotverklaring van oktober 2006 is met de BES-eilanden afgesproken dat bij 
aanvang van de nieuwe staatsrechtelijke positie de Nederlands-Antilliaanse 
regelgeving die op de drie eilanden van kracht is, van kracht zal blijven en dat 
Nederlandse regelgeving geleidelijk zal worden ingevoerd. Deze afspraak is niet nader 
                                                      
5
 Kamerstukken II 2008/09, 30 902, nr. 15 herdruk. 
6
 Kamerstukken II 2008/09, 31 957, nr. 1-3. 
 13 

wetgevingsoperatie of dat de invoering over langere periode wordt uitgespreid, of dat 
er zelfs een langere periode van legislatieve terughoudendheid gewenst is. Eerst moet 
er ervaring worden opgedaan met de BES-eilanden als openbare lichamen van 
Nederland en met de BES-wetgeving voordat hierover een weloverwogen standpunt 
kan worden ingenomen. Ook kan mogelijk uit de afgesproken evaluatie worden 
afgeleid wat wenselijk is qua van toepassing verklaren van regelgeving die in het 
Europese deel van Nederland van toepassing is. 
Het ligt voorts voor de hand dat de mate en snelheid van invoering van Nederlandse 
wetgeving per beleidsonderwerp kunnen verschillen. Ook hierover kan op vooralsnog 
geen standpunt worden ingenomen. Mogelijk kunnen ook uit de evaluatie ten aanzien 
hiervan conclusies worden getrokken. 
Tot slot speelt nog het kabinetsstandpunt dat de zogenoemde LGO-status voor de 
BES-eilanden voorlopig gehandhaafd blijft. Het kabinet heeft met de BES-eilanden 
afgesproken de relatie met de Europese Unie onderdeel te laten worden van de 
voorgenomen evaluatie. Naar inzicht van het kabinet kan tegen die tijd beter 
beoordeeld worden welke relatie met de Europese Unie het beste past bij de BES-
eilanden en de structuur van hun economie. 
Hoewel op den duur de van oorsprong Nederlandse-Antilliaanse wetgeving dus zal 
worden vervangen door Nederlandse wetgeving, zullen er verschillen optreden tussen 
wettelijke regelingen die gelden voor de BES-eilanden ten opzichte van de regelingen 
die gelden voor het Europese deel van Nederland. In bepaalde gevallen is het nodig 
om voor de BES-eilanden specifieke maatregelen te treffen. Dit kan uiteraard niet 
onbeperkt. Het voornemen is om in het Statuut te bepalen dat er regels kunnen 
worden gesteld en andere specifieke maatregelen voor de de BES-eilanden, kunnen 
worden getroffen met het oog op de economische en sociale omstandigheden, de 
grote afstand tot het Europese deel van Nederland, hun insulaire karakter, kleine 
oppervlakte en bevolkingsomvang, de geografische omstandigheden, het klimaat en 
andere factoren waardoor deze eilanden zich wezenlijk onderscheiden van het 
Europese deel van Nederland. 
Hierdoor kan een op de specifieke situatie toegesneden differentiatie worden bereikt 
in de toepasselijke wetgeving en het gevoerde overheidsbeleid. 
Een deel van de specifieke maatregelen houdt overigens verband met de 
overgangssituatie waarin de BES-eilanden zich bevinden na de statuswijziging. De 
overgangsfase is een van de ‘andere factoren’ waardoor zij zich wezenlijk van het 
Europese deel van Nederland onderscheiden. De verschillen die zijn terug te voeren 
op de overgangssituatie zijn per definitie van tijdelijke aard. 
Blijvende verschillen zullen zich in elk geval regelmatig voordoen ten aanzien van 
bevoegdheidsverdeling. In sommige gevallen is het praktischer om bevoegdheden 
neer te leggen bij de Rijksvertegenwoordiger of lokale autoriteiten, in afwijking van de 
bevoegdheidsverdeling in het Europese deel van Nederland. Ook bijvoorbeeld op het 
gebied van sociale zekerheid en belastingen kan de ‘gewone’ Nederlandse wetgeving 
niet onverkort worden toegepast vanwege de ontwrichtende gevolgen die dat zou 
hebben. De Raad van State van het Koninkrijk heeft daarop in zijn voorlichting van 
september 2006 al gewezen. Een uitputtende opsomming van terreinen waarop 
regelgeving blijvend zal verschillen van de wetgeving in het Europese deel van 
Nederland kan vooralsnog niet worden gegeven. 
 15 

betreft het verdragen die gelet op de strekking niet uit te voeren zijn op de BES-
eilanden vanwege hun eilandelijke omstandigheden in het Caribisch gebied. Hierbij 
kan als voorbeeld worden genoemd het op 17 maart 1992 te Helsinki tot stand 
gekomen Verdrag inzake de bescherming en het gebruik van grensoverschrijdende 
waterlopen en internationale meren (Trb. 1992, 199). De derde groep omvat 
verdragen waarvoor ten behoeve van de eilanden nog geen uitvoeringswetgeving tot 
stand is gebracht. Het is overigens wel de bedoeling dat er verder gewerkt wordt aan 
uitvoeringswetgeving. Zodra op een bepaalde terrein uitvoeringswetgeving gereed is, 
zouden de bijbehorende verdragen alsnog op de BES-eilanden van toepassing kunnen 
worden. De vierde groep heeft betrekking op een aantal verdragen waarover nog 
geen definitieve beslissing is genomen. Dit komt omdat terzake de beleidsmatige 
invulling nog niet is afgerond. Ook voor deze verdragen geldt dat zij alsnog toegepast 
kunnen gaan worden op de BES-eilanden. Ten aanzien van deze laatste twee 
categorieën verdragen wordt in de eerdergenoemde paragraaf 4 aangegeven dat het 
betreffende wetsvoorstel gevolgd kan worden door een of meer andere 
goedkeuringsvoorstellen. Indien derhalve naderhand nog een besluit over toepassing 
van verdragen op de BES-eilanden genomen wordt, zal een voornemen tot deze 
toepassing ter parlementaire goedkeuring worden aangeboden.   
 
De leden van de SP-fractie vragen voorts welke soort van belastingverordening de 
regering voor ogen staat in het geval van de overgangsperiode. 
 
De regering zal binnenkort een invoeringswet fiscaal stelsel BES naar de Kamer 
zenden. Daarin wordt uiteengezet hoe omgegaan wordt met fiscale zaken gedurende 
de overgangsperiode. 
 
De leden van de fractie van de SP vragen welke mogelijke alternatieven de regering 
ziet voor het staatsrechtelijke eindmodel na de evaluatie. 
 
Uitkomst van de evaluatie zou kunnen zijn dat de eilanden openbare lichamen dienen 
te blijven. Dit zal dan wel grondwettelijk moeten worden verankerd, omdat artikel 134 
grondwet zoals gezegd geen permanente basis kan bieden voor decentrale openbare 
lichamen. Alternatief zou kunnen zijn dat de eilanden de status van (bijzondere) 
gemeenten dienen te krijgen. Tegen die tijd zal dan worden bezien wat daar 
eventueel voor nodig is. Andere varianten liggen minder voor de hand. Het is immers 
de bedoeling dat de eilanden duurzaam toetreden tot het Nederlandse staatsbestel, 
behoudens een eventueel ooit te uiten wens tot volledige onafhankelijkheid. 
 
De leden van de VVD-fractie vragen van welke afwijkingen in structurele zin sprake 
moet zijn. 
 
Het zal daarbij gaan om maatregelen die specifiek voor de BES-eilanden worden 
getroffen met het oog op de economische en sociale omstandigheden, de grote 
afstand tot het Europese deel van Nederland, hun insulaire karakter, kleine 
oppervlakte en bevolkingsomvang, geografische omstandigheden, het klimaat en 
andere factoren waardoor deze eilanden zich wezenlijk onderscheiden van het 
 17 

wetsvoorstellen die op wijziging van de staatkundige positie van de BES-eilanden 
betrekking hebben. 
 
Momenteel wordt met de eilanden gesproken over de – veelal uit de wetgeving 
voortvloeiende – toekomstige taakverdeling tussen de openbare lichamen en de 
rijksoverheid. Aan de hand van de uitkomst van deze gesprekken kan vervolgens met 
de eilandbesturen gekeken worden naar de toekomstige financiële verhouding. Het 
inkomen van de eilanden zal voor een deel bestaan uit eigen inkomsten (belastingen 
en heffingen) en verder uit een vrije uitkering (vanuit een soort gemeentefonds, 
speciaal voor de BES eilanden). De basis voor de invulling van de bedragen wordt 
gevormd door het zogenaamde Havermans-kader van € 88 mln. Op basis van de 
taakverdeling zullen deze middelen worden verdeeld over de openbare lichamen en de 
rijksoverheid. 
 
1.7.4. De Kieswet 
 
De leden van de VVD-fractie zijn nog niet overtuigd van de argumentatie om naar 
analogie van de in ons land thans bestaande mogelijkheid in de Kieswet, ook voor de 
eilandsraden het actieve kiesrecht toe te kennen aan niet-Nederlanders die gedurende 
vijf jaar legaal in de openbare lichamen verblijven. Zij vragen de regering welke 
effecten dit op ieder eiland zal hebben voor de aantallen actief kiesgerechtigden. 
 
De regering beschikt niet over exacte gegeven over het aantal actief kiesgerechtigden 
met een andere nationaliteit dan de Nederlandse en minimaal vijf jaar onafgebroken 
woonachtig op een van de eilanden of in Nederland. In onderstaande tabel is een 
9
inschatting opgenomen van het aantal vreemdelingen dat momenteel woonachtig is 
op de eilanden. Deze gegevens hebben betrekking op alle inwoners die een andere 
nationaliteit dan de Nederlandse hebben; met de leeftijd van deze personen is geen 
rekening gehouden en van deze personen is niet bekend of zij vijf jaar of langer legaal 
10
verblijf hebben . 
                                                      
9
 Bron: Afdelingen Burgerzaken van Bonaire, Sint Eustatius en Saba (d.d. 23 september 2009). 
Het Centraal Bureau voor de Statistiek van de Nederlandse Antillen geeft overigens de volgende 
bevolkingscijfers: Bonaire: 12.877, Sint Eustatius: 2.768 en Saba: 1.601 (peildatum 1 januari 
2009, www.cbs.na). Uit deze cijfers kan echter geen inzicht worden verkregen over de actuele 
verhouding tussen Nederlanders en niet-Nederlanders. 
10
 Rekening moet worden gehouden met het feit dat Bonaire, Sint Eustatius en Saba allen 
beschikken over een Medical School met overwegend buitenlandse studenten. Zo zijn er op dit 
moment op Saba 411 studenten en 32 man onderwijspersoneel met een niet-Nederlandse 
nationaliteit ingeschreven aan de Saba University School of Medicine. Een aantal jaren geleden 
lag dit cijfer eerder rond de 200. Deze studenten verblijven vrijwel allen maximaal 20 maanden 
op Saba (bron: Saba University School of Medicine). 
 19 

op tegen de argumenten voor het verlenen van kiesrecht voor het lokale bestuur aan 
de niet-Nederlandse ingezetenen van de openbare lichamen. 
 
De leden van de VVD-fractie vragen om een nadere onderbouwing van de 
grondwettelijkheid van het voorstel om de eilandsraden de samenstelling van de 
Eerste Kamer mee te laten bepalen, gezien de spanning met artikel 55 van de 
Grondwet. Zij vragen waarom artikel 55 in een latere fase wél gewijzigd moet worden 
naar het oordeel van de regering. Zij vragen voorts of niet van dit kiesrecht van de 
eilandsraden kan worden afgezien, zeker nu gekozen wordt voor een tijdelijke situatie 
van vijf jaar. 
 
Zoals in de memorie van toelichting bij het wetsvoorstel tot wijziging van de Kieswet 
is verwoord, bestaat er naar het oordeel van de regering geen strijd met hetgeen 
wordt beoogd met artikel 55 Grondwet: verkiezing van de leden van de Eerste Kamer 
bij getrapte verkiezingen, door leden van een orgaan die zelf rechtstreeks zijn 
gekozen, door leden van een orgaan dat geen sterke afhankelijkheidsrelatie heeft met 
de Eerste Kamer en waarbij territoriale dekking is verzekerd. Ook de regering 
onderkent dat er spanning bestaat met de letter van artikel 55 van de Grondwet. 
Daarom acht zij wijziging van deze bepaling in de Grondwet op niet te lange termijn 
aangewezen.  
Van het kiesrecht voor de Eerste Kamer kan niet worden afgezien, omdat dat op 
gespannen voet staat met het kiesrecht dat de Nederlanders op Bonaire, Sint 
Eustatius en Saba op grond van artikel 4 van de Grondwet en internationale 
verdragen toekomt. 
 
1.7.5. De Algemene wet bestuursrecht/de Wet administratieve rechtspraak BES 
 
De leden van de PvdA-fractie vragen welke praktische dan wel juridische bezwaren er 
bestaan tegen het van toepassing verklaren van de hele Algemene wet bestuursrecht 
(Awb) voor de BES-eilanden. 
 
Indachtig de afspraak in de Slotverklaring over de staatkundige positie van de BES-
eilanden dat de Nederlands-Antilliaanse regelgeving bij aanvang van kracht blijft en 
de Nederlandse wetgeving geleidelijk wordt ingevoerd, heeft de regering ervoor 
gekozen om de Awb vooralsnog niet in te voeren. Onmiddellijke invoering van de Awb 
zou een te zware wissel trekken op de lokale bestuursorganen, de rechtspleging en de 
burgers. Thans is in de Nederlandse Antillen alleen het bestuursprocesrecht 
vastgelegd in regelgeving (de Landsverordening administratieve rechtspraak). Daarbij 
zou de invoering van de Awb ook technische aanpassing van een groot aantal wetten 
van Antilliaanse herkomst betekenen. In deze wetten is, net zoals voor de invoering 
van de Awb in het Europese deel van Nederland in 1994, een aantal 
bestuursrechtelijke noties vastgelegd, zoals de motiveringsplicht, de handhaving, de 
openbare voorbereidingsprocedure, de openbaarmaking en de beslistermijn, die in 
sommige gevallen van elkaar afwijken.  
 
 21 

continueren. Ook kunnen zij aan de hand van ‘best practices’ en uitwisselingen leren 
van de ervaringen die in Nederland zijn opgedaan. De eilanden zijn thans al lid van de 
VNG; ook zijn er contacten tussen de politieke ambtsdragers van de BES-eilanden en 
de diverse beroepsverenigingen in het Nederlandse decentrale bestuur. Ook de 
Rijksvertegenwoordiger kan hierin een belangrijke rol vervullen. 
  
De leden van de fractie van de SP ontvangen graag een toelichting op het voornemen 
om, in navolging van gemeenten in Nederland, op Bonaire, Sint Eustatius en Saba op 
termijn een dualistisch bestuurssysteem in te voeren. Waarom verhoudt dit 
bestuurlijke systeem zich het beste tot de specifieke bestuurlijke verhoudingen op 
deze kleine eilanden?  
 
Met dit wetsvoorstel wordt een dualistisch systeem ingevoerd, gelijk aan dat in 
gemeenten. De Gemeentewet is immers uitgangspunt. De dualisering kan een 
belangrijke bijdrage leveren aan het doorbreken van de thans nog bestaande 
inclusieve bestuurscultuur op de eilanden. De regering merkt daarbij op dat de 
dualisering als zodanig niet langer ter discussie staat maar een vast onderdeel is 
geworden van de inrichting van het decentrale openbaar bestuur. Het systeem wordt 
gekenmerkt door een functionele scheiding van rollen en posities, met daaraan 
gekoppeld een scheiding van bevoegdheden. De onderlinge verhoudingen zijn zuiver 
en voor de burgers goed te begrijpen.  
 
De leden van de SP-fractie stelden voorts de vraag of het mogelijk is om leden van 
het bestuurscollege afkomstig van andere eilanden “aan te nemen”. 
 
Het bestuurscollege bestaat uit de gezaghebber en de eilandgedeputeerden. Voor de 
functie van eilandgedeputeerde gelden dezelfde vereisten als voor het lidmaatschap 
van de eilandsraad (artikel 39 jo. 11). Dat houdt in dat een eilandgedeputeerde over 
de Nederlandse nationaliteit moet beschikken, ingezetene van het openbaar lichaam 
moet zijn, de leeftijd van achttien jaar heeft bereikt en niet is uitgesloten van het 
kiesrecht. Wel kan de eilandsraad aan een eilandgedeputeerde voor de duur van een 
jaar ontheffing verlenen van het vereiste van ingezetenschap. Onder deze 
voorwaarden kan een eilandgedeputeerde dus afkomstig zijn van één van de andere 
eilanden – daaronder begrepen Aruba, Curaçao of Sint Maarten - alsook van het 
Europese deel van Nederland. De gezaghebber dient over de Nederlandse nationaliteit 
te beschikken (artikel 75). Hij dient tevens zijn werkelijke woonplaats in het openbaar 
lichaam te hebben; de Rijksvertegenwoordiger kan hem voor ten hoogste drie 
maanden hiervan ontheffing verlenen (artikel 85). Ook de gezaghebber kan dus 
afkomstig zijn van één van de andere eilanden of het Europese deel van Nederland. 
 
De leden van de VVD-fractie pleiten voor de introductie van de mogelijkheid  van 
tussentijdse ontbinding van de eilandsraad wegens een politiek conflict met het 
bestuurscollege en de last tot nieuwe verkiezingen. Deze leden vragen of de regering 
nader kan aangeven waarom niet voor deze mogelijkheid is gekozen.  
 
 23 

programma’s heeft ontwikkeld. De verschillen tussen de eilanden betekenen 
maatwerk voor elk eiland en dus ook het ontwikkelen van drie aparte arrangementen 
ter ondersteuning. 
 
2.2. De eilandsraad 
 
Het is de leden van de CDA-fractie niet helemaal duidelijk hoeveel leden de 
respectieve eilandsraden zullen tellen, in het bijzonder na de eerstvolgende 
verkiezingen. Die vraag laat zich ook stellen bij de voorziene uitbreiding van de 
bestuurscolleges, aldus deze leden. 
 
De wet bepaalt in artikel 9 dat het aantal leden van de eilandsraad op Bonaire negen 
bedraagt en op Sint Eustatius en Saba vijf. Dat is gelijk aan de huidige aantallen, 
doch vanwege de dualisering neemt het aantal leden van de eilandsraad de facto toe. 
Gemeenten in Nederland met een vergelijkbaar inwonertal kennen een hoger aantal 
raadsleden. Om de overgang naar het dualistische systeem ook in termen van 
rekrutering van (kandidaat-) raadsleden te kunnen opvangen, kent de wet aan de 
eilandsraad de bevoegdheid toe het aantal leden uit te breiden tot een maximum van 
vijftien voor Bonaire en negen voor Sint Eustatius en Saba. De daartoe strekkende 
eilandsverordening dient ten minste vier maanden voor de dag van kandidaatstelling 
voor de verkiezing van de leden van de eilandsraad te zijn vastgesteld, wil zij effect 
hebben.  
Een uitbreiding van de eilandsraad heeft geen gevolgen voor de samenstelling van de 
bestuurscolleges omdat het aantal leden daarvan in de wet wordt vastgelegd. Bonaire 
kent thans vier eilandgedeputeerden; dit worden er drie (artikel 234 jo. 38). Saba en 
Sint Eustatius kennen thans twee eilandgedeputeerden; dat aantal blijft gelijk. 
Bedacht moet worden dat de functie van eilandgedeputeerde een voltijd-functie is, 
daar waar in veel kleine Nederlandse gemeenten het wethouderschap vooralsnog in 
deeltijd wordt uitgeoefend. 
 
Het ontgaat de leden van de fractie van het CDA waarom aan niet-naleving van de 
gedragscode voor de leden van de eilandsraad (alsmede voor het bestuurscollege en 
voor de gezaghebber) geen directe gevolgen worden verbonden. 
 
Gedragscodes zijn inderdaad een nuttig instrument in het kader van de bevordering 
van goed bestuur, in het bijzonder integriteit. Zij kunnen zo een nuttige bijdrage 
leveren aan het normbesef onder de diverse politieke ambtsdragers. Niet duidelijk is 
echter wat de leden van de CDA-fractie bedoelen met “directe gevolgen”. Nu de 
gedragscodes door de eilandsraad worden vastgesteld, kan de eilandsraad ook zelf in 
de handhaving daarvan voorzien, mits dit niet in strijd met de wet is. Gesteld dat op 
overtreding van een bepaalde norm uit een gedragscode ontslag van rechtswege zou 
moeten volgen, dan kan dit alleen op het niveau van de wet worden geregeld, nooit in 
een gedragscode. De wet zou dan zowel de norm als de sanctie moeten bevatten. 
Daarmee juridiseert het gebruik van gedragscodes en schiet het instrument mogelijk 
onbedoeld zijn doel voorbij. Gedragscodes zijn naar hun aard genomen nu eenmaal 
van een andere orde dan de wettelijke voorschriften inzake nevenfuncties, 
 25 

vernieuwingen hierop van invloed zijn. De voorgestelde regeling wijkt zoals gezegd in 
belangrijke mate af van de Gemeentewet en zal dan ook worden betrokken bij de 
evaluatie van de wet.  
 
De leden van de fractie van de PvdA vragen ten slotte in hoeverre het van de 
Gemeentewet afwijkt dat de leden van de eilandsraad terstond na hun benoeming hun 
eventuele nevenfuncties openbaar moeten maken, en wat daarvan de reden is. 
 
In afwijking van de Gemeentewet expliciteert het onderhavige voorstel dat de 
openbaarmaking van nevenfuncties plaats vindt terstond na de benoeming tot lid van 
de eilandsraad of de aanvaarding van een andere functie. In de praktijk van het 
Nederlandse gemeentebestuur is dit een vanzelfsprekende norm. Teneinde ieder 
misverstand over het moment van openbaarmaking van nevenfuncties te voorkomen, 
is er voor gekozen dit expliciet in de wet op te nemen. 
 
De leden van de PvdA-fractie vragen waarom ervoor is gekozen de strafbaarstelling 
van de exploitatie van prostitutie in het Wetboek van Strafrecht BES te handhaven. 
  
Die keuze hangt in de eerste plaats samen met de afspraken zoals die zijn vastgelegd 
in de Slotverklaring van de Miniconferentie van oktober 2006 over de toekomstige 
positie van Bonaire, Sint Eustatius en Saba. Die afspraken hielden onder meer in dat 
bij aanvang van de nieuwe staatsrechtelijke positie van deze eilanden in beginsel de 
Nederlands-Antilliaanse regelgeving van kracht zou blijven. De regering heeft 
gemeend ook in dit geval aan dit uitgangspunt te moeten vasthouden. Opheffing van 
het algemeen bordeelverbod is nu, zonder nadere prostitutiewetgeving en zonder een 
flankerend prostitutiebeleid, niet wenselijk. Te zijner tijd dient de vraag te worden 
beantwoord in hoeverre de nieuwe prostitutiewetgeving die voortvloeit uit het 
Coalitieakkoord, ook bruikbaar is voor Bonaire, Sint Eustatius en Saba. 
 
De leden van de fractie van de VVD zien de noodzaak niet in de eilandsraad de 
bevoegdheid te verlenen het aantal leden hoger te kunnen vaststellen en vragen 
waarom nu niet voor duidelijkheid wordt gekozen. 
 
Zoals gesteld zal de behoefte om het aantal leden van de eilandsraad hoger vast te 
stellen afhankelijk zijn van zowel de rekruteringsmogelijkheden als de praktijk van de 
sterk in ontwikkeling zijnde bestuurslast. De overgang van het huidige aantal leden 
naar een aantal vergelijkbaar met dat van gemeenten zou, mede gelet op de 
invoering van de dualisering, naar het oordeel van de regering thans te groot zijn. 
Een dergelijke groei moet op termijn echter niet worden uitgesloten, zeker niet al 
naar gelang de openbare lichamen steeds meer op gemeenten zouden gaan lijken. De 
voorgestelde regeling werkt in dat opzicht faciliterend; van een verplichting is geen 
sprake. De praktijk zal moeten uitwijzen of dit in een behoefte voorziet. De regering 
onderschrijft dan ook het standpunt van de leden van de VVD-fractie dat de 
voorgestelde regeling deel zal uitmaken van de evaluatie vijf jaar na inwerkingtreding 
van de wet. 
 27 

benoemde bestuurders van de openbare lichamen wordt een soortgelijke systematiek 
gehanteerd. 
  
De leden van de fractie van de VVD zijn voorts niet overtuigd van het voorstel de 
eilandsraad gedragscodes te laten vaststellen, waar dit een volstrekt vrijblijvend 
instrument is omdat inzake onderwerpen en nalevingsconsequenties niets wordt 
geregeld. 
 
Zoals gesteld kunnen gedragscodes een nuttige bijdrage leveren aan de bevordering 
van integriteit en transparant bestuur. Het is primair bedoeld als instrument voor de 
eilandsraad ter bevordering van het normbesef. De beoordeling c.q. sanctionering is 
een politieke kwestie. De normen uit de gedragscodes dienen onderscheiden te 
worden van de wettelijke normen inzake nevenfuncties, onverenigbare betrekkingen, 
verboden handelingen en stemverboden. Het is slechts aan deze wettelijke normen 
dat formele consequenties verbonden kunnen worden. Indien de wetgever nadere 
regels zou stellen, is het instrument niet langer effectief. De bedoeling is juist dat men 
op lokaal niveau de discussie met elkaar aangaat over het in acht nemen van 
bepaalde normen, welke overigens per eiland kunnen verschillen. De regering is dan 
ook niet bereid een aangescherpt voorstel te doen. De regeling is overigens gelijk aan 
die voor gemeenten, welke goed functioneert. Er bestaat hier geen aanleiding tot het 
maken van onderscheid ten opzichte van de Gemeentewet.  
 
De leden van de fractie van de VVD zijn inzake de openbaarheid van vergaderingen 
niet overtuigd dat het vetorecht van de gezaghebber in de plaats is gekomen van het 
aanvankelijke voorstel voor een versterkte meerderheid. Deze leden menen dat een 
combinatie van beiden kan bijdragen aan het doorbreken van de besloten 
vergadercultuur die thans op de eilanden heerst.  
 
Gelet op de huidige verhoudingen tussen coalitie en oppositie in de eilandsraden zou 
ook het vereiste van een versterkte meerderheid voor het houden van besloten 
vergaderingen onvoldoende waarborgen bieden voor de openbaarheid van 
vergaderingen. Teneinde onnodige politieke conflicten binnen de eilandsraad zoveel 
mogelijk te voorkomen, heeft de regering ervoor gekozen de gezaghebber in de 
positie te plaatsen dat hij een veto kan uitspreken over het besluit tot het houden van 
een besloten vergadering indien hij dit in het kader van het openbaar belang nodig 
acht. De positie van raadsminderheden is hier meer bij gebaat dan bij een versterkte 
meerderheid. Bovendien is de gezaghebber, gelet op zijn positie, bij uitstek geschikt 
een zo groot mogelijke openbaarheid te bevorderen. De regering is van mening dat, 
in combinatie met de ten opzichte van de Gemeentewet uitgebreide lijst van 
onderwerpen waarover niet achter gesloten deuren besloten mag worden, hierin op 
adequate wijze is voorzien. 
 
De leden van de VVD-fractie zijn niet overtuigd van het toekennen van een 
bevoegdheid aan de eilandsraad tot het vaststellen van een verordening inzake het 
zonder toestemming van de bewoner binnentreden van een woning. Zij vragen of de 
voor deze van de Gemeentewet afwijkende regeling aangegeven argumenten ten 
 29 

voorgestelde regeling een instrument in handen om zelf toe te kunnen groeien naar 
een situatie vergelijkbaar met die in de Nederlandse gemeenten. Bij de evaluatie zal 
dan worden bezien of de regeling in een behoefte voorziet en wat überhaupt de 
consequenties voor het ledental zijn. Voor de BES-eilanden leidt ook het insulaire 
karakter tot praktische problemen bij de werving en selectie van kandidaten. Voor 
kleine gemeenten is het wat dat betreft makkelijker. Ik heb geen aanwijzingen dat de 
staffel in de Gemeentewet voor kleine gemeenten te hoog zou zijn vastgesteld, 
waarbij overigens zij opgemerkt dat er steeds minder gemeenten van onder de 
15.000 inwoners zijn. Politieke partijen dienen zich in algemene zin steeds sterker in 
te zetten als het gaat om de rekrutering van volksvertegenwoordigers en bestuurders. 
 
De leden van de fractie van de SGP vragen voorts wat de consequenties zijn voor de 
omvang van de eilandsraad van de veronderstelde stijging van de bestuurslast als 
gevolg van de geleidelijke invoering van de Nederlands wetgeving. 
 
Naast de mogelijkheden voor rekrutering zal de behoefte voor uitbreiding van het 
aantal leden van de eilandsraad in belangrijke mate zijn ingegeven door een 
mogelijke verzwaring van de bestuurslast, zo valt te verwachten. Naarmate de 
Nederlandse wetgeving veder wordt ingevoerd, zal het bestuur – in ieder geval initieel 
– complexer worden. Dit vergt niet alleen veel van het ambtelijk apparaat, maar ook 
van het eilandsbestuur. Dit zou reden kunnen zijn de eilandsraad uit te breiden, zodat 
de portefeuilles beter verdeeld kunnen worden binnen de fracties. Daarbij komt dat 
het lidmaatschap van de eilandsraad thans als een volledige betrekking wordt 
ervaren. In het duale bestel zoals dat na de transitie wordt ingevoerd zal dat niet 
langer het geval zijn. Men zal het raadswerk dus anders (efficiënter) moeten 
organiseren. Daarmee is dus ook de werkwijze van invloed op de uiteindelijke omvang 
van de eilandsraad.  
 
De leden van de SGP-fractie vragen of het niet gewenst zou zijn voor het 
vergaderquorum een hogere drempel of te nemen. 
 
De regeling van het quorum is gelijk aan die van de Gemeentewet. Het is van belang 
besluitvorming niet onnodig te hinderen. Het opnemen van een hogere drempel ligt 
dan niet voor de hand. Besluitvorming in een opnieuw belegde vergadering waarvoor 
het quorum dan niet geldt, kan echter alleen betrekking hebben op die 
aangelegenheden waarover in de vorige vergadering niet beraadslaagd en besloten 
kon worden. Voor andere aangelegenheden geldt dan gewoon het quorum dat ten 
minste de helft van het aantal zitting hebbende leden aanwezig moet zijn. Dat zijn er 
dus vijf op Bonaire en drie op Sint Eustatius en Saba.  
 
Ten slotte vragen de leden van de SGP-fractie of het niet gewenst zou zijn een hogere 
drempel of te nemen voor het kunnen doen van een verzoek om met gesloten deuren 
te vergaderen. 
 
Het enkele feit dat een verzoek slechts door één lid (op Sint Eustatius en Saba) hoeft 
te worden gedaan om de deuren te sluiten, is nog niet doorslaggevend. Het is immers 
 31 

informeren indien de gezaghebber dit niet tijdig doet. Betreft het een situatie na 
benoeming, dan ligt het voor de hand dat de eilandsraad c.q. de minister bij de 
eilandgedeputeerde onderscheidenlijk de gezaghebber in kwestie alsnog zal 
aandringen op het indienen van de verklaring. Bij een volhardend weigeren bestaat 
voor de eilandgedeputeerde het risico van verlies van het politieke vertrouwen van de 
eilandsraad en voor de gezaghebber het risico dat de minister hem voor schorsing of 
ontslag zal voordragen. Betreft het de situatie na ontslag, dan ligt het voor de hand 
dat de Rijksvertegenwoordiger aangifte doet, zodat een opsporings- en 
vervolgingsonderzoek kan worden gestart. Het betreft een nieuw instrument in het 
kader van integriteit. Het ligt in de rede dat dit instrument een plek krijgt in de 
evaluatie. 
 
De leden van de CDA-fractie vragen of de regering kan motiveren waarom wel voor 
het bestuurscollege, maar niet voor de eilandsraad het verbod op bloed- en 
aanverwantschap tot en met de tweede graad of huwelijk wordt voorgesteld. 
 
Er is afgezien van een verbod op bloed- en aanverwantschap tot en met de tweede 
graad of huwelijk voor leden van de eilandsraad om geen beperkingen aan te brengen 
in het passief kiesrecht. Daarmee dient immers terughoudend te worden omgegaan. 
Een dergelijk verbod, hoewel ingevolge artikel 129, vijfde lid, van de Grondwet nog 
steeds mogelijk, bestaat voor gemeenteraadsleden reeds sinds de jaren ’80 niet 
meer. Hoewel de regering zich bewust is van de kwetsbaarheden van nauwe banden 
in kleine leefgemeenschappen, dient dit naar haar oordeel niet zo ver te gaan dat een 
verbod voor leden van de eilandsraad gerechtvaardigd zou zijn. Het is aan de kiezers 
om hierover een oordeel uit te spreken; de lokale politieke partijen zullen zich bij de 
kandidaatstelling hiervan rekenschap moeten geven. Overigens is de positie van het 
bestuurscollege, gelet op diens verantwoordelijkheid voor en bevoegdheid inzake het 
dagelijks bestuur, kwetsbaarder dan die van de eilandsraad. Het verbod is hier dan 
ook op zijn plaats.  
 
Ook vragen deze leden naar een motivering voor de mogelijkheid om bij de burgerlijk 
rechter in beroep te gaan tegen het ontslag als eilandgedeputeerde. 
 
Nu het ontslag is uitgesloten van beroep op de bestuursrechter, is de burgerlijk 
rechter als restrechter bevoegd. Het is – analoog aan de regeling zoals bij de Wet 
13
dualisering gemeentebestuur aan de Gemeentewet is toegevoegd – wenselijk dat 
enige vorm van rechtsbescherming tegen een ontslagbesluit open staat. Aangezien 
het om politiek ontslag gaat en het ook niet aan de burgerlijk rechter is om een 
oordeel te vellen over de vertrouwensvraag, bepaalt de wet dat hij niet in de 
beoordeling van de gronden van het ontslag heeft te treden (artikel 61). De 
rechtsvragen zullen derhalve van een andere aard zijn. Nu de beoordeling van de 
gronden van het ontslag is uitgezonderd, hoeft geen vrees te bestaan dat de rechter 
“in de politiek wordt gezogen”. 
 
                                                      
13
 Kamerstukken II 2000/01, 27 751, nr. 40. 
 33 

vertrouwelijk verslag van haar bevindingen uit aan de Rijksvertegenwoordiger, die 
immers de aanbeveling doet. 
De afwijking ten opzichte van de Gemeentewet is primair ingegeven door het belang 
dat de regering hecht aan een onafhankelijke en onpartijdige positie van de 
gezaghebber. De relatieve kwetsbaarheid van het lokaal bestuur op de BES-eilanden 
vraagt om een zekere distantie tussen de gezaghebber en de eilandsraad, wat 
overigens niet wegneemt dat de gezaghebber aan de eilandsraad verantwoording 
verschuldigd is voor het door hem gevoerde bestuur, ook als lid van het college (zie 
de artikelen 182 en 171). De eilanden kunnen blijkens hun reactie op het 
conceptwetsvoorstel instemmen met de voorgestelde regeling, welke overigens het 
eilandsbestuur meer inspraak verschaft dan de huidige regeling op grond van de 
ERNA.   
 
Voorts vragen de leden van de fractie van het CDA of de verplichting voor de 
gezaghebber om een burgerjaarverslag uit te brengen niet te veel van het goede is, te 
meer waar het in Nederland facultatief gaat worden. 
 
De suggestie van deze leden zou neerkomen op het schrappen van het tweede lid van 
artikel 172. Inderdaad bestaat het voornemen de verplichting voor de burgemeester 
tot het uitbrengen van een burgerjaarverslag af te schaffen, door het schrappen van 
14
het tweede lid van artikel 170 van de Gemeentewet . Dat dit voornemen ook op de 
instemming van de beide Kamers kan rekenen, bleek in maart jl. tijdens de debatten 
over de “Staat van de dualisering”. Bij het ontwerpen van de WolBES werd het echter 
niet passend gevonden vooruit te lopen op toekomstige wijzigingen in de 
Gemeentewet. Nu de Gemeentewet het uitgangspunt is voor de WolBES, komt het de 
regering voor dat de Staten-Generaal zich in principe eerst hebben uit te laten over 
een nader in te dienen voorstel tot wijziging van de Gemeentewet, alvorens de 
bepaling in de WolBES kan worden geschrapt.  
 
Ten slotte vragen deze leden hoe de regering er voor zorg gaat dragen dat Bonaire, 
Sint Eustatius en Saba de – inderdaad noodzakelijke – ‘sterke gezaghebbers’ krijgen. 
Zullen speciale criteria bij de benoeming worden gehanteerd, in het bijzonder waar 
het gaat om capaciteiten om orde en gezag te kunnen handhaven? 
 
In de benoemingsprocedure ligt de regie bij de Rijksvertegenwoordiger. Hij is degene 
die de aanbeveling doet en zal daarbij ook bepaalde criteria hanteren. In de praktijk 
zal de Rijksvertegenwoordiger goed op de hoogte zijn van de eisen die aan de te 
benoemen gezaghebber gesteld dienen te worden met betrekking tot de vervulling 
van het ambt. Deze spelen ook een rol in het overleg dat hij met de eilandsraad heeft. 
In de notitie ‘Burgemeester en veiligheid’ staat dat de openbare orde bevoegdheden 
van de burgemeester een duidelijker plaats dienen te krijgen in de profielschets en 
dat ook bij de selectie en beoordeling van kandidaten hier meer aan getoetst moet 
15
worden . Het ligt in de rede dat deze aspecten zullen terugkeren bij de benoeming 
                                                      
14
 Kamerstukken II 2008/09, 30 902, nr. 15 herdruk. 
15
 Bijlage bij Kamerstukken II 2008/09, 28 684, nr. 212. 
 35 

ombudsman in de ombudsfunctie voorziet. In verband hiermee vragen zij of over 
grove verwaarlozing van taken kan worden gesproken indien een openbaar lichaam 
weigert invulling te geven aan de ombudsfunctie.  
 
Het is inderdaad zo dat als de openbare lichamen het onderling niet eens worden over 
de instelling van een gezamenlijke ombudsvoorziening, zij automatisch aangesloten 
zullen worden bij de Nationale ombudsman, overigens eerst twee jaar na de transitie. 
Dit volgt uit de systematiek van de Wet Nationale ombudsman. Op grond van deze 
wet, die door middel van de Aanpassingswet BES met het oog op de openbare 
lichamen zal worden gewijzigd, zal de Nationale ombudsman in principe bevoegd 
worden voor de openbare lichamen, tenzij zij besluiten een gezamenlijke 
ombudsvoorziening in te stellen. Er kan dus niet van een grove taakverwaarlozing 
worden gesproken als een openbaar lichaam weigert een gezamenlijke 
ombudsvoorziening in te stellen. In dat geval zal immers door de Nationale 
ombudsman in de ombudsfunctie worden voorzien.  
 
2.7. De commissies 
 
De leden van de fractie van de PvdA vragen of de mogelijkheid zal bestaan om een 
eilandsraadcommissie in te stellen die over een bepaald territoriaal deel van een 
eiland gaat. 
 
Het is niet mogelijk een dergelijke eilandsraadcommissie in te stellen. Niet alleen de 
mogelijkheid tot de instelling van deelgemeenten ontbreekt ten opzichte van de 
Gemeentewet, maar ook de mogelijkheid tot het instellen van bestuurscommissies 
(dit overigens met instemming van de eilanden). Aan bestuurscommissies kunnen 
taken en bevoegdheden worden gedelegeerd. Zij kunnen dus evenals deelgemeenten 
in territoriale decentralisatie voorzien. Die mogelijkheid bestaat op de BES-eilanden 
dus niet. De eilandsraad kan maar twee soorten commissies instellen: commissies 
belast met de voorbereiding van de besluitvorming van de eilandsraad (artikel 117) 
en de zogenoemde ‘andere commissies’ (artikel 118). In dat laatste geval gaat het 
bijvoorbeeld om adviescommissies.  
 
2.8. Geldelijke voorzieningen 
 
Instemmend hebben de leden van de CDA fractie de voornemens met betrekking tot 
de rechtspositie van zowel de eilandsraadsleden als eilandgedeputeerden en 
gezaghebbers gelezen. Te zijner tijd zien zij graag die rechtspositiebesluiten 
voorgelegd aan de Kamer. 
 
De rechtspositie van de leden van de eilandsraad wordt bepaald bij 
eilandsverordening, met inachtneming van bij of krachtens AMvB te stellen regels. De 
rechtspositie van de eilandgedeputeerden en van de gezaghebbers wordt bij of 
krachtens AMvB bepaald. Deze constructie is gelijk aan die in de Gemeentewet voor 
gemeentelijke politieke ambtsdragers. Het wetsvoorstel voorziet in navolging van de 
Gemeentewet niet in een voorhangprocedure. De regering ziet geen aanleiding om 
 37 

autoriteit van het ambt. De term ‘gecommitteerde’ wordt in de Nederlandse Antillen 
gebruikt voor een toeziener bij een examen. Dit is door Bonaire bevestigd. Uiteindelijk 
is gekozen voor de benaming Rijksvertegenwoordiger, die naar het oordeel van de 
regering, van alle gesuggereerde benamingen het meest passend is. Naast de 
argumenten die al genoemd zijn in het nader rapport, is ook relevant dat de 
benaming ’Rijksvertegenwoordiger’ al veelvuldig wordt gebruikt op de eilanden en in 
de media. Deze benaming is inmiddels ingeburgerd. 
 
Naar de indruk van de leden van de CDA-fractie krijgt de Rijksvertegenwoordiger een 
heel zware rol. Afhankelijk van de invulling zou die, menen zij, wel eens zo ver 
kunnen gaan dat de ‘reguliere’ eilandsorganen – eilandsraad, eilandgedeputeerden en 
gezaghebber – in de schaduw komen te staan. Wordt het niet te zwaar aangezet, 
vragen deze leden zich af. Zet het niet de deur te ver open naar wat al gauw 
Nederlandse betutteling zal worden genoemd? Vreest de regering niet zich het 
(contraproductieve) verwijt van neokolonialisme op de hals te halen? Dreigt de 
Rijksvertegenwoordiger niet te veel in lokale aangelegenheden te worden gezogen? 
 
De indruk van de leden van de CDA-fractie dat de Rijksvertegenwoordiger een zware 
rol krijgt is juist, maar deze rol wordt volgens de regering niet te zwaar aangezet. Een 
aantal bevoegdheden die de Rijksvertegenwoordiger krijgt, zoals de bevoegdheden 
genoemd in artikel 204, eerste lid, onder a, c en f, zijn vergelijkbaar met die van een 
commissaris van de Koningin en vloeien voort uit de keuze om de openbare lichamen 
niet onder een provincie te plaatsen. Andere bevoegdheden, zoals de bevoegdheid 
genoemd in artikel 204, eerste lid, onder b, houden verband met de huidige politieke 
cultuur op de eilanden en de wens van de regering om goed bestuur in de openbare 
lichamen te bevorderen en te waarborgen. Of de zware rol van de 
Rijksvertegenwoordiger de deur te ver open zet naar ‘Nederlandse betutteling’, zoals 
de leden van de CDA-fractie vrezen, is vooral afhankelijk van de persoon van de 
Rijksvertegenwoordiger en van de wijze waarop de bevoegdheden worden gebruikt. 
Problemen kunnen ook worden opgelost door in overleg te treden en te overreden in 
plaats van direct te grijpen naar een zwaar instrument. In dat geval dienen 
bevoegdheden als ‘stok achter de deur’. 
De regering vreest niet het verwijt van neokolonialisme omdat hiervan geen sprake is.  
Gezien de schaal van de eilanden zal de Rijksvertegenwoordiger er niet aan ontkomen 
dat hij betrokken raakt bij lokale aangelegenheden. Ook hier zal het aan de persoon 
liggen in hoeverre hij – net als een Gouverneur – de nodige distantie kan bewaren. De 
selectie van een kandidaat voor de functie van Rijksvertegenwoordiger zal daarom 
met de grootst mogelijke zorgvuldigheid moeten plaatsvinden. Overigens is het wel 
gewenst, zoals in het nader rapport verwoord, dat bij de evaluatie naast de formele 
positie van de Rijksvertegenwoordiger ook de praktijk van de functievervulling te 
betrekken. 
 
De leden van de fractie van het CDA vragen of niet dreigt, daar waar bevoegdheden 
van de Rijksvertegenwoordiger en de gezaghebber elkaar overlappen, dat de 
Rijksvertegenwoordiger te veel in lokale aangelegenheden wordt gezogen. Zij wijzen 
 39 

De leden van de fractie van het CDA vragen voorts of ook ten aanzien van de 
voorziene bemoeienis van de Rijksvertegenwoordiger met de vaststelling van de 
eilandsverordening waarbij bepaald wordt welke ambtelijke functies een 
onverenigbaarheid met het lidmaatschap van de eilandsraad opleveren, de 
mogelijkheid van schorsing en vernietiging niet voldoende is. 
 
Ook hier verwacht de regering niet dat de eilandsraad zijn verantwoordelijkheid te 
veel zal afschuiven. De evaluatie zal dit echter moeten uitwijzen. Vast staat dat, nu de 
voorgestelde regeling het mogelijk maakt bepaalde functies bij nader inzien toch 
verenigbaar met het lidmaatschap van de eilandsraad te verklaren, het om een 
kwetsbare bevoegdheid gaat. Bij onverenigbare betrekkingen gaat het erom 
belangenverstrengeling te voorkomen; dat raakt aan de kern van goed bestuur, wat 
zoals bekend deel uitmaakt van de algemene taakomschrijving van de 
Rijksvertegenwoordiger (artikel 204, eerste lid, aanhef en onder i). Juist daar ligt de 
toegevoegde waarde voor de Rijksvertegenwoordiger. Hij staat immers in een 
volstrekt onafhankelijke relatie ten opzichte van de eilandsraad en hoeft derhalve niet 
bevreesd te zijn speelbal te worden in een politiek spel. Daarbij komt dat de 
goedkeuring door de Rijksvertegenwoordiger (preventief toezicht) van de hier 
bedoelde eilandsverordening in dit geval de voorkeur geniet boven een eventuele 
vernietiging door de Kroon (repressief toezicht). 
 
De leden van de CDA-fractie vragen hoe de coördinerende functie van de 
Rijksvertegenwoordiger er uit zal zien. Wordt hij werkelijk het centrale 
aanspreekpunt? Gaat hij voorkomen dat de eilanden overspoeld zullen worden met 
ambtenaren van allerlei Haagse ministeries? 
 
Op de eilanden zullen in de toekomst kleine departementale eenheden worden 
geplaatst. Zij zullen de dagelijkse werkzaamheden uitvoeren. Het is zeker niet de 
bedoeling en ook niet de verwachting dat de eilanden “overspoeld” worden met 
rijksambtenaren. De Rijksvertegenwoordiger zal de contacten onderhouden met het 
lokaal bestuur van de eilanden en tevens het aanspreekpunt worden voor de Haagse 
departementen. De Rijksvertegenwoordiger is daarmee de schakel tussen de 
openbare lichamen en Nederland en zal in die hoedanigheid het centrale 
aanspreekpunt worden voor ‘Den Haag’. 
 
De aanname van de leden van de CDA-fractie, dat de rol van de huidige 
Vertegenwoordiger van Nederland in de Nederlandse Antillen, voor wat betreft 
Bonaire, Sint Eustatius en Saba ophoudt op het moment waarop deze eilanden 
openbare lichamen worden, is juist. De eilanden maken dan immers onderdeel uit van 
het land Nederland. De Vertegenwoordiger van Nederland opereert per definitie buiten 
het grondgebied van het land Nederland. De leden van de CDA-fractie concluderen 
terecht dat de contacten tussen de Rijksoverheid en de openbare lichamen dan 
primair via de Rijksvertegenwoordiger lopen. 
 
De leden van de PvdA-fractie vragen of ze het goed begrijpen dat de 
Rijksvertegenwoordiger als het ware een vooruitgeschoven post van het Rijk en dan 
 41 

 
De leden van de SP-fractie vragen of de regering met de thans zittende 
Rijksvertegenwoordiger een beleidsplan op het gebied van politieke cultuur en goed 
bestuur heeft opgesteld? Zo ja, is de regering bereid dit plan naar de Tweede Kamer 
te sturen? 
 
Op dit moment bestaat de figuur van Rijksvertegenwoordiger nog niet. Wel is een 
zogenoemde Commissaris voor de BES-eilanden aangesteld die de overgang van de 
BES-eilanden naar het Nederlands staatsbestel begeleidt. 
Er is een aantal voorstellen in ontwikkeling om te komen tot verandering van de 
politieke cultuur en goed bestuur. In het kader van het samenwerkingsprogramma 
Institutionele Versterking en Bestuurskracht en de plannen voor ondersteuning bij de 
invoering van de WolBES en de Wet financiën openbare lichamen Bonaire, Sint 
Eustatius en Saba, wordt de komende maanden integraal gewerkt aan een opdracht 
voor een aan te stellen kwartiermaker Bestuur. Deze kwartiermaker zal, in nauw en 
voortdurend overleg en afstemmening met de bestuurcolleges, de intermediair 
vormen tussen de eilandbesturen en het Ministerie van Binnenlandse Zaken en 
Koninkrijksrelaties inzake bestuurlijke thema’s waaronder de onderhavige wetgeving. 
De kwartiermaker Bestuur zal vanuit het Regionaal Service Centrum zijn 
werkzaamheden verrichten. De opdracht c.q. het beleidsplan wordt voorts afgestemd 
en mede opgesteld door de Commissaris. Ik ben bereid deze opdracht te zijner tijd 
naar de Tweede Kamer te zenden. 
 
De leden van de fracties van de ChristenUnie en de SGP hebben enkele vragen 
gesteld over de democratische legitimatie van de Rijksvertegenwoordiger en de 
verhouding tussen de Rijksvertegenwoordiger en de minister. 
 
De Rijksvertegenwoordiger vormt de bestuurlijke schakel tussen het Rijk en de 
openbare lichamen. Om de redenen die in de memorie van toelichting bij het 
wetsvoorstel zijn genoemd is er in praktische zin behoefte aan een dergelijke 
bestuurlijke schakel tussen het Rijk en de openbare lichamen. In dit kader zijn 
verschillende constructies overwogen, maar vanwege de behoefte aan een orgaan dat  
enerzijds op afstand opereert van het Rijk – om daarmee een bufferfunctie te 
vervullen tussen het Rijk en de openbare lichamen – maar anderzijds wel als 
rijksorgaan onder verantwoordelijkheid van de betrokken ministers opereert, is 
uiteindelijk gekozen voor de figuur van de Rijksvertegenwoordiger zoals deze in het 
wetsvoorstel is opgenomen. 
Hiermee wordt in het Nederlandse staatsbestel een nieuw orgaan ingevoerd dat niet 
zonder meer te vergelijken is met bestaande Nederlandse organen. De 
Rijksvertegenwoordiger is een orgaan van het Rijk met eigen taken en met een 
verantwoordingsplicht richting de ministers. Hij oefent deze taken uit op eigen gezag, 
maar is hierover volledig verantwoording verschuldigd aan de ministers. Die ministers 
zijn op hun beurt politiek verantwoordelijk voor het doen en nalaten van de 
Rijksvertegenwoordiger, en kunnen door de Staten-Generaal daarop dus worden 
aangesproken.  
 43 

al dan niet gebruiken van deze bevoegdheid om de Rijksvertegenwoordiger algemene, 
maar ook bijzondere aanwijzingen te geven. Hiermee is de ministeriële 
verantwoordelijkheid voor het functioneren van de Rijksvertegenwoordiger 
gegarandeerd. 
 
De leden van de fractie van de ChristenUnie zouden voorts bij de evaluatie ook graag 
de positie van de Rijksvertegenwoordiger geëvalueerd zien. 
Als belangrijk nieuw element in de nieuwe staatsrechtelijke verhoudingen met de 
BES-eilanden zal uiteraard ook de positie en het functioneren van het orgaan 
Rijksvertegenwoordiger onderdeel uitmaken van de evaluatie van het onderhavige 
wettelijke kader. Zoals de leden van de fractie van de ChristenUnie ook wensen, zal 
hierbij ook worden gekeken naar eventuele knelpunten die zich hebben voorgedaan 
met betrekking tot de democratische legitimatie van deze nieuwe figuur. 
 
Volgens de leden van de fractie van de ChristenUnie kunnen de taken van de 
gezaghebber en de Rijksvertegenwoordiger elkaar overlappen. Zij missen aandacht 
voor het verschil tussen een commissaris van de Koningin die verder afstaat van de 
verschillende gemeenten in de provincie (alleen al door de hoeveelheid) en de 
Rijksvertegenwoordiger die slechts ten aanzien van drie openbare lichamen 
bevoegdheden heeft. Zij vragen de regering in te gaan op dit aspect, daar het gevaar 
bestaat dat de Rijksvertegenwoordiger en de gezaghebber sneller op elkaars stoel 
komen te zitten, hetgeen de bestuurlijke effectiviteit niet bevordert. 
 
Zoals is aangegeven in antwoord op de vraag van de leden van de fractie van het CDA 
naar de overlap in taken, kan op basis van het wetsvoorstel niet worden volgehouden 
dat van een dergelijke overlap sprake is. Los van de institutionele verschillen die er 
zijn tussen een commissaris van de Koningin (primair provinciaal orgaan met drie 
rollen, daarnaast tevens voor een beperkt aantal taken rijksorgaan) en de 
Rijksvertegenwoordiger is er inderdaad een verschil in de relatie tot de gemeenten 
respectievelijk de openbare lichamen. Dat heeft niet alleen te maken met het kleine 
aantal openbare lichamen. Van de Rijksvertegenwoordiger mag een grote 
betrokkenheid bij de openbare lichamen worden verwacht vanwege de complexe 
opgaven waar de openbare lichamen in het licht van de transitie voor staan gesteld, 
alsmede gelet op de verschillen in uitgangspositie ten opzichte van gemeenten. De 
regering is niet bevreesd dat de Rijksvertegenwoordiger te veel op de stoel van de 
gezaghebber gaat zitten. Zij hebben immers onderscheiden posities en 
verantwoordelijkheden. Het is voor de praktijk wel van belang dat zij elkaar leren 
vertrouwen en elkaar ook als bondgenoot kunnen gaan zien. De 
Rijksvertegenwoordiger kan een belangrijke steun zijn voor de drie gezaghebbers; 
omgekeerd biedt het contact met de gezaghebbers voor de Rijksvertegenwoordiger de 
mogelijkheid de eilanden en het bestuur te leren kennen. Veel hangt daarbij af van de 
persoonlijke functievervulling. Zoals naar aanleiding van het advies van de Raad van 
State op dit punt zij opgemerkt, zal naast de formele positie van de 
Rijksvertegenwoordiger ook de praktijk van de functievervulling bij de evaluatie 
worden betrokken. 
 45 

bestuurscollege of de gezaghebber, zich wenden tot leden van de eilandsraad ten 
einde advies of hulp te krijgen.” Het verwoorden van de stem van het volk is een 
wezenlijk kenmerk en taak van de volksvertegenwoordiger. Burgers dienen zich 
hiertoe met klachten te kunnen wenden tot leden van de eilandsraad, die vervolgens 
op hun beurt het bestuurscollege of de gezaghebber hierop moeten kunnen 
aanspreken. Uitdrukkelijk is dan ook niet bedoeld om dit “bijstaan” van de burger 
door de leden van de eilandsraad onmogelijk te maken door dit als verboden 
handeling aan te merken. Dit zou immers het wezen van de taak van de 
volksvertegenwoordiger raken. De zin “het behoort tot de specifieke taak van leden 
van de eilandsraad, burgers in dezen bij te staan of om het bestuurscollege of de 
gezaghebber ter verantwoording te roepen” ziet dan ook op hierop. 
 
Artikel 17 
 
De leden van de VVD-fractie vragen waar in de wet is geregeld dat een lid van de 
eilandsraad de mogelijkheid heeft om een verzoek tot spontane schorsing en 
vernietiging tot de Kroon te richten, zoals in de memorie van toelichting wordt 
gesteld, nu naar hun oordeel de wet die bevoegdheid uitsluitend neerlegt bij de 
gezaghebber en de Rijksvertegenwoordiger. 
 
Op grond van artikel 220 van het wetsvoorstel kunnen besluiten van het 
eilandsbestuur bij koninklijk besluit worden vernietigd. Het betreft het zogenoemde 
recht van spontane vernietiging. Het staat een ieder vrij om de Kroon te verzoeken 
om besluiten die naar zijn mening voor vernietiging in aanmerking komen, te 
vernietigen. Dit geldt derhalve ook voor een lid van de eilandsraad.  
Hiernaast kent de wet aan de Rijksvertegenwoordiger en de gezaghebber expliciet de 
taak toe om de Kroon te informeren over besluiten die naar hun oordeel voor 
vernietiging in aanmerking komen (artikel 222). Beiden, en dan met name de 
Rijksvertegenwoordiger, hebben specifieke toezichthoudende taken. Deze wettelijke 
taak voor de Rijksvertegenwoordiger en de gezaghebber doet echter aan de 
bevoegdheid van een ieder om de Kroon te verzoeken om besluiten die naar zijn 
mening voor vernietiging in aanmerking komen, te vernietigen, niets af. 
 
Artikel 22 
 
De leden van de CDA-fractie vraagt of de regering kan uitleggen waarom in een 
dualistisch bestuursmodel de gezaghebber ‘niet uitsluitend technisch voorzitter’ is. 
 
Hoewel de bevoegdheden van de gezaghebber als voorzitter van de eilandsraad bij de 
overgang van monisme naar dualisme niet veranderen, verandert het voorzitterschap 
als zodanig wel van karakter. In een dualistisch bestel is de gezaghebber immers de 
enige schakel tussen eilandsraad en bestuurscollege. Het voorzitterschap van de 
eilandsraad is daarmee van wezenlijke betekenis. Naast de meer procedurele kant als 
het doen uitgaan van de stukken en het onderteken van de besluiten, heeft de 
gezaghebber de orde te handhaven. Hij dient er voor te waken dat coalitie en 
oppositie, eilandsraadsleden en eilandgedeputeerden op gelijke voet aan bod komen. 
 47 

Artikel 27 
 
Gelden de (disciplinerende) bevoegdheden van de gezaghebber ook in geval van 
onparlementair taalgebruik, zo informeren de leden van de CDA-fractie. 
 
Allereerst zij opgemerkt dat de vergaderorde tot de autonome sfeer behoort. Enige 
terughoudendheid bij de beoordeling van voorbeelden of concrete situaties is dus 
geboden. Of onparlementair taalgebruik – wat daaronder ook moge worden verstaan 
– onder de omschrijving valt van het belemmeren van de geregelde gang van zaken, 
hangt af van de omstandigheden van het geval. Hiervan zal vermoedelijk niet snel 
sprake zijn. Er staan de gezaghebber ook andere, lichtere middelen ter beschikking, 
te regelen via het reglement van orde. Zo zou hij het lid van de eilandsraad in 
dergelijke omstandigheden vrij eenvoudig het woord kunnen ontnemen.  
 
Artikel 37 
 
Hoe wordt verzekerd, aldus leden van de CDA-fractie, dat de gezaghebber (tijdig) 
wordt geïnformeerd over de uitkomsten van politieke onderhandelingen ter vorming 
van een bestuurscollege? Hoe kan tegen onwil, laat staan weerspannigheid, worden 
opgetreden? 
 
De bepaling is identiek aan die in de Gemeentewet. De gezaghebber is hiervoor 
afhankelijk van de medewerking van de onderhandelende partijen. Het blijft 
uiteindelijk een politiek proces, waarbij de gezaghebber gelet op zijn positie geen 
directe betrokkenheid heeft. Zijn procedurele bevoegdheden stellen hem in het 
uiterste geval in staat hier tijdens de vergadering van de eilandsraad nog op in te 
gaan. Verwacht mag echter worden dat de onderhandelende partijen uit zichzelf de 
gezaghebber tijdig zullen informeren over de uitkomsten van de onderhandelingen, 
zodat hij zijn opvattingen kan geven. In de “Staat van de dualisering”, welke met de 
beide Kamers is besproken, is voorgesteld de rol van de burgemeester bij de 
collegevorming te versterken. Dat voornemen staat nog steeds. Bij het opstellen van 
een voorstel tot wijziging van de Gemeentewet dit najaar zal de regering rekening 
houden met de door de leden van de fractie van het CDA beschreven situatie. In dat 
kader zal ook de WolBES dan worden aangepast, die immers in principe de 
Gemeentewet ‘volgt’. 
 
Artikel 41 
 
Hoe denkt, vragen de leden van de CDA-fractie, de regering in een Caribische 
samenleving te kunnen waarborgen dat ongehuwd samenleven onder het 
voorgestelde verbod van bloed- en aanverwantschap valt? 
 
Deze vraag speelt bij de benoeming van eilandgedeputeerden. Het is dus aan de 
eilandsraad om er op toe te zien dat er geen sprake is van ongehuwd samenleven 
tussen leden van het bestuurscollege. De gezaghebber draagt hierbij als voorzitter 
van de eilandsraad een bijzondere verantwoordelijkheid. Bij overtreding van het 
 49 

bij nader inzien van mening dat het beter is een met artikel 98 van de Gemeentewet 
corresponderende bepaling op te nemen, dat de eilandsverordeningen bedoeld in de 
artikelen 120, 121 en 122 aan de Rijksvertegenwoordiger dienen te worden 
toegezonden. De nota van wijziging voorziet hierin. Voor de eilandsverordening 
bedoeld in artikel 123 is dit reeds vanzelfsprekend, aangezien deze de goedkeuring 
van de Rijksvertegenwoordiger behoeft. Door toezending van de bedoelde 
eilandsverordeningen is de Rijksvertegenwoordiger straks optimaal in staat zijn 
toezichthoudende taak uit te oefenen. Dit klemt eens te meer, aangezien een aantal 
van de hier bedoelde eilandsverordeningen aan bij AMvB te stellen regels moet 
voldoen. Indien daartoe aanleiding bestaat, kan hij de besluiten inzenden voor 
spontane vernietiging (artikel 222, eerste lid).  
 
Artikel 142 (en artikel 144) 
 
De leden van de CDA-fractie vragen of de Wet elektronische bekendmaking ook voor 
de openbare lichamen gaat gelden en of te zijner tijd, tegelijkertijd met de invoering 
in Nederlandse gemeenten, ook de papieren afkondigingsbladen zullen verdwijnen. 
 
Voor de openbare lichamen Bonaire, Sint Eustatius en Saba zal inderdaad de Wet 
elektronische bekendmaking gaan gelden. Voor gemeenten is dit reeds het geval per 
1 juli 2009 en voor de BES-eilanden zal dat het geval zijn wanneer dit wetsvoorstel 
kracht van wet krijgt. Hiertoe zijn in de artikelen 142 tot en met 144 bepalingen 
opgenomen die overeenkomen met de artikelen 139 tot en met 141 van de 
Gemeentewet, zoals deze zijn gewijzigd door middel van de Wet elektronische 
bekendmaking. Dit betekent dat het afkondigingsblad elektronisch kan worden 
uitgegeven (artikel 142, derde lid) en dat op het eilandsbestuur van de openbare 
lichamen de verplichting rust om de teksten van algemeen verbindende voorschriften 
in geconsolideerde vorm beschikbaar te stellen door middel van een bij algemene 
maatregel van bestuur aangewezen algemeen toegankelijk elektronisch medium 
(artikel 143, eerste lid). Het ligt in de reden om voor beide gevallen, net zoals bij 
gemeenten, het internet aan te wijzen als publicatiemedium. Het Besluit 
bekendmaking en beschikbaarstelling regelgeving decentrale overheden zal hiertoe 
worden aangepast. 
De verplichting om de uitgifte van het afkondigingsblad op een bij koninklijk besluit te 
bepalen tijdstip elektronisch te laten plaatsvinden, zoals deze is opgenomen in de Wet 
elektronische bekendmaking (artikel XII), is vooralsnog niet opgenomen. De reden 
hiervoor is dat het internetgebruik op de openbare lichamen aanzienlijk minder 
wijdverbreid is dan in Nederland. Daar waar burgers in Nederland in de regel zelf of in 
hun directe omgeving over toegang tot internet beschikken is dat op de BES-eilanden 
in veel mindere mate het geval. Bovendien is op de openbare lichamen het gebruik 
om via internet wet- en regelgeving te raadplegen nog ver van ingeburgerd. In 
Nederland is wet- en regelgeving uit de Staatscourant reeds sinds 1999 kosteloos via 
internet toegankelijk, terwijl dit voor de Nederlandse Antillen pas sinds dit jaar het 
geval is.  
Al met al lijkt het niet realistisch te verwachten dat een verplichting om de uitgifte 
van het afkondigingsblad uitsluitend langs elektronische weg te laten plaatsvinden op 
 51 

komt overeen met het recht dat de leden van de gemeenteraad toekomt op grond van 
artikel 169 van de Gemeentewet. 
Niet beoogd is dit wezenlijke recht van de eilandsraad in de openbare lichamen op een 
andere wijze in te vullen dan in Nederlandse gemeenten gebruikelijk is. Het 
bestuurscollege is dan ook, evenals het college in Nederlandse gemeenten, gehouden 
de eilandsraad of de individuele leden van de eilandsraad alle door hen gevraagde 
informatie te verstrekken, tenzij het verstrekken ervan in strijd is met het openbaar 
belang. Het is uiteindelijk het bestuurscollege dat bepaalt of de gevraagde informatie 
moet worden verstrekt of dat sprake is van de verschoningsgrond “strijd met het 
openbaar belang”. De eilandsraad kan het bestuurscollege dan ook niet dwingen om 
de gevraagde informatie alsnog te verstrekken indien hij van oordeel is dat van de 
door het bestuurscollege opgevoerde verschoningsgrond geen sprake is.  
Het uiteindelijke oordeel met betrekking tot de aanvaardbaarheid van de 
verschoningsgrond betreft een politiek oordeel en berust dan ook bij de eilandsraad. 
De Rijksvertegenwoordiger heeft hier geen rol in. 
 
Artikel 174 
 
De leden van de CDA-fractie informeren naar de vervanging van de gezaghebber: wie 
vervangt hem bij afwezigheid ter zake van handhaving van de openbare orde en 
veiligheid, zeker waar het gaat om een exclusieve bevoegdheid? 
 
Artikel 90 bevat een regeling voor de vervanging van de gezaghebber. Zijn ambt 
wordt bij verhindering of ontstentenis waargenomen door een door het 
bestuurscollege aan te wijzen eilandgedeputeerde. Dit geldt dus ook ter zake van de 
handhaving van de openbare orde en veiligheid. Het voorzitterschap van de 
eilandsraad wordt waargenomen door een lid van de eilandsraad. De regeling is gelijk 
aan die in de Gemeentewet. 
 
Artikel 178 
 
De leden van de CDA-fractie informeren naar de reikwijdte van de bevoegdheid van 
de gezaghebber om via noodverordeningen en –bevelen binnen de Grondwet af te 
wijken van wettelijke voorschriften. Zij vragen zich af hoe ernstig de dreiging van 
wanordelijkheden moet zijn om, zoals in het voorbeeld in de memorie van toelichting 
aangeeft, een pamflet of ander ophitsend geschrift te kunnen verbieden alleen 
vanwege (voorziene) ongeregeldheden. 
 
Artikel 178 en artikel 179 stemmen overeen met de artikelen 175 en 176 van de 
Gemeentewet, waar eenzelfde bevoegdheid is geregeld voor de burgemeester. Deze 
artikelen geven de gezaghebber de bevoegdheid om in de genoemde gevallen 
noodbevelen te geven (artikel 178) en noodverordeningen vast te stellen (artikel 
179). Hierbij kan door de gezaghebber van wettelijke voorschriften worden 
afgeweken. 
Zoals in de memorie van toelichting bij deze artikelen is uiteengezet wordt de 
gezaghebber hiermee echter geen vrijbrief gegeven om ongeremd van deze 
 53 

bestuur). Dit onderscheid in taken als decentraal- en rijksorgaan speelt niet bij de 
Rijksvertegenwoordiger. De Rijksvertegenwoordiger is uitsluitend aan te merken als 
bestuursorgaan van het Rijk en dus niet als een orgaan van de openbare lichamen. 
Het is dan ook niet nodig om de taken van de Rijksvertegenwoordiger bij 
ambtsinstructie te duiden teneinde deze te onderscheiden van zijn decentrale taken. 
Om deze reden is ten aanzien van de Rijksvertegenwoordiger slechts de mogelijkheid 
opgenomen tot het nader regelen van zijn taken bij algemene maatregel van bestuur 
en niet de verplichting hiertoe. 
 
In antwoord op de vraag van de leden van de VVD-fractie of wel het voornemen 
bestaat om een dergelijke algemene maatregel van bestuur op te stellen, zij gesteld 
dat dit voornemen inderdaad bestaat. Hoewel het wetsvoorstel de mogelijkheid kent 
voor de verantwoordelijke ministers om de Rijksvertegenwoordiger algemene en 
bijzondere aanwijzingen te geven en de Rijksvertegenwoordiger langs die weg reeds 
gerichter kan worden ingezet zal er ten aanzien van een aantal taken toch ook de 
behoefte bestaan om voor wat betreft de uitvoering daarvan nadere regels te stellen 
bij algemene maatregel van bestuur. 
  
Artikel 209 
 
De leden van de fracties van het CDA, de VVD en de ChristenUnie vragen om een 
verduidelijking of definitie van ‘ingrijpende beleidsvoornemens’ bedoeld in artikel 209, 
derde lid. 
 
De regering neemt aan dat met name de vraag speelt wat onder ‘ingrijpend’ moet 
worden verstaan. De vraag wat ingrijpende beleidsvoornemens zijn is afhankelijk van 
de situatie en ook afhankelijk van het perspectief van waaruit de beleidsvoornemens 
worden bezien. Voor de drie openbare lichamen kan een beleidsvoornemen ingrijpend 
zijn, terwijl dat voor gemeenten niet het geval is. Er zullen zich ook situaties voordoen 
waarin een beleidsvoornemen voor het ene openbare lichaam wel, maar voor het 
andere niet ingrijpend is. Ook zullen dezelfde beleidsvoornemens in de beginperiode 
van de nieuwe status voor de openbare lichamen ingrijpender kunnen zijn dan in een 
latere periode. Er zal dus van geval tot geval beoordeeld moeten worden waar de 
grens ligt tussen ingrijpende en niet-ingrijpende beleidsvoornemens. De regering wil 
het aan het oordeel van de desbetreffende minister overlaten om in de praktijk de 
grens te trekken. 
 
Artikelen 211 en 212  
 
Hoe is, vragen leden van de CDA-fractie, de Minister van Binnenlandse Zaken en 
Koninkrijksrelaties voornemens ‘de eenheid en samenhang in het beleid’ te 
bevorderen? Hoe denkt zij te voorkomen of ten minste te reguleren dat elk ministerie 
eigen contacten en lijnen met de openbare lichamen in de West zal opzetten, 
onderhouden en ontwikkelen? 
Tot het moment van de transitie ben ik, als staatssecretaris voor Binnenlandse Zaken 
en Koninkrijksrelaties, verantwoordelijk voor het bevorderen van ‘de eenheid en 
 55 

 Bijlage Systematisch overzicht van de belangrijkste 
veranderingen ten opzichte van de bestuurlijke 
inrichting als eilandgebied volgens de Eilandenregeling 
Nederlandse Antillen (ERNA) 
 
 
ERNA WolBES Toelichting 
   
art. 1  art. 136 De gewaarborgde autonomie van de 
eilandgebieden wordt vervangen door een systeem 
waarbij de openbare lichamen de bevoegdheid 
hebben tot regeling en bestuur inzake hun 
huishouding (autonomie) en de rijksoverheid de 
bevoegdheid heeft om onderwerpen aan de eigen 
huishouding van de openbare lichamen te 
ontrekken en centraal te regelen (medebewind). 
art. 7 art. 7 Ten aanzien van het passieve kiesrecht voor de 
eilandsraad wordt de minimum leeftijdsgrens 
verlaagd van eenentwintig naar achttien jaar. 
art. 11 -- Het verbod op bloed- en aanverwantschap tot en 
met de tweede graad of huwelijk tussen de 
gezaghebber en de leden van de eilandsraad en 
tussen de leden onderling wordt afgeschaft. 
-- art. 13, De leden van de eilandsraad maken openbaar 
(jo. art. welke andere functies dan het lidmaatschap van de 
48, lid 3, eilandsraad zij vervullen. Dit geldt tevens voor de 
en art. 79, eilandgedeputeerden en de gezaghebber.  
lid 3) 
art. 22, art.15, art. Leden van de eilandsraden en de 
art. 47 47 eilandgedeputeerden van de openbare lichamen 
kunnen de eed ook afleggen in het Papiaments of 
Engels. 
-- art. 16, lid De eilandsraad stelt voor zijn leden, voor de 
3, art. 53, eilandgedeputeerden en voor de gezaghebber een 
lid 2, art. gedragscode vast. 
82, lid 2 
art. 25 art. 126, De eilandsecretaris wordt niet meer door de 
art. 127 eilandsraad benoemd, maar door het 
bestuurscollege. De eilandsecretaris is niet meer 
werkzaam voor de eilandsraad. 
art. 26 -- De bevoegdheid van de eilandsraad de belangen 
van het eilandgebied voor te staan bij de Koning, 
de Staten-Generaal, de Gouverneur en de Staten 
vervalt. 
art. 28 art. 18 De verplichting van de eilandsraad om te 
vergaderen indien het bestuurscollege het nodig 
 57 

de waarnemend gezaghebber die door de 
Gouverneur zo mogelijk uit de gedeputeerden 
wordt aangewezen, maar wordt zijn ambt 
waargenomen door een door het bestuurscollege 
aan te wijzen eilandgedeputeerde. Het 
voorzitterschap van de eilandsraad van het 
openbaar lichaam wordt in dat geval waargenomen 
door het langstzittende lid van de eilandsraad. 
art. 69 art. 22 De gezaghebber heeft niet langer een raadgevende 
stem in de eilandsraad. Hij kan wel aan de 
beraadslagingen deelnemen.  
art. 109 art. 80 De betrekking van eilandsecretaris kan niet meer 
door de gezaghebber worden vervuld. 
-- art. 95 De openbare lichamen hebben een gezamenlijke 
rekenkamer. 
-- art. 107 De openbare lichamen hebben een gezamenlijke 
ombudsman of een gezamenlijke 
ombudscommissie. Zo niet, dan is de Nationale 
ombudsman bevoegd. 
art. 113 art. 120 De rechtspositie van de eilandsraadsleden wordt 
jo. art. 23 vastgesteld bij eilandsverordening overeenkomstig 
bij of krachtens algemene maatregel van bestuur 
te stellen regels in plaats van bij wet 
(landsverordening).  
-- art. 130,  De eilandsraad benoemt een eilandgriffier die de 
131 eilandsraad ondersteunt.  
-- art. 168 Besluiten van het bestuurscollege tot benoeming, 
bevordering, schorsing en ontslag van 
eilandambtenaren behoeven de goedkeuring van 
de Rijksvertegenwoordiger. 
-- artt. 155, De eilandsraad kan aan de gezaghebber enkele 
156, 158, specifieke openbare-ordebevoegdheden toekennen 
177, 180  (aanwijzing van veiligheidsrisicogebieden, 
cameratoezicht, bestuurlijke ophouding). Ook kan 
de gezaghebber zelfstandig besluiten tot het sluiten 
van panden die overlast veroorzaken en tot 
bestuurlijke ophouding. 
-- art. 182 De gezaghebber is aan de eilandsraad 
verantwoording verschuldigd over het door hem 
gevoerde bestuur.  
 
 59 

