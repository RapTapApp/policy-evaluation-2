 
 
31 959 Aanpassing van wetten in verband met de nieuwe staatsrechtelijke 
positie van Bonaire, Sint Eustatius en Saba als openbaar lichaam 
binnen Nederland (Aanpassingswet openbare lichamen Bonaire, 
Sint Eustatius en Saba) 
  
   
 
 
NOTA NAAR AANLEIDING VAN HET VERSLAG 
 
 
I. ALGEMEEN 
 
Inleiding  
 
Met veel belangstelling heeft de regering kennisgenomen van het verslag van de Tweede Kamer bij 
het onderhavige wetsvoorstel. De regering is de verschillende fracties erkentelijk voor hun uitgebreide 
reactie op het omvangrijke wetsvoorstel en voor de voortvarendheid waarmee dit verslag tot stand is 
gekomen. De leden van de CDA-fractie, van de PvdA-fractie en van de fractie van de ChristenUnie  
hebben met belangstelling kennisgenomen van het voorliggende wetsvoorstel. De leden van de VVD-
fractie hebben met gemengde gevoelens van onderhavig wetsvoorstel kennisgenomen. De leden van 
de CDA-fractie menen dat gezien het totale pakket aan wetsvoorstellen in verband met de staatkundige 
veranderingen rondom de Nederlandse Antillen en de vele overleggen die in dit verband tussen Kamer 
en kabinet zijn gevoerd, een uitgebreide inleidende beschouwing achterwege kan blijven. De leden van 
de PvdA-fractie zijn doordrongen van het feit dat het creëren van de openbare lichamen en de daarmee 
gepaard gaande wetgeving de regering voor complexe keuzes en oplossingen stelt. De leden van de 
fractie van GroenLinks geven aan de voortgang van vernieuwing van de staatkundige verhoudingen 
binnen het Koninkrijk te steunen. Deze leden hebben grote bewondering voor de betrokken 
ministeries, bewindspersonen en hun ambtenaren, zowel in Nederland als op Bonaire, Sint Eustatius 
en Daba (hierna: de BES-eilanden), want het moet vast een monnikenwerk geweest zijn om alle van 
toepassing zijnde wetten door te lopen op de consequenties voor de toekomstige staatkundige 
verhoudingen. 
 
Onderstaand worden de vragen zoveel mogelijk beantwoord in de volgorde zoals deze in het verslag 
zijn gesteld, zij het dat in bepaalde gevallen vragen zijn samengevoegd. Gelijktijdig met deze nota 
naar aanleiding van het verslag wordt een nota van wijziging op voorliggend wetsvoorstel 
aangeboden. 
 
Sint Maarten 
 
De leden van de CDA-fractie hebben bedenkingen bij de overgang naar een zelfstandig land van Sint 
Maarten. Daar lijkt dat eiland naar hun oordeel op dit moment vooralsnog nog niet klaar voor. 
In reactie daarop merkt de regering op dat op 30 september 2009 in de politieke Stuurgroep 
Staatkundige Veranderingen tussen de vertegenwoordigers van de Nederlandse Antillen, Curaçao, Sint 
Maarten en Nederland onder meer nadere afspraken zijn gemaakt over de datum waarop de 
eilandgebieden Curaçao en Sint Maarten de status van autonoom land binnen het Koninkrijk kunnen 
verkrijgen en de voorwaarden waaronder. De Kamer is inmiddels door middel van een brief van 5 
oktober 2009 over de uitkomsten van deze politieke Stuurgroep geïnformeerd.  
 
Overbodige artikelen en handhaven bestaande verschillen in landsverordeningen 
 
 1

lijst. Volledigheidshalve wordt nog verwezen naar het onlangs ingediende wetsvoorstel ter 
goedkeuring van verdragen met het oog op het voornemen deze toe te passen op Bonaire, Sint 
Eustatius en Saba, en van het voornemen tot opzegging van verdragen voor Bonaire, Sint Eustatius en 
Saba (Kamerstukken II, 2008/09, 32 047, nrs. 2-3). In de desbetreffende goedkeuringsstukken worden 
diverse verdragen genoemd waarvan de regering het voornemen heeft de toepassing ervan uit te 
breiden tot de openbare lichamen BES.  
 
Wijziging Statuut 
 
De leden van de PvdA-fractie en de VVD-fractie vragen wanneer het rijkswetsvoorstel tot wijziging 
van het Statuut bij de Kamer wordt ingediend. Het streven is erop gericht om dit voorstel eind oktober 
bij de Kamer in te dienen. 
 
In het verlengde hiervan vragen de leden van de PvdA-fractie of het rijkswetsvoorstel tot wijziging 
van het Statuut niet eerder bij de Kamer ingediend had moeten worden dan het onderhavige 
wetsvoorstel. De volgorde van indiening van deze beide voorstellen bij de Kamer is niet 
doorslaggevend voor hun onderlinge relatie, zo merkt de regering in reactie hierop op. De wijziging 
van het Statuut doorloopt een andere procedure dan het onderhavige wetsvoorstel, omdat de 
wijzigingen in het Statuut bij rijkswet en op basis van consensus tussen de betrokken landen worden 
vastgesteld en niet alleen voor Nederland en de BES-eilanden van belang zijn, maar ook voor Aruba, 
Curaçao en Sint Maarten. Daardoor vraagt niet alleen de voorbereiding, maar ook de verdere 
procedure meer tijd. De voorgenomen wijziging van het Statuut leidt overigens niet tot wijzigingen in 
het onderhavige wetsvoorstel. 
 
Termijn voor aanpassing/invoering van regelgeving 
 
De leden van de PvdA-fractie wijzen er op dat een groot deel van de afwijkingen in regelgeving ten 
aanzien van de BES-eilanden tijdelijk van aard is. Deze leden vragen op welke termijn deze 
afwijkingen worden opgeheven en wat het tempo daarin bepaalt. In het verlengde hiervan vragen de 
leden van de fractie van GroenLinks of er een planning bestaat voor de geleidelijke vervanging van de 
op de BES-eilanden geldende Nederlands-Antilliaanse regelgeving. Het komt deze leden voor dat het 
wenselijk kan zijn dat de openbare lichamen, als bijzondere openbare lichamen binnen Nederland, 
binnen afzienbare termijn van reguliere Nederlandse wetgeving wordt voorzien. Ook de leden van SP-
fractie hebben vragen op dit punt. Zij vragen in dit kader of er een moment komt dat het Nederlandse 
Wetboek van Strafrecht zal gaan gelden in de openbare lichamen Bonaire, Sint Eustatius en Saba.  
 
Op dit moment is nog niet voorzien op welke termijn de afwijkingen in de regelgeving worden 
opgeheven. Evenmin bestaat er een planning voor de geleidelijke vervanging door Nederlandse 
regelgeving. Deze termijn zal ook per beleidsterrein kunnen verschillen. Uitgangspunt is in ieder geval 
dat de eerste vijf jaar na de transitie een periode van legislatieve terughoudendheid zal worden 
ingenomen. Voor verdere details en nadere overwegingen op dit punt, zij verwezen naar paragraaf 4 
van de nota naar aanleiding van het verslag bij het wetsvoorstel Invoeringswet BES (Kamerstukken II, 
2009-2010, 31 959, nr. 6). De mogelijkheid dat het Nederlandse Wetboek van Strafrecht wordt 
ingevoerd wordt niet uitgesloten, maar tegelijkertijd blijft het ook belangrijk dat het materiële 
strafrecht in de Caribische delen van het Koninkrijk zoveel mogelijk met elkaar overeenstemt. De 
ontwerplandsverordeningen, houdende de invoering van een nieuw Wetboek van Strafrecht van de 
Nederlandse Antillen respectievelijk van Aruba, strekken daartoe en kunnen, indien zij na goedkeuring 
worden vastgesteld, op termijn in dat opzicht eveneens tot voorbeeld dienen voor de herziening van de 
strafwet van de openbare lichamen. 
 
Consequenties voor naar de BES-eilanden emigrerende Nederlanders 
 
De leden van de PvdA-fractie vragen voorts of de toekomstige status en wetgeving van de BES-
eilanden consequenties hebben voor het recht op zorg en sociale voorzieningen voor Nederlanders die 
zich, bijvoorbeeld na hun pensioen, op een van de BES-eilanden hebben gevestigd.  
 3

 
De Tweede Kamer constateerde onlangs dat invoering van het dualisme in Nederland vooral voor 
kleinere gemeenten bepaald niet alleen goeds heeft gebracht. De regering zegt de dualistische 
bevoegdheidsverdeling wel te willen volgen bij medebewind. De SP-fractie vraagt of toegelicht kan 
worden wat zij hiermee bedoelt.   
 
Voor de Nederlands –Antilliaanse wetgeving  die (vooralsnog) van kracht zal blijven zal de 
taakverdeling tussen eilandsraad en het bestuurscollege blijven zoals thans is geregeld. Voor de 
Nederlandse wetgeving, die in de loop van de tijd gaat gelden op de eilanden en waarin medebewind 
wordt gevorderd, zal de dualistische bestuursstructuur zoals deze voor gemeenten geldt gaan gelden. 
De bevoegdheidsverdeling tussen de eilandsraad en het bestuurscollege verandert als het ware mee. In 
Nederland werd de dualisering van de bestuurlijke inrichting gevolgd door de dualisering van de 
gemeentelijke medebewindsbevoegdheden (deze bevoegdheden verschoven grotendeels van de 
gemeenteraad naar het college van B&W). 
De conclusie is derhalve dat door de Nederlandse wetgeving die gaat gelden op de eilanden waarin 
medebewind wordt gevorderd, de (dualistische) bevoegdheidsverdeling zoals in die betreffende wet 
omschreven, zal worden gevolgd. Voor Nederlands-Antilliaanse wetgeving die (vooralsnog) van 
kracht zal blijven zullen medebewindbevoegdheden in principe blijven bij het bestuursorgaan dat de 
desbetreffende regeling thans noemt.  
 
De SP-fractie wil weten hoe het ‘dualistische element’ zich verhoudt tot de huidige bestuursstructuur.  
De huidige bestuursstructuur van de BES-eilanden bevat reeds dualistische elementen. Zo is het nu al 
mogelijk om gedeputeerden aan te zoeken die geen lid van de eilandsraad zijn. In de Eilandenregeling 
van de Nederlandse Antillen (ERNA) is namelijk bepaald dat ten minste de helft van het aantal 
gedeputeerden door de eilandsraad uit zijn midden wordt gekozen. De praktijk bij BES-eilanden is 
echter dat de gedeputeerden vrijwel altijd ook in de eilandsraad zitten. Op grond van de ERNA is 
voorts het uitgangspunt dat als in geval van medebewind bestuurstaken aan het eilandsbestuur worden 
toegekend, deze door het bestuurscollege worden verricht, tenzij de bevoegdheid expliciet bij de 
eilandsraad of de gezaghebber wordt gelegd. Dit is in overeenstemming met het sinds de dualisering in 
de Gemeentewet neergelegde beginsel dat bestuurstaken in medebewind in principe door het college 
van burgemeester en wethouders worden verricht. Daarnaast is het vanzelfsprekend de eilandsraad die 
op grond van de ERNA de eilandsverordeningen en de begroting vaststelt. Deze kaderstellende taken 
liggen derhalve ook nu al bij de eilandsraad.  
 
De leden van de SP-fractie wijzen er voorts op dat de BES-eilanden de komende jaren te maken zullen 
hebben met een overgangsfase, waarin de Nederlandse wetten deels en geleidelijk worden ingevoerd. 
De SP-fractie vraagt of dit betekent dat in de toekomst alsnog zal worden overgeschakeld naar een 
dualistisch bestuursmodel en of de regering kan toelichten waarom dit noodzakelijk is en wat de 
meerwaarde is voor deze kleine eilanden. Tevens vragen deze leden aan welke wetgeving zij moeten 
denken bij de voorgenomen toepassing van het dualisme.  
Zoals hiervoor is aangegeven zal reeds bij aanvang van de nieuwe verhoudingen sprake zijn van een 
dualistisch bestuursmodel. Vooralsnog zal voorts de bevoegdheidsverdeling tussen bestuurscollege en 
eilandsraad in de Nederlands-Antilliaanse regelgeving die van toepassing blijft, ongewijzigd blijven. 
Dit volgt uit het uitgangspunt om de Nederlands-Antilliaanse regelgeving zoveel mogelijk zonder 
ingrijpende beleidswijzigingen om te zetten. Indien Europees-Nederlandse medebewindsregelgeving 
wordt ingevoerd, zal alsdan de daarin neergelegde bevoegdheidsverdeling tussen gemeenteraad en 
college van burgemeester en wethouders, ook gelden voor de verhouding tussen eilandsraad en 
bestuurscollege.  
 
De invoering van het dualisme in de Nederlandse gemeenten is in 2004 geëvalueerd. Uit deze 
evaluatie komt naar voren dat gemeenten erg moeten wennen aan de nieuwe manier van werken; 
tegelijkertijd heeft de dualisering ook voor bestuurlijke vernieuwing in gemeenten gezorgd en is het 
besturen van een gemeente uitdagender geworden. De evaluatie liet zien dat er extra energie gestoken 
diende te worden in cultuurverandering. Om de invoering van de dualisering op de BES-eilanden 
 5

is om ten aanzien van de huwelijkswetgeving niet tot een afwijkende voorziening te komen 
(Kamerstukken II 2008/09, Aanhangsels nrs. 1316 en 3619).  
 
Tijdschema regelgeving 
 
De leden van de VVD-fractie vragen wanneer de nog ontbrekende wetsvoorstellen bij de Kamer zullen 
worden ingediend. In reactie daarop merken wij op dat de Wet bescherming persoonsgegevens BES 
onlangs bij de Tweede Kamer is ingediend. Indiening van de Veiligheidswet BES is voor oktober 
voorzien. Kort hierop zullen de Belastingwet BES, de Douane- en Accijnswet BES en de 
Invoeringswet fiscaal stelsel BES volgen Het wetsvoorstel geldstelsel BES is onlangs voorgelegd aan 
de Raad van State voor advies. Indiening van dat wetsvoorstel is in november voorzien. In een eerder 
stadium is het voorstel tot wijziging van de wet toelating en uitzetting BES ter advisering aan de Raad 
van State voorgelegd. Ook voor dit wetsvoorstel wordt gestreefd naar indiening in november.  
Het Ministerie van VROM is thans drukdoende met het opstellen van de Wet volkshuisvesting, 
ruimtelijke ordening en milieubeheer BES, een gewijzigde citeertitel ten opzichte van de door leden 
van de VVD-fractie genoemde wetten (Wet milieubeheer BES en de Kaderwet Bouwen en Wonen). 
Het wetsvoorstel zal naar verwachting eind 2009 ter advisering aan de Raad van State kunnen worden 
aangeboden, opdat het wetsvoorstel vervolgens in april/mei 2010 naar uw Kamer kan worden 
verzonden. 
 
Gevolgen voor BES-eilanden op het terrein van medische zorg, onderwijs en sociale zekerheid 
 
De leden van de fractie van GroenLinks voelen de behoefte aan een duidelijk overzicht, waaruit blijkt 
welke gevolgen de invoering van voorliggend wetsvoorstel voor de BES-eilanden zal hebben op het 
gebied van medische zorg, onderwijs en sociale zekerheid. Deze leden zouden graag met andere 
woorden voorgelicht worden over de voordelen die deze wet zal hebben voor de BES-burgers.  
In reactie hierop merkt de regering op dat met betrekking tot de dekking voor ziektekosten er zal 
worden voorzien in een nieuwe ziektekostenverzekering die iedereen die woont of werkt op de BES-
eilanden van rechtswege verzekert tegen de kosten van curatieve en langdurige zorg. Dit leidt tot een 
dekking van de gehele bevolking en vult eventueel bestaande lacunes in de verzekering. Voor de 
ziektekostenverzekering geldt verder hetzelfde voordeel als aangegeven met betrekking tot de overige 
sociale zekerheidsregelingen, namelijk een gecentraliseerde inning van de verzekeringspremies door 
de Belastingdienst. Verder heeft de regering besloten om reeds in 2009 en 2010 te starten met het 
verbeteren van de medische infrastructuur, door zichtbare verbeteringen aan te brengen in de 
zorgvoorzieningen, waaronder de eerstelijnszorg. 
Op grond hiervan mag er vanuit worden gegaan dat de kwaliteit van de zorg op een hoger plan wordt 
gebracht dan onder de huidige regelingen het geval is. 
 
Wat het onderwijs betreft, zal een duidelijke verbetering van het niveau van het onderwijs en het 
toezicht daarop één van de meest in het oog springende voordelen voor de bevolking van de BES-
eilanden moeten zijn. 
De Inspectie van het Onderwijs heeft eerder vastgesteld dat de kwaliteit van het onderwijs op de BES-
eilanden uitermate zorgelijk is. Om die reden is in 2009 reeds een verbeterprogramma gestart dat de 
BES-eilanden in staat stelt alvast in kwaliteitsverbetering te investeren. Vanaf het moment van de 
transitie zal op het terrein van onderwijs de Nederlandse regelgeving in grote mate model staan voor 
de op de BES-eilanden geldende regelgeving.  
 
Op het gebied van sociale zekerheid streeft de regering naar een in Nederland aanvaardbaar 
voorzieningenniveau, waarbij rekening wordt gehouden met de omstandigheden ter plaatse en het 
huidige niveau. Verder streeft de regering naar verbetering en waar mogelijk vereenvoudiging van de 
uitvoering van de socialeverzekeringswetten. Zo zal de premieheffing en –inning door de 
belastingdienst gaan plaatsvinden hetgeen tot een vereenvoudiging leidt voor de burgers, de 
werkgevers en de uitvoering. De eerste prioriteit van de regering is dat na de transitie een tijdige en 
juiste betaling van de uitkeringen aan de rechthebbenden plaatsvindt. 
 7

intensiteit van het daaraan verbonden onderzoek, de verwachtingen ten aanzien van het aantal 
weigeringen (en mogelijke rechtsprocedures) enz. Omtrent deze en andere zaken dient de komende 
periode meer duidelijkheid te worden verkregen. 
Waar het gaat om de WIV 2002, gaat het in concreto om de oprichting van een zogeheten artikel 60-
organisatie (RID) bij het politiekorps voor de BES-eilanden. In de memorie van toelichting (blz. 10) is 
dit reeds uiteengezet. Binnen de AIVD is voor de  inrichting van deze artikel 60-organisatie inmiddels 
een ontwerp plan van aanpak opgesteld, waarbij de daaraan verbonden gevolgen van onder meer 
personele en financiële aard in kaart zijn gebracht. Het gaat overigens om een organisatie van zeer 
beperkte omvang, waarbij bovendien geldt dat veel van de aan de uitvoering van de WIV 2002 
verbonden werkzaamheden voor zover die betrekking hebben op de BES-eilanden gewoon vanuit het 
kantoor te Zoetermeer zullen kunnen worden verricht. Over het plan van aanpak zal op korte termijn 
besluitvorming plaatsvinden.  
Op de vraag van deze leden op welke termijn naar verwachting zal worden voldaan aan de eisen van 
de Nederlandse Grondwet en het EVRM wordt het volgende opgemerkt. Zoals in de memorie van 
toelichting is gesteld, is in de Nederlandse Antillen een traject opgestart om te komen tot een 
Landsverordening Veiligheidsdienst Nederlandse Antillen. Een ambtelijk concept van deze 
landsverordening bevindt zich in een vergevorderd stadium. Op welke termijn deze landsverordening 
daadwerkelijk tot stand zal worden gebracht kan op dit moment niet worden aangegeven. Een en ander 
is afhankelijk van diverse factoren, zoals de tijd die nodig is voor de afronding van het concept, de 
besluitvorming in het Nederlands-Antilliaanse kabinet daarover en de parlementaire behandeling 
daarvan in de Staten van de Nederlandse Antillen.  
Waar het gaat om de vragen van de leden van de CDA-fractie inzake de bestuursrechtelijke 
rechtsbescherming en het toezicht en de controle, wordt opgemerkt dat omtrent de gevolgen daarvoor 
naar aanleiding van de van toepassing verklaring van de WIV 2002 en de WVO op de drie eilanden 
nog geen uitsluitsel kan worden gegeven. Dat is waar het gaat om de WVO mede afhankelijk van de 
exercitie die, zoals hiervoor  beschreven in reactie op de vraag naar de  personele en financiële 
gevolgen van het van toepassing verklaren van de WVO op de BES-eilanden, thans nog wordt 
uitgevoerd. Pas als onder meer zicht bestaat op het aantal aan te wijzen vertrouwensfuncties, kan – 
gebaseerd op ervaringsgegevens voor de Nederlandse situatie – een ruwe inschatting worden gemaakt 
van de gevolgen daarvan voor de rechtsbescherming, in termen van onder meer het aantal te 
verwachten procedures e.d. Waar het gaat om de WIV 2002, betreft het de bestuursrechtelijke 
rechtsbescherming in het kader van inzageverzoeken. Het is lastig om hier een inschatting van te 
maken, maar de verwachting is dat – zeker in de eerste jaren – het aantal inzageverzoeken gerelateerd 
aan het van toepassing verklaren van de WIV 2002 op de BES-eilanden gering zal zijn. Met 
betrekking tot toezicht door de commissie van toezicht betreffende de inlichtingen- en 
veiligheidsdiensten, zal nader overleg met de commissie worden gevoerd en kan op dit moment nog 
geen uitsluitsel worden gegeven. 
 
De leden van de SP-fractie merken op dat met betrekking tot de bijzondere bevoegdheid van de AIVD 
en de MIVD tot het openen van brieven en andere zendingen, bij de rechtbank in Den Haag een last 
kan worden afgegeven. Bij andere procedures, zoals een bezwaar tegen een negatief besluit op een 
verklaring van geen bezwaar, worden voorzieningen getroffen die het mogelijk maken dat op de 
eilanden effectief geprocedeerd kan worden. De leden van de SP-fractie vragen waarom dit niet is 
geregeld bij eerstgenoemd bezwaar tegen het openen van brieven en andere zendingen.  
In antwoord op deze vraag wordt opgemerkt dat besluiten omtrent de inzet van bijzondere 
bevoegdheden, waaronder begrepen het (heimelijk) openen van brieven en andere geadresseerde 
zendingen, nimmer aan betrokkenen worden bekendgemaakt.  Het is immers evident dat voor zover de 
activiteiten van de dienst een geheim karakter hebben – zoals bij de inzet van bijzondere 
bevoegdheden – de effectiviteit daarvan wordt geschaad bij openbaarmaking en aldus de goede 
taakuitvoering van de diensten ernstig wordt belemmerd. Tegen dergelijke besluiten staat dan ook 
geen bestuursrechtelijke rechtsbescherming op grond van de Algemene wet bestuursrecht open. 
Artikel 91 van de WIV 2002 voorziet daarin.  
 
 
2. MINISTER VAN BINNENLANDSE ZAKEN EN KONINKRIJKSRELATIES 
 9

overgedragen, met name op het financiële vlak. Het behelst dus een lichte vorm van samenwerking. 
Daarom zijn er geen voorschriften voor de samenstelling van het bestuur vastgesteld. Aangezien de 
wijziging van de Wgr volledig het huidige stramien volgt is dit niet anders voor de openbare lichamen 
op de BES-eilanden die een gemeenschappelijk orgaan vormen. 
 
De Rijksvertegenwoordiger 
 
De leden van de PvdA-fractie hebben behoefte aan een nadere uitleg van de regering op het door de 
Raad van State genoemde punt ten aanzien van vormgeving van het toezicht op de openbare lichamen 
door de Rijksvertegenwoordiger (Kamerstukken II 2008/09, 31 959, nr. 4, bladzijde 8, punt 7b). Deze 
leden zouden in dit kader graag een nadere uitleg krijgen ten aanzien van het door de Raad van State 
aangestipte ontbreken van ministeriële verantwoordelijkheid voor de Rijksvertegenwoordiger. 
In de nota naar aanleiding van het verslag (Kamerstukken II, 2008/09, 31 954, par. 3.1) bij het voorstel 
van wet openbare lichamen BES wordt in reactie op vragen van de leden van de fracties van de 
ChristenUnie en de SGP over de democratische legitimatie van de Rijksvertegenwoordiger uitgebreid 
op dit onderwerp ingegaan. Verwezen wordt op deze plaats dan ook naar de reactie van de regering op 
die vragen.  
 
Artikel 2.4 (wijziging Wet Nationale ombudsman) 
 
Voor vragen over de Nationale Ombudsman verwijzen de leden van de PvdA-fractie naar hun inbreng 
bij wetsvoorstel TK 31 954, nr. 2 (“WolBES”). 
 
De leden van de SP-fractie hebben nergens kunnen vinden welke gevolgen een aansluiting van de 
BES-eilanden bij de openbare lichamen zou hebben voor het functioneren van de Nationale 
Ombudsman. Zijn hiervoor extra investeringen nodig en komt er bijvoorbeeld een afdeling van de 
Nationale Ombudsman op de eilanden zo vroegen deze leden.  
De eilandsraden hebben extern drie mogelijkheden ter afwikkeling van de klachten: de gezamenlijke 
ombudsman, de gezamenlijke ombudscommissie en aansluiten bij de Nationale ombudsman te Den 
Haag. Indien de openbare lichamen kiezen voor aansluiting bij de Nationale ombudsman ligt het niet 
in de rede om ter plekke een voorziening te realiseren. Er is immers sprake van een schriftelijke 
klachtafhandeling. Voor deze optie is dan ook geen grote investering nodig. De front office zou 
mogelijk vervuld kunnen worden door het Regionaal Service Centrum; de back office door het 
instituut de Nationale ombudsman in Nederland. Gezien het geringe aantal inwoners op de BES-
eilanden lijkt een extra investering in de back office evenmin noodzakelijk. Opmerking verdient 
daarbij dat de BES-eilanden, net als gemeenten, een vergoeding verschuldigd zullen zijn voor de 
kosten in verband met de behandeling van een klacht ten aanzien van hun bestuursorganen (zie artikel 
2.4, onderdeel D, van de Aanpassingswet BES).  
De beslissing over een van de drie opties vraagt enige tijd. Om de eilandsraden voldoende tijd en 
gelegenheid te geven om zich te bezinnen op de vraag of overgegaan zal worden tot de instelling van 
een gezamenlijke ombudsvoorziening of tot aansluiting bij de Nationale ombudsman, zal de 
verplichting tot het beschikken over een instituut voor externe klachtenbehandeling twee jaar na de 
inwerkingtreding van voorliggend wetsvoorstel worden doorgevoerd.  
 
 
Artikel 2.9 (wijziging Wet Veiligheidsonderzoeken) 
 
De leden van de fractie van het CDA constateren dat de Wet politiegegevens niet op de drie eilanden 
van toepassing wordt verklaard en vragen waarom gekozen is voor een - zeer beperkte - regeling voor 
de verwerking van persoonsgegevens. Tevens vragen zij waarom nog niet geheel duidelijk is of dit 
ook betrekking zal hebben op politiegegevens en wanneer die duidelijkheid er wel zal zijn. 
In antwoord op de gestelde vragen merken wij op dat de Wet politiegegevens is toegesneden op de 
informatiehuishouding van de Nederlandse politie. Daarnaast is voor een aantal beginselen van deze 
wet nauw aangesloten bij de Wet bescherming persoonsgegevens, waarmee uitvoering werd gegeven 
aan de Richtlijn 95/46/EG van het Europees Parlement en de Raad van 24 oktober 1995 over de 
 11

wordt dat noch de Ambtenarenwet noch de rechtspositieregels van de sector Rijk of van de sector 
gemeente van toepassing worden op het overheidspersoneel van het overzeese gedeelte van Nederland. 
Er ontstaat in het Nederlandse sectorenmodel een nieuwe sector: de sector BES. Deze sector kent zijn 
eigen specifieke kenmerken en heeft zijn eigen rechtspositionele stelsel (zoals elk van de Nederlandse 
overheidssectoren). 
Om thans eenzijdig wijzigingen ten aanzien van pensioenen en rechtspositie van het overzeese 
overheidspersoneel  door te voeren zou in strijd zijn met bovengenoemde afspraak die met de 
Nederlands-Antilliaanse partners is gemaakt.  Dit geldt zowel voor het verslechteren van eventuele 
“betere” of “ruimere” arbeidsvoorwaarden als voor het opplussen van in vergelijking “mindere” 
arbeidsvoorwaarden van Nederlands-Antilliaanse ambtenaren.  
Tot slot wijs ik erop dat, geheel conform de situatie in Nederland, zonder overleg (en 
overeenstemming) met de in de Nederlandse Antillen opererende vakorganisaties wijzigingen in 
arbeidsvoorwaarden niet kunnen worden doorgevoerd. Aangezien de transitie naar de nieuwe 
staatkundige structuur en daarmee de overgang van personeel naar Nederland en de inrichting van de 
sector BES ook bij ongewijzigde regelgeving reeds een buitengewoon complexe aangelegenheid is, is 
het naar mijn oordeel ook niet verstandig om die operatie te belasten met dit type inhoudelijke 
discussies met sociale partners. 
 
Eveneens moet bij de beoordeling van de verschillen in arbeidsvoorwaarden van het 
overheidspersoneel tussen de BES-eilanden en Nederland betrokken worden dat de 
arbeidsvoorwaarden van BES-ambtenaren eerder moeten worden bezien in de context van het 
concurrerend vermogen van de BES-overheidswerkgever op de Caribische arbeidsmarkt en de 
verhoudingen ten opzichte van Aruba en de nieuwe landen Curaçao en Sint Maarten. Een vergelijking 
met de Europese Nederlandse situatie is minder relevant, waarbij tevens geldt dat ook in Nederland na 
invoering van het sectorenmodel aan het einde van de vorige eeuw inmiddels niet meer gesproken kan 
worden van een uniform regime in arbeidsvoorwaarden. De invoering van het sectorenmodel 
betekende de erkenning van de specifieke kenmerken en problemen van de afzonderlijke sectoren en 
de acceptatie van van elkaar verschillende maatwerkoplossingen per sector. Dit heeft geleid tot 
verschillen in arbeidsvoorwaarden en rechtspositie tussen de diverse overheidssectoren. 
 
De belangrijkste verschillen met de pensioenregelingen die voor het Nederlandse overheidspersoneel 
gebruikelijk zijn betreffen het eindloonkarakter en de pensioenleeftijd van 60 jaar in de APNA-
pensioenregeling. De leeftijd van 60 jaar sluit aan bij de leeftijd voor de algemene 
ouderdomsvoorziening op de Nederlandse Antillen. Er is pas sinds 1998 sprake van een verplichte 
deelneming. Het salarisniveau op de Nederlandse Antillen en daarmee ook het niveau van de 
pensioengrondslag ligt op grosso modo  50% van de Nederlandse situatie voor vergelijkbare functies. 
De pensioenregeling vormt een integraal onderdeel van de totale rechtspositie van ambtenaren op de 
Nederlandse Antillen en is daarmee onderdeel van het overleg met de sociale partners. In lijn met wat 
hierover in het voorgaande is gesteld is de regeling beleidsarm overgenomen. Toekomstige 
wijzigingen moeten worden bezien en beoordeeld in de context van het totale 
arbeidsvoorwaardenpakket, maar ook in het licht van toezichteisen, financiële houdbaarheid en 
wellicht ontwikkelingen in het beleid ten aanzien van de Algemene Ouderdoms Voorziening (AOV). 
 
De leden van de VVD-fractie vragen naar de belangrijkste verschillen in arbeidsvoorwaarden van het 
overheidspersoneel in het Europese en overzeese gedeelte van Nederland. De leden van de SP-fractie 
vragen hoe de regels van het wachtgeld zijn op Bonaire, Sint-Eustatius en Saba. 
 
Zoals hierboven reeds is uiteengezet kan niet worden gesproken van één arbeidsvoorwaardelijk regime 
van het overheidspersoneel in het Europese deel van Nederland. Met invoering van het sectorenmodel 
is afstand genomen van een centraal gestuurde arbeidsvoorwaardenontwikkeling voor het 
overheidspersoneel. Ook is niet eenduidig te bepalen met welke sector in Nederland de BES-sector 
vergeleken zou moeten worden, immers de sector BES bevat ambtenaren vergelijkbaar met de sector 
rijk, met de sector gemeenten, met de sector politie, met de sectoren onderwijs en zelfs met de zorg. 
In vergelijking met de sector Rijk is ondermeer te wijzen op de volgende twee belangrijke verschillen: 
de bezoldiging van Nederlands-Antilliaanse ambtenaren voor vergelijkbare functies ligt beduidend (ca 
 13

voornoemde Wet. Dit artikel bepaalt dat aan de ambtenaar wegens het bereiken van een bepaalde 
leeftijd eervol ontslag wordt verleend overeenkomstig de regelen bij landsverordening gesteld. Deze 
nadere regels worden gesteld in de Nederlands-Antilliaanse Landsverordening leeftijdsgrens 
ambtenaren. In de memorie van toelichting van onderhavig wetsvoorstel wordt uiteengezet waarom 
laatstgenoemde Landsverordening niet in een formele wet wordt geïncorporeerd maar op het niveau 
3
van een algemene maartregel van bestuur (amvb) wordt overgenomen . Ter motivering is daarbij 
verwezen naar de Ambtenarenwet: deze wet biedt in artikel 125, eerste lid, de basis om de 
arbeidsvoorwaarden van rijksambtenaren bij of krachtens amvb te regelen. In de Memorie van 
toelichting wordt daarbij de woordkeuze gebruikt om aan te sluiten bij het niveau van regelgeving van 
de Ambtenarenwet. Het ware beter geweest dat in de toelichting tot uitdrukking zou zijn gebracht dat 
aangesloten wordt bij het systeem van de Ambtenarenwet. Er is op geen enkele wijze sprake van een 
aansluiting van de BES-ambtenaren aan de Ambtenarenwet: met onderhavig wetsvoorstel wordt 
immers niet geregeld dat de Ambtenarenwet na de transitie van toepassing op de BES-eilanden. 
 
De leden van de SP-fractie vragen tevens of de pensioengerechtigde leeftijd van Nederlands-
Antilliaanse ambtenaren omhoog gaat. Bij onderhavig wetsvoorstel wordt de pensioengerechtigde 
leeftijd niet verhoogd. Voor de motivering verwijs ik naar hetgeen hierboven is aangegeven omtrent 
het uitgangspunt van het beleidsarm overnemen van Nederlands-Antilliaanse regelgeving.  
 
Artikelen 2.18 
 
De leden van de CDA-fractie merken op dat in het wetsvoorstel tweemaal een artikel 2.18 is 
opgenomen. Het betreft artikel 2.18 De Crematiewet BES (bladzijde 44) en artikel 2.18 De Wet 
ambtelijke bijstand verzoekschriften BES (bladzijde 45). In reactie hierop wordt opgemerkt dat sprake 
is van een foutje dat hersteld zal worden bij de nota van wijziging die gelijktijdig met dit wetsvoorstel 
aan de Kamer wordt aangeboden.  
 
Artikel 2.20 (Wet identiteitskaarten BES) 
 
Op basis van het vooralsnog zoveel als mogelijk handhaven van bestaande regelgeving wordt ook de 
eigen identiteitskaart, de zogeheten sédula gehandhaafd. De leden van de CDA-fractie vragen of dit 
gezien het lage beveiligingsniveau wel verstandig is. Waarom wordt er gezien dat 
beveiligingsprobleem en gezien het feit dat voor Sint Eustatius en Saba toch feitelijk sprake is van een 
nieuw systeem niet direct gekozen voor een goed beveiligd document zo vragen deze leden. 
Voor reizen buiten het gebied van de huidige Nederlandse Antillen en Aruba is een ander 
reisdocument, een paspoort dus, noodzakelijk. Ligt het in het voornemen van de regering om inwoners 
van de openbare lichamen op basis van de sédula naar Nederland te laten reizen en op basis waarvan 
wordt aan inwoners van de openbare lichamen een sédula verstrekt,, zo vragen deze leden. Zij vroegen 
tevens hoe wordt gewaarborgd dat aan illegalen niet een sédula wordt verstrekt. 
Ook de leden van de SP-fractie merken op dat de eilanden hun eigen identiteitskaart behouden, de 
sédula. Het is deze leden vooralsnog onduidelijk waarom deze kaart gehandhaafd blijft. Zij vragen wat 
het doel, nut en meerwaarde van deze - naar de opvatting van deze leden slecht beveiligde – kaart zijn 
In Nederland bestaat immers de identiteitskaart, die deze kaart prima zou kunnen vervangen.  
In antwoord hierop merken wij op dat de sédula een onderdeel vormt van een breder samenhangende 
Nederlands-Antilliaanse systematiek. Deze systematiek dient op termijn in samenhang te worden 
aangepast aan de Nederlandse systematiek. Het afschaffen van alleen de sédula is daarom op dit 
moment geen optie. 
Het risico dat het relatief lage beveiligingsniveau met zich meebrengt wordt ingeperkt door de relatief 
beperkte toepassing van de sédula. De sédula heeft nu geen enkele geldigheid in Nederland of bij de 
toelating tot Nederland en dat blijft zo.  
Wat Sint Eustatius en Saba betreft geldt dat de jongste Nederlands-Antilliaanse uitvoeringsregelgeving 
waarbij een modernere sédula in creditcardmodel is geïntroduceerd, nooit is geïmplementeerd. 
Bijgevolg is op deze eilanden oudere uitvoeringsregelgeving van kracht waar een oudere sédula bij 
                                                 
3
 Kamerstukken II, 2008/09, 31 959, nr. 3., p. 25. 
 15

het nader rapport en het wetsvoorstel echter vanuit gegaan dat de Wet recht van vergadering BES van 
toepassing zal blijven op de BES-eilanden. Naar aanleiding van het advies van de Raad van State heeft 
de regering er echter in een laat stadium alsnog voor gekozen de Wet openbare manifestaties op de 
BES-eilanden van toepassing te verklaren (zie artikel 2.5) en de Wet recht van vergadering BES van 
de IBES-lijst te halen. Dit betekent derhalve dat de Wet recht van vergadering BES niet van 
toepassing zal worden op de BES. Het nader rapport en artikel 2.21 van voorliggend wetsvoorstel zijn 
hiermee echter niet in overeenstemming. Bij de toegevoegde nota van wijziging wordt gelet op het 
voorgaande artikel 2.21 inzake de wijziging van de Wet recht van vergadering BES alsnog geschrapt.  
 
3. MINISTER VAN BUITENLANDSE ZAKEN 
 
Algemeen 
 
De leden van de SP-fractie vragen waarom de artikelen 10, tweede en derde lid, en 10a tot en met 11 
van de Sanctiewet 1977 niet zullen gelden voor Bonaire, Sint Eustatius en Saba. Het antwoord op deze 
vraag houdt verband met de wijze waarop de uitvoering en handhaving van internationale 
(deviezen)sancties is geregeld naar Nederlands-Antilliaans recht. Thans biedt de Landsverordening 
Deviezenverkeer daarvoor een basis. Deze landsverordening wordt echter niet overgenomen als BES-
wet. De reden hiervoor is dat de landsverordening in hoofdzaak regels bevat met betrekking tot de 
stabiliteit van de Nederlands-Antilliaanse gulden en de deviezenreserves van de Nederlandse Antillen. 
Omdat de openbare lichamen geen eigen munt krijgen, bestaat aan deze regels in de nieuwe context 
geen behoefte. Overwogen is om de paar artikelen die betrekking hebben op internationale sancties 
zelfstandig overeind te houden als BES-wet, doch het bleek praktischer om de grondslag voor de 
uitvoering van internationale sancties materieel over te hevelen naar de Sanctiewet 1977. Wel is 
ervoor gekozen om, in lijn met het uitgangspunt van beleidsarme omzetting, in dit stadium geen 
ingrijpende wijzigingen aan te brengen in de wijze waarop sancties worden gehandhaafd. Voor de 
handhaving is zoveel mogelijk aangesloten bij de wijze waarop sancties thans op grond van de 
Landsverordening Deviezenverkeer worden gehandhaafd. Bij de evaluatie, vijf jaar na transitie, zal 
worden bekeken of het wenselijk en mogelijk is om de artikelen 10, tweede en derde lid, en 10a tot en 
met 11 ook voor de openbare lichamen te gaan laten gelden. 
 
 
4. MINISTER VAN DEFENSIE 
 
Artikel 4.1 (Dienstplichtwet BES)  
 
De leden van de CDA-fractie en de PvdA-fractie vragen waarom op de BES-eilanden de 
opkomstplicht gehandhaafd blijft.  
Krachtens het Statuut voor het Koninkrijk der Nederlanden is de dienstplicht een landszaak. Thans is 
de dienstplicht geregeld in de Nederlandse Kaderwet dienstplicht, in de Nederlands-Antilliaanse 
Dienstplichtverordening 1961 en in de Arubaanse Dienstplichtverordening. In navolging van 
Nederland heeft ook Aruba de opkomstplicht opgeschort. Door de regering van de Nederlandse 
Antillen is hiervan weloverwogen afgezien, met het oog op de sociale functie die de dienstplicht in de 
praktijk vervult. Voor de uitvoering van de taken van de krijgsmacht is de inzet van dienstplichtigen 
strikt genomen niet noodzakelijk. 
Uitgangspunt bij het transitieproces, zoals vastgelegd in de Slotverklaring van 10 en 11 oktober 2006, 
is dat de inhoud van de geldende Nederlands-Antilliaanse regelgeving bij aanvang van de nieuwe 
staatsrechtelijke positie van de eilanden zoveel mogelijk overeind blijft. In overeenstemming met dit 
uitgangspunt wordt de Dienstplichtwet BES (voorheen: de Dienstplichtverordening 1961) in het 
onderhavige wetsvoorstel slechts zuiver technisch aangepast. Voor de inwoners van Bonaire, Sint 
Eustatius en Saba betekent dit dat de huidige opkomstplicht vooralsnog blijft bestaan. 
 
 
5. MINISTER VAN ECONOMISCHE ZAKEN 
 
 17

Deze leden lijken uit deze brief van 30 juni 2009 te concluderen dat bedrijven die thans in een 
Nederlands-Antilliaanse economische zone zijn gevestigd na de ontmanteling van het land 
Nederlandse Antillen geen belasting meer betalen. Dat is een onjuiste conclusie. In de brief is enkel 
aangegeven dat de thans bestaande regeling betreffende de economische zones wordt omgevormd tot 
een regeling – genaamd handels- en dienstenentrepot regeling – die enkel nog tegemoetkomingen 
biedt op het terrein van de indirecte belastingen en hiermee veel overeenkomsten vertoont met de in 
het douanerecht gebruikelijke regeling betreffende douane-entrepots. Voor het overige vallen 
bedrijven die zijn gevestigd in een handels- en dienstenentrepot – zonder verdere uitzondering – onder 
het reguliere fiscale stelsel dat op de BES-eilanden gaat gelden.  
 
Voorts wijst de regering in dit kader net als in de op 15 februari 2008 en 25 april 2008 verzonden 
beantwoording van vragen en van het lid van de Tweede Kamer der Staten-Generaal de heer Van Raak 
5
(SP) op het feit dat de Nederlands-Antilliaanse Landsverordening economische zones 2000 aan de 
Europese gedragscodegroep is voorgelegd ter toetsing aan de gedragscode voor de belastingheffing 
6
van ondernemingen . De gedragscodegroep heeft uiteindelijk geoordeeld dat de Nederlands-
Antilliaanse economische zoneregeling niet op Europeesrechtelijke bezwaren stuit mits wordt bepaald 
dat bedrijven die zich toeleggen op financiële dienstverlening geen gebruik mogen maken van de 
regeling. De Landsverordening economische zone 2000 is reeds enkele jaren geleden in die zin 
aangepast. Nu de economische zoneregeling zoals blijkt uit de brief van 30 juni 2009 wordt versoberd 
ten opzichte van het reguliere fiscale stelsel en vanwege de daarmee samenhangende karakterwijziging 
van de regeling wordt hernoemd tot een regeling betreffende handels- en dienstenentrepots, kan dan 
ook naar de mening van de regering geen sprake zijn van de import van belastingparadijzen. 
 
De leden van de SP-fractie vragen ook naar specifieke informatie over het aantal bedrijven dat is 
gevestigd in de thans bestaande economische zones in Bonaire en Sint Eustatius. Voorts willen deze 
leden inzicht in de omzetcijfers van deze bedrijven van de afgelopen tien jaar. Nederland heeft geen 
formele betrokkenheid bij de uitvoering van de Landsverordening economische zones 2000 en 
beschikt daardoor niet over exacte feiten, anders dan de informatie die op het internet te vinden is of 
7
reeds per brief door de minister van Financiën van de Nederlandse Antillen is verstrekt . Het land 
Nederlandse Antillen is immers fiscaal autonoom. Ten aanzien van de eerste vraag van deze leden 
over het aantal economische zones op Bonaire en Sint Eustatius kan worden opgemerkt dat uit de 
eerder bedoelde brief van de minister van Financiën van de Nederlandse Antillen blijkt dat op Sint 
Eustatius één economische zone bestaat en op Bonaire vier waarvan één economische zone kennelijk 
niet operationeel is. Saba kent geen economische zones. In de economische zone op Sint Eustatius zijn 
drie bedrijven gevestigd, terwijl uit de door de minister van Financiën van de Nederlandse Antillen 
verstrekte gegevens niet blijkt hoeveel bedrijven in de op Bonaire bestaande – en operationele – 
economische zones zijn gevestigd. Wat betreft de laatste twee vragen van deze leden moet in 
ogenschouw worden genomen dat de vragen betrekking hebben op individuele belastingplichtigen. 
Zoals ook is verwoord in de op 20 maart 2007 verzonden beantwoording op schriftelijke vragen van 
8
het lid van de Tweede Kamer der Staten-Generaal de heer Van Raak (SP) leiden wettelijke regelingen 
ertoe dat geen informatie over individuele belastingplichtigen kan worden verstrekt. 
 
Ondanks het voorgaande is het kabinet van mening dat gezien de samenhang van de vragen van deze 
leden met de wetsvoorstellen Belastingwet BES, Douane- en Accijnswet BES en Invoeringswet fiscaal 
stelsel BES het debat over de positie van de thans bestaande Nederlands-Antilliaanse economische 
zoneregeling ten opzichte van het totale voorgestelde fiscale stelsel voor de BES-eilanden dient plaats 
te vinden tijdens de behandeling van deze wetsvoorstellen. 
 
 
                                                 
5
 Aanhangsel Handelingen II 2007/08, nr. 1364, blz. 2921 tot en met 2923 en Aanhangsel Handelingen II 2007/08, nr. 2162, blz. 
4429-4430 (beantwoording vraag 3). 
6
 Pb EG C 2/01 (Publicatieblad van 6 januari 1998). 
7
 De brief is weergegeven in de beantwoording van de eerste vraag die is opgenomen in de beantwoording van vragen van het 
lid van de Tweede Kamer der Staten-Generaal de heer Van Raak (Aanhangsel Handelingen II 2007/08, nr. 2162, blz. 4430). 
8
 Aanhangsel Handelingen II 2006/07, nr. 1013, blz. 2155-2156. 
 19

deze vraag wordt opgemerkt dat de verwevenheid tussen de financiële sector in Curaçao en Sint 
Maarten enerzijds en op de BES-eilanden anderzijds een goede samenwerking tussen de Nederlandse 
toezichthouders en de BNA van essentieel belang maakt. De bereidheid daartoe is aan beide zijden 
aanwezig. Op dit moment wordt gewerkt aan het uitwerken van de wijze van samenwerking, zodat de 
te maken afspraken kunnen worden vastgelegd in een memorandum of understanding. Naar 
verwachting zal dit volgend voorjaar gereed kunnen zijn. 
 
Inzake het financieel toezicht kunnen de leden van de VVD-fractie instemmen met het voorstel DNB 
en AFM aan te wijzen als toezichthouders. Zij vragen welke nadere afspraken zijn gemaakt met de 
BNA over de samenwerking. Ook vragen zij wat in de kern het uitgangspunt zal zijn van de algemene 
maatregel van bestuur inzake de doorberekening van toezichtkosten. 
Voor het antwoord op de eerste vraag moge worden verwezen naar het antwoord dat hierboven op de 
vraag van de leden van de CDA-fractie is gegeven. Wat de doorberekening van toezichtkosten betreft: 
zoals in de memorie van toelichting is aangegeven, zullen de kosten van het toezicht waarschijnlijk 
niet integraal kunnen worden doorberekend aan de onder toezicht staande financiële ondernemingen. 
De in het kader van de door deze leden genoemde algemene maatregel van bestuur te beantwoorden 
vragen zijn dan, welk deel van de toezichtkosten in redelijkheid wel kan worden doorberekend, en op 
basis van welke criteria de doorberekening zal plaatsvinden. Van belang is onder andere welke 
tarieven de BNA hanteert, zodat sprake is van een gelijk speelveld en marktpartijen niet opeens heel 
andere bedragen voor het toezicht gaan betalen dan thans. Ook zal het systeem begrijpelijk en 
eenvoudig toepasbaar moeten zijn.  
 
 
7. MINISTER VOOR JEUGD EN GEZIN 
 
Algemeen 
 
In reactie op de vraag van de leden van de fractie van de PvdA waarom hoofdstuk 7 niet nader is 
ingevuld, het volgende. Het uitgangspunt bij de transitie naar de nieuwe staatsrechtelijke positie van 
Bonaire, Sint Eustatius en Saba als openbaar lichaam binnen Nederland is dat in beginsel de 
Nederlands-Antilliaanse regelgeving van kracht blijft. Het voorliggend wetsvoorstel past Nederlands-
Antilliaanse regelgeving zo aan dat zij als Nederlandse wetten zullen gelden, toegespitst op de 
staatsrechtelijke positie van de BES-eilanden binnen Nederland. 
 
De beleidsterreinen die behoren tot de verantwoordelijkheid van de minister voor Jeugd en Gezin, zijn 
als onderdelen opgenomen in verschillende regels waarvoor andere ministers primair verantwoordelijk 
zijn. Uit overwegingen van duidelijkheid en helderheid zijn deze regels bijeengehouden en niet 
opgeknipt en per deelverantwoordelijk minister verdeeld. Zo komt de verantwoordelijkheid van de 
minister voor Jeugd en Gezin uitdrukkelijk naar voren in bijvoorbeeld hoofdstuk 8 van de minister van 
Justitie, te weten in artikel 8.20 onder GGGa, met betrekking tot de ondertoezichtstelling van 
kinderen. 
 
Naar aanleiding van de vraag van de leden van de fractie van de SP met betrekking tot het ontbreken 
van een grondslag om in het kader van de jeugdzorg verplichtingen aan burgers op te leggen, wordt 
opgemerkt dat er volgens de minister voor Jeugd en Gezin geen behoefte bestaat aan het opnemen van 
een dergelijke delegatiegrondslag. De verplichtingen die in de jeugdzorg en jeugdbescherming aan 
burgers kunnen worden opgelegd vinden hun grondslag in Boek 1 van het Burgerlijk Wetboek BES. 
Het betreft ondertoezichtstelling van jeugdigen, opneming van jeugdigen in observatiehuizen en 
inrichtingen, en ontheffing en ontzetting van het ouderlijk gezag. Overigens zijn nieuw op de BES-
eilanden in te voeren regelgeving en delegatiegrondslagen daartoe opgenomen in voorstel voor de 
Invoeringswet openbare lichamen Bonaire, Sint Eustatius en Saba (Kamerstukken II 2008/09, 31 957, 
nr. 2). 
 
 
8. MINISTER VAN JUSTITIE 
 21

De leden van de CDA-fractie constateren dat het curateleregister voor de openbare lichamen wordt 
overgebracht naar Den Haag. Dit heeft de voorkeur boven een nieuw register in één van de openbare 
lichamen dan wel in elk van de openbare lichamen afzonderlijk. Zij vragen of bij de totstandkoming 
van dit besluit de grote afstand en daarmee samenhangend de mogelijkheid tot raadplegen van het 
register zorgvuldig zijn afgewogen tegen de mogelijkheid van een register in elk van de openbare 
lichamen. Deze vraag kan bevestigend worden beantwoord. Het Nederlandse curateleregister is een 
openbaar en elektronisch register dat voor eenieder online raadpleegbaar is 
(http://curateleregister.rechtspraak.nl/). Onderbrenging van de BES-registers hierin houdt deze 
makkelijk raadpleegbaar, ook voor inwoners van en autoriteiten op de BES-eilanden. 
 
De leden van de fracties van de PvdA en de VVD vragen zich af waarom de regering er niet voor kiest 
het huwelijksrecht geheel in overeenstemming te brengen met de Nederlandse wet- en regelgeving en 
aldus ook het homohuwelijk op de BES-eilanden mogelijk te maken. Zoals hiervoor reeds aangegeven 
in het antwoord op eenzelfde vraag in het algemene deel van de leden van de SP-fractie, zal over de 
openstelling van het huwelijk voor personen van gelijk geslacht op de BES-eilanden op een later 
moment door de Nederlandse wetgever een beslissing worden genomen. De inzet van Nederland is om 
niet tot een afwijkende voorziening te komen.  
 
 
Artikel 8.62 (wijziging Wet identificatieplicht BES) 
 
De leden van de CDA-fractie constateren een verschil tussen de Wet identificatieplicht BES en de 
Nederlandse Wet op de identificatieplicht. Zij vragen naar de verschillen tussen Nederland en de 
overzeese gebiedsdelen die een afwijkende opzet rechtvaardigen. Aan de keuze voor voortzetting van 
de toepasselijkheid van de Landsverordening identificatieplicht heeft het uitgangspunt ten grondslag 
gelegen dat de geldende Nederlands-Antilliaanse regelgeving in de nieuwe staatkundige situatie zoveel 
mogelijk gehandhaafd zou moeten blijven. Dat heeft ertoe geleid dat ook de reikwijdte van de 
identificatieplicht onveranderd is ten opzichte van de huidige regeling. Voorshands is niet gebleken 
dat de door de Wet identificatieplicht BES voorziene mogelijkheden tot vaststelling van de identiteit 
van personen ontoereikend zullen zijn voor de handhaving van de rechtsorde in de openbare lichamen. 
Bij die stand van zaken ligt het niet in de rede de identificatieplicht op voorhand uit te breiden tot alle 
gevallen waarin het in Nederland noodzakelijk wordt geacht om te beschikken over de bevoegdheid 
tot het opvragen van identiteitsgegevens. In de memorie van toelichting bij de Landsverordening 
identificatieplicht wordt aangegeven dat er behoefte bestaat aan een identificatieverplichting bij 
openbare vermakelijkheden zoals horeca-aangelegenheden en carnavalsoptochten. Voorts kan tot 
vaststelling van de identiteit van personen worden overgegaan ter handhaving van de 
vreemdelingenwetgeving en de onderwijswetgeving. Volledigheidshalve wijst de regering nog op 
artikel 72 van het Wetboek van Strafvordering BES. Op grond van deze bepaling is iedere 
opsporingsambtenaar bevoegd een verdachte om zijn naam en adresgegevens te vragen en hem daartoe 
staande te houden. De verdachte is verplicht om aan dit verzoek gevolg te geven. De 
opsporingsambtenaar is voorts bevoegd om getuigen naar hun identiteitsgegevens te vragen. 
 
Artikel 8.64 (wijziging Wetboek van Strafrecht BES) 
 
De leden van de fractie van het CDA merken op dat in de toelichting op de wijzigingen betreffende het 
Wetboek van Strafrecht BES is aangegeven dat een volledige herziening van het Caribische strafrecht 
feitelijk noodzakelijk is. Die constatering is in zoverre juist dat in de memorie van toelichting ten 
aanzien van de wijzigingsvoorstellen met betrekking tot het Wetboek van Strafrecht BES wordt 
geconcludeerd dat dit wetboek, na herziening als voorgesteld, wat betreft de uitvoering van de 
internationale verplichtingen en enkele andere onderwerpen op orde zal zijn, maar dat daaraan niet 
afdoet dat ook in de openbare lichamen op de langere termijn een volledig vernieuwd wetboek zal 
moeten worden geïntroduceerd. 
In antwoord op de vraag van deze leden naar de stand van zaken met betrekking tot het nieuwe 
Antilliaanse Wetboek van Strafrecht kan worden medegedeeld dat de Raad van Advies van de 
Nederlandse Antillen op 19 augustus 2009 advies heeft uitgebracht over de ontwerplandsverordening, 
 23

 
De leden van de PvdA-fractie vragen waarom niet gekozen is voor de invoering van een strafwet die 
overeenkomt met de ontwerplandsverordening, houdende de invoering van een nieuw Wetboek van 
Strafrecht.  
In reactie op deze vraag zou de regering graag in de eerste plaats willen verduidelijken dat het van 
toepassing verklaren van Nederlands-Antilliaanse regels op de openbare lichamen door middel van de 
Invoerings- en Aanpassingswet Bonaire, Sint Eustatius en Saba slechts mogelijk is als sprake is van 
geldende regelgeving. Zoals hiervoor reeds in antwoord op vragen van de leden van de CDA-fractie is 
aangegeven, is de stand van zaken met betrekking tot de ontwerplandsverordening, houdende de 
invoering van een nieuw Wetboek van Strafrecht, aldus dat de Antilliaanse regering op dit moment het 
advies van de Raad van State over het ontwerp verwerkt. Daarna kan tot aanbieding van de 
ontwerplandsverordening aan de Staten worden overgegaan.  
Gelet op deze stand van zaken komt het nieuwe Wetboek van Strafrecht op dit moment niet in 
aanmerking voor omzetting van de Nederlands-Antilliaanse regelgeving via de systematiek van de 
Invoerings- en Aanpassingswet BES. Dit laat uiteraard onverlet dat de ontwerptekst van dat wetboek 
had kunnen worden overgenomen ten behoeve van een wetsvoorstel, houdende een nieuw Wetboek 
van Strafrecht BES. Daarvan is evenwel afgezien omdat, gegeven de huidige stand van zaken van de 
wetgevingsprocedure, nog onvoldoende duidelijk is hoe het nieuwe Caribische Wetboek van 
Strafrecht uiteindelijk zal luiden en wanneer de inwerkingtreding daadwerkelijk een feit zal zijn.  
De leden van de PvdA-fractie willen ook graag weten welke gevolgen de keuze voor het bestaande 
Antilliaanse Wetboek van Strafrecht heeft voor de openbare lichamen. Een belangrijk gevolg van het 
feit dat het bestaande Antilliaanse Wetboek van Strafrecht – zij het geactualiseerd – in de openbare 
lichamen blijft gelden, is dat de huidige strafrechtspraktijk niet met volledig nieuwe strafwetgeving 
wordt geconfronteerd. Wel zullen de bij de strafrechtspleging betrokken instanties zich rekenschap 
moeten geven van de vernieuwingen die zullen worden doorgevoerd. Daarbij gaat het met name om 
een aantal nieuwe delicten, het verruimde sanctiearsenaal en de invoering van geldboetecategorieën.  
 
Over de wijze waarop abortus en euthanasie in de ontwerplandsverordening, houdende de invoering 
van een nieuw Wetboek van Strafrecht, zijn geregeld – waarnaar de leden van de PvdA-fractie 
informeren – kan het volgende worden opgemerkt. Daarbij stelt de regering voorop dat de tekst van 
deze ontwerplandsverordening niet openbaar is zolang deze niet bij de Staten van de Nederlandse 
Antillen ter goedkeuring is aangeboden. Om die reden kan slechts op basis van een eerder concept 
informatie worden gegeven. Uit dat concept blijkt dat beide gedragingen strafbaar blijven. Bij de 
strafbaarstelling van euthanasie is onder meer van belang of de concrete medische handeling in strijd 
met de eisen die binnen de medische beroepsgroep gelden, is uitgevoerd. Daarnaast kan de arts in 
bepaalde gevallen een beroep op noodtoestand doen. Voorts blijkt dat de strafbaarstelling van abortus 
als omschreven in het huidige Antilliaanse Wetboek van Strafrecht ongewijzigd in de 
ontwerplandsverordening is overgenomen. Nog los van de inhoud van dit ontwerp ziet de regering 
geen aanleiding om met betrekking tot deze principiële en maatschappelijk gevoelige thema’s af te 
wijken van het algemene uitgangspunt om de Antilliaanse wetgeving voorlopig in stand te laten. Dit 
ligt anders – en daarmee wordt een reactie gegeven op de vraag van deze leden waarom deze 
onderwerpen wel worden meegenomen in de Aanpassingswet – bij het schrappen van de doodstraf of 
de introductie van een modern jeugdstrafrecht. De aanpassingen op deze terreinen zijn niet van 
levensbeschouwelijke aard en vloeien voort uit verdragsrechtelijke verplichtingen.  
De regering hecht eraan erop te wijzen dat de veranderingen ten gevolge van de staatkundige 
vernieuwingen voor de openbare lichamen ingrijpend zijn. Zij acht het daarom opportuun de eilanden 
de komende periode allereerst de gelegenheid te bieden om zich bestuurlijk en maatschappelijk te 
ordenen binnen de nieuwe staatkundige kaders. Het voeren van een principiële discussie over de door 
deze leden aangehaalde onderwerpen waarbij culturele en levensbeschouwelijke factoren een 
belangrijke rol spelen, vergt – zo leert ook de Nederlandse parlementaire geschiedenis – de nodige tijd. 
De regering wil deze discussie niet uit de weg gaan, maar wel op een gepast moment in gang zetten. 
Dit spoort zoals gezegd ook met het uitgangspunt dat de Nederlands-Antilliaanse regelgeving 
geleidelijk zal worden vervangen door Nederlandse regelgeving. Op grond van de Slotverklaring van 
de Miniconferentie van 10 en 11 oktober 2006 over de toekomstige staatkundige positie van Bonaire, 
Sint Eustatius en Saba zal vijf jaar na het moment waarop de drie eilanden een staatsrechtelijke positie 
 25

vraag van de leden van de CDA-fractie. Over de wijze waarop zal worden omgegaan met de 
vraagstukken abortus en euthanasie zijn wij reeds ingegaan in antwoord op vragen van leden van de 
PvdA-fractie. Uit dat antwoord – waarnaar de leden van de SP-fractie eveneens worden verwezen – 
kan worden opgemaakt dat aan deze onderwerpen in de aanloop van de evaluatie van de nieuwe 
staatkundige structuur de nodige aandacht zal worden geschonken. 
 
De leden van de VVD-fractie stellen eveneens vragen over de stand van zaken met betrekking tot het 
nieuwe Wetboek van Strafrecht voor de Nederlandse Antillen en Aruba. In het licht van het feit dat de 
Raad van Advies van de Nederlandse Antillen op 19 augustus 2009 advies heeft uitgebracht over de 
ontwerplandsverordening, houdende de invoering van een nieuw Wetboek van Strafrecht, kan worden 
vastgesteld dat inmiddels belangrijke fasen in het wetgevingsproces zijn doorlopen. De regering van 
de Nederlandse Antillen is nu aan zet om de ontwerplandsverordening zo spoedig mogelijk ter 
goedkeuring aan de Staten aan te bieden. Zoals in de memorie van toelichting is aangeven, 
onderschrijft de Nederlandse regering het grote belang van een volledige herziening van het Caribisch 
strafrecht. 
 
De aan het woord zijnde leden vragen voorts om een toelichting op de door de regering gemaakte 
keuze om de bestaande strafbaarstellingen die samenhangen met precaire maatschappelijke 
vraagstukken vooralsnog intact te laten. Voor die nadere toelichting verwijst de regering de leden van 
de VVD-fractie graag naar haar antwoord op gelijkluidende vragen van de leden van de fractie van de 
PvdA. Deze leden willen om die reden eveneens weten op welke termijn het Wetboek van Strafrecht 
BES in overeenstemming wordt gebracht met de Nederlandse wetgeving. Ook op die vraag is 
hierboven reeds een antwoord gegeven – wederom in reactie op een vraag van de leden van de PvdA-
fractie – zodat op deze plaats kortheidshalve wordt volstaan met een verwijzing naar dat antwoord.  
 
 
Artikel 8.65 (wijziging Wetboek van Strafvordering BES) 
 
De leden van de CDA-fractie vragen verduidelijking over de berechting van leden van de Staten-
Generaal, ministers en staatssecretarissen. Graag merkt de regering daarover het volgende op. 
In overeenstemming met de afspraken in de slotverklaring zal het Gemeenschappelijk Hof van Justitie 
(en het Gerecht in eerste aanleg) na de staatkundige hervormingen bevoegd zijn tot behandeling van 
alle strafzaken en burgerlijke zaken die kort gezegd spelen op Bonaire, Sint Eustatius of Saba. 
Nederlandse wetgeving kent evenwel aparte procedures voor de vervolging en berechting van leden 
van de Staten-Generaal, ministers en staatssecretarissen wegens ambtsmisdrijven in die betrekkingen 
gepleegd. Artikel 119 van de Grondwet bepaalt dat in dat geval uitsluitend de Hoge Raad bevoegd is. 
Een en ander is uitgewerkt in artikel 76 van de Wet op de rechterlijke organisatie en de artikelen 483 
e.v. van het Wetboek van Strafvordering. Na de staatkundige hervormingen moet voor 
ambtsmisdrijven gepleegd op Bonaire, Sint Eustatius en Saba de Grondwet in acht worden genomen. 
Dit betekent dat de bijzondere rechtsmachtregeling van artikel 119 van de Grondwet zal voorgaan op 
de algemene bevoegdheid van het Gemeenschappelijk Hof. Wanneer derhalve leden van de Staten-
Generaal, ministers of staatssecretarissen zich op Bonaire, Sint Eustatius of Saba in hun betrekking 
schuldig hebben gemaakt aan een ambtsmisdrijf zal uitsluitend de Hoge Raad bevoegd zijn van deze 
strafbare feiten kennis te nemen. Het voorgestelde artikel 476 van het Wetboek van Strafvordering 
BES verduidelijkt dat in dat geval de vervolging van deze personen niet mogelijk is op grond van dat 
wetboek. De vervolging kan dan in Nederland plaatsvinden met toepassing van titel I van het Eerste 
Boek van het Nederlandse Wetboek van Strafrecht (de uitoefening van extraterritoriale rechtsmacht) 
en de regels van de gewone strafvordering. 
 
 
 
9. MINISTER VAN LANDBOUW, NATUUR EN VOEDSELKWALITEIT 
 
Algemeen 
 
 27

De Inspectie van het Onderwijs heeft eerder vastgesteld dat de kwaliteit van het onderwijs op de BES-
eilanden uitermate zorgelijk is. Niet alleen zal het voldoen aan de nieuwe regelgeving na de 
transitiedatum een aanloopperiode vergen, ook zal het voldoen aan de kwaliteitsnormen van de 
inspectie de nodige tijd vragen. Om die reden is in 2009 reeds een verbeterprogramma gestart dat de 
BES-eilanden in staat stelt alvast in kwaliteitsverbetering te investeren.  
 
Voorts vragen de leden van de fractie hoe de onderwijsinspectie op de BES-eilanden gestalte zal 
krijgen. Het uitgangspunt is dat het toezicht wordt uitgeoefend door de Nederlandse Inspectie van het 
Onderwijs. De wijze waarop dit gebeurt, zal nader met de inspectie worden besproken. 
 
 
Artikel 10.9 (Leerplichtwet BES) 
 
De leden van de SP-fractie vragen onder meer naar de Leerplichtlandsverordening. Deze zal worden 
omgezet in de Leerplichtwet BES. Het ontwerp daarvan wordt - als onderdeel van de Tweede 
Aanpassingswet BES – één dezer dagen ter advisering aan de Raad van State voorgelegd. Volgens 
planning zal het wetsvoorstel begin januari 2010 bij de Tweede Kamer aanhangig worden gemaakt. 
Voorts vragen deze leden naar de bekostiging van de scholen voor primair en voortgezet onderwijs. 
Deze zal worden geregeld in de Wet primair onderwijs BES en de Wet voortgezet onderwijs BES. De 
ontwerpen daarvan zijn eveneens opgenomen in het voorstel voor een Tweede Aanpassingswet BES. 
Ook op de vragen van deze fractie inzake de staat van het onderwijs gaat de regering in de memorie 
van toelichting bij de Tweede Aanpassingswet BES.  
 
 
Artikel 10.11 (Monumentenwet BES) 
 
De leden van de SP-fractie hebben er begrip voor dat voor een adequate invulling van het Verdrag van 
Valletta in een later stadium met de eilandbesturen van Bonaire, Sint Eustatius en Saba nadere 
voorstellen worden gedaan. Wat gebeurt er in de tussentijd met de mogelijke bescherming van 
archeologische bodemschatten, zo vroegen deze leden.  
Bij het opstellen van de Monumentenwet BES is ervoor gekozen de bestaande Antilliaanse 
Landsverordening als maatgevend te zien, omdat deze een waarborg biedt voor de bescherming, het 
beheer en het onderhoud van de monumenten en het archeologisch erfgoed. Dit betekent dat de 
archeologische waarden vallen onder het beschermingsregime van de Monumentenwet BES. Hierin 
zijn de aanwijzing van archeologisch erfgoed als beschermd monument (artikel 3) en het 
vergunningvereiste voor opgravingen (artikel 7) geregeld. 
 
 
Artikel 10.12 (Wet educatie en beroepsonderwijs BES) 
Artikel 10.13 (Wet sociale vormingsplicht BES) 
Artikel 10.14 (Wet primair onderwijs BES) 
Artikel 10.16 (Wet voortgezet onderwijs BES) 
 
De leden van de SP-fractie vragen naar de betekenis van de zinsnede ‘uiteraard toegesneden op de 
situatie ter plaatse’ in bovengenoemde wetten. Met deze zinsnede wordt onder meer gedoeld op de 
aandacht voor de regionale context in de schoolvakken en de schaalgrootte, zoals bij de stichtings- en 
opheffingsnormen. Daarnaast slaat de zinsnede op het feit dat er geen aparte wet voor het speciaal 
onderwijs op de BES-eilanden wordt gemaakt; er zijn op de BES-eilanden nu eenmaal zo weinig 
leerlingen met een handicap of stoornis dat daarvoor geen aparte scholen in stand gehouden kunnen 
worden. De leerlingen die speciale zorg behoeven, kunnen voor onderwijsondersteunende activiteiten 
terecht bij het Expertisecentrum Onderwijszorg. Leerlingen met een lichte zorgvraag kunnen daarvoor 
binnen het reguliere onderwijs terecht.  
 
 
Artikel 10.17 (Wet studiefinanciering BES) 
 29

Bij de volksverzekeringen (de ouderdomsverzekering en de nabestaandenverzekering) bestaat de 
uitkering uit een bepaald vast bedrag.  
 
De minister van SZW is voornemens om dit najaar afspraken te maken met Bonaire, Sint Eustatius en 
Saba over de nadere invulling van de sociale verzekeringen waaronder een verhoging van de AOV-
leeftijd naar 65 jaar. Basis daarbij zijn de afspraken die in november 2008 in bestuurlijk overleg tussen 
Nederland en de BES-eilanden zijn vastgelegd. Toen is afgesproken dat er een in Nederland 
aanvaardbaar voorzieningenniveau komt, waarbij rekening wordt gehouden met de omstandigheden 
ter plaatse en het huidige niveau. Verwezen zij voorts naar de onderstaande reactie van de regering bij 
artikel 11.21 van het wetsvoorstel. 
 
In de nota naar aanleiding van het verslag bij het voorstel voor de Invoeringswet BES (Kamerstukken 
II, 2008/09, 31 957) gaat de regering in op de regeling onderstand. 
 
Voor een antwoord op de vraag van de leden van de VVD-fractie in hoeverre verschillen op de BES-
eilanden ten opzichte van het Europese deel van Nederland grondwettelijk acceptabel zijn, verwijst de 
regering naar de op handen zijnde wijziging van het Statuut en de daarbij behorende toelichting. 
Nederland en de drie eilanden zijn op 11 oktober 2006 overeengekomen dat de eilanden in bestuurlijk 
opzicht ingericht worden als openbare lichamen in de zin van artikel 134 van de Grondwet. Dit maakt 
het mogelijk om het bestuur over de eilanden op een effectieve en efficiënte manier te voeren, met 
inachtneming van hun bijzondere positie binnen het Nederlandse staatsbestel en het feit dat zij zich 
door hun ligging en tal van andere factoren onderscheiden van het Europese deel van Nederland.  
Het voornemen is in het Statuut te bepalen dat voor de BES-eilanden regels kunnen worden gesteld en 
andere specifieke maatregelen worden getroffen met het oog op de economische en sociale 
omstandigheden, de grote afstand tot het Europese deel van Nederland, hun insulaire karakter, kleine 
oppervlakte en bevolkingsomvang, geografische omstandigheden, het klimaat en andere factoren 
waardoor deze eilandgebieden zich wezenlijk onderscheiden van het Europese deel van Nederland. 
Het is een onderwerp van aanhoudende zorg van de regering om een binnen Nederland aanvaardbaar 
voorzieningenniveau op de eilanden te bereiken ook op het terrein van sociale zekerheid en daarbij 
genoemde factoren in aanmerking te nemen. In overeenstemming met artikel 1 van de Grondwet wordt 
rekening gehouden met de specifieke plaatselijke omstandigheden van de eilanden, hetgeen er toe kan 
leiden dat voor deze eilanden regels worden gesteld die passend zijn voor de specifieke 
omstandigheden en in meer of mindere mate afwijken van regelgeving die in het Europese deel van 
Nederland gelden. 
 
 
Artikel 11.21 (wijziging Wet algemene ouderdomsverzekering BES) 
 
Op de BES-eilanden geldt dat men bij het bereiken van de 60-jarige leeftijd recht krijgt op 
ouderdomspensioen. De leden van de CDA-fractie vragen of er plannen bestaan om deze leeftijd te 
verhogen. 
De Nederlandse Antillen heeft bij Landsbesluit van 29 januari 2004, nr. 41 een Commissie ingesteld 
om te rapporteren over de problematiek van de financiële positie van de pensioenfondsen. Deze 
Commissie heeft op 5 november 2008 het rapport versterking financiële positie pensioenfondsen 
uitgebracht waarin zij een aantal voorstellen doet waaronder het verhogen van de pensioengerechtigde 
leeftijd naar 65 jaar. Volgens de Commissie is deze maatregel nodig voor een goede financiële basis 
van de pensioenfondsen in de toekomst. De minister van SZW is voornemens om met Bonaire, Sint 
Eustatius en Saba afspraken te maken over verhoging van de AOV-leeftijd naar 65 jaar mede op basis 
van de voorstellen van deze Commissie.  
 
 
Artikel 11.26 (wijziging Wet minimumlonen BES) 
 
De leden van de SP-fractie vragen of het vaststellen van de hoogte van het minimumloon kan 
geschieden door onderhandeling tussen werkgevers en werknemers op Bonaire, Sint Eustatius en 
 31

 
De leden van de PvdA-fractie vragen voorts of de luchthavens op de BES-eilanden op het gebied van 
‘security’ wel al aan de eisen, zoals die voor de Nederlandse luchthavens gelden, voldoen. Ook vragen 
zij, indien dit niet het geval is, hoe zal worden bewerkstelligd dat zij wel daaraan voldoen. 
De luchthavens op de BES-eilanden moeten als gezegd op dit moment al voldoen aan de regelgeving 
van ICAO. In de nieuwe staatkundige structuur zal de verantwoordelijkheid voor de beveiliging 
(‘security’) van de burgerluchtvaart bij de Minister van Justitie komen te liggen en zal de  – strengere 
– Nederlandse regelgeving op dit terrein (afdeling 3A van Hoofdstuk IV van de Luchtvaartwet) van 
overeenkomstige toepassing zijn. De Koninklijke Marechaussee zal toezicht houden op het niveau van 
de beveiliging van de burgerluchtvaart. Thans wordt bezien in hoeverre het huidige beveiligingsniveau 
voldoet aan de gestelde eisen. Waar nodig zullen stappen worden ondernomen om de beveiliging op 
een hoger niveau te brengen. Voor de luchthavens op de BES-eilanden zal, in tegenstelling tot voor de 
luchthavens in het Europese deel van Nederland, de EU-regelgeving op het gebied van ‘security’ niet 
van toepassing zal zijn. Dat is een gevolg van het feit dat de BES-eilanden de LGO status bezitten. 
 
Op de vraag van de leden van de PvdA-fractie, of zij het goed begrijpen dat de BES-eilanden niet tot 
het Schengen-gebied gaan behoren, antwoorden wij dat het juist is dat de BES-eilanden geen 
onderdeel van het Schengen-gebied gaan uitmaken. In artikel 138 van de 
Schengenuitvoeringsovereenkomst is bepaald dat de bepalingen van deze overeenkomst voor wat 
betreft het Koninkrijk der Nederlanden slechts van toepassing zijn op het grondgebied van het Rijk in 
Europa. Bovendien gaat de overeenkomst van Schengen er vanuit dat de partijen bij deze 
overeenkomst deelnemen aan de interne markt als bedoeld in het EG verdrag. Dat is bij de BES-
eilanden niet het geval. 
 
Artikel 12.8, 12.9 en 12.10 (Waterstaatswet 1900 en Waterwet) 
 
De leden van de CDA-fractie geven aan dat expliciet wordt gesproken over waterschade. In de 
memorie van toelichting komt het begrip waterschade echter niet voor, en de regering begrijpt de 
vraag van de CDA-fractie aldus dat aandacht wordt gevraagd voor de bestrijding van watersnood. 
Orkanen kunnen al snel leiden tot een ramp. Daarom is in de voorgestelde wijziging van artikel 94, 
eerste lid, Onteigeningswet BES opgenomen dat in dat geval ogenblikkelijke inbezitneming kan 
geschieden op last van de hoogste burgerlijke of militaire overheid ter plaatse aanwezig, indien dat 
volstrekt noodzakelijk wordt geacht. Ingeval van een watersnood (al dan niet veroorzaakt door een 
orkaan) kan ook de betrokken vakminister een last daartoe geven voor zover het zijn eigen 
beleidsterrein betreft. Voor de Minister van Verkeer en Waterstaat betreft dit in elk geval zijn 
verantwoordelijkheid ten aanzien van water keren en beheren. De wijziging van artikel 94 voorziet in 
orkanen en er hoeft ten aanzien daarvan niets extra's geregeld te worden. De Waterstaatswet 1900 en 
de opvolger, de Waterwet, hebben enkel betrekking op de verantwoordelijkheid van de Minister van 
Verkeer en Waterstaat ten aanzien van water keren en beheren. De voorgestelde wijzigingen van deze 
wetten geven deze minister de bevoegdheid om maatregelen te treffen bij een dreigende of dringende 
watersnood, uiteraard enkel voor zover het het water keren en beheren betreft. Deze bevoegdheid 
strekt zich ook uit tot benodigde maatregelen bij een watersnood die veroorzaakt wordt door een 
orkaan. Er hoeft ook dienaangaande niets extra's geregeld te worden. De overige bevoegdheden van 
het eilandbestuur op het terrein van openbare orde en veiligheid worden in andere wetgeving geregeld 
zodat een voldoende instrumentarium aanwezig is om een adequaat optreden in geval van een ramp, 
en dus ook bij een orkaan, mogelijk te maken. Een voorstel voor dergelijke wetgeving zal spoedig bij 
u worden ingediend. 
 
13. MINISTER VAN VOLKSGEZONDHEID, WELZIJN EN SPORT 
 
Algemeen 
 
Er is voor gekozen rijksinspecties rechtstreeks bevoegd te maken voor het toezicht op de naleving van 
een groot aantal BES-wetten en de Nederlandse wet die de taken van een rijksinspectie regelt 
 33

Bijzondere Ziektekosten (AWBZ) op de BES-eilanden. Zo is het zorgaanbod ter plekke door de 
beperkte populatie op de eilanden niet vergelijkbaar met het Nederlandse zorgaanbod. Ook is de 
inkomenssituatie van de inwoners van de eilanden van dien aard dat invoering van Nederlandse 
ziektekostenpremies niet mogelijk is. 
Van een vraaggestuurd verzekeringsmodel waarbij de nadruk wordt gelegd op marktwerking en 
concurrentie tussen zorgaanbieders kan op de BES-eilanden geen sprake zijn. Ten slotte ontbreekt er 
op de BES-eilanden ook (nog) een goed functionerende markt waarop zorgverzekeraars met elkaar 
kunnen concurreren om de gunst van de verzekerde. 
Gelet op het voorgaand wordt voor de BES-eilanden voorzien in een nieuwe ziektekostenverzekering 
voor alle inwoners, die op de specifieke situatie van de eilanden is toegespitst: de Zorgverzekering 
BES. Deze verzekering zal bij inwerkingtreding alle bestaande regelingen vervangen en omvat zowel 
curatieve zorg als langdurige zorg.  
 
 
14. MINISTER VAN VOLKSHUISVESTING, RUIMTELIJKE 
ORDENING EN MILIEUBEHEER 
 
Algemeen 
 
De leden van de SP-fractie betreuren vooralsnog het voornemen om de ‘concept-Landsverordening 
grondslagen milieubeheer, die in 2002 is voorbereid door de Staten van de Nederlandse Antillen maar 
(op 15 december 2008) nog niet was vastgesteld, over te nemen en vast te laten stellen als nationale 
wet.’ Deze leden willen weten wanneer zij dit wetsvoorstel kunnen verwachten. 
Zoals reeds op vragen van de leden van de VVD-fractie is geantwoord, is het Ministerie van VROM 
thans drukdoende met het opstellen van de Wet volkshuisvesting, ruimtelijke ordening en 
milieubeheer BES. Hierbij is op onderwerpen ook aansluiting gezocht bij het ontwerp-
Landsverordening milieubeheer. Het wetsvoorstel zal naar verwachting eind 2009 ter advisering aan 
de Raad van State kunnen worden aangeboden, opdat het wetsvoorstel vervolgens in april/mei 2010 
naar uw Kamer kan worden verzonden. 
 
Verder wensen deze leden een toelichting op het voornemen om met betrekking tot de twee grote 
olieterminals op de BES-eilanden de minister van Volkshuisvesting, Ruimtelijke Ordening en 
Milieubeheer (VROM) aan te wijzen als bevoegd gezag. Komt op grond hiervan de 
verantwoordelijkheid voor de bodemvervuiling en het milieu te liggen bij minister van VROM, zo 
vragen deze leden.  
Met betrekking tot het bevoegd gezag betreffende de twee grote olieterminals (Bopec op Bonaire en 
Nustar op St. Eustatius) is met de betrokken eilandbesturen het volgende afgesproken.  
In Nederland zijn inrichtingen van dergelijke omvang ondergebracht bij Gedeputeerde Staten en niet 
bij gemeenten (onder 5.3 van bijlage 1 van het Inrichtingen en Vergunningenbesluit milieubeheer). 
Vanwege het ontbreken van een provinciale bestuurslaag op de BES-eilanden is ervoor gekozen het 
Rijk bevoegd gezag te maken. Alle milieuaspecten op het bedrijfsterrein van de olieterminals, zoals 
lucht- of bodemverontreiniging, vallen daarmee onder verantwoordelijkheid van de Minister van 
VROM. 
Ten aanzien van de verantwoordelijkheden betreffende de bodemvervuiling en de milieuaspecten 
buiten dat terrein kan worden opgemerkt dat afhankelijk van het onderwerp/de taken de 
verantwoordelijkheid bij de Rijksoverheid dan wel het lokale bestuur ligt. Er wordt naar gestreefd om 
daarbij zoveel mogelijk de verantwoordelijkheidsverdeling die thans binnen Nederland plaatsvindt, te 
hanteren. 
 
Deze leden willen voorts graag weten hoe het staat met de inventarisatie van de asbestproblemen op 
Bonaire, Sint Eustatius en Saba. Hoe zit het met het plan van aanpak voor het saneren van bodem, 
wegen, paden en asbestcementdaken zo vroegen zij. 
Nog voor de transitiedatum wordt in opdracht van het Ministerie van VROM een asbestinventarisatie 
uitgevoerd. Er is inmiddels een extern adviesbureau geselecteerd om deze inventarisatie uit te voeren. 
Naar verwachting zal deze inventarisatie in het eerste kwartaal van 2010 gereed zijn. Op basis van 
 35

