Regeling van de inrichting, de organisatie, het gezag en het beheer van de
politie van Curaçao, van Sint Maarten en van Bonaire, Sint Eustatius en Saba
en de onderlinge samenwerking tussen de politie van Curaçao, van Sint
Maarten en van Bonaire, Sint Eustatius en Saba (Rijkswet politie van
Curaçao, van Sint Maarten en van Bonaire, Sint Eustatius en Saba).
MEMORIE VAN TOELICHTING
ALGEMEEN
1. Inleiding
Dit voorstel van rijkswet heeft betrekking op de inrichting, organisatie en het
beheer van de politie van Curaçao, Sint Maarten en van Bonaire, Sint Eustatius
en Saba en de onderlinge samenwerking tussen de politie van genoemde
landen en van de drie openbare lichamen. Het voorstel is een onderlinge
regeling in de vorm van een consensusrijkswet in de zin van artikel 38, tweede
lid, van het Statuut voor het Koninkrijk der Nederlanden. Het voorstel strekt tot
uitvoering van de afspraken over politie in de Slotverklaring van het bestuurlijk
overleg over de toekomstige staatkundige positie van Curaçao en Sint Maarten
van 2 november 2006.
De beoogde toekomstige staatkundige positie van de eilandgebieden Curaçao
en Sint Maarten is dat zij landen worden binnen het Koninkrijk der Nederlanden.
De eilanden Bonaire, Sint Eustatius en Saba worden openbare lichamen binnen
het Nederlandse staatsbestel. Het Land Nederlandse Antillen zal ophouden te
bestaan.
De inrichting, de organisatie, het gezag en het beheer van de politie behoren tot
de autonome bevoegdheden en taken van de toekomstige landen en van
Nederland, het is geen Koninkrijksaangelegenheid. De juridische grondslag van
dit voorstel van rijkswet is dan ook artikel 38, tweede lid, van het Statuut voor
het Koninkrijk der Nederlanden dat de landen de mogelijkheid biedt een
onderlinge regeling te treffen ter zake van autonome taken en bevoegdheden
en deze op basis van onderlinge overeenstemming op te nemen in een rijkswet.
Een goed functionerende politie is van groot belang voor de rechtsstaat die
Nederland, Curaçao en Sint Maarten elk zijn. Het is de verantwoordelijkheid van
de nieuwe landen en van Nederland ten behoeve van Bonaire, Sint Eustatius
en Saba, te zorgen voor een goede politie in hun land waarover verantwoording
wordt afgelegd in de eigen vertegenwoordigende organen.
De verbondenheid van de landen binnen het Koninkrijk brengt daarnaast ook
met zich dat zij zoals verwoord in artikel 36 van het Statuut elkaar hulp en
bijstand verlenen. Samenwerking en onderlinge ondersteuning zijn wenselijk,
zeker bij de strafrechtelijke handhaving van de rechtsorde. Hierop is in het
algemeen deel van de memorie van toelichting bij het voorstel van de
consensusrijkswet openbaar ministeries van Curaçao, van Sint Maarten en van
Bonaire, Sint Eustatius en Saba (consensusrijkswet OM) al ingegaan en
waarnaar kortheidshalve wordt verwezen. Ook kan het wenselijk zijn samen te
1

Het vervolg van deze memorie is als volgt opgebouwd. In paragraaf 2 wordt
ingegaan op de voorbereiding van dit voorstel. Paragraaf 3 beschrijft de
inrichting van de politie in de landen. De daaropvolgende paragraaf geeft inzicht
in de verschillende in het voorstel geregelde vormen van samenwerking.
Paragraaf 5 beschrijft de gemeenschappelijke voorziening politie. In paragraaf 6
wordt aandacht besteed aan kwaliteitszorg en klachtbehandeling, vervolgens
wordt in paragraaf 7 ingegaan op de relatie van dit voorstel tot het
verbetertraject politie. Deze memorie wordt afgesloten met een artikelsgewijs
deel.
2. Voorbereiding van dit wetsvoorstel
Dit voorstel bevat als gezegd een uitwerking van de afspraken over de politie in
eerdergenoemde Slotverklaring (onderdeel C van de verklaring). De
eilandsraden van Sint Maarten en Curaçao hebben op 15 november 2006
respectievelijk op 6 juli 2007 ingestemd met de Slotverklaring.
Het onderhavige voorstel van rijkswet is grotendeels voorbereid in de
Projectgroep rechtspleging, rechtshandhaving en constitutionele zaken (PRRC).
De PRRC is bij het overgangsakkoord van 12 februari 2007 in het leven
geroepen en belast met de voorbereiding van de uitvoering van de afspraken in
de Slotverklaring over rechtshandhaving en rechtspleging. Deze ambtelijke
projectgroep bestaat uit afgevaardigden van de Nederlandse Antillen, Sint
Maarten, Curaçao en Nederland. Afstemming op politiek niveau vond plaats in
de politieke stuurgroep staatkundige hervorming.
3. De hoofdlijnen van de politieorganisatie in Curaçao, Sint Maarten en op
Bonaire, Sint Eustatius en Saba
Volwaardige politiekorpsen
In dit voorstel is conform afspraak in de Slotverklaring geregeld dat de beide
nieuwe landen elk een politiekorps hebben. Bonaire, Sint Eustatius en Saba
krijgen samen één korps. Het politiekorps is belast met de politietaak: de
daadwerkelijke handhaving van de rechtsorde en het verlenen van hulp aan
hen die deze behoeven. Alle politietaken kunnen dus door de korpsen worden
verricht. De landen moeten er voor zorgen te beschikken over een volwaardig
korps dat is toegerust op het vervullen van de politietaak (artikel 7, eerste lid).
Dit impliceert niet dat anderen dan agenten van de korpsen niet met politietaken
kunnen worden belast. In de eerste plaats kan worden gewezen op de
Kustwacht die in Curaçao, Sint Maarten en op Bonaire, Sint Eustatius en Saba
politietaken verricht in de wateren van de landen en het daarboven gelegen
luchtruim. Het voorstel biedt de mogelijkheid op Bonaire, Sint Eustatius en Saba
politietaken aan de koninklijke marechaussee op te dragen, zoals ook is
gebeurd in het Europese deel van Nederland. Tevens blijft de mogelijkheid
bestaan buitengewone agenten van politie aan te stellen voor de uitoefening
van de politietaak. Dit kunnen ook ambtenaren van een milieudienst zijn die dus
niet werkzaam zijn in een korps.
Inrichting van de korpsen
3

Beheer
Het voorstel bevat enkele basisbepalingen voor het beheer van de korpsen
In de eerste plaats wordt de korpsbeheerder aangewezen. Dit is voor Curaçao
en Sint Maarten de Minister van Justitie en voor Bonaire, Sint Eustatius en
Saba de Minister van Binnenlandse Zaken en Koninkrijksrelaties. Voor wat
betreft Bonaire, Sint Eustatius en Saba wordt momenteel overwogen of en hoe
het korpsbeheerderschap gemandateerd zou moeten worden. Het dagelijks
beheer zal feitelijk in handen zijn van de korpschefs. Verder vloeit uit artikel 48
voort dat planmatig wordt gewerkt. Het jaarplan van de korpsen hangt direct
samen met het jaarplan van het openbaar ministerie en het op grond van de
consensusrijkswet OM voorgeschreven beleidsplan voor de bestrijding van
grensoverschrijdende criminaliteit. Over het jaarplan moet overeenstemming
worden bereikt met de procureur-generaal. Bij blijvend verschil van opvatting
tussen korpschef en procureur-generaal beslist de verantwoordelijke minister bij
vaststelling van het jaarplan.
De landen kunnen desgewenst zelf nadere beheerregels stellen op grond van
artikel 51.
4. Samenwerking tussen de politie van Curaçao, Sint Maarten en van
Bonaire, Sint Eustatius en Saba
Uitgangspunt in dit voorstel is zoals gezegd de lokale inbedding van de politie
waarbij de korpsen van de landen de politietaken verrichten. In paragraaf 1 van
deze toelichting is ingegaan op het belang van politiesamenwerking. Daaraan
kan worden toegevoegd dat er ook een schaalvoordeel kan zijn bij
samenwerking. Elk van de nieuwe landen in het Caribische deel van het
Koninkrijk heeft een relatief kleine omvang die het relatief duur maakt in alle
politiefuncties geheel zelfstandig te voorzien. Bovendien is specifieke
deskundigheid relatief schaars. Samenwerking kan daarom ook vanuit het
oogpunt van efficiency zijn ingegeven.
Dit voorstel voorziet in de hoofdstukken 5 en 6 in diverse vormen van
samenwerking. Deze paragraaf gaat voornamelijk in op de vormen van
samenwerking geregeld in hoofdstuk 5, paragraaf 3, en hoofdstuk 6 van het
voorstel.
Onderling overleg
In de eerste plaats regelt het voorstel het onderling overleg op het niveau van
de politieorganisaties van de landen en tussen de verantwoordelijke ministers
van de landen.
Geregeld is dat de korpschefs regelmatig met elkaar overleg voeren. Ten
minste vier keer per jaar doen ze dat samen met de directeur van de
gemeenschappelijke voorziening politie (artikel 36). Tijdens het overleg van de
korpschefs kunnen alle zaken aan de orde komen die de korpsen aangaat. In
overleg met de directeur van de gemeenschappelijke voorziening politie kunnen
onderlinge ervaringen worden uitgewisseld en kunnen afspraken over
samenwerking worden voorbereid. Ook kan bijvoorbeeld worden gesproken
over de inzet en kwaliteit van de mensen die beschikbaar worden gesteld door
middel van de gemeenschappelijke voorziening politie.
5

van bestuur. Mocht advisering door de Raad van State of de Raden van Advies
over de voorgenomen landsregeling op grond van artikel 14 aanleiding tot
aanpassing geven dan dient dit in onderling overleg te gebeuren.
In de tweede plaats draagt artikel 39 van het voorstel de landen op een
onderlinge regeling te treffen met het oog op de uitwisselbaarheid van
politiegegevens. Om uitwisseling in praktijk mogelijk te maken is het belangrijk
afspraken te maken over de wijze van verwerking van gegevens. De landen
treffen ook hier zelf een regeling met het oog op de uitwisseling van gegevens,
waarbij de onderlinge regeling in acht wordt genomen, In het artikelsgewijze
deel van de toelichting wordt uitvoerig ingegaan op de uitwisseling van
politiegegevens.
Ten slotte bevat hoofdstuk 6 een aantal opdrachten tot het stellen van
onderlinge regels. Het gaat om regels inzake kwaliteitscriteria en opleidings- en
trainingsvereisten (artikel 41), de uitrusting van de politie (artikel 42) en de
hoofdrangen van politie (46). Deze opdrachten tot het treffen van onderlinge
regelingen hebben tot doel de samenwerking tussen de korpsen te
vereenvoudigen en in gezamenlijk overleg te komen tot
minimumkwaliteitsstandaarden.
Onderlinge bijstand
Een andere vorm van directe samenwerking is de regeling van de onderlinge
bijstand. Curaçao, Sint Maarten en Nederland zijn overeengekomen dat de
korpsen elkaar in beginsel op verzoek bijstand verlenen. Een aantal regels
daarover zijn opgenomen in artikel 38. Indien een korps bijstand behoeft voor
een van zijn taken dan kan een bijstandsverzoek worden gedaan aan (een van)
de andere landen. Uitgangspunt van de landen is dat een verzoek om bijstand
wordt ingewilligd. Slechts als dat in redelijkheid niet mogelijk is wordt het
verzoek na overleg met degene die om bijstand verzocht afgewezen. Het vierde
lid van artikel 38 bevat de criteria voor afwijzing:
- het niet aanwezig zijn van voldoende capaciteit in het korps waarvan de
bijstand wordt gevraagd;
- de onmogelijkheid binnen de gevraagde termijn de bijstand te leveren of
- om andere redenen in redelijkheid niet aan het verzoek kan worden voldaan.
De verantwoordelijke minister van het land waaraan bijstand wordt gevraagd
beslist op het verzoek. Meer precies wordt op de regeling ingegaan in de
artikelsgewijze toelichting bij artikel 38.
Onderwijs
Voorgeschreven is dat de landen voorzien in gezamenlijk politieonderwijs
(artikel 40). Het voorstel laat open op welke manier dit moet worden
gerealiseerd. Dit zou een politieschool kunnen zijn, maar evengoed een
inkoopmodel, waarbij gezamenlijk opleidingen worden ingekocht. Artikel 40 sluit
niet uit dat ook met andere landen wordt samengewerkt.
5. De gemeenschappelijke voorziening politie
7

waarmee dit personeelslid samenwerkt. De inzet van personeel vindt planmatig
plaats op grond van de door de procureur-generaal vastgestelde prioriteiten. De
inzet van personeel zal sterk afhankelijk zijn van factoren als de aard, soort en
omvang van de onderzoeken. Het gebruik van de begrippen evenredigheid en
gelijkwaardigheid brengt niet met zich mee dat steeds dezelfde ambtenaren in
een korps ingezet zullen worden. De inzet varieert immers naar behoefte zoals
geformuleerd in het jaarplan van de gemeenschappelijke voorziening politie.
Ook omwille van de kennisoverdracht en de borging van de kwaliteit zullen de
korpsen steeds afwisselende personeelsleden moeten aanwijzen voor de
zogenoemde twinning.
De werkzaamheden in de korpsen door ambtenaren die door de
gemeenschappelijke voorziening politie beschikbaar worden gesteld worden
verricht onder lokaal gezag dat bij onderzoeken als hierboven genoemd in
handen is van de procureur-generaal. Dit bevoegd gezag beslist welke
onderzoeken worden gedaan. De functionele aansturing is de
verantwoordelijkheid van de korpschef. Hij dient ervoor zorg te dragen dat het
gevraagde onderzoek daadwerkelijk kan worden gedaan, door daarvoor
voldoende mensen vrij te maken en de omstandigheden te creëren waardoor
deze mensen goed in staat zijn het werk te verrichten. In praktijk zal de
dagelijkse aansturing aan een teamchef worden overgelaten.
Bij de inzet van personeel is ook de directeur van de gemeenschappelijke
voorziening politie betrokken. Hij ziet er immers op toe of de inzet geschiedt
overeenkomstig de daarover in het jaarplan gemaakte afspraken. Zo nodig
treden de korpschef en de directeur hierover in overleg. Artikel 24 voorziet in
een procedure om eventuele geschillen over de inzet op te lossen.
De in artikel 8, derde lid, voorgeschreven samenwerking leidt tot uitwisseling
van kennis en ervaring tussen (vaste) medewerkers van de korpsen en de door
de gemeenschappelijke voorziening politie in de korpsen ingezette
medewerkers en tot versterking van elkaars kwaliteiten. Gedacht wordt aan
twinningrelaties zoals hiervoor al aangegeven.
De werkzaamheden die ambtenaren die door de gemeenschappelijke
voorziening politie beschikbaar zijn gesteld verrichten in de korpsen hoeven niet
beperkt te zijn tot eerdergenoemde onderzoeken. Artikel 20, derde lid, biedt de
mogelijkheid in onderling overleg personeel via de gemeenschappelijke
voorziening politie in te zetten voor andere taken. In dat geval zijn deze
ambtenaren werkzaam in het onderdeel van het korps dat belast is met de
taken waarvoor betrokkenen worden ingezet, bijvoorbeeld een onderdeel dat
belast is met de bestrijding jeugd- en zedenmisdrijven. Een en ander zal tot
uitdrukking moeten komen in het jaarplan.
De verantwoordelijkheid van de directeur van de gemeenschappelijke
voorziening politie voor personeel dat is beschikbaar gesteld aan de korpsen
Hiervoor is de verantwoordelijkheid van de directeur van de
gemeenschappelijke voorziening politie voor de doelgerichte inzet van
personeel en middelen dat via de gemeenschappelijke voorziening politie
beschikbaar komt al aan de orde geweest. De directeur van de
9

de korpsen van de werkzaamheden waarmee thans het
recherchesamenwerkingsteam is belast op grond van eerdergenoemd protocol
van 30 november 2001.
Beheer en bekostiging
Aangestipt is al dat de voorziening werkt op basis van een jaarplan, waarover
de politieministers van de landen overeenstemming moeten bereiken. Dit plan
wordt voorbereid door de directeur van de gemeenschappelijke voorziening
politie. Vanwege de directe samenhang met de jaarplannen van de korpsen en
van de openbare ministeries van de landen en met het beleidsplan
grensoverschrijdende criminaliteit is voorgeschreven dat deze plannen, samen
met de criminaliteitsbeeldanalyses van de landen, de basis vormen voor het
jaarplan van de gemeenschappelijke voorziening politie. Tevens is met het oog
op die samenhang overleg voorgeschreven met de korpschefs, de
hoofdofficieren van justitie en de procureur-generaal. Laatstgenoemde –
immers drager van het bevoegd gezag over de justitiële politietaak – moet
instemmen met het jaarplan van de gemeenschappelijke voorziening politie. Bij
blijvend verschil van opvatting tussen de directeur van de gemeenschappelijke
voorziening politie en de procureur-generaal beslissen de ministers. De vier
gezamenlijk verantwoordelijke ministers moeten uiteindelijk overeenstemming
bereiken over het jaarplan en de begroting van de gemeenschappelijke
voorziening politie. De begroting wordt vastgesteld door de rijksministerraad,
het jaarplan door de ministers. De landen dragen gezamenlijk ieder ten laste
van de eigen begroting de kosten overeenkomstig de besluitvorming in de
rijksministerraad hierover. Dit impliceert dat in de begroting de kostenverdeling
is opgenomen. Uitgangspunt is dat ieder land de eigen kosten draagt.
De planmatige vorm van werken kan in bijzondere gevallen worden doorbroken
door de procureur-generaal, die op grond van artikel 25 zo nodig in afwijking
van het jaarplan een beroep kan doen op de gemeenschappelijke voorziening
politie. Van een bijzonder geval kan bijvoorbeeld sprake zijn als een korps
dringend bijstand behoeft en geen van de andere korpsen in staat is die
bijstand op korte termijn te leveren of als er dringend behoefte is aan zeer
specialistische bijstand die alleen in voldoende mate aanwezig is in de
gemeenschappelijke voorziening politie. In dergelijke gevallen vindt een
onderzoek plaats binnen een korps. Het is ook mogelijk in bijzondere gevallen
een beroep te doen op de gemeenschappelijke voorziening politie ten behoeve
van de in artikel 9 geregelde (lands)recherche.
6. Kwaliteitszorg en klachtbehandeling
Hiervoor is de verantwoordelijkheid van elk van de landen voor inrichting en
instandhouding van een volwaardig politiekorps al aan de orde geweest. De
zorgplicht hiertoe is opgenomen in artikel 7, eerste lid, van het voorstel. Het
tweede lid draagt de landen op in enkele cruciale politiefuncties te voorzien. Het
is uiteraard aan de landen zelf te zorgen voor een goed functionerende politie,
waar nodig en wenselijk in samenwerking met de andere landen. Mede met het
oog op de samenwerking bevat het voorstel enkele bepalingen met het oog op
het kwalitatief aan de maat zijn van de politie op Bonaire, Sint Eustatius en
Saba, in Curaçao en in Sint Maarten.
11

In opdracht van het Plan Veiligheid Nederlandse Antillen heeft de Nederlandse
politie begin 2008 in een verkennende fase een knelpuntenanalyse opgesteld,
op grond van inhoudelijke informatie die de korpsen hebben aangereikt. Nadat
op 1 oktober 2008 politieke overeenstemming is bereikt over de
ontwikkelingsrichting van de korpsen en de organisatie van een
gemeenschappelijke politievoorziening, ontstond ook de ruimte voor de korpsen
om met ondersteuning van de Nederlandse politie bouwtekeningen te
ontwikkelen voor de nieuwe korpsen. Daarbij wordt per korps voor zowel de
opsporing, de handhaving van de openbare orde en de bedrijfsvoering bezien
hoe de werkprocessen dienen te worden ingericht en hoe door middel van
onderlinge samenwerking een grotere doelmatigheid en effectiviteit kan worden
gerealiseerd. Op basis van die bouwtekeningen en bijbehorende financiële
ramingen worden implementatieplannen opgesteld. Bij de versterking van de
politieorganisatie wordt nadrukkelijk rekening gehouden met het op niveau
blijven functioneren van de reeds bestaande en werkende
organisatieonderdelen en versterkingsprocessen. Ook wordt rekening
gehouden met de verbeterplannen van bijvoorbeeld het openbaar ministerie, de
dienst justitiële inrichtingen en andere partners in de keten van
rechtshandhaving.
De plannen van het PVNA zijn in zoverre aangepast dat het verbetertraject
onder regie van de Ministeriële Stuurgroep PVNA is gebracht en voor de jaren
2008 en 2009 nog sterkere prioriteit is toegekend aan de verbetering van de
politieorganisaties. Daartoe is ook het beschikbare budget nadrukkelijker
geoormerkt voor Curaçao, Sint Maarten en de toekomstige openbare lichamen
Bonaire, Saba en Sint Eustatius. Met een belangrijk deel van die middelen
wordt verder geïnvesteerd in de duurzame verbetering van de politieorganisatie
in het algemeen en de bedrijfsvoering in het bijzonder.
Het verbetertraject is er op gericht dat de nieuwe landen bij aanvang van de
staatkundige hervorming beschikken over een politiekorps dat in staat is de
politietaken te vervullen. Daartoe moeten de huidige korpsen qua organisatie en
functioneren sterk worden verbeterd. Het traject richt zich op alle facetten van
de politie: de handhaving van de openbare orde, de opsporing en de
bedrijfsvoering. Daarbij zal ook worden bezien of en zo ja hoe de korpsen
zelfstandig de relevante taken kunnen uitoefenen en in hoeverre het wenselijk
of noodzakelijk is om in onderlinge samenwerking taken uit te voeren.
II. ARTIKELSGEWIJZE TOELICHTING
Artikel 1
Dit artikel bevat een aantal begripsbepalingen.
Daar waar in het vervolg van het wetsvoorstel wordt gesproken van Onze
Ministers worden de Ministers van Justitie van Curaçao, Sint Maarten en
Nederland en de Minister van Binnenlandse Zaken en Koninkrijksrelaties
gezamenlijk bedoeld. Het begrip Onze Minister verwijst steeds naar de
“politieministers” van de drie landen afzonderlijk. In Curaçao en Sint Maarten is
dit alleen de Minister van Justitie, in Nederland zijn de Minister van
13

Elk van de landen heeft de mogelijkheid vrijwillige politie in te voeren. Dit kan
een instrument zijn om de bedrijfsvoering te flexibiliseren. Zo kan bij
piekbelasting – bijvoorbeeld carnaval - een beroep worden gedaan op vrijwillige
politieambtenaren, die altijd dienen te functioneren onder het bevoegd gezag
van de politie. De vrijwillige politieagenten zijn gewone politieambtenaren met
de daarbij behorende bevoegdheden. Elk van de landen kan nadere regels
stellen voor de vrijwillige politie, bijvoorbeeld over de taken van de vrijwillige
ambtenaren van politie. Het artikel staat er niet aan in de weg dat in de landen
weerkorpsen bestaan.
Artikelen 4 en 5
Artikel 4 regelt conform de afspraken daarover in de Slotverklaring dat zowel
Curaçao als Sint Maarten een eigen politiekorps hebben. Bonaire, Sint
Eustatius en Saba beschikken samen over één korps. In elk van de landen
behartigt het politiekorps de politietaak.
De taakomschrijving komt overeen met die in de Nederlands-Antilliaanse
Politieregeling 1999 en de Nederlandse Politiewet 1993. Dit betekent niet dat
uitsluitend ambtenaren van politie van de korpsen politietaken kunnen
uitvoeren. Zo kunnen op Bonaire, Sint Eustatius en Saba politietaken zijn
opgedragen aan de Koninklijke marechaussee en kunnen militairen van de
Koninklijke marechaussee en van andere onderdelen van de krijgsmacht
bijstand verlenen (artikel 11). In zowel Curaçao als Sint Maarten als op Bonaire,
Sint Eustatius en Saba kunnen de korpsen worden bijgestaan en versterkt door
buitengewone agenten van politie (artikel 10). Daarnaast is bijstand van andere
korpsen (artikel 38) en in bijzondere gevallen op vordering van de procureur-
generaal door de gemeenschappelijke voorziening politie mogelijk (artikel 25).
Verder kan nog worden gewezen op de Kustwacht die in de Rijkswet Kustwacht
aangewezen politietaken in de wateren van de landen en het daarboven
gelegen luchtruim verricht.
Artikel 6
Dit artikel regelt dat de dagelijkse leiding van de ambtenaren van politie van de
korpsen in handen is van een korpschef. De ambtenaren van zijn korps zijn aan
hem ondergeschikt. Het gehele korps is onderworpen aan het bevoegd gezag
van de politie. Dit is de procureur-generaal voor zover het gaat om de justitiële
taken van de politie (artikel 16). Het openbaar ministerie is uiteraard werkzaam
onder verantwoordelijkheid van de Minister van Justitie (zie hierover de
memorie van toelichting bij de consensusrijkswet OM en het algemeen deel van
deze toelichting). Voor zover het gaat om de taken ter handhaving van de
openbare orde is het bevoegd gezag in Curaçao en Sint Maarten in handen van
de Minister van Justitie en op Bonaire, Sint Eustatius en Saba van de
onderscheiden gezaghebbers (artikel 17).
Artikel 7
Het uitgangspunt van dit voorstel is dat ieder land een eigen volwaardig
politiekorps in stand houdt. Het eerste lid draagt de zorg hiervoor met zoveel
woorden op aan de landen. Daaruit vloeit voort dat elk van de landen regels
vaststelt over de inrichting en organisatie van het eigen politiekorps, zodanig
dat de randvoorwaarden zijn geschapen voor een korps dat in staat is de
politietaak van artikel 5 te verrichten.
15

Artikel 9
Het kan voorkomen dat integriteitsonderzoeken om iedere schijn van
partijdigheid te vermijden buiten de korpsen moeten worden verricht. Dit is met
name het geval indien het onderzoek betreft naar een ambtenaar van een
korps. Ook thans gebeurt dat door inschakeling van de Landsrecherche, in
Nederland door de rijksrecherche. Op grond van artikel 9, eerste lid, beschikt de
procureur-generaal hiervoor in elk van de landen over een recherche. Het hoofd
daarvan wordt bij landsbesluit benoemd op zijn voordracht. De bij de recherche
van een land werkzame ambtenaren van politie zijn op grond van artikel 12
bevoegd en inzetbaar in elk van de landen. Het is mogelijk dat in bijzondere
gevallen voor dergelijk onderzoek op grond van artikel 25 ook een beroep wordt
gedaan op de gemeenschappelijke voorziening politie. Dit kan bijvoorbeeld aan
de orde zijn als bijzondere specialistische deskundigheid nodig is. Overigens
kan de procureur-generaal voor integriteitonderzoeken ook medewerking
vragen aan de Nederlandse rijksrecherche op grond van artikel 36, eerste lid,
van de consensusrijkswet OM. Dat artikel bepaalt voorts dat de procureur-
generaal in het belang van een goede rechtsbedeling kan vorderen dat door
hem aangewezen ambtenaren van politie worden belast met onderzoek naar
integriteitschendingen en ambtsdelicten.
Artikel 10
De bevoegdheid buitengewone agenten van politie aan te stellen bij de korpsen
is overgenomen uit de Politieregeling 1999. Thans wordt aangenomen dat de
buitengewone agenten beschikken over de bevoegdheden van ambtenaren van
politie, waarbij de taak waarvoor zij zijn aangesteld beperkingen kan impliceren.
Dit is in het voorstel geregeld in het tweede lid. Tevens is bepaald dat de
ambtsinstructie voor ambtenaren van politie van toepassing is. Elk van de
landen zal nadere regels moeten stellen over de eisen van bekwaamheid,
geschiktheid en betrouwbaarheid.
Het derde lid bevat een uitzondering voor de Kustwacht. Leden van de
Kustwacht die zijn belast met de uitoefening van politietaken op het water en
het luchtruim daarboven, zijn aangesteld als buitengewoon agent van politie in
de landen, maar zij ontlenen hun bevoegdheden rechtstreeks aan de Rijkswet
Kustwacht voor de Nederlandse Antillen en Aruba. Op grond van genoemde
rijkswet is een ambtsinstructie vastgesteld.
Het vijfde lid biedt de landen een grondslag voor een regeling over de taken van
de buitengewone agenten van politie.
Artikel 11
Het eerste lid biedt de Nederlandse wetgever de mogelijkheid politietaken op
Bonaire, Sint Eustatius en Saba op te dragen aan de Koninklijke
marechaussee. De wet dient de taken aan te wijzen die aan de Koninklijke
marechaussee worden opgedragen. Gedacht wordt aan de taken die artikel 6
van de Politiewet 1993 opdraagt aan de Koninklijke marechaussee in het
Europese deel van Nederland. Bij wet kunnen ook nadere regels worden
gesteld over bijvoorbeeld het gezag waaronder de bijstand wordt verleend. Het
tweede en derde lid bieden de basis voor politiebijstand op Bonaire, Sint
Eustatius en Saba door de Koninklijke marechaussee en andere onderdelen
van de krijgsmacht. Bij wet zullen hiervoor nadere regels worden gesteld. Ook
17

Ambtenaren van politie zijn bevoegd woningen binnen te treden ter uitvoering
van de politietaak. Zij kunnen dat zo nodig doen zonder toestemming van de
bewoner. De Staatsregelingen van Curaçao en van Sint Maarten en de
Grondwet stellen daaraan eisen ter bescherming van de burger. Het tweede lid
bepaalt dat de in alle landen gelijkluidende bepalingen over het binnentreden
van woningen in de Wetboeken van Strafvordering van de landen van
toepassing zijn. Om misverstanden te voorkomen is bepaald dat evenals bij
strafvorderlijk optreden onder dringende omstandigheden van de vereisten van
voorafgaande machtiging, legitimatie en mededeling van het doel van
binnentreden kan worden afgezien. Door het tweede lid is voldaan aan de
vereisten van de Staatsregelingen en de Grondwet.
De in het vijfde lid gestelde beperking is eveneens rechtstreeks ontleend aan
het huidige Nederlands-Antilliaanse en Nederlandse recht. Voor een nadere
toelichting wordt verwezen naar de toelichting bij de Politieregeling 1999 en de
memorie van toelichting bij de Politiewet 1993. Aan de Politiewet 1993 is de
bevoegdheid van de officier van justitie ontleend om te bepalen dat verdachten
of veroordeelden om veiligheidsredenen aan het lichaam mogen worden
onderzocht (lid 4). Deze bevoegdheid tot veiligheidsfouillering kan niet op één
lijn worden gesteld met het onderzoek aan lichaam en kleding van artikel 78
van het Nederlands-Antilliaanse Wetboek van Strafvordering dat door Curaçao
en Sint Maarten en door Nederland voor Bonaire, Sint Eustatius en Saba zal
worden overgenomen. Het doel van het strafvorderlijk onderzoek is het
verzamelen van bewijsmateriaal. Bij het veiligheidsonderzoek gaat het primair
om een maatregel die geen uitstel duldt omdat de veiligheid van de
politieambtenaar of betrokkene zelf in het geding is.
Het zesde lid bevat een algemene bevoegdheid tot het vorderen van een in de
onderscheiden landen erkend identiteitsbewijs, voor zover dat redelijkerwijs
nodig is voor de uitoefening van de politietaak. Deze bevoegdheid sluit aan bij
Nederlands-Antilliaanse en Nederlandse regelgeving terzake.
Artikel 14
Op grond van deze bepaling dienen de landen in een onderlinge regeling een
ambtsinstructie vast te stellen voor de uitoefening van de politiebevoegdheden.
Deze instructie zal, evenals de huidige wapen- en geweldsinstructie voor de
Nederlands-Antilliaanse politie, de politieambtenaar voorschrijven op welke
wijze hij gebruik moet maken van zijn bevoegdheden. De rechtspositie van de
burger wordt door de wijze waarop de agent gebruik moet maken van zijn
bevoegdheden niet aangetast. In elk concreet geval zal de toelaatbaarheid van
het optreden van de politie aan de wettelijke criteria getoetst moeten worden.
De gezamenlijk tot stand te brengen ambtsinstructie vloeit voort uit de
samenwerkingsafspraken in de Slotverklaring. Elk van de landen stelt bij
landsbesluit, houdende algemene maatregelen, of bij algemene maatregel van
bestuur regels vast ter uitvoering van de artikelen 12 en 13, waarbij in ieder
geval de regeling, bedoeld in het eerste lid, wordt opgenomen.
Steeds wanneer dit wetsvoorstel een opdracht aan elk van de landen tot het
treffen van een landsbesluit, houdende algemene maatregelen of een
algemene maatregel van rijksbestuur geeft, dan betekent dit dat Curaçao en
Sint Maarten gebruik maken van het instrument van het landsbesluit, houdende
algemene maatregelen, en Nederland van het instrument van de algemene
maatregel van bestuur. Op grond van artikel 53 dienen de landen ervoor te
19

Het aantal ambtenaren dat via de gemeenschappelijke voorziening politie
beschikbaar wordt gesteld en de daarin vertegenwoordigde specialismen
vloeien voort uit het jaarplan van de gemeenschappelijke voorziening politie.
Hiermee is de wettelijke kerntaak van de voorziening gegeven.
Het derde lid biedt de mogelijkheid in onderling overleg tussen de landen
ambtenaren die door middel van de gemeenschappelijke voorziening politie
beschikbaar worden gesteld ook andere politietaken te laten verrichten in de
korpsen. In beginsel zal dit tot uitdrukking komen in het jaarplan van de
gemeenschappelijke voorziening politie waarover de verantwoordelijke
ministers overeenstemming moeten bereiken. Deze op grond van het derde lid
via de gemeenschappelijke voorziening politie ingezette ambtenaren zijn
werkzaam in het onderdeel van het korps dat gaat over de taak waarvoor ze
worden ingezet en niet in het onderdeel van het korps dat is belast met de
grensoverschrijdende, zware en georganiseerde criminaliteit van artikel 8,
derde lid. Het vierde lid bepaalt dit nadrukkelijk.
Artikel 21
Het eerste lid van dit artikel bepaalt dat de directeur van de
gemeenschappelijke voorziening politie aan het hoofd van de voorziening staat.
Het voorstel bevat diverse bepalingen die zijn taken uitwerken. Ook voor de
directeur geldt dat hij onderworpen is aan het bevoegd gezag over de politie.
Op de verhouding tussen korpschef en directeur van de gemeenschappelijke
voorziening politie ook in relatie tot de ambtenaren die door de
gemeenschappelijke voorziening politie beschikbaar zijn gesteld, is in het
algemeen deel reeds ingegaan.
Het dagelijks beheer van de gemeenschappelijke voorziening politie is in
handen van de directeur. Het tweede lid bevat de belangrijke
verantwoordelijkheid van de directeur om de doelgerichte inzet van personeel
en middelen te bewaken. Mocht hij hierover in conflict komen met een
korpschef en zij niet in staat zijn dit conflict te beslechten, dan geldt de
geschillenregeling van artikel 24.
Artikel 22
Dit artikel stelt buiten twijfel dat de politieambtenaar die door de
gemeenschappelijke voorziening politie beschikbaar wordt gesteld aan een
korps, zijn werkzaamheden verricht onder leiding van de korpschef. De
directeur van de gemeenschappelijke voorziening politie blijft verantwoordelijk
voor bepaalde aspecten van het personeelsbeleid, zoals opleidingen en
trainingen.
Artikel 23
Het is voor het toezicht op de uitvoering van het jaarplan van de
gemeenschappelijke voorziening politie belangrijk dat de korpschef regelmatig
rapporteert over de inzet van de ambtenaren waarover hij via de
gemeenschappelijke voorziening politie beschikt en de resultaten waaraan zij
een bijdrage hebben geleverd en dat de directeur van de gemeenschappelijke
voorziening politie hierover aan de ministers rapporteert. Artikel 23 regelt
daartoe informatieverplichtingen.
Artikel 24
21

Op klachten over gedragingen van deze ambtenaren van politie is de
klachtenregeling van het land van toepassing waar zij werkzaam zijn. Op grond
van artikel 43 treffen de landen zo’n regeling. Vanwege de verantwoordelijkheid
van de directeur van de gemeenschappelijke voorziening politie voor de
kwaliteit van het personeel dat via de gemeenschappelijke voorziening politie
werkzaam is in de korpsen, wordt hij bij de klachtafhandeling betrokken. Hij
wordt in de gelegenheid gesteld advies uit te brengen en ontvangt een afschrift
van de beslissing. Een klacht kan zowel bij de korpschef als bij de directeur van
de gemeenschappelijke voorziening politie worden ingediend, Zij stellen elkaar
op de hoogte van ingediende klachten. De landen regelen in hun
klachtenregeling wie bevoegd is op een klacht te beslissen.
Artikel 29
De benoeming van de directeur van de gemeenschappelijk voorziening politie is
een zaak van de drie betrokken landen. Vanwege de rol die ambtenaren die via
de gemeenschappelijke voorziening beschikbaar worden gesteld verrichten bij
de bestrijding van de zware, georganiseerde en grensoverschrijdende
criminaliteit is betrokkenheid van de procureur-generaal van groot belang. Ook
is voorgeschreven dat de korpschefs die nauw met de directeur zullen
samenwerken bij de benoeming worden betrokken.
De aard van de werkzaamheden van de directeur waarbij hij in aanraking zal
komen met zaken die de interne en externe veiligheid van de landen betreft
brengt met zich dat het wenselijk is de functie als vertrouwensfunctie aan te
wijzen. Het onderzoek wordt gedaan door de veiligheidsdienst van het land
waarvan betrokkene ingezetene is, volgens de regels die in dat land voor
veiligheidsonderzoeken gelden. De dienst van het ene land kan de
veiligheidsdiensten van de andere landen raadplegen. De ministers kunnen
beslissen een dienst van een van de andere landen aan te wijzen indien het
betreffende land geen regeling voor vertrouwensonderzoeken heeft.
Benoeming van een directeur vindt plaats na een open en transparante
procedure. De start daarvan is een openbaarmaking van de vacature zoals
voorgeschreven in het derde lid. De overige ambtenaren van politie die via de
gemeenschappelijke voorziening werkzaam zullen zijn, worden beschikbaar
gesteld door de landen overeenkomstig de daartoe in de rijksministerraad
gemaakte afspraken. De afspraken maken deel uit van de jaarstukken en zullen
niet alleen betrekking hebben op de hoeveelheid beschikbaar te stellen
personeel, maar ook op kwaliteit van betrokkenen.
Zowel op de directeur van de gemeenschappelijke voorziening politie als op de
ambtenaren van politie die door middel van de gemeenschappelijke voorziening
beschikbaar worden gesteld zijn de rechtspositieregels voor politieambtenaren
van één van de landen van toepassing. Voor de directeur blijkt uit het
aanstellingsbesluit welke regels dat zijn, voor de overige ambtenaren geldt dat
dit de regels zijn van het land dat ze beschikbaar stelt aan de
gemeenschappelijke voorziening politie. Indien betrokkene beschikbaar wordt
gesteld door Nederland, dan zijn dit in beginsel de rechtspositieregels voor
ambtenaren van politie van Bonaire, Sint Eustatius en Saba. De betrokken
ministers maken afspraken over eventuele detacherings- en uitzendtoelagen.
Uit artikel 29 volgt dat de gemeenschappelijke voorziening politie niet zelf
personeel in dienst heeft. Dat is ook niet mogelijk omdat de voorziening geen
rechtspersoonlijkheid heeft. De ambtenaren die door de gemeenschappelijke
23

lid bevat de verplichting met deze analyses rekening te houden. Het derde lid
bepaalt welke elementen het jaarplan in ieder geval moet bevatten. Aldus is
verzekerd dat het jaarplan inzicht geeft in de opsporingsprioriteiten van de
onderscheiden landen waarvoor door middel van de gemeenschappelijke
voorziening personeel wordt ingezet, de omvang en aard van de capaciteit die
daarvoor zal worden ingezet en de resultaten die daarmee worden beoogd.
Tevens biedt het jaarplan inzicht in de wijze waarop kwaliteit en
opleidingsniveau van de medewerkers die via de gemeenschappelijke
voorziening worden ingezet op peil worden gehouden door het voorgeschreven
opleidings- en trainingsplan. Ook de korpschefs en de procureur-generaal die
op grond van het eerste lid betrokken zijn bij het opstellen van het jaarplan
zullen de directeur kunnen aanspreken op de relatie met de jaarplannen van de
korpsen en genoemd beleidsplan.
Artikel 33
De begroting van de gemeenschappelijke voorziening politie wordt
overeenkomstig de afspraak in onderdeel C 9 van de Slotverklaring vastgesteld
in de rijksministerraad. Om de begroting te kunnen beoordelen wordt het
ontwerp-jaarplan aan de rijksministerraad meegezonden. Uit de begroting zal
de kostentoedeling aan de landen moeten blijken. Na vaststelling van de
begroting door de rijksministerraad stellen de verantwoordelijke ministers het
jaarplan van de gemeenschappelijke voorziening politie vast. De
verantwoordelijke ministers zullen in hun begroting het afgesproken bedrag
opnemen. Uiteindelijk oordelen de parlementen van de landen daarover,
Artikel 34
Het dagelijks beheer door de directeur van de gemeenschappelijke voorziening
politie impliceert ook dat hij in eerste instantie degene is die ervoor moet zorgen
dat het jaarplan en de begroting worden uitgevoerd. Voor zover het jaarplan ziet
op de strafrechtelijke handhaving van de rechtsorde doet hij dit onder directe
verantwoordelijkheid van de procureur-generaal. De uitvoering van de andere
onderdelen van het jaarplan en de begroting geschieden onder directe
verantwoordelijkheid van de politieministers van de landen.
Artikel 35
Over de uitvoering van de begroting en het jaarplan legt de directeur
verantwoording af aan de ministers door middel van een jaarverslag dat een
jaarrekening bevat. Dit moet voldoende basis bieden voor elk van de ministers
om verantwoording af te leggen aan hun parlement. Dit betekent dat de
presentatie zo moet zijn dat duidelijk is op welke wijze de bijdrage van de
onderscheiden landen is besteed.
Het tweede lid is opgenomen om een drievoudige accountantscontrole te
voorkomen. Het derde lid biedt elk van de ministers gelegenheid de
controlewerkzaamheden door een eigen accountant te laten onderzoeken. Het
toezicht van de Rekenkamers van elk van de landen strekt zich in beginsel uit
tot de gemeenschappelijke voorziening politie. Het is wenselijk dat zij hierover
onderling afspraken maken. Dit regelt het vierde lid.
Artikel 36
25

bijvoorbeeld doordat de betrokken dadergroeperingen op verschillende eilanden
actief zijn of doordat getuigen of slachtoffers op verschillende eilanden wonen.
Een belangrijk aspect in de samenwerking tussen de politiekorpsen wordt
gevormd door de uitwisseling van politiegegevens. De gegevens die door de
ambtenaren van een politiekorps van een land zijn verzameld met het oog op
de uitvoering van de politietaak kunnen ook van belang zijn voor ambtenaren
van een politiekorps van een ander land. Op grond van het eerste lid is de
korpsbeheerder gehouden om gegevens ter beschikking te stellen aan de
andere politiekorpsen indien deze voor die korpsen van belang kunnen zijn met
het oog op de uitoefening van de politietaak. In geval van gevoelige
opsporingsonderzoeken met een hoog afbreukrisico kan de behoefte bestaan
aan afscherming van de gegevens, ook binnen het eigen politiekorps (embargo-
onderzoeken). Het onderzoek kan ernstig worden geschaad indien de
gegevens binnen de politie te ruim worden verspreid. Ook kan het voorkomen
dat uitwisseling van politiegegevens tot gevaar of risico voor het leven van
personen kan leiden (informanten). In dergelijke gevallen kan een goede
uitvoering van de politietaak met zich brengen dat de gegevens binnen een
kleine kring van politieambtenaren worden verwerkt en dat de gegevens niet, of
slechts onder beperkende voorwaarden, ter beschikking worden gesteld aan
ambtenaren van de andere politiekorpsen. Uitgangspunt is echter dat
politiegegevens tussen de korpsen worden uitgewisseld. Slechts in bijzondere
gevallen kan daarvan worden afgeweken. Dit kan nader worden uitgewerkt in
de wetgeving van de landen, bijvoorbeeld in de regels op het gebied van de
bescherming van persoonsgegevens.
Het tweede lid biedt een waarborg voor de daadwerkelijke mogelijkheid
gegevens uit te wisselen door voor te schrijven dat een onderlinge regeling
wordt getroffen met het oog op de uitwisselbaarheid van gegevens. Dit vergt
immers dat registratie op vergelijkbare wijze plaatsvindt. De onderlinge regeling
zal ook voorschriften over gegevensbescherming bevatten die voor elk van de
landen relevant zijn in verband met gegevensuitwisseling. Men zal immers
alleen kunnen en willen uitwisselen indien een zeker niveau van bescherming
van gegevens is gegarandeerd. De met inachtneming van de onderlinge
regeling getroffen regels in de landen, maken deel uit van de voorschriften die
de landen bij de uitwisseling in acht nemen.
De ministers kunnen op grond van het derde lid bepaalde registraties
voorschrijven. Gedacht kan worden aan een opsporingsregister (OPS), een
herkenningsdienstregister (HKS) en een vingerafdrukkensysteem.
Het vierde en vijfde lid regelen dat de politie van Curaçao en Sint Maarten en
de politie van het Europese deel van Nederland gegevens uitwisselen. Dit is
mogelijk – ook zonder deze wettelijke grondslag – als Curaçao en Sint Maarten
beschikken over adequate regels ter bescherming van de persoonlijke
levenssfeer in verband met internationale verplichtingen waaraan Nederland is
gehouden. Artikel 58 voorziet in de mogelijkheid het vierde en vijfde lid later in
werking te laten treden dan de rest van de wet. De beide leden hoeven niet
tegelijkertijd in werking te treden. Overigens zal het tot die tijd mogelijk zijn
politiegegevens uit te wisselen tussen het Europese deel van Nederland en
Curaçao respectievelijk Sint Maarten op grond van een onderlinge regeling
waarin nadere voorwaarden worden gesteld aan de bescherming van
gegevens. Dit is geregeld in artikel 57.De onderlinge regeling op grond van
27

aanstellen van personeel kan per land verschillen. Aangenomen mag worden
dat dit in het algemeen de korpsbeheerder of mede de korpsbeheerder is. Het
eerste lid dat de landen verplicht aan te wijzen wie tot aanstelling van het
personeel bevoegd is, hangt samen met het tweede lid dat het tot aanstelling
bevoegde gezag verplicht een integriteitsbeleid te voeren. Het tweede lid bevat
enkele richtlijnen voor dat beleid zoals de verplichting tot scholing en vorming
op het gebied van integriteit en het vaststellen van een gedragscode. In zowel
Nederland als Curaçao en Sint Maarten is de integriteit van de politie een
bijzonder punt van aandacht als bouwsteen van een kwalitatief hoogwaardig
korps. Inherent aan het politiewerk waar ook ter wereld is dat schending van de
integriteit steeds op de loer ligt en zoveel mogelijk voorkomen moet worden.
Indien de landen de rechtspositie bij lagere regelgeving willen regelen dan
moeten zij daartoe zelf een grondslag opnemen in een landsverordening
(Curaçao en Sint Maarten) of een wet (Nederland).
Artikel 46
In de Slotverklaring is met het oog op de samenwerking tussen de politie van de
landen afgesproken dat er één rangenstelsel wordt gehanteerd (onderdeel C 17
Slotverklaring). Een gezamenlijk stelsel van hoofdrangen is van belang gelet op
de behoefte aan en noodzaak van een goede samenwerking tussen de
betrokken korpsen. In combinatie met de onderling overeengekomen
kwaliteitscriteria en trainings- en opleidingsvereisten op grond van artikel 41
bevordert een uniform en eenduidig rangenstelsel een soepele samenwerking
en uitwisseling tussen de korpsen. Ook bij het verlenen van onderlinge bijstand
is helderheid en eenduidigheid inzake rangen en de daaraan verbonden
kwaliteitscriteria en minimumaanstellingseisen een absolute voorwaarde. Het is
de landen toegestaan binnen de rangen te differentiëren. De behoefte daaraan
kan toenemen naarmate er meer specialismen binnen een korps ontstaan en
kwaliteitseisen daarop dienen te worden toegesneden. Dat laat onverlet dat
voor eenzelfde categorie functies – met het oog op een goede samenwerking
tussen de korpsen – er eveneens behoefte kan bestaan aan duidelijkheid en
eenduidigheid over de inhoud van de verschillende functies en de bijbehorende
werkzaamheden. Gewezen kan worden op het beleid dat reeds sinds 2007 is
gevoerd om tot een nieuw stelsel van functiebeschrijvingen en -waarderingen te
komen voor de politie in het Caribisch deel van het Koninkrijk.
Artikelen 47 en 48
Het eerste lid van artikel 47 bepaalt dat het beheer van de onderscheiden
politiekorpsen wordt uitgeoefend onder gezag van de Minister van Justitie van
Curaçao, de Minister van Justitie van Sint Maarten respectievelijk de Minister
van Binnenlandse Zaken en Koninkrijksrelaties. Zoals reeds is aangegeven in
het algemeen deel van de memorie van toelichting, wordt momenteel
overwogen of en hoe het korpsbeheerderschap van het korps van Bonaire, Sint
Eustatius en Saba gemandateerd zou moeten worden. De voorbereiding van de
jaarstukken is in handen van de korpschefs onder verantwoordelijkheid van de
korpsbeheerder en in overeenstemming met de procureur-generaal. Voor
Bonaire, Sint Eustatius en Saba is het voornemen de gezaghebbers te
betrekken bij het op grond van het vijfde lid voorgeschreven overleg.
Artikel 48 regelt dat de korpsen planmatig werken.
29

grond is bij algemene maatregel van rijksbestuur overeenkomstig artikel 51 van
het Statuut een voorziening te treffen. De aard van de te treffen voorziening
hangt af van de omstandigheden. Het spreekt voor zich dat over de toepassing
van de mogelijkheid een voorziening te treffen altijd eerst overleg met van de
betrokken landen zal plaatsvinden.
Artikel 53
Dit artikel draagt Curaçao, Sint Maarten en Nederland op ervoor te zorgen dat
enkele in het wetsvoorstel voorgeschreven maatregelen in werking treden op
het moment van de statuswijziging. Het gaat om de regels over aanstelling,
bevordering, schorsing en ontslag van buitengewone agenten van politie (artikel
10), de ambtsinstructie en de regels over vrijheidsbeneming (artikel 14), de
kwaliteitscriteria en opleidings- en trainingsvereisten (artikel 41), regels voor de
uitrusting (artikel 42) en de rangen van politie (artikel 46).
Artikel 60c van de Rijkswet wijziging Statuut in verband met de opheffing van de
Nederlandse Antillen biedt Sint Maarten en Curaçao de mogelijkheid ontwerp
onderlinge regelingen te treffen met elkaar en met de andere landen binnen het
Koninkrijk voorafgaand aan de staatkundige hervorming, die op het tijdstip van
inwerkingtreding van die rijkswet de status van onderlinge regeling krijgen.
Artikel 60b van die rijkswet biedt de mogelijkheid dat de bestuurscolleges van
Sint Maarten en Curaçao landsbesluiten, houdende algemene maatregelen,
vaststellen die op het moment van inwerkingtreding van de Rijkswet wijziging
Statuut in verband met de opheffing van de Nederlandse Antillen de status van
landsbesluit, houdende algemene maatregelen, van het Land Sint Maarten of
het Land Curaçao krijgen. Het komt dus aan op een tijdige voorbereiding van de
onderlinge regeling en de landsregelgeving waarbij de onderlinge regeling
wordt geïmplementeerd. Indien de maatregelen waarbij onderlinge regelingen
dienen te worden geïmplementeerd niet tijdig tot stand zijn gebracht dan zal het
Koninkrijk gebruik maken van de bevoegdheid bij algemene maatregel van
rijksbestuur regelingen te treffen. Dergelijke voorzieningen zijn van tijdelijke
aard en vervallen zodra het land alsnog zelf voorziet overeenkomstig de
bepalingen in dit voorstel.
Artikel 54
Dit artikel bepaalt welke Nederlandse minister bevoegd is de voordracht te doen
voor de algemene maatregelen van bestuur die op grond van verschillende
bepalingen in dit voorstel worden getroffen. De toedeling komt overeen met die
in de Politiewet 1993.
Artikel 55 
Dit artikel bevat een evaluatieverplichting voor de drie Ministers van Justitie en
de Minister van Binnenlandse Zaken gezamenlijk. De verplichting sluit aan bij
de afspraak in de Slotverklaring dat na vijf jaar de werking van de nieuwe
structuur wordt geëvalueerd. Het artikel komt overeen met de
evaluatieverplichting in de Rijkswet Gemeenschappelijk Hof van Justitie en de
consensusrijkswet OM. Dit betekent dat ruim voor het verstrijken van de termijn
van vijf jaar de Ministers van Justitie van de landen de voorbereiding van de
evaluatie moeten aanvangen.
31

