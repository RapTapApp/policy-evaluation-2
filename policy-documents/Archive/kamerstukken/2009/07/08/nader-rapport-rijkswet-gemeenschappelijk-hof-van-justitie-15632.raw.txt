Regeling van taken en bevoegdheden van het Gemeenschappelijk Hof van Justitie
van Aruba, Curaçao, Sint Maarten en van Bonaire, Sint Eustatius en Saba (Rijkswet
Gemeenschappelijk Hof van Justitie)
Memorie van toelichting
I Algemeen deel
1. Inleiding
Dit voorstel van rijkswet regelt de organisatie van de rechtspraak voor Aruba, Curaçao,
Sint Maarten en voor Bonaire, Sint Eustatius en Saba met ingang van het moment van
wijziging van de staatkundige verhoudingen binnen het Koninkrijk. Het bouwt voort op de
succesvolle samenwerking tussen de Nederlandse Antillen en Aruba in een
Gemeenschappelijk Hof van Justitie. Onder de nieuwe staatkundige verhoudingen waarbij
Curaçao en Sint Maarten een zelfstandig land binnen het Koninkrijk zullen vormen,
werken alle landen binnen het Koninkrijk (Nederland, Curaçao, Aruba en Sint Maarten)
samen door middel van één rechterlijke organisatie die sterke overeenkomsten vertoont
met de huidige rechterlijke organisatie van de Nederlandse Antillen en Aruba.
Uitgangspunt in dit voorstel is de huidige, goed functionerende, rechterlijke organisatie
van de Nederlandse Antillen en Aruba die zijn basis vindt in de Samenwerkingsregeling
1
Nederlandse Antillen en Aruba (SWR) en nader is uitgewerkt in de Eenvormige
2
. Dit voorstel van rijkswet beoogt
landsverordening op de rechterlijke organisatie (ELRO)
niet te komen tot een ingrijpende hervorming of herziening van de rechtelijke macht in het
Caribische deel van het Koninkrijk. Het voorstel leunt in sterke mate op de regeling in de
SWR en de ELRO. Het is dus welbewust niet de rechterlijke organisatie in het Nederland
die model heeft gestaan voor de inrichting. Tevens is goede nota genomen van het advies
van het Gemeenschappelijk Hof van Justitie van de Nederlandse Antillen en Aruba aan de
regeringen van de landen in het Koninkrijk van 28 februari 2005 “Onafhankelijk en
slagvaardig”. Mede aan dit advies zijn de twee institutionele veranderingen ontleend die
het voorstel bevat ten opzichte van de huidige situatie: de instelling van een bestuur van
het Hof en een zogenaamde Beheerraad.
Evenals in de Nederlandse Antillen en Aruba nu het geval is, is er in dit voorstel sprake
van één Gemeenschappelijk Hof van Justitie. In organisatorische zin ressorteren onder
dat Hof Gerechten in eerste aanleg. Ieder land heeft een Gerecht in eerste aanleg. Er zijn
dus vier Gerechten in eerste aanleg: één van Aruba, één van Curaçao, één van Sint
Maarten en één van Nederland ten behoeve van de rechtspraak op Bonaire, Saba en Sint
Eustatius. Het Hof en de Gerechten vormen één organisatie. De leden en
plaatsvervangend leden van het Hof zijn zoals ook nu het geval is tevens rechter in eerste
aanleg. In alle landen is het Hof aanwezig door middel van een Gerecht in eerste aanleg,
maar ook als beroepsinstantie. De Hoge Raad der Nederlanden blijft cassatierechter.
Het nieuw ingestelde bestuur van het Hof is vooral belast met het dagelijks beheer en de
bedrijfsvoering. De Beheerraad voert ten behoeve van het Hof het overleg met de
Ministers van Justitie van de vier landen over de begroting van de rechterlijke organisatie,
1
Staatsblad 1985, 542, Publicatieblad van de Nederlandse Antillen 1985, 88, Afkondigingsblad van Aruba 1985, 28.
2
Publicatieblad van de Nederlandse Antillen 1985, 170, Afkondigingsblad van Aruba 1985, 59.
1

het overleg in de PRRC deel te nemen. Ondanks diverse toezeggingen dat te doen en
medewerking te verlenen, heeft Aruba er voor gekozen slechts drie maal een vergadering
van de PRRC bij te wonen en heeft aldus niet volwaardig deelgenomen aan het ambtelijk
vooroverleg. Ook andere pogingen Aruba te betrekken bij het proces van de
totstandkoming van dit voorstel waren weinig succesvol. Zo nam Aruba ondanks daartoe
steeds uitgenodigd te zijn, ook niet deel aan de politieke stuurgroep staatkundige
veranderingen waarin op bestuurlijk niveau de staatkundige veranderingen worden
voorbereid. Hieronder wordt nog nader ingegaan op de betrokkenheid en positie van
Aruba.
De PRRC heeft in mei 2007 overleg gevoerd met afgevaardigden van het
Gemeenschappelijk Hof van Justitie over de uitgangspunten van de inrichting van de
rechterlijke organisatie in de nieuwe staatkundige verhoudingen. Bij de voorbereiding is
voorts rekening gehouden met een wetsvoorstel van het Hof inzake de rechterlijke
organisatie in de Caribische landen van het Koninkrijk en het al genoemde advies
“Onafhankelijk en slagvaardig” van het Hof van februari 2005.
Consultatieronde
Een ontwerp van dit voorstel van rijkswet is ter consultatie gezonden aan het
Gemeenschappelijk Hof van Justitie, de president van en de procureur-generaal bij de
Hoge Raad en aan de Raad voor de rechtspraak. Het Hof bracht bij brief van 22 januari
2008 advies uit. Het Hof geeft aan met instemming van het voorstel te hebben kennis
genomen. Het voorstel biedt aldus het Hof, ruimte zijn huidige werkwijze te handhaven en
ruimte om daar waar nodig in de toekomst door de praktijk vereiste aanpassingen aan te
brengen. Ook toont het Hof zich tevreden met de voorgestelde bestuurs-, beheers- en
financieringsstructuur. Het Hof heeft een aantal voorstellen tot aanpassing gedaan, die
voor een belangrijk deel zijn overgenomen. In het navolgende wordt bij verschillende
onderwerpen gerefereerd aan het advies van het Hof.
De president van en de procureur-generaal bij de Hoge Raad brachten bij brief van 18
januari 2008 advies uit. Zij zijn van opvatting dat met juistheid de huidige rechterlijke
organisatie van de Nederlandse Antillen en Aruba tot uitgangspunt is genomen. Zij
onderschrijven de handhaving van één Gemeenschappelijk Hof en de organisatorische
eenheid van het Hof en de Gerechten in eerste aanleg. Ook zij kunnen zich vinden in de
voorgestelde aanpassingen op het gebied van beheer en bekostiging. De opmerkingen
van de president van en procureur-generaal bij de Hoge Raad hebben vooral betrekking
op de regeling van schorsing en ontslag die de Hoge Raad in het bijzonder aangaat. De
opmerkingen hebben geleid tot verschillende aanpassingen van het voorstel.
Het advies van de Raad voor de rechtspraak d.d. 6 maart 2008 was zonder meer
instemmend.
Grondslag van het voorstel
Uitgangspunt in de Slotverklaring is de rechtspraak te regelen bij onderlinge regeling vast
te stellen bij rijkswet op grond van artikel 38, tweede lid. De officiële toelichting op artikel
44 stelt dat de landen in beginsel vrij zijn ten aanzien van de eigen staatsinrichting, dat
3
geldt ook voor de rechtspraak. Artikel 38 van het Statuut biedt de mogelijkheid dat de
3
Wel behoeft een eventuele wijziging van bepalingen in de Staatsregeling betreffende de rechtspraak de instemming van de
regering van het Koninkrijk (artikel 44 Statuut).
3

Het is in verband met de verwezenlijking van de fundamentele menselijke rechten en
vrijheden, de rechtszekerheid en de deugdelijkheid van bestuur noodzakelijk dat op het
moment dat nieuwe staatkundige verhoudingen in het Koninkrijk een feit zijn, de
rechtspraak in het Caribische deel van het Koninkrijk goed is geregeld. Dit betekent dat de
regeling van de rechtspraak tegelijk met de wijziging van het Statuut waarbij die nieuwe
verhoudingen zijn geregeld in werking moet treden. Verdere onderhandelingen met als
doel alsnog overeenstemming te bereiken met Aruba over regeling van de rechtspraak
zouden feitelijk het proces van staatkundige veranderingen blokkeren omdat die niet
mogelijk zijn zonder deugdelijke regeling van de rechtspraak. Nu hierover niet tijdig
overeenstemming kan worden bereikt tussen de landen is er voor het Koninkrijk
aanleiding in te grijpen, gelet op zijn statutaire taak om de verwezenlijking van
fundamentele menselijke rechten en vrijheden, de rechtszekerheid en de deugdelijk van
bestuur in het gehele Koninkrijk te waarborgen.
In het belang van de verwezenlijking van genoemde rechten en vrijheden, de
rechtszekerheid en de deugdelijkheid van bestuur in het Caribische deel van het
Koninkrijk en om het proces van staatkundige veranderingen binnen afzienbare termijn
mogelijk te maken heeft de koninkrijksregering ertoe besloten dat de grondslag van deze
rijkswet voor Aruba artikel 43, tweede lid, van het Statuut is. Toepassing van artikel 43,
tweede lid, is een bevoegdheid van het Koninkrijk. Aangelegenheden van het Koninkrijk
worden op grond van artikel 14, eerste lid, van het Statuut bij rijkswet of algemene
maatregel van rijksbestuur vastgesteld. De aard van de materie brengt met zich dat
regeling op het niveau van een wet de voorkeur verdient.
Bij de keuze voor artikel 43, tweede lid, van het Statuut als grondslag voor dit voorstel is
goede nota genomen van het advies van de Raad van State voor het Koninkrijk van 10
december 2004. Hierin wijst de Raad er op dat de rechtspraak weliswaar primair behoort
tot de eigen verantwoordelijkheid van de landen, maar dat het Koninkrijk dient te
waarborgen dat de rechtspleging aan haar doel kan beantwoorden. Rechtspleging is
immers, zo stelt de Raad terecht, handhaving van de rechtszekerheid en de fundamentele
rechten en vrijheden. Een wettelijke regeling op rijksniveau waarin waarborgen voor een
behoorlijke rechtspleging zijn opgenomen, kan daarvoor aldus de Raad een goede
oplossing bieden. De Raad vervolgt dat een basis daarvoor kan worden gevonden in
hetzij artikel 38 hetzij artikel 43, tweede lid. De Koninkrijksregering is van opvatting dat
een wettelijke regeling op basis van artikel 38 de voorkeur verdient omdat rechtspleging
een bevoegdheid van elk van de landen is. Om die reden is in de Slotverklaring gekozen
voor deze grondslag voor de samenwerking tussen Nederland, de Nederlandse Antillen
en de toekomstige landen Curaçao en Sint Maarten. In bijzondere gevallen echter zoals
thans in het geval van Aruba, kan gekozen worden voor de grondslag van artikel 43,
tweede lid. Het Statuut staat er niet aan in de weg beide bepalingen aan een voorstel ten
grondslag te leggen en daarbij onderscheid te maken tussen de landen. Het is wenselijk
dat in dit geval te doen gelet op de afspraken in de Slotverklaring en de wel bereikte
overeenstemming tussen de regeringen van Nederland en de Nederlandse Antillen en de
bestuurscolleges van Curaçao en Sint Maarten.
Voor de goede orde wordt opgemerkt dat de beslissing van de Koninkrijksregering over de
rechtsbasis van het voorstel voor Aruba en de daaraan ten grondslag liggende
overwegingen geen deel uitmaakt van de met Sint Maarten, Curaçao en de Nederlandse
Antillen bereikte overeenstemming over het voorstel.
5

anderzijds. Een keuze voor rechtspraak in eerste instantie en hoger beroep in het
Caribische deel van het Koninkrijk zelf, van goede kwaliteit en tegen beheersbare kosten,
heeft geleid tot de keuze de organisatorische eenheid van rechtspraak in eerste aanleg en
in hoger beroep te handhaven.
Deze keuze mag uiteraard niet ten koste gaan van de rechtsbescherming. Vanuit het
oogpunt van rechtsbescherming is het belangrijk dat in hoger beroep onbevooroordeeld
naar de zaak wordt gekeken. Daarom is evenals nu het geval is geregeld dat de rechter
die was betrokken bij de afdoening van de zaak in eerste aanleg niet kan optreden als
beroepsrechter in die zaak (artikel 17, vierde lid, vergelijk het huidige artikel 20, tweede
lid, ELRO). Het is belangrijk dat de leden en plaatsvervangend leden van het Hof die bij
dezelfde zaak maar in andere instantie betrokken (kunnen) zijn de discipline opbrengen
ook niet met elkaar over de zaak van gedachten wisselen zolang de rechterlijke
uitspraken nog niet onherroepelijk zijn. Bijzondere aandacht vraagt voorts de toedeling
van een zaak door het bestuur aan een of meer rechters, waarbij een rechter verdachte
is.
Rechters-plaatsvervanger in eerste aanleg
Gehandhaafd is de mogelijkheid van artikel 7, derde lid, ELRO om rechters-
plaatsvervanger in eerste aanleg te benoemen die ten behoeve van de Gerechten in
eerste aanleg werkzaam zijn (artikel 10, vierde lid). De rechters-plaatsvervanger zijn geen
lid van het Hof en treden dan ook niet op als hogerberoepsrechter. Het bestuur kan de
rechters-plaatsvervanger werkzaamheden opdragen (artikel 12, derde lid). In praktijk
verrichten zij werkzaamheden van een rechter-commissaris en doen zij beslagzaken en
ondertoezichtstellingen. Uitgangspunt is dat rechterswerk zoveel mogelijk door
(plaatsvervangend) leden van het Hof worden verricht. Het is echter niet altijd mogelijk dat
een lid van het Hof ter plaatse aanwezig is of snel ter plaatse kan komen, bijvoorbeeld als
gevolg van transportproblemen. Door benoeming van rechters-plaatsvervanger is toch te
allen tijde voor spoedeisende gevallen een rechterlijke autoriteit beschikbaar. Voor
rechters-plaatsvervanger gelden niet dezelfde benoemingseisen als voor leden van het
Hof. Hierop wordt in paragraaf 5 nader ingegaan.
De griffie
Het bestuur van het Hof en de Beheerraad zorgen voor de inrichting van een griffie ten
behoeve van het Hof en de Gerechten in eerste aanleg (artikel 22). Deze
gemeenschappelijke verantwoordelijkheid van bestuur en Beheerraad vloeit voort uit de
bevoegdheden van het bestuur voor het dagelijks beheer en de bedrijfsvoering enerzijds
en de bevoegdheid van de Beheerraad voor de aanstelling van ondersteunend personeel
anderzijds. De griffie is werkzaam ten behoeve van zowel de rechtspraak in hoger beroep
als de rechtspraak in eerste aanleg.
De organisatie van de griffie wijkt af van de huidige situatie. Thans is er formeel een griffie
voor het Hof en zijn er griffies voor elk van beide Gerechten in eerste aanleg. In de
nieuwe situatie is er formeel één griffie ten behoeve van het Hof en de Gerechten in
eerste aanleg gezamenlijk. In elk van de vier betrokken landen is echter een vestiging van
de griffie ter ondersteuning van de rechtspraak ter plaatse. Het bestuur wijst de
gerechtsambtenaren aan die werkzaamheden verrichten die bij landsverordening of wet
aan de griffier zijn opgedragen. Praktisch is de organisatie goed vergelijkbaar met de
huidige. Ieder Gerecht in eerste aanleg en het Hof worden ondersteund door een ter
plaatse aanwezig griffiekantoor.
7

Daarnaast mag worden verwacht dat rechters in het Europese deel van Nederland en het
Caribische deel van Nederland kennis zullen blijven nemen van elkaars uitspraken.
Behandeling in enkelvoudige en meervoudige kamer
Evenals nu het geval is, vindt behandeling bij Gerechten in eerste aanleg in enkelvoudige
kamer plaats. Bij landsverordening of wet kan behandeling in meervoudige kamer worden
voorgeschreven (artikel 12, thans artikel 8 ELRO). Het Hof behandelt zaken echter in
meervoudige kamer, tenzij bij wet of landsverordening anders is bepaald (artikel 18,
eerste lid, thans artikel 20, eerste lid, ELRO).
Aanstelling leken-leden
Hoofdregel is dat de rechtspraak plaatsvindt door tot de rechterlijke macht behorende
rechters, dat wil zeggen door voor het leven benoemde, juridisch geschoolde,
professionele rechters. Dit staat borg voor de kwaliteit van de rechtspraak. Bij
landsverordening of wet kan echter worden bepaald dat aan rechtspraak door een
meervoudige kamer anderen dan rechters deelnemen, de zogenaamde leken-leden of
bijzondere rechters. Zij zijn geen lid van de rechterlijke macht en er kunnen andere
benoemingseisen gelden. Deze mogelijkheid is thans geregeld in artikel 2 ELRO. In artikel
9 van de Landsverordening administratieve rechtspraak is gebruik gemaakt van deze
mogelijkheid door behandeling van bepaalde zaken in meervoudige kamer door het
Gerecht in eerste aanleg voor te schrijven onder benoeming van bijzondere rechters in die
kamer. Het is voorstelbaar dat in het Caribische deel van het Koninkrijk meer behoefte
bestaat aan deze mogelijkheid dan in het Europese deel van het Koninkrijk. In het
Caribische deel moet immers een rechterlijke organisatie van een relatief beperkte
omvang over een even breed arsenaal aan zaken oordelen als de veel grotere rechterlijke
organisatie in het Europese deel van het Koninkrijk. Van bijzondere expertise kan dan
gebruik worden gemaakt door de inschakeling van beschikbare en geschikte deskundigen
van buiten de rechterlijke macht. Steeds is een voor het leven benoemde, juridisch
geschoolde professionele rechter voorzitter.
Bijzondere rechtscolleges bestuursrechtspraak
Dit voorstel handhaaft de bestaande mogelijkheid om bijzondere rechtscolleges voor de
afdoening van bestuurszaken in te stellen. Steeds moet een lid van het Hof lid zijn van
een dergelijke colleges. Dit vereiste is een waarborg voor rechtseenheid, professionaliteit
en een rechterlijke attitude en is thans opgenomen in artikel 42 SWR. Als uitgangspunt is
in dit voorstel neergelegd dat de gewone rechter bevoegd is in bestuurszaken. Bij
landsverordening of wet kan behandeling van bestuursrechtelijke zaken aan een bijzonder
college worden opgedragen. Voorbeeld van een bijzonder college is de Raad van Beroep
voor belastingzaken.
Overwogen is in het wetsvoorstel te bepalen dat de berechting van alle
bestuursrechtelijke geschillen wordt neergelegd bij de gewone rechter, al dan niet met
ondersteuning van leken-leden. Het heeft beslist voordelen te volstaan met één
rechterlijke organisatie voor alle typen geschillen gezien de schaal waarbinnen wordt
geopereerd. Het aantal zaken is relatief gering. Indien deze worden gespreid over diverse
rechterlijke colleges dan is het lastiger kwaliteit op te bouwen. Anderzijds is het Hof altijd
door middel van een lid betrokken bij de bijzondere colleges. De ervaringen met die
colleges zijn goed. Bovendien zou het schrappen van de mogelijkheid om bijzondere
colleges in te stellen, leiden tot extra wetgevingsactiviteiten in het kader van de
ontmanteling van de Nederlandse Antillen. Alles afwegende is de mogelijkheid van
instelling van bijzondere rechtscolleges voor de afdoening van bestuurszaken
9

In dit voorstel ontbreekt de bevoegdheid van het Hof het openbaar ministerie een bevel tot
vervolging van een strafbaar feit te geven en de verplichting van het openbaar ministerie
om dit bevel op te volgen. Deze bevoegdheid is thans geregeld in artikel 66 SWR. Deze
belangrijke bevoegdheid van het Hof zal worden neergelegd in de consensusrijkswet
waarin verschillende aspecten van de openbare ministeries in de landen zullen worden
geregeld omdat dit passender is. Het advies van het Hof van 22 januari 2008 heeft wel
aanleiding gegeven het toezicht op de behoorlijke vervolging van strafbare feiten op te
nemen als taak van het Hof (artikel 19).
Behandeling van bestuursrechtelijke geschillen
Zoals in de vorige paragraaf reeds is opgemerkt is in het voorstel de bestaande
mogelijkheid van de landen opengehouden bijzondere gerechten in het leven te roepen
die kunnen worden belast met de afdoening van bestuursrechtelijke geschillen (artikel 4,
derde lid). Voor Nederland is het gevolg hiervan dat behandeling van bestuursrechtelijke
geschillen op Bonaire, Sint Eustatius en Saba alleen aan bijvoorbeeld de Afdeling
bestuursrechtspraak van de Raad van State kan worden opgedragen indien een lid van
het Hof lid is van dat college en aan de behandeling van de desbetreffende zaak
4
deelneemt.
5. Benoeming en ontslag van rechters
De wijze van benoeming, de benoemingsvereisten en de regeling van ontslag van
rechters zijn essentieel voor een deskundige, vertrouwenwekkende en onafhankelijke
rechterlijke macht. Daarom is er voor gekozen deze elementen neer te leggen in deze
rijkswet. Ook de huidige SWR en de ELRO voorzien in regeling van deze elementen van
de rechtspositie. De voorgestelde regeling in hoofdstuk 3 van het voorstel is in belangrijke
mate aan de huidige regeling ontleend. Door de regeling van benoeming, de
waarschuwing, nevenfuncties, werkverdeling, schorsing en ontslag zijn de
hoofdbestanddelen van de rechtspositie van de leden en plaatsvervangend leden van de
rechterlijke macht bij rijkswet geregeld. De overige aspecten van de rechtspositie zullen
worden geregeld bij of krachtens algemene maatregel van rijksbestuur. Wel regelt dit
voorstel de mogelijkheid van beroep en hoger beroep tegen rechtspositionele besluiten
Benoemingsvereisten
Artikel 24 bevat de benoemingsvereisten voor de leden en de plaatsvervangend leden
van het Hof. Een afgeronde juridische opleiding aan een universiteit in één van de landen
biedt een basisgarantie voor deskundigheid en is ook nu vereist. Het huidige vereiste van
de minimumleeftijd van dertig jaar is niet gehandhaafd. Het doel dat met deze
leeftijdsgrens wordt gediend, de goede vervulling van het ambt van rechter, is ook op
andere wijze te bereiken. Bijvoorbeeld door uitsluitend personen tot lid van het Hof te
benoemen die het opleidingstraject van een rechterlijk ambtenaar in opleiding met goed
gevolg hebben voltooid of die een ruime maatschappelijke ervaring hebben.
Thans geldt voor rechters-plaatsvervanger in eerste aanleg niet het vereiste van een
voltooide academische juridische opleiding. In praktijk wordt naar tevredenheid wordt
gewerkt met rechters-plaatsvervanger die geen jurist zijn maar wel gezaghebbend en
geschikt zijn voor bepaalde typen van rechterswerk in de eerste lijn, met name ook zoals
eerder opgemerkt voor het leggen van noodverbanden als niet op korte termijn een lid of
4
In ander verband zal worden bezien hoe de bestuursrechtspraak op Bonaire, Sint Eustatius en Saba zal worden geregeld.
11

rechtspraak, kan de president een waarschuwing geven. In een uiterst geval kan ontslag
door de Hoge Raad volgen wegens handelen of nalaten dat ernstig nadeel toebrengt aan
de goede gang van zaken bij de rechtspraak of aan het in haar te stellen vertrouwen.
In hun advies van 18 januari 2008 wijzen de president van en de procureur-generaal bij
de Hoge Raad er op dat de voorgestelde regeling van nevenfuncties niet aansluit bij het
voorstel van wet tot wijziging van de Wet rechtspositie rechterlijke ambtenaren in verband
met enkele aanvullingen op de regeling inzake de nevenbetrekkingen van rechterlijke
ambtenaren en rechterlijke ambtenaren in opleiding gedurende de binnenstage
(Kamerstukken II, 29937). Er is voor gekozen te volstaan met de regeling zoals die thans
in Nederland functioneert. Een uitvoerige en meer belastende regeling rond nevenfuncties
lijkt in de kleinschalige samenleving waarin het Hof functioneert zijn doel voorbij te
schieten. Te zijner tijd kan zo nodig worden bezien of een wijziging van de regeling in
Nederland, het functioneren daarvan in praktijk en het functioneren van de regeling van
nevenfuncties in de Caribische praktijk aanleiding geeft ook de regeling voor het Hof aan
te passen.
Verboden familiebetrekkingen
Evenals thans zijn bepaalde familiebetrekkingen tussen rechters verboden (nu artikel 31
ELRO). Gelet op de hechte familieverbanden in de landen en op de eilanden en de kleine
schaal is het onwenselijk dat de indruk kan ontstaan dat een of meer families een grote
invloed hebben op de rechtspraak. Dit kan de positie van het Hof ondergraven. Artikel 27
regelt daarom dat een echtgenoot of bloed- of aanverwant in de derde graad van een
rechter bij het Hof niet tot rechter kan worden benoemd. In geval van aanverwantschap
kan bij koninklijk besluit een ontheffing worden verleend. In dat geval is dient het bestuur
er zorg voor te dragen dat deze aanverwante rechters niet dezelfde zaak behandelen.
Benoemingsprocedure
Het vereiste van benoeming van leden en plaatsvervangend leden van het Hof bij
koninklijk besluit op voorstel van de Ministers van Justitie van de vier betrokken landen
gezamenlijk en de betrokkenheid van het Hof bij de selectie door middel van een
aanbeveling komt vrijwel overeen met de huidige procedure voor benoeming van leden en
plaatsvervangend leden van het Hof (artikel 49 SWR). Deze procedure biedt garanties
voor benoeming op basis van deskundigheid en politieke onafhankelijkheid. De
voordrachten voor het koninklijk besluit zullen worden besproken in de rijksministerraad.
Het voorstel regelt dat ook de rechters-plaatsvervanger voortaan worden benoemd bij
koninklijk besluit (artikel 25) op voorstel van de vier Ministers van Justitie gezamenlijk. Dit
besluit vervangt het besluit van de Ministeriële Samenwerkingsraad dat nu is
voorgeschreven in artikel 58, tweede lid, SWR. Deze raad zal ophouden te bestaan. Aan
een benoeming moet evenals nu het geval is altijd een voorstel van het Hof ten grondslag
liggen.
Benoemingstermijn
Artikel 23, eerste lid, van het voorstel bepaalt dat leden van het Hof voor het leven worden
benoemd. Thans is dit geregeld in artikel 49, tweede lid, SWR. Benoeming voor het leven
is een manier om de onafhankelijkheid van de rechterlijke macht mede vorm te geven.
Voorgesteld wordt ook plaatsvervangend leden voor het leven te benoemen. Thans is het
mogelijk de plaatsvervangend leden voor bepaalde tijd te benoemen. Omdat dit in strijd is
13

Evenals in de SWR wordt onderscheid gemaakt tussen gronden die moeten leiden tot
ontslag en gronden die kunnen leiden tot ontslag. De gronden komen overeen met de
huidige gronden. Zo is evenals nu is ook ontslag om disciplinaire redenen opgenomen,
namelijk in artikel 32, onder c en d. Deze ontslaggronden zijn gelijk aan de huidige
gronden in artikel 56, eerste lid, sub 3 en 4, SWR met dien verstande dat vanwege het
schrappen van het verbod van het vervullen van een andere hoofdbetrekking de
ontslaggrond die daarop betrekking heeft is vervallen. Rechtstreeks met deze
ontslaggronden houdt verband de waarschuwingsbevoegdheid van de president,
neergelegd in artikel 36 (thans artikel 27 ELRO).
Disciplinaire maatregelen
Evenals thans het geval is, zijn de sancties ten aanzien van leden en plaatsvervangend
leden van het Hof beperkt tot de waarschuwing door de president en schorsing en ontslag
door de Hoge Raad. Dit geldt ook voor leden van de rechterlijke macht in het Europese
deel van Nederland. In hun advies van 18 januari 2008 over het wetsvoorstel wijzen de
president van en de procureur-generaal bij de Hoge Raad op hun brief van 10 oktober
2007 waarin zij een gedifferentieerd sanctiestelsel aanbevelen voor rechters. Er is vanaf
gezien de totstandkoming van dit voorstel van rijkswet te belasten met een meer
uitgewerkt stelsel van disciplinaire maatregelen dan thans is geregeld voor de leden van
het Hof. De dringende aanleiding hiertoe ontbreekt. Wellicht kan op termijn worden
overwogen om meer differentiatie in mogelijke disciplinaire maatregelen aan te brengen.
Overigens wordt opgemerkt dat voor elke disciplinaire maatregel dossiervorming
onontbeerlijk is. Alleen al met het oog daarop dienen functionerings- en
beoordelingsgesprekken te worden gevoerd. Overwogen wordt de verplichting deze
gesprekken te voeren neer te leggen in de algemene maatregel van rijksbestuur die op
grond van artikel 39 zal worden getroffen.
Rechtsbescherming tegen rechtspositionele besluiten
Artikel 37 regelt de mogelijkheid van beroep tegen rechtspositionele besluiten ten aanzien
van de rechtsprekende en niet-rechtsprekende medewerkers van het Hof.
Het Hof is een gemeenschappelijke voorziening van de landen van het Koninkrijk en is
bovenlandelijk vorm gegeven. Zowel de (plaatsvervangend) leden van het Hof en de
rechters-plaatsvervanger in eerste aanleg als het niet-rechtsprekend personeel zullen
worden aangesteld bij de rechtspersoon Hof en dus niet in dienst zijn van een van de
landen. Wel zijn er verschillen in de wijze van aanstelling. Degenen die rechtspreken -
leden en plaatsvervangende leden van het Hof en de rechters-plaatsvervanger in eerste
aanleg - worden benoemd bij koninklijk besluit. De kern van hun rechtspositie wordt
geregeld in deze wet (benoeming, schorsing en ontslag). De overige aspecten van de
rechtspositie worden geregeld bij of krachtens algemene maatregel van rijksbestuur.
Hetzelfde geldt voor de directeur bedrijfsvoering, die deel zal uitmaken van het bestuur
van het Hof. Rechterlijke ambtenaren in opleiding worden aangesteld door het bestuur
van het Hof. Het bestuur is het bevoegd gezag van de rechterlijke ambtenaren in
opleiding. Ook hun rechtspositie zal nader worden geregeld bij of krachtens algemene
maatregel van bestuur. De gerechtsambtenaren ten slotte worden aangesteld door de
Beheerraad die ook bevoegd is hun rechtspositie te regelen.
Thans is het niet-rechtsprekend personeel in dienst van het land van standplaats. Zij zijn
dus landsambtenaren op wie het materieel ambtenarenrecht en het
15

bestuursprocesrecht en de samenlevingen van het Caribisch deel van het Koninkrijk. Een
en ander hangt af van de precieze situatie.
De keuze van het Gerecht in eerste aanleg wordt bepaald door de woonplaats van
belanghebbende. Indien belanghebbende niet in Aruba, Curaçao, Sint Maarten of op
Bonaire, Sint Eustatius of Saba woont, is het Gerecht in eerste aanleg van Curaçao
bevoegd. Voor Curaçao is gekozen omdat dit het land van vestiging van het Hof is.
Doorgaans zal belanghebbende overigens in één van de landen wonen omdat de regeling
primair betrekking heeft op personeel van het Hof. De plaats van behandeling van het
beroep bepaalt welke regels van procesrecht van toepassing zijn. Deze regels van
procesrecht gelden dan eveneens in hoger beroep. Het Hof is bekend met deze regels en
gewend ze toe te passen.
Evenmin als thans bestaat de mogelijkheid van beroep tegen besluiten van de Hoge Raad
inzake schorsing en ontslag van rechters en de vorderingen daartoe van de procureur-
generaal bij de Hoge Raad. In dit opzicht is er geen verschil met leden van de rechterlijke
macht in het Europese deel van Nederland.
6. De organisatie van het Hof
Het bestuur van het Hof
In belangrijke mate blijft de Hoforganisatie zoals zij thans is. Bij het Hof zijn werkzaam
leden en plaatsvervangend leden, rechterlijke ambtenaren in opleiding en ondersteunend
personeel, met de buitengriffier als nieuwe loot aan de stam. Het Hof wordt echter meer
dan nu het geval is de baas in eigen huis. Het krijgt ten behoeve van de Hoforganisatie,
inclusief de Gerechten in eerste aanleg een budget toegekend, dat het zelf beheert. Dit
heeft gevolgen voor de interne organisatie van het Hof. Het Hof zal expertise moeten
hebben op het gebied van financieel beheer en personeelsbeleid. Bovendien zal kennis
van en ervaring met management, inclusief deskundigheid op het gebied van financiën en
personeel, in de leiding van het Hof vertegenwoordigd moeten zijn. Het bestuur kan niet
langer (formeel) door uitsluitend de president worden gevoerd. Ook nu al is het vrijwel
onmogelijk voor een eenhoofdig presidentschap de hele hoforganisatie dagelijks aan te
sturen. Dat zal na de staatkundige hervormingen waarbij het Hof voor vier landen gaat
werken niet eenvoudiger worden. Voorgesteld wordt de president te laten bijstaan door
een directeur bedrijfsvoering en een drietal vice-presidenten. Zij vormen samen het
bestuur van het Hof. Dit voorstel komt overeen met meergenoemd advies van het Hof van
februari 2005. Hoofdstuk 4 van dit voorstel van rijkswet regelt het bestuur.
De samenstelling van het bestuur is neergelegd in artikel 40. De president en de vice-
presidenten zijn lid van het Hof. De directeur bedrijfsvoering heeft evenals het overige niet
rechtsprekend personeel een aanstelling bij het Hof, maar wordt gezien zijn bijzondere
positie benoemd bij koninklijk besluit.
Het is allereerst van belang dat de leden van het bestuur worden benoemd op basis van
deskundigheid die nodig is voor de uitoefening van de taken en bevoegdheden die aan
het bestuur zijn opgedragen. In het zesde lid van artikel 40 is dit benoemingsvereiste
vastgelegd. Tevens is het gezien het bijzondere gegeven dat het Hof werkzaam is voor
verscheidene landen belangrijk dat het bestuur van het Hof zichtbaar is in de landen
waarbinnen het leeuwendeel van de werkzaamheden zal worden vervuld: Curaçao, Aruba
17

- het opstellen van de aanbeveling voor benoeming van nieuwe leden en
plaatsvervangend leden en van rechters-plaatsvervanger (artikelen 23 en 25)
- aanstelling van rechterlijke ambtenaren in opleiding (artikel 46)
- het verstrekken van inlichtingen aan de regeringen van de landen (artikel 47)
- de vaststelling van een jaarplan en jaarverslag (artikel 48)
- het doen van een voorstel voor aanstelling van niet-rechtsprekend personeel (artikel
54).
Hieruit volgt dat alle dagelijkse beheer inclusief de verdeling van taken over rechters en
gerechten en de aansturing van het niet-rechtsprekend personeel, in handen is van het
bestuur van Hof. Ook draagt het bestuur op grond van artikel 45, tweede lid, zorg voor de
bevordering van de juridische kwaliteit en de uniforme rechtstoepassing. Voorts houdt het
bestuur toezicht op de geregelde afdoening van rechtsgedingen (artikel 45, derde lid)
Het bestuur van het Hof kan aan ieder die bij het Hof of de Gerechten werkzaam is
algemene en bijzondere aanwijzingen geven. Deze mogelijkheid is echter beperkt tot de
beheersmatige taken van het bestuur. Zo kunnen de aanwijzingen geen betrekking
hebben op de taak zorg te dragen voor de juridische kwaliteit en de uniforme
rechtstoepassing. Verder is in artikel 45, vierde lid, vastgelegd dat het Hof bij het geven
van aanwijzingen niet treedt in de procesrechtelijke behandeling van, de inhoudelijke
beoordeling van of de beslissing in een zaak of in categorieën van zaken. Het is dus
nadrukkelijk niet de bedoeling de onafhankelijkheid van individuele rechters om tot een
eigen oordeel te komen aan te tasten. Dit sluit overigens niet uit dat de rechters afspraken
maken over de behandeling en beoordeling van zaken.
De Hofvergadering
Naast het bestuur fungeert ook de Hofvergadering. Hiervan maken alle leden van het Hof
deel uit (artikel 16). De Hofvergadering zal vooral zaken bespreken die tot het rechterlijk
domein behoren. De vergadering speelt ook een belangrijke rol bij de benoeming van
nieuwe (plaatsvervangend) leden van het Hof en de leden van het bestuur. De
vergadering maakt immers de aanbevelingen op.
Rechtspersoonlijkheid Hof
In het voorstel is opgenomen dat het Hof rechtspersoon is (artikel 15, tweede lid). Dat is in
de eerste plaats wenselijk in verband met het dagelijks beheer van de rechterlijke
organisatie. Het Hof ontvangt zijn budget van vier verschillende landen. Hierop wordt
ingegaan in paragraaf 9 van deze memorie. Het is niet doenlijk van elke uitgave te
bepalen ten laste van welk land die komt en de uitgave dan namens dat land of de staat
te doen. Als rechtspersoon kan het Hof op eigen naam overeenkomsten aangaan,
uiteraard binnen het budget dat door de landen ter beschikking is gesteld. Bovendien
biedt het verlenen van rechtspersoonlijkheid aan het Hof de mogelijkheid rechters en niet-
rechtsprekend personeel aan te stellen bij de rechtspersoon in plaats van bij één van de
landen of bij het land van de standplaats. Het Hof is een publiekrechtelijke rechtspersoon
in alle landen van het koninkrijk.
7. De Beheerraad
De Ministers van Justitie van de vier landen zijn in gezamenlijkheid verantwoordelijk voor
de randvoorwaarden waaronder de onafhankelijke rechterlijke macht kan functioneren. De
rechterlijke macht is voor zijn budget aangewezen op de wetgever van de vier landen.
19

de Beheerraad zich niet uit tot de bevordering van de juridische kwaliteit en de uniforme
rechtstoepassing binnen het Hof en de Gerechten en de procesrechtelijke behandeling
van, de inhoudelijke beoordeling van of de beslissing in een zaak of in categorieën van
zaken. Gezien het bescheiden takenpakket van de Beheerraad is het voornemen is dan
ook zeer beslist niet de Raad op te tuigen tot een orgaan dat permanent zitting heeft en
beschikt over een omvangrijk secretariaat. Het dagelijkse bedrijf is in handen van het Hof
dat op zichzelf genomen een overzichtelijke organisatie is waarbij een zware
overkoepelende structuur volstrekt misplaatst zou zijn.
De Beheerraad zal zijn – naar omvang bescheiden - taken in overleg met het Hof
uitvoeren. Deze relatie tussen Hof en Beheerraad is ook vastgelegd in het voorstel. Zo
bepaalt het artikel over de voorbereiding van de begroting (artikel 56) expliciet dat de
Beheerraad de ontwerpbegroting voor het Hof maakt op basis van een voorstel van het
Hof en dit voorstel pas na overleg met het Hof aan de ministers aanbiedt. Aanstelling van
niet-rechtsprekend personeel doet de raad op basis van een voorstel van het Hof.
In organisatorische zin is de Beheerraad ondergebracht bij de rechtspersoon Hof. De
onafhankelijke positie van de Beheerraad en zijn precieze relatie tot het bestuur van het
Hof en de Ministers van Justitie is vastgelegd in deze wet. Het is niet ongebruikelijk dat
binnen een rechtspersoon een ten opzichte van het bestuur onafhankelijk orgaan
functioneert.
Samenstelling Beheerraad
De Beheerraad heeft vier leden. De Ministers van Justitie doen een voorstel voor
benoeming. Zij worden benoemd bij koninklijk besluit. De Beheerraad en het bestuur van
het Hof worden gehoord alvorens de voordracht wordt gedaan. De leden van de
Beheerraad vertegenwoordigen nadrukkelijk niet één van de betrokken landen.
Benoeming geschiedt op grond van deskundigheid die nodig is voor een behoorlijke
uitoefening van de taken van de Beheerraad en op grond van maatschappelijke kennis en
ervaring (artikel 50, derde lid). Gezien de taken van de raad kan worden gedacht aan
sociaal-economische deskundigheid of ervaring binnen de rechterlijke macht. Het is
belangrijk dat een lid van de Beheerraad geen functies vervult die ongewenst zijn met het
oog op een goede vervulling van het lidmaatschap of handhaving van de
onafhankelijkheid van het lid of van het vertrouwen daarin. Daarom bevat de wet een
reeks van functies die onverenigbaar zijn met het lidmaatschap van de Beheerraad. Het
betreft functies binnen of dichtbij het bestuur, het parlement en de rechterlijke macht.
De leden worden benoemd voor een periode van vijf jaar. Deze periode is lang genoeg
om enige continuïteit te garanderen en kort genoeg om te voorkomen dat de raad
verwordt tot een statische instelling. Herbenoeming van de leden is mogelijk.
De voorzitter wordt als zodanig bij koninklijk besluit benoemd. Hij is één van de vier leden
van de Beheerraad. De leden zelf doen een voorstel voor benoeming van een voorzitter.
Het is mogelijk dat een persoon in één besluit tot voorzitter tevens lid wordt benoemd.
De ondersteuning van de Beheerraad kan plaatsvinden door gerechtsambtenaren of
ambtenaren van de landen. Een permanente fulltime beschikbare ondersteuning zal gelet
op het takenpakket van de Beheerraad niet nodig zijn. Bepaald is dat
gerechtsambtenaren en ambtenaren van de landen werkzaamheden ten behoeve van de
21

rechtspositie regelt. Rechtstreekse betrokkenheid en invloed van het bestuur van het Hof
op aanstelling van en disciplinair optreden jegens het niet-rechtsprekend personeel is
gegarandeerd doordat steeds een voorstel van het Hof nodig is. Overigens kan de
Beheerraad desgewenst een ruim mandaat geven aan het bestuur van het Hof voor de
aanstelling van personeel. Het ligt zelfs voor de hand dat de Beheerraad dat zal doen
omdat het gezien de geringe omvang van zijn taken geen permanent zittend orgaan zal
zijn. De regeling van de rechtspositie kan in dit mandaat voorzien.
De dagelijkse leiding van het niet-rechtsprekend personeel is in handen van het bestuur
Hof. Het bestuur kan hun op grond van artikel 45, vierde lid, algemene en bijzondere
aanwijzingen geven.
Het bestuur van het Hof is op grond van artikel 46 het bevoegde gezag van de rechterlijke
ambtenaren in opleiding. Zij zijn te onderscheiden van het overige niet-rechtsprekende
personeel. Het is immers uitdrukkelijk de bedoeling hen op te leiden tot rechter en op
termijn tot rechter te benoemen. Niet zelden worden zij gedurende hun opleidingstraject
reeds benoemd tot plaatsvervangend lid van het Hof.
9. Bekostiging
Hoofdstuk 6 regelt de bekostiging van het Hof, inclusief de Gerechten in eerste aanleg en
de Beheerraad (verder in deze paragraaf kortheidshalve aangeduid als rechterlijke
organisatie).
Uitgangspunt is dat ieder land zijn deel van de kosten van de rechterlijke organisatie
draagt. Dit is neergelegd in artikel 55. Dat deel bestaat in beginsel uit de kosten van de in
het land aanwezige Hoforganisatie inclusief het Gerecht in eerste aanleg en een deel van
de overheadkosten alsmede een deel van de kosten van de Beheerraad. In een
algemene maatregel van rijksbestuur wordt een verdeelsleutel vastgelegd. Rekening zal
worden gehouden met eventuele werkzaamheden die vanaf Curaçao respectievelijk
Maarten op Bonaire, Sint Eustatius en Saba worden verricht.
Regels over de grondslag van bekostiging
Meer nog dan indien de kosten van een organisatie door één land worden gedragen is het
van belang regels vast te stellen die de basis vormen voor de bekostiging van de
rechterlijke organisatie. Het wetvoorstel bepaalt daarom dat dit bij algemene maatregel
van bestuur gebeurt. Gedacht kan worden aan een werklastmetingssysteem met behulp
waarvan kan worden uitgerekend hoeveel zaken het Hof en de Gerechten voor het ter
beschikking te stellen budget kunnen afhandelen. Ook kan worden gedacht aan een
aparte grondslag voor gerechtskosten. Dit zijn de kosten die de rechtsprekende macht
maakt voor voorzieningen in verband met een zorgvuldige procesgang (het oproepen van
getuigen, het inschakelen van tolken, het houden van een descente enz.). Tevens kan
rekening worden gehouden met extra taken die de onderscheiden landen aan leden van
de rechterlijke macht hebben opgedragen. Voordeel van het opnemen van deze
grondslagen in een algemene maatregel van rijksbestuur en niet in deze wet is tweeërlei.
Enerzijds wordt voorkomen dat dit voorstel wordt belast met technische bepalingen en
anderzijds is het voorstelbaar dat van tijd tot tijd op basis van ervaringen in de praktijk
behoefte bestaat aan het bijstellen van de criteria.
Procedure tot vaststelling van de begroting
23

Justitie in hun begrotingsvoorstel hebben opgenomen. Artikel 48 bepaalt daarom dat het
bestuur van het Hof een jaarplan maakt waarin is aangegeven welke maatregelen worden
genomen ter uitvoering van de taken van het Hof die zijn genoemd in artikel 45. Deze
taken betreffen de bedrijfsvoering bij het Hof, inclusief de Gerechten in eerste aanleg.
Achteraf rapporteert het bestuur van het Hof in hoeverre de planning daadwerkelijk is
gerealiseerd. Dit doet het Hof jaarlijks door middel van een verslag dat een jaarrekening
bevat en het jaarverslag. In de jaarrekening wordt rekening en verantwoording afgelegd
van het financiële beheer over het voorgaande begrotingsjaar. In het jaarverslag wordt
uiteengezet hoe de werkzaamheden ten behoeve waarvan het budget ten laste van de
begrotingen van de vier betrokken landen is verleend, zijn uitgevoerd.
De jaarrekening moet worden goedgekeurd door de Beheerraad. De Beheerraad zal op
basis van de jaarstukken moeten toetsen of het Hof aan de voorwaarden heeft voldaan.
De Beheerraad dient zich verre te houden van de uitoefening van de rechterlijke functie.
De raad kijkt uitsluitend naar de omvang van de toegewezen middelen en de resultaten
die daarmee zijn geboekt.
Het afleggen van de rekening en verantwoording aan de ministers vindt eveneens plaats
door de Beheerraad. De Beheerraad is verantwoordelijk voor de uiteindelijke jaarrekening
en het jaarverslag en de aanwijzing van een accountant die over de jaarrekening een
verklaring aflegt. Het jaarverslag wordt gerelateerd aan het jaarplan. De ministers kunnen
aldus eenvoudig vaststellen welke resultaten zijn gehaald tegen welke kosten en hoe een
en ander zich verhoudt tot de beoogde resultaten. Dit zal een rol spelen bij de vaststelling
van het budget voor een later jaar.
10. Evaluatie en wijziging van deze wet
In de slotverklaring is afgesproken dat de nieuwe staatkundige structuur vijf jaar na haar
inwerkingtreding zal worden geëvalueerd. Deze rijkswet hangt direct samen met die
nieuwe structuur. Voorzien is daarom in een evaluatiebepaling. Bij de evaluatie worden de
parlementen van de vier landen betrokken.
De evaluatie kan aanleiding geven tot wijziging van de rijkswet. Dan moet ook bezien
worden of de grondslagen van deze wet dezelfde moeten blijven. Wijziging of intrekking
van deze rijkswet gebeurt op dezelfde wijze als de totstandkoming van deze rijkswet. Dat
wil zeggen dat de regeringen van de landen voor welke artikel 38, tweede lid, van het
Statuut de grondslag van deze rijkswet is, over een wijziging consensus moeten bereiken
en dat die consensus moet blijven bestaan gedurende de behandeling van het voorstel.
Die wijziging of intrekking wordt neergelegd in een voorstel tot wijziging van deze rijkswet
en via de rijksministerraad aan de Raad van State voor het Koninkrijk voor advies
voorgelegd, waarna het kan worden ingediend bij de Tweede Kamer der Staten-Generaal.
Onderhavig voorstel stelt gemeenschappelijke organen in (het Gemeenschappelijk Hof en
de Beheerraad) en regelt de taken en bevoegdheden van die gemeenschappelijke
organen. Dit voorstel biedt niet de mogelijkheid de samenwerking eenzijdig te beëindigen.
Het betreft hier de voor elke democratische rechtstaat vitale taak van rechtspraak. De
geringe omvang van de landen in het Caribische deel van het Koninkrijk is aanleiding de
rechtspraak gemeenschappelijk te regelen. Aan de afspraken in de slotverklaring ligt
daarom de gedachte van duurzame samenwerking ten grondslag. Indien één van de
landen het samenwerkingsverband zou beëindigen, is op geen enkele wijze verzekerd dat
25

landsverordening of wet zoals neergelegd in het eerste lid (vergelijk artikel 43 SWR) is
begrensd door artikel 6 EVRM.
Het derde lid bepaalt evenals artikel 43, derde lid, SWR (en artikel 14 Grondwet)
ongeclausuleerd dat uitspraken in het openbaar plaatsvinden. Aanvaard is dat in civiele
en bestuursrechtelijke zaken niet alle beslissingen daadwerkelijk in een openbare zitting
worden uitgesproken. Voldoende is dat de uitspraken op de datum waarop zij geacht
worden te zijn uitgesproken beschikbaar zijn.
Het vierde lid bepaalt dat uitspraken op straffe van nietigheid worden gedaan met het bij
wet of landsverordening bepaalde aantal rechters. Het onderhavige voorstel is zelf ook
een wet die behandeling door een bepaald aantal rechters voorschrijft (artikel 12, tweede
lid). Een vergelijkbare bepaling is opgenomen in artikel 20 ELRO. Op grond van het vijfde
lid moeten beslissingen zijn genomen met het voorgeschreven aantal leken-leden. Deze
bepaling hangt samen met de mogelijkheid dat wet of landsverordening voorschrijven dat
het Gerecht in eerste aanleg of het Hof beslissen bij meervoudige kamer waarin ook
leken-leden zitting hebben (artikel 11, vierde lid en 18, derde lid, thans artikel 2 ELRO).
Dit artikel biedt de mogelijkheid tot nadere regeling bij wet of landsverordening. Ook
andere artikelen bevatten deze mogelijkheid. Dit biedt ruimte aan de betrokken landen te
voorzien in eigen regelingen die onderling kunnen afwijken. Wetten van Nederland en
landsverordeningen van Aruba, Curaçao en Sint Maarten strekken zich uiteraard niet
verder uit dan het eigen land.
Artikel 6
Het verbod zich in te laten met partijen moet voorkomen dat de schijn van partijdigheid
wordt gewekt. Dit is thans geregeld in artikel 32 ELRO.
Artikel 7
Dit artikel bevat een verplichting tot onderlinge rechtshulp, nu opgenomen in artikel 35
ELRO. De verplichting richt zich ook tot Nederlandse rechterlijke colleges.
Artikel 8
Dit artikel stelt buiten twijfel welke functionarissen bij het Hof met rechtspraak zijn belast.
Artikel 9
Deze bepaling regelt de taal in het rechtsverkeer in aansluiting bij de huidige praktijk.
Deze komt er kort gezegd op neer dat uitspraken in het Nederlands worden gedaan en
overigens het gebruik van het Papiaments, Engels en Nederlands is toegestaan. Redenen
voor het voorschrift dat uitspraken in het Nederlands zijn is in de eerste plaats dat de
regelgeving waarop de uitspraken zijn gebaseerd in het Nederlands is gesteld en in de
tweede plaats het optreden van de Hoge Raad der Nederlanden als cassatierechter. Dit
laat onverlet dat elk van de landen de mogelijkheid kan bieden dat een vertaling van de
uitspraak beschikbaar wordt gesteld. De kosten daarvan worden dan uiteraard door dat
land gedragen. In praktijk zal evenals nu het geval is voor het gebruik van het Nederlands,
Engels en Papiaments ter terechtzitting vaak gebruik van tolken moeten worden gemaakt.
Artikel 10
Het voorgestelde artikel 10 regelt de instelling van de Gerechten in eerste aanleg in elk
van de landen. In het algemeen deel van deze toelichting is hierop al uitvoerig ingegaan.
Thans is de instelling van de Gerechten in eerste aanleg geregeld in artikel 7 ELRO.
27

daaraan in de jurisprudentie wordt gegeven, is het noodzakelijk dat een rechter die
deelneemt aan de beraadslaging over de einduitspraak het gehele onderzoek heeft
bijgewoond en niet een deel daarvan. De reserverechter neemt niet rechtstreeks deel aan
het onderzoek en evenmin aan de beraadslaging over de einduitspraak. De
reserverechter heeft niet het recht het woord te voeren en aan procespartijen vragen te
stellen. Dit wordt pas anders indien hij op uitnodiging van de voorzitter in de plaats treedt
van een van de rechters met wie het onderzoek was begonnen. Dit gebeurt pas wanneer
een van de andere rechters het onderzoek of de beraadslaging niet kan voltooien.
Artikel 13
Dit artikel regelt conform de huidige praktijk bij besluitvorming in meervoudige kamer op
welke wijze besluitvorming in raadkamer plaatsvindt. Het derde lid legt geheimhouding op
aan de in raadkamer aanwezige rechters, eventuele anderen die zitting hebben in het
Gerecht in eerste aanleg of het Hof en niet-rechtsprekend personeel over in raadkamer
geuite gevoelens. De geheimhoudingsplicht van het derde lid zijn thans geregeld in artikel
33 ELRO. Omdat in praktijk ook niet-rechtsprekend personeel bij besluitvorming in
raadkamer aanwezig kan zijn is de geheimhoudingsplicht over gevoelens die in
raadkamer zijn geuit ook voor hen nadrukkelijk in het voorstel neergelegd.
Artikel 14
Dit artikel komt inhoudelijk overeen met artikel 11 ELRO. Partijen wordt de mogelijkheid
geboden geschillen over zaken die ter vrije bepaling van partijen staan voor te leggen aan
een Gerecht van eerste aanleg naar keuze. Tevens kunnen zij er voor kiezen af te zien
van de mogelijkheid van hoger beroep. Dit geeft hun de mogelijkheid snel over een finaal
rechterlijk oordeel te beschikken.
Artikel 15
Op grond van het tweede lid heeft het Hof rechtspersoonlijkheid. De rechtspersoonlijkheid
is publiekrechtelijk van aard in de vier landen. Dit geeft het Hof de mogelijkheid in de vier
landen zelfstandig aan het rechtsverkeer deel te nemen, bijvoorbeeld door het aangaan
van overeenkomsten. Het Hof beschikt zelfstandig over het aan het Hof door de vier
landen beschikbaar gestelde budget. Op grond van artikel 49 vertegenwoordigt de
president het Hof. Rechters en niet-rechtsprekend personeel worden aangesteld bij de
rechtspersoon Hof op basis van een publiekrechtelijke aanstelling. Het derde lid regelt dat
het Hof overeenkomstig de huidige praktijk in ieder geval zitting houdt in Curaçao, Aruba
en Sint Maarten. Het kan ook zitting houden op Bonaire, Sint Eustatius en Saba.
Artikel 16
Naast het bestuur wordt een Hofvergadering onderscheiden waarvan alle leden lid zijn.
De Hofvergadering is wettelijk bijvoorbeeld betrokken bij de opstelling van de aanbeveling
voor de benoeming van nieuwe leden. Het derde lid maakt het mogelijk bijvoorbeeld
plaatsvervangend leden en de directeur bedrijfsvoering uit te nodigen voor de
Hofvergadering. Het is denkbaar dat plaatsvervangend leden die veelvuldig
werkzaamheden verrichten voor het Hof en de directeur bedrijfsvoering een permanente
uitnodiging krijgen om de Hofvergadering bij te wonen.
Artikel 17
Dit artikel regelt de positie van het Hof als beroepsrechter. Het tweede lid biedt de landen
de mogelijkheid het Hof als rechter in eerste en enige instantie aan te wijzen (thans artikel
16 ELRO). In het algemeen verdient vanuit het perspectief van een goede
29

Thans regelen de artikelen 22 tot en met 27 ELRO de griffie. Deze bepalingen zien deels
op de rechtspositie van de griffiers. De rechtspositie van gerechtsambtenaren waartoe
ook de vestigingsgriffiers behoren, zal voortaan door de Beheerraad worden geregeld.
In het vierde lid is bepaald dat het bestuur gerechtsambtenaren en raio’s kan aanwijzen
om taken te verrichten die bij landsverordening of wet aan de griffier zijn opgedragen.
Deze taken komen dus niet per definitie toe aan de vestigingsgriffiers.
Nieuw is de in het vijfde lid opgenomen mogelijkheid dat buitengriffiers voor het Hof
werkzaam zijn. Dit zijn personen die niet in vaste dienst zijn maar op oproepbasis
griffierswerkzaamheden kunnen verrichten (zie artikel 22, vijfde lid). Aan deze
mogelijkheid bestaat behoefte bij het Hof om pieken te kunnen opvangen. In het tweede
lid worden ook de rechters-plaatsvervanger in eerste aanleg genoemd omdat zij worden
aangesteld bij het Hof. Zij kunnen echter uitsluitend werkzaamheden te behoeve van de
Gerechten in eerste aanleg verrichten.
Artikel 23
De voorgestelde procedure, waarbij het Hof adviseert over de benoeming van leden en
plaatsvervangend leden van het Hof, komt vrijwel overeen met de huidige procedure
(artikel 50 SWR). Omdat het kan voorkomen dat er minder dan drie geschikte kandidaten
te vinden zijn, is de verplichting van het Hof een lijst van drie kandidaten voor een nieuw
lid op te maken vervangen door de verplichting van een lijst van zo mogelijk drie
kandidaten. De Ministeriële Samenwerkingsraad zal na de ontmanteling van de
Nederlandse Antillen ophouden te bestaan en is vervangen door de vier Ministers van
Justitie gezamenlijk. Het staat het Hof vrij bij de aanbeveling voor benoeming van een
plaatsvervangend lid te volstaan met de naam van één kandidaat.
Anders dan het Hof blijkens zijn advies van 22 januari 2008 lijkt te veronderstellen,
hebben de ministers niet alleen de vrijheid van de volgorde van de aanbeveling af te
wijken, maar kunnen zij ook iemand voor benoeming voordragen die niet voorkomt op de
aanbevelingslijst. De voorgeschreven procedure in het derde en vierde lid die bij een
(voorgenomen) afwijking van de aanbeveling moet worden gevolgd, en het feit dat hierbij
vier ministers en de rijksministerraad zijn betrokken, bieden voldoende garanties voor
handhaving van de onafhankelijke positie van het Hof. In het algemeen mag worden
aangenomen dat slechts bij zeer grote uitzondering zal worden afgeweken van de
aanbeveling.
Artikel 24
Op grond van het eerste lid moeten leden en plaatsvervangend leden een academische
juridische opleiding hebben voltooid evenals nu het geval is (artikel 53 SWR). Het tweede
lid sluit aan bij de mogelijkheid die universiteiten in het koninkrijk bieden om na een
bachelor in een ander vak dan de rechten een master rechten te doen. Het derde lid bevat
het vereiste van Nederlanderschap. Thans is het vereiste van Nederlanderschap impliciet
geregeld in de SWR omdat verlies van het Nederlanderschap leidt tot ontslag (artikel 54,
eerste lid, sub 3 SWR).
Artikel 25
Anders dan thans het geval is zullen op grond van het eerste lid ook de rechters
plaatsvervanger in eerste aanleg bij koninklijk besluit worden benoemd. In het algemeen
deel van de toelichting is ingegaan op de benoeming bij koninklijk besluit. Overigens is de
benoemingsprocedure vergelijkbaar met de huidige (artikel 8, vierde lid, ELRO). Voor
rechters-plaatsvervanger geldt niet het benoemingsvereiste van een voltooide juridische
opleiding, hoewel daarnaar wel de voorkeur uitgaat. Wel gelden de vereisten van
31

eed af in handen van de Gouverneur van Aruba, Curaçao of Sint Maarten. Praktische
redenen kunnen in de keuze de doorslag geven.
Artikelen 29 tot en met 34
Deze artikelen regelen schorsing en ontslag van de leden en plaatsvervangend leden van
het Hof. De voorschriften zijn ontleend aan de huidige voorschriften in de artikelen 52 tot
en met 57 SWR. Hierop en op de wijzigingen ten opzichte van de huidige procedure is
reeds uitvoerig ingegaan in paragraaf 5. Volstaan wordt daarom met enkele aanvullende
opmerking.
Artikel 29
Naar aanleiding van het advies van de president van en de procureur-generaal bij de
Hoge Raad is in het vijfde en zesde lid van artikel 29 geregeld dat de Hoge Raad kan
beslissen dat bij schorsing geen of slechts een beperkt deel van het salaris wordt
genoten. Gezien de gronden die tot schorsing kunnen leiden kan het onwenselijk zijn dat
betrokkene zijn bezoldiging geheel of gedeeltelijk behoudt. Na beëindiging van de
schorsing anders dan door ontslag kan de Hoge Raad beslissen dat het niet genoten
salaris alsnog geheel of gedeeltelijk zal worden uitbetaald.
In het eerste lid, onder b, zijn anders dan de Hoge Raad adviseerde de woorden “dan wel”
gehandhaafd. Mede gezien de geringe omvang van de gemeenschap is het niet denkbaar
dat een rechter die bij onherroepelijke rechterlijke uitspraak een vrijheidsbenemende
maatregel is opgelegd rechter blijft, ook al is betrokkene niet wegens een misdrijf
veroordeeld.
Artikel 30
De benoeming voor het leven neemt niet weg dat ontslag vanwege het bereiken van “de
pensioengerechtigde leeftijd” of tussentijds ontslag op eigen verzoek mogelijk is. Beide
ontslaggronden zijn neergelegd in het eerste lid van artikel 30. Ontslag wegens het
bereiken van pensioengerechtigde leeftijd is niet voorgeschreven voor plaatsvervangend
leden. Ook nu is dat niet het geval.
Artikel 31
Het bepaalde in het tweede lid kan van belang zijn in verband met het verkrijgen van een
uitkering na ontslag.
Artikel 32
Evenals nu het geval is gelden voor rechters een aantal verboden familiebetrekkingen
(artikel 27). Thans is niet expliciet voorzien in de mogelijkheid van ontslag indien een
verboden familiebetrekking ontstaat. In onderdeel d, sub 4 is dit nu wel geregeld.
Artikel 33
Artikel 33 bevat enkele procedurele bepalingen voor schorsing en ontslag van leden van
het Gemeenschappelijk Hof door de Hoge Raad. Zij zijn ontleend aan de huidige SWR.
Op grond van de onderlinge verplichting tot rechtshulp kan de Hoge Raad de procureur-
generaal van het betrokken land verzoeken de op de zaak betrekking hebbende stukken
te overleggen als het om een ontslag op grond van een veroordeling of een schorsing op
grond van een vooronderzoek gaat. In het tweede lid is bepaald dat ook de procureur-
generaal bij de Hoge Raad, de procureur-generaal van de landen kan verzoeken stukken
te overleggen met betrekking tot de vervolging of veroordeling van een lid of
33

dossiervorming. Een waarschuwing kan immers de inleiding zijn van een
ontslagprocedure op grond van artikel 32, aanhef en onder d. Het tweede lid regelt dat de
betrokken rechter in de gelegenheid wordt gesteld zijn zienswijze naar voren te brengen.
Indien hij dat mondeling doet moet daarvan proces-verbaal worden opgemaakt. Ook dit is
van belang met het oog op dossiervorming.
Artikel 37
Dit artikel regelt de mogelijkheid van beroep tegen rechtspositionele besluiten betreffende
personeel bij het Hof. Voor een algemene beschouwing hierover wordt verwezen naar §
5 van het algemeen deel.
Het eerste lid regelt dat beroep kan worden ingesteld tegen rechtspositionele
beschikkingen en handelingen ten aanzien van ieder die in dienst is bij het Hof of is
geweest. Dit kunnen beschikkingen of handelingen zijn van de president of het bestuur
van het Hof, bijvoorbeeld een waarschuwing van de president als bedoeld in artikel 36
van het voorstel of een weigering van het bestuur verlof te geven aan een rechterlijk
ambtenaar in opleiding. Voor zover het gaat om gerechtsambtenaren kan het ook
beschikkingen of handelingen van de Beheerraad betreffen. Ook kan gezien het achtste
lid tegen een weigering te handelen of te beschikken beroep worden ingesteld. Met de
begrippen beschikking en handeling is aangesloten bij de Regeling
ambtenarenrechtspraak. Op grond van het tweede lid kan tegen de uitspraken van een
Gerecht in eerste aanleg hoger beroep worden ingesteld bij het Hof.
Het beroep kan worden ingesteld door iedere belanghebbende. Op grond van het
zevende lid, aanhef en onder a, kan een beroep tegen een besluit tot benoeming of een
aanstelling alleen worden ingesteld door betrokkene zelf of zijn nagelaten betrekking of
rechtverkrijgende. Een sollicitant voor een functie bij het Hof kan dus geen beroep
instellen tegen een besluit tot benoeming of aanstelling, indien de keus niet op hem is
gevallen. Degene die reeds werkzaam is bij het Hof en solliciteert op een vacature bij het
Hof kan wel beroep instellen als hij als zodanig rechtstreeks in zijn belang wordt getroffen.
Dit is bijvoorbeeld het geval als de sollicitatie past in de loopbaan van betrokkene. Hij kan
dan in beroep gaan tegen de weigering hem te benoemen zoals er ook beroep open staat
tegen de weigering tot bevordering.
Het derde lid bepaalt dat de behandeling en de uitspraak in hoger beroep worden gedaan
door een bijzondere kamer van het Hof. In het algemeen deel van de toelichting is reeds
ingegaan op het belang om bij de toedeling van zaken aangaande rechtspositionele
geschillen aan rechters rekening te houden met hun betrokkenheid bij het geschil. Op
grond van het vijfde lid geldt voor de bijzondere rechters het vereiste van een voltooide
academische juridische opleiding.
Het zesde lid regelt welke regels van procesrecht van toepassing zijn. Gekozen is voor
het ambtenarenprocesrecht van het land waar de zaak in eerste aanleg speelt. Dit is
derhalve het procesrecht van het land van woonplaats van belanghebbende, tenzij hij niet
in één van de landen woont. In dat geval geldt het procesrecht van Curaçao.
Het zevende lid bevat de uitzonderingen op de mogelijkheden van beroep. De grond
onder a kwam hiervoor al aan de orde. De grond onder b zondert de besluiten tot
schorsing en ontslag van de Hoge Raad en de vorderingen daartoe van de procureur-
generaal bij de Hoge Raad uit.
Het achtste lid waarin een weigering te beslissen en te handelen gelijk wordt gesteld met
een beslissing c.q. handeling sluit aan bij het Antilliaanse ambtenarenrecht.
Artikel 38
35

Dit artikel regelt de verplichting van het bestuur een bestuursreglement op te stellen en dit
te publiceren in een algemeen verkrijgbaar publicatieblad in de landen. Wat Bonaire, Sint
Eustatius en Saba betreft ligt het voor de hand dit te doen in publicatiebladen van de
eilanden en niet in bijvoorbeeld de Staatscourant omdat het Hof uitsluitend als rechter
functioneert op Bonaire, Sint Eustatius en Saba en niet in het Europese deel van
Nederland.
Artikel 45
Artikel 45 regelt in algemene zin de taken van het bestuur van het Hof. Kortheidshalve
wordt verwezen naar paragraaf 6 van het algemene deel van de toelichting.
Artikel 46
Het eerste lid legt de bevoegdheid rechterlijke ambtenaren in opleiding (raio’s) aan te
stellen bij het bestuur van het Hof. Overwogen is deze bevoegdheid neer te leggen bij de
Beheerraad die ook het overige niet-rechtsprekend personeel benoemt. Raio’s nemen
echter een bijzondere positie in onder het overige niet-rechtsprekende personeel omdat
zij worden opgeleid tot rechter. Vaak worden zij tijdens hun opleiding benoemd tot
plaatsvervangend lid. De bevoegdheid past daarom beter bij het bestuur die ook belast is
met de zorg voor bevordering van de juridische kwaliteit bij het Hof en de Gerechten.
Op grond van het tweede lid van dit artikel gelden voor raio’s dezelfde opleidingseisen als
voor rechters. Het derde lid biedt een grondslag voor het stellen van nadere regels over
de rechtspositie van de raio’s bij of krachtens algemene maatregel van rijksbestuur.
Daarin kunnen ook nadere aanstellingsvoorwaarden zoals onverenigbare betrekkingen
worden geregeld. De mogelijkheid krachtens algemene maatregel van rijksbestuur regels
te stellen biedt de gelegenheid net als nu een opleidingsreglement voor rechterlijke
ambtenaren in opleiding te laten vaststellen door de selectiecommissie van rechterlijke
ambtenaren in opleiding.
Artikel 47 
De hier geregelde inlichtingenplicht is thans opgenomen in artikel 34 ELRO. Het bestuur
van het Hof is niet gehouden informatie te verstrekken over een onder handen zijnde
zaak.
Artikel 48
Dit artikel draagt het bestuur op stukken op te stellen met het oog op de begrotingscyclus
en planning en control. Het jaarplan en het jaarverslag zijn belangrijke instrumenten voor
zowel Hof, Beheerraad als ministers met het oog op een weldoordacht begrotingsbeleid
en het afleggen van rekening en verantwoording. Het tweede lid draagt de president van
het Hof op toe te zien op de uitvoering van het jaarplan.
Artikel 49
Op grond van dit artikel blijft evenals thans de president degene die het Hof extern
vertegenwoordigt.
Artikelen 50 tot en met 53
In paragraaf 7 van het algemeen deel van de toelichting is reeds uitvoerig ingegaan op de
instelling, samenstelling en taken van de Beheerraad, geregeld in de artikelen 50 en 53.
Het vierde lid van artikel 50 bevat de met het lidmaatschap van de Beheerraad
onverenigbare betrekkingen. Gezien de positie van de Beheerraad als liaison tussen de
rechterlijke macht en bestuur is moet elke schijn van belangenverstrengeling tussen
37

De Ministers van Justitie moeten in staat zijn verantwoording af te leggen aan hun
parlementen over de wijze waarop het aan het Hof verstrekte budget is beheert. Op grond
van het eerste lid van dit artikel heeft de Beheerraad de verplichting de ministers op eigen
initiatief te informeren met het oog op de taak van de Ministers. Het tweede lid schrijft voor
dat de Beheerraad rekening en verantwoording aflegt op basis van het jaarverslag van het
Hof. Dit verslag omvat een jaarrekening die op grond van artikel 48 goedkeuring van de
Beheerraad behoeft.
Artikel 59
Thans biedt artikel 40 van de ELRO de Nederlandse Antillen en Aruba een basis tarieven
voor gerechtelijke kosten en proceskosten vast stellen bij landsbesluit houdende
algemene maatregelen. Voorgeschreven is dat de regelingen voor de Nederlandse
Antillen en Aruba gelijkluidend zijn. Het eerste lid biedt een grondslag voor regeling bij
landsbesluit aan Aruba en de nieuwe landen en voor regeling bij algemene maatregel van
bestuur aan Nederland. Omdat prijsontwikkelingen en welvaartsniveau in de landen
uiteen kunnen lopen is het vereiste van gelijkluidendheid geschrapt. Zowel Nederland als
Curaçao en Sint Maarten nemen het huidige Landsbesluit inzake tarieven in burgerlijke
zaken en Tarief justitiekosten strafzaken in beginsel over. Over eventuele aanpassingen
zullen de landen onderling overleggen.
Artikel 60
Het huidige Gemeenschappelijke Hof van de Nederlandse Antillen en Aruba wordt het
Gemeenschappelijk Hof voor Aruba, de nieuwe landen Curaçao en Sint Maarten en de tot
Nederland behorende openbare lichamen Bonaire, Saba en Sint Eustatius. Bovendien
verandert de rechtsbasis voor het Hof. Dat betekent dat expliciet moet worden voorzien in
overgangsbepalingen op basis waarvan de zittende rechters en het zittende niet-
rechtsprekend personeel in dienst komt van het “nieuwe” Hof.
Artikel 58 regelt de overgang voor de rechters. Het eerste lid bepaalt dat de zittende
president, president blijft. De president is conform artikel 40, vijfde lid, benoemd voor een
periode van vijf jaar. Herbenoeming is mogelijk op grond van artikel 40, vijfde lid.
Op grond van het tweede lid wordt de zittende griffier bij het Hof de eerste directeur
bedrijfsvoering. De huidige griffier is aangetrokken vanwege zijn kennis en ervaring op het
gebied van financieel beheer.
Het Hof kent thans geen vice-presidenten. Onder de werking van deze rijkswet zullen voor
de eerste keer vice-presidenten worden benoemd. Op grond van artikel 40, vijfde lid,
juncto artikel 23, tweede lid, zendt het bestuur een aanbeveling voor de benoeming van
een vice-president. Dat is uiteraard pas mogelijk als er een bestuur is. Daarom is bepaald
dat de eerste keer de president de aanbeveling toezendt. De aanbeveling wordt op grond
van de hiervoor genoemde bepalingen opgesteld door de Hofvergadering die daarover bij
meerderheid van stemmen beslist.
Artikel 61
Artikel 61 bevat een overgangsbepaling voor de ambtenaren, werklieden en
arbeidscontractanten die nu werkzaam zijn bij de griffies van het Hof en de Gerechten in
eerste aanleg. Voor de ambtenaren die werkzaam zijn bij de griffie van Aruba op grond
van een landsbesluit van Aruba geldt dat zij onder gelijke voorwaarden zijn aangesteld bij
het Hof. Het is echter mogelijk dat het Arubaanse landsbestuur met hen andere afspraken
maakt bijvoorbeeld door hun een andere functie bij het land aan te bieden. In dat geval
kan de Beheerraad de dan ontstane vacatures vervullen. In het kader van de
39

