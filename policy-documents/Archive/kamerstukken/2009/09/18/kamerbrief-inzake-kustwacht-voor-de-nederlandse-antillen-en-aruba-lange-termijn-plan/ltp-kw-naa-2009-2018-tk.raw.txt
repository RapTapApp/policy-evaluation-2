 
Lange Termijn Plan 
2009-2018 
Kustwacht voor de  
Nederlandse Antillen en Aruba 
 
 
 
 
Juni 2009 
 
 
 

Lange Termijn Plan Kustwacht Nederlandse Antillen en Aruba 
  
 
1 Inleiding 
 
1.1 Aanleiding. 
1
De Kustwacht voor de Nederlandse Antillen en Aruba is een succesvol en uniek 
samenwerkingsverband van de drie landen van het Koninkrijk. De Kustwacht is als 
maritieme rechtshandhaver een slagvaardige partner van de rechtshandhavingdiensten van 
de Nederlandse Antillen en Aruba en daarmee een onmisbare schakel in de 
veiligheidsketen. Daarnaast vervult zij belangrijke taken op het gebied van toezicht, search 
and rescue en rampenbestrijding. Het personeel en de middelen van de Kustwacht vormen 
de pijlers onder het succes van de Kustwacht. Dat moet ook in de toekomst zo blijven. De 
snelle groei van de organisatie in de afgelopen jaren, de verbeteringen in het materiële 
middelenpakket, en technologische ontwikkelingen op het gebied van informatiesystemen 
geven nieuwe impulsen aan het permanente verbeterproces voor de Kustwacht. Daarnaast 
hebben de Landen van het Koninkrijk een gemeenschappelijk belang bij continuïteit op het 
gebied van de maritieme rechtshandhaving in het Caribische deel van het Koninkrijk, ook 
met het oog op toekomstige ontwikkelingen binnen en buiten het Koninkrijk.  
 
Daarom heeft de Rijksministerraad met het oog op de continuïteit van de 
Kustwachtorganisatie in 2008 opdracht gegeven aan de beheerder om een nieuw Lange 
Termijn Plan (LTP) voor de Kustwacht te ontwikkelen. Deze opdracht is het afgelopen jaar 
ten behoeve van de beheerder uitgevoerd door een werkverband onder leiding van de 
Commandant Kustwacht. Het Lange Termijn Plan 2009 -2018 voor de Kustwacht is 
ontwikkeld in samenspraak met de Landen en met betrokkenheid van alle departementen 
die in de Kustwacht zijn vertegenwoordigd. Het resultaat daarvan is vastgelegd in deze 
notitie.  
 
Het Lange Termijn Plan 2009 -2018 voor de Kustwacht vormt na vaststelling door de 
Rijksministerraad de basis voor het opstellen van de jaarlijkse beleidsdocumenten voor de 
Kustwacht in deze periode. Daarom wordt dit Lange Termijn Plan gezamenlijk met het 
eerstvolgende beleidsdocument voor de Kustwacht, namelijk het Activiteitenplan en 
Begroting (APB) 2010-2014, ter goedkeuring aan de Rijksministerraad aangeboden.   
 
1.2 Algemene beschrijving van het Lange Termijn Plan 2009 - 2018.  
Het Lange Termijn Plan 2009-2018 zet uiteen hoe de Kustwacht zich op de langere termijn 
moet ontwikkelen en welke financiële basis daarvoor nodig is. In dit plan wordt, in opdracht 
van de Rijksministerraad, meer in het bijzonder ook rekening gehouden met de 
onderstaande aandachtspunten:  
 
 de belegging van de taak terrorismebestrijding bij de Kustwacht; 
 de inzetmogelijkheden van Kustwachteenheden; 
 de doorontwikkeling van het operationele opsporingsconcept; 
 de samenhang met reguliere vervangingsinvesteringen.  
 de verbetermogelijkheden voor de effectiviteitmeting voor de Kustwacht; 
 
In het Lange Termijn Plan 2009-2018 is rekening gehouden met het uitgangspunt dat de 
taken, verantwoordelijkheden, verantwoordelijkheidsgebieden en bevoegdheden van de 
                                                
1
  Hierna te noemen “Kustwacht”. 
2 
 

Lange Termijn Plan Kustwacht Nederlandse Antillen en Aruba 
  
Schematisch ziet de opbouw van het LTP er dan als volgt uit: 
 
 
Reikwijdte van het Lange Termijn Plan 
Dit Lange Termijn Plan voor de Kustwacht heeft geen betrekking op de reguliere 
vervangingsinvesteringen en op reguliere personele verbetermaatregelen. Deze aspecten 
worden jaarlijks meegenomen in het Activiteiten Plan en Begroting (APB) van de Kustwacht. 
Dit wordt hieronder nader toegelicht. 
1.3 Relatie LTP 2009-2018 en reguliere vervangingsinvesteringen . 
Aan de opdracht van de Rijksministerraad tot het opstellen van een Lange Termijn Plan 
2009-2018 ligt het uitgangspunt ten grondslag dat de Landen van het Koninkrijk de 
Kustwacht ook op de lange termijn als volwaardige maritieme rechtshandhaver willen 
behouden. Dit betekent dat de huidige materiële middelen van de Kustwacht, zoals schepen 
en vliegtuigen, bij het einde van hun levensduur vervangen moeten worden. Hiervoor zijn 
vervangingsinvesteringen noodzakelijk. Deze investeringen maken geen onderdeel uit van 
het onderhavige Lange Termijn Plan (LTP) maar worden jaarlijks ten behoeve van de 
Rijksministerraad inzichtelijk gemaakt in de beleidsdocumenten voor de Kustwacht en 
passen binnen de bestaande financiële kaders. De reguliere vervangingsinvesteringen 
hebben betrekking op de onderstaande capaciteiten van de Kustwacht: 
 Helikoptercapaciteit. De verwerving van de opvolger van de bestaande Kustwacht 
helikopter is in 2008 in gang gezet conform het APB 2009-2013. Uitgangspunt hierbij 
is een leaseconstructie, met ingang van 2011. Voortschrijdend inzicht geeft aan dat 
minimaal 5 tot 6 M€ per jaar benodigd is voor de lease van twee helikopters 
gedurende 10 jaar. 
 Interceptorcapaciteit. De super-RHIB’s van de Kustwacht, aangeschaft in 2004, 
moeten na het huidige modificatietraject rond 2016 vervangen worden. Het gaat om 
twaalf vaartuigen. Voor de verwerving hiervan wordt rekening gehouden met een 
bedrag van ongeveer 8,4 M€. 
 Cuttercapaciteit. De huidige middelgrote patrouillevaartuigen (3 cutters) moeten na 
hun Mid Life Update, die is uitgevoerd tussen 2006 en 2008, vanaf 2018 worden 
vervangen. De financiële raming voor deze vervanging bedraagt 10M€ per cutter.  
 Luchtverkenningscapaciteit. De huidige DASH-8 maritieme patrouille vliegtuigen 
moeten rond 2018, maar uiterlijk in 2020 worden vervangen. Het is op dit moment 
nog te vroeg om een besluit te nemen over de vervangingsmiddelen: vliegtuigen, 
satellieten of onbemande vliegtuigen. Uitgaande van de huidige lease constructie 
moet rekening gehouden worden met een bedrag van 15 M€ per jaar (prijspeil 2008) 
voor twee vliegtuigen.  
4 
 

Lange Termijn Plan Kustwacht Nederlandse Antillen en Aruba 
  
 
2 Omgevingsanalyse 
 
2.1 Inleiding. 
Voor de onderbouwing van de beleidskeuzes en beslispunten in deze notitie is als eerste 
stap een omgevingsanalyse voor de Kustwacht uitgevoerd. Deze omgevingsanalyse richt 
zich op twee ontwikkelingen, namelijk:  
 
1. Mondiale en regionale ontwikkelingen in de werkomgeving van de Kustwacht die 
van invloed zijn op de taakgebieden van en taakuitvoering door de Kustwacht. Dit zijn 
bijvoorbeeld veranderingen in de internationale en regionale verhoudingen, maar ook 
veranderingen in het gebruik van de maritieme omgeving, technologische en juridische 
ontwikkelingen en toepassingen op het gebied van bedrijfsvoering en goed bestuur.  
  
2. Veranderingen die samenhangen met de herschikking van de staatkundige 
verhoudingen binnen het Koninkrijk. Deze veranderingen betreffen onder meer de 
oprichting van nieuwe Landen binnen het Koninkrijk en de toekomstige verantwoordelijkheid 
van Nederland voor de rechtshandhaving op Bonaire, Saba en Sint Eustatius (BES eilanden) 
als gevolg van hun inbedding in het Nederlandse staatsbestel.   
  
De omgevingsanalyse is uitgevoerd door uitgebreid literatuuronderzoek, via benchmarking 
met gelijksoortige organisaties zoals de Amerikaanse en Nederlandse 
Kustwachtorganisaties, kennisinstituten en via interviews met partners en belanghebbenden 
binnen en buiten de Kustwacht. Het resultaat daarvan wordt in dit hoofdstuk uiteengezet en 
toegelicht. 
 
2.2 Mondiale en regionale ontwikkelingen in de werkomgeving van de Kustwacht. 
Deze paragraaf behandelt de mondiale en regionale ontwikkelingen in de werkomgeving van 
de Kustwacht .De Kustwacht vervult binnen die omgeving taken op het gebied van 
opsporing, op het gebied van handhaving en toezicht, en op het gebied van dienstverlening 
en rampenbestrijding. Deze taakgebieden vormen de kaders waarbinnen de invloed van 
diverse ontwikkelingen op de Kustwacht moet worden geduid. 
2.2.1 Maritieme drugsbestrijding (opsporing) 
De Kustwacht is sinds haar oprichting in 1996 primair belast met de bestrijding van de 
maritieme drugssmokkel in het Caribische deel van het Koninkrijk. Aan deze opsporingstaak 
levert de Kustwacht sinds jaar en dag een substantiële bijdrage. De Kustwacht beschikt 
daartoe over een breed scala aan middelen om de maritieme drugssmokkel binnen haar 
verantwoordelijkheidsgebied te bestrijden. De Kustwacht is succesvol, maar daarmee is dit 
fenomeen nog geen halt toegeroepen. Er is een verschuiving waarneembaar in de 
hoeveelheid drugs per transport en in de methodiek van transport. De Nederlandse Antillen 
en Aruba blijven mede vanwege hun geografische positie echter onverminderd kwetsbaar 
voor de effecten van de drugssmokkel in de Caribische regio.  
De geschatte productie van cocaïne is (redelijk) stabiel. De vraag in de Verenigde Staten is 
redelijk constant. De vraag naar drugs in Europa is gestegen. Hierdoor blijft Europa een 
aantrekkelijke markt voor drugssmokkelaars en blijft de maritieme route via het Caribisch 
gebied daarvoor een potentiële transitoptie.   
In het Caribisch gebied zijn de volgende trends geconstateerd:  
 
6 
 

Lange Termijn Plan Kustwacht Nederlandse Antillen en Aruba 
  
De verwachting is dat de aandacht voor terrorisme hierdoor onverminderd blijft bestaan 
maar dat de impact hiervan op de capaciteit van de Kustwacht relatief laag blijft. 
2.2.4 De bescherming van het (mariene) milieu (Handhaving en toezicht) . 
De aandacht en zorg voor de bescherming van het milieu en voor de bescherming van 
natuurlijke bronnen en rijkdommen is in de afgelopen jaren wereldwijd sterk toegenomen. Dit 
heeft geleid tot een toename in de behoefte van de Landen wat betreft het laten uitvoeren 
door de Kustwacht van toezichthoudende en handhavingstaken op het gebied van het 
(mariene) milieu. 
 
Die toename in de behoeftestelling door de Nederlandse Antillen en Aruba is goed 
verklaarbaar. Schade aan het (mariene) milieu kan enorme gevolgen hebben voor het 
toerisme, zowel op en rond de stranden als voor het duiktoerisme. Op de eilandgebieden die  
afhankelijk zijn van een duurzame vorm van toerisme (vooral de BES eilanden) is de zorg 
over de bescherming van het (mariene) zo mogelijk nog groter.   
De duurzame vorm van toerisme wordt negatief beïnvloed door overbevissing, de 
aanwezigheid van de olieraffinaderijen, de intensieve scheepvaart, het toenemend 
toeristisch gebruik van de maritieme omgeving nabij de eilanden en de rijke visgronden.  
Bijzondere aandacht gaat hierbij uit naar de Sababank. Dit gebied wordt steeds meer 
erkend als een uniek natuurgebied dat nadrukkelijk beschermd dient te worden. Zowel via  
Landsregelgeving als via benutting van de mogelijkheid om het gebied als Particularly 
Sensitive Sea Area (PSSA) aan te wijzen wordt thans getracht de Sababank adequaat te 
beschermen en tegelijkertijd het scheepvaartverkeer te reguleren. Tevens is de Sababank 
belangrijk voor de lokale visserij (kreeftenvangst). Tenslotte vormt de Sababank ook een 
mogelijke bron van minerale rijkdommen en grondstoffen. 
Door de strengere milieuregelgeving in steeds grotere gebieden zal de vraag naar 
handhaving en toezicht door de Kustwacht toenemen.  
2.2.5 Gebruik van het maritieme domein (Handhaving en toezicht, dienstverlening). 
De scheepvaartintensiteit in de Caribische regio stijgt licht, zowel bij de beroepsvaart als bij 
de pleziervaart. De intensiteit van de beroepsvaart wordt vooral bepaald door het vervoer 
van grondstoffen (olie) en goederen die de eilanden in de regio in toenemende mate nodig 
hebben. Daarnaast groeit, ondanks de variërende brandstofprijzen, de cruisemarkt en 
daarmee het aantal cruiseschepen. De verwachting is dat met de verbreding van het 
Panama kanaal in 2014 de behoefte aan overslagcapaciteit en daarmee de 
scheepvaartdichtheid in de Caribische regio nog verder zal groeien. 
 
Door de aanleg van extra kade en havenfaciliteiten op Sint Maarten is het aantal 
cruisepassagiers sterk gegroeid, van bijna 900.000 in 2001 naar 1,4 miljoen passagiers in 
2007. Op vrijwel alle eilanden van de Nederlandse Antillen en Aruba worden initiatieven 
ontplooid om de havenfaciliteiten uit te breiden en hiermee meer schepen efficiënter te 
kunnen ontvangen. Dit geldt voor beroeps-, cruise- en pleziervaart.  
 
Dit toenemend gebruik van het maritieme domein vormt niet alleen een extra belasting maar 
veroorzaakt ook extra risico’s voor het (mariene) milieu (bijvoorbeeld de stijging van de kans 
op ongevallen en verontreinigingen). Dit leidt tot een toenemende behoefte aan handhaving 
en toezichtcapaciteit op het gebied van de scheepvaart. Dit wordt nog versterkt door een 
sterke toename in de pleziervaart. Ook daarvoor is toezichtcapaciteit nodig. Tenslotte gaat 
het groeiend aantal (plezier)vaartuigen in de regio ook gepaard met aandacht voor de 
veiligheid op zee. Het aantal Search and Rescue (SAR) incidenten zal naar verwachting 
toenemen. Dat betekent dat de Kustwacht ook op dit taakgebied berekend en toegerust 
moet zijn op een stijgende capaciteitsvraag.  
8 
 

Lange Termijn Plan Kustwacht Nederlandse Antillen en Aruba 
  
2.2.8 Jurisdictie (Opsporing, handhaving en toezicht). 
Voor de uitvoering van haar rechtshandhavingstaken is de Kustwacht gebonden aan de 
wateren waarbinnen zij jurisdictie heeft. De Kustwacht heeft ten eerste volledige jurisdictie 
binnen de territoriale wateren (TTW) van de Nederlandse Antillen en Aruba. Daarnaast heeft 
zij functionele jurisdictie in de Exclusieve Visserij Zone (EFZ) van de beide Landen. 
Zowel de Nederlandse Antillen als Aruba zullen hun functionele rechtsmacht verruimen van 
een exclusieve visserijzone naar een volledige exclusieve economische zone (EEZ) Dit zal 
dientengevolge ook betekenen dat de Kustwacht binnen haar verantwoordelijkheidsgebied in 
deze zone haar taakuitvoering moet verbreden. In de EEZ kunnen immers ook andere taken 
dan visserijcontrole invulling krijgen, zoals het toezicht op de exploratie en exploitatie van 
natuurlijke rijkdommen en de bescherming van het milieu. 
Ook is in 2006 de Aansluitende zone (AZ) bij Rijkswet vastgelegd. Deze rijkswet biedt aan 
de landen van het Koninkrijk de mogelijkheid om in deze aansluitende zone gebruik te 
maken van hun bevoegdheden die binnen het internationaal recht worden toegekend. In de 
aansluitende zone kunnen toezichthoudende activiteiten worden uitgevoerd in het verlengde 
van de territoriale wateren zoals douanetoezicht, scheepvaart en milieucontroles en illegale 
immigratie.  
 
 
   Zone-overzicht (TTW(donkerblauw), AZ(middenblauw), EEZ(lichtblauw)) 
2.2.9 Verantwoordelijk bestuur (“Good governance”) 
In het kader van verbeterd en goed bestuur worden termen als transparantie en efficiency 
steeds vaker gebruikt. Een belangrijke ontwikkeling is verantwoordelijk bestuur of “Good 
Governance”. De nadruk ligt hierbij op de kwaliteit van het product of dienst die wordt 
geleverd. Het gaat hierbij om de legitimiteit van het optreden. Om dit te kunnen beoordelen 
is verantwoordingsinformatie noodzakelijk om aan te geven dat de producten voldoende zijn 
en op kostenefficiënte wijze tot stand komen. Ook van de Kustwacht mag worden verwacht 
dat zij deze ontwikkeling volgt en waar mogelijk toepast in bedrijfsvoerings- en 
verantwoordingssystematieken. 
2.2.10 Doorontwikkeling van het operationele opsporingsconcept. 
Voor de doorontwikkeling van het operationele opsporingsconcept van de Kustwacht zijn 
twee belangrijke ontwikkelingen nodig: 
 Toepassing van het concept van Informatie Gestuurd Optreden (IGO)(ook wel 
intelligence led policing genoemd); 
 Toepassing van gebiedsgebonden kustwacht inzet (of Community Policing) 
 
10 
 

Lange Termijn Plan Kustwacht Nederlandse Antillen en Aruba 
  
2.3.1.2 Nieuwe partners. 
In aanvulling op meer bestuurlijke en beleidsmatige aandacht van de Nederlandse 
vakdepartementen voor de Kustwacht zullen diverse ministeries ook een uitvoerende rol 
gaan vervullen op de eilanden. Een toenemende betrokkenheid en aanwezigheid van 
Nederlandse diensten en personen zoals douane, Koninklijke Marechaussee, AID-
inspecteurs en scheepvaart inspecteurs is te verwachten. Ook hierbij is de trend 
waarneembaar dat taakgebieden van de Kustwacht die tot op heden in algemene zin minder 
frequent in beeld kwamen, nu belangrijker worden (zoals milieu en scheepvaart) de 
Kustwacht zal met deze nieuwe partners samenwerking zoeken in de taakuitvoering. 
Hiermee kan worden voorkomen dat doublures ontstaan in de taakuitvoering en wordt het 
streven naar effectiviteit versterkt.  
2.3.1.3 Verwachte economische groei. 
De verwachting bestaat dat de inbedding van de BES-eilanden in het Nederlandse 
staatsbestel op termijn zal leiden tot een stijging in het welvaartsniveau, met inbegrip van  
goed bestuur en adequate voorzieningen. Dit kan leiden tot een toenemende 
aantrekkingskracht voor goederenstromen en persoonsverkeer vanuit de omgeving, 
waardoor extra druk kan ontstaan op het (maritieme) grenstoezicht. Dit geldt vooral de BES-
eilanden. Zij vormen straks een potentiële springplank naar Nederland. Vooral Bonaire zal 
met haar directe vliegverbinding en grotere haven extra aandacht vragen van de diensten 
die met het grenstoezicht zijn belast, waaronder de Kustwacht. 
2.3.2 Veranderingen binnen Kustwacht, directe effecten.  
De staatkundige herschikking resulteert in een uitbreiding van het aantal Landen binnen het 
Koninkrijk. De Kustwacht is een samenwerkingsverband tussen die Landen. Voor het Land 
Antillen treden de beide nieuwe Landen in de plaats. Deze Landen zullen in het 
samenwerkingsverband worden opgenomen. Voor de hand liggende gevolgen daarvan zijn 
onder meer aanpassingen in de samenstelling van de Kustwachtfora, aanpassingen in de 
rechtspositie van het Kustwachtpersoneel en aanpassing van de benaming van de 
Kustwacht. 
 
2.4 Kustwacht op Maat: differentiatie per regio, maatwerk per eilandgebied  
Er bestaan aanzienlijke verschillen in ontwikkelingen, maritieme activiteiten, geografische en 
culturele aspecten tussen de eilandgebieden van de Nederlandse Antillen en Aruba. 
Daarnaast bestaan verschillen tussen de beide eilandregio´s: de Bovenwinden en 
Benedenwinden. Daarom is het van belang in de analyse van de effecten op de Kustwacht 
ook rekening te houden met de unieke eigenschappen van iedere regio en ieder individueel 
eilandgebied. Ten aanzien van de Bovenwindse eilanden is sprake van: 
 
 Een grote intensiteit van recreatief scheepvaartverkeer met irreguliere vaarpatronen en 
gedrag; 
 grote aantallen tankers (Sint Eustatius) en cruiseschepen (Sint Maarten); 
 een complexe ligging met veel internationale grenzen; 
 een minder omvangrijke aanwezigheid van de Kustwacht dan op de Benedenwinden. 
Dit resulteert in een navenante wens van de Bovenwindse eilandgebieden tot meer 
zichtbaarheid van de Kustwacht; 
 een groot economisch en natuurbeschermingsbelang van de Sababank voor de 
eilandgebieden en daarmee een specifieke behoefte aan taakuitvoering door 
Kustwacht.  
12 
 

Lange Termijn Plan Kustwacht Nederlandse Antillen en Aruba 
  
 
3 Beleidskeuzes 
 
3.1 Inleiding. 
De Kustwacht moet anticiperen op de voorziene ontwikkelingen in haar werkomgeving en op 
de ontwikkelingen die voortvloeien uit de staatkundige herschikking binnen het Koninkrijk.  
De maatregelen die de Kustwacht in staat moeten stellen om hiervoor adequaat toegerust te 
zijn hebben vooral betrekking op het toekomstig beleid, de operaties, het personeel en het 
materieel van de Kustwacht. De uitvoeringshandelingen die hiervoor nodig zijn vinden hun 
weerslag in het verder verbeteren en in het versterken van de Kustwacht. Maatregelen 
behorende bij het verder verbeteren zijn opgenomen in het Activiteitenplan en Begroting 
2010-2014, dat samen het Lange Termijn Plan ter goedkeuring aan de Rijksministerraad 
wordt voorgelegd. Deze maatregelen hebben een zodanig geringe financiële omvang dat zij 
wel passen binnen de bestaande financiële kaders voor de Kustwacht.  
Dit hoofdstuk beperkt zich daarom tot beleidskeuzes die betrekking hebben op het 
versterken van de Kustwacht. 
 
3.2 Van omgevingsanalyse naar gevolgen voor de uitvoering in de taakgebieden. 
De gesignaleerde ontwikkelingen uit de omgevingsanalyse in hoofdstuk 2, worden in de 
navolgende subparagrafen vertaald naar de taakgebieden van de Kustwacht. De gevolgen 
worden per taakgebied toegelicht. Voor deze beschrijving wordt de opsomming van de 
taakgebieden uit de Rijkswet Kustwacht gebruikt. 
3.2.1 Algemene politietaak.  
De uitvoering van de algemene politietaak richt zich nu primair op drugsbestrijding en 
wapensmokkel. In de huidige beleidsplannen wordt hier een hoge prioriteit aan toegekend: 
80% van beschikbare capaciteit van de Kustwacht is gericht op drugsbestrijding, bestrijding 
van vuurwapensmokkel en bestrijding van illegale immigratie.  
De algemene politietaak heeft echter een bredere betekenis en beslaat alle vormen van het 
Kustwacht optreden en vooral de gebiedsgebonden Kustwachtinzet. Hierbij moet de 
Kustwacht dus zicht hebben op de lokale maritieme problemen, weten wat er leeft in de 
lokale gemeenschap, gezamenlijk met hen naar oplossingen zoeken, verantwoording 
afleggen aan die gemeenschap maar ook in staat zijn dwingend op te treden. Als gevolg van 
het toenemend gebruik zullen juist deze aspecten naar verwachting in belang toenemen ten 
gevolge van het groeiend toerisme en het daaruit voortvloeiende intensievere (recreatieve) 
gebruik van de kuststrook. Daarnaast is er een toenemend belang van zichtbaarheid van de 
Kustwacht (“blauw op zee”) en draagt gebiedsgebonden Kustwachtinzet bij aan de verdere 
versterking van de informatiepositie van de Kustwacht. 
3.2.2 Terrorismebestrijding.  
Terrorismebestrijding is een taak van de Kustwacht en blijft ook in de nabije toekomst een 
integraal onderdeel vormen van de uitvoering in de overige taakgebieden. Op basis van 
diverse analyses is een stijging of toenemende aandacht op het taakgebied van 
terrorismebestrijding niet verwachtbaar. Een serieus incident in de regio kan dit uiteraard 
sterk veranderen. De kans daarop wordt echter gering geacht. 
14 
 

Lange Termijn Plan Kustwacht Nederlandse Antillen en Aruba 
  
3.2.8 Scheepvaart.  
De pleziervaart nabij de eilanden zal toenemen mede door de groei van het toerisme en de 
recreatie in de regio. De intensiteit van overige scheepvaart zal minimaal gelijk blijven maar 
waarschijnlijk op termijn ook stijgen als gevolg van economische groei. De nieuwe 
landsverordening Maritiem Beheer besteedt nadrukkelijk aandacht aan de controle van de 
scheepvaart. Dit zal binnenkort leiden tot uitvoeringsbepalingen op dat gebied. Voorts zal het 
belang van bewaken van scheepvaart toenemen als gevolg van internationale wetgeving en 
verplichtingen. Ook de nieuwe beleidsverantwoordelijke (Nederlandse) departementen staan 
een strenger toezicht op taakgebied scheepvaart voor. Al deze aspecten resulteren in een 
intensivering van dit taakgebied. 
3.2.9 Hulpverlening en Search en Rescue.  
Een groeiende scheepvaartintensiteit en het toenemende beroeps- en recreatief gebruik van 
het water (met name de kuststrook voor toerisme) vergroot de kans op incidenten en de 
vraag om hulpverlening. Ook kan de toekomstige beleidsverantwoordelijkheid van het 
Ministerie van V&W leiden tot aanvullende eisen ten aanzien van Search and Rescue (SAR), 
vooral bij Bonaire. Een en ander zal leiden tot een intensivering van dit taakgebied bij de 
Kustwacht. 
3.2.10 Rampenbestrijding.  
De kans op een ramp neemt toe als gevolg van een intensiever gebruik van het water. 
Vooral de transporten van brandstofproducten (van en naar terminals en raffinaderijen) 
vormen een risicofactor. De verhoogde aandacht voor het milieu (inclusief uitbreiding van de 
Kustwacht verantwoordelijkheid in de EEZ) betekent dat er eerder gereageerd zal moeten 
worden op grootschalige milieu-incidenten of overtredingen. Dit vraagt om extra aandacht en 
mogelijkerwijs extra reactievermogen van de Kustwacht. Op de Nederlandse Antillen en 
Aruba is de capaciteit voor de bestrijding van milieu-incidenten buiten de Kuststrook niet 
aanwezig terwijl de aandacht hiervoor wel toeneemt. 
 
3.3 Gevolgen van de staatkundige herschikking binnen het Koninkrijk.. 
De staatkundige herschikking binnen het Koninkrijk zal ook enkele directe en indirecte 
gevolgen hebben voor de Kustwacht. De uitbreiding van het aantal Landen binnen het 
Koninkrijk en de beleidsverantwoordelijkheid van de Nederlandse vakdepartementen voor de 
drie BES eilanden leidt tot: 
 
 Een andere naam voor de Kustwacht.  
 Een aanpassing van de samenstelling van de Kustwachtfora zoals de 
Kustwachtcommissie. De vertegenwoordigers van de nieuwe Landen krijgen een plek 
aan tafel, zodat zij volwaardig kunnen participeren in de beleidsmatige aansturing van 
de Kustwacht.  
 Het ontwikkelen van de Kustwacht als maritiem expertisecentrum. 
De verwachte veranderingen van en toename aan wet- en regelgeving dwingt de 
Kustwacht deze ontwikkelingen nauwlettend te volgen. Deze verandering biedt de 
Kustwacht een kans om zich meer als (regionaal) maritiem expertise centrum te 
ontwikkelen. Door het binnenhalen en behouden van kennis en deskundigheid kan de 
Kustwacht in de toekomst een belangrijke voortrekkersrol op dit vlak vervullen en kan 
zij, waar nodig een adviserende rol vervullen naar partnerorganisaties en overheden in 
de regio. 
 Het onderzoek naar mogelijkheden voor de totstandkoming van een uniforme 
rechtspositie. Na de staatkundige veranderingen kan het aantal verschillende 
16 
 

Lange Termijn Plan Kustwacht Nederlandse Antillen en Aruba 
  
b. Intensivering binnen taakgebieden. Hoewel er geen verandering van het aantal taken 
lijkt op te treden, neemt het belang van het maritieme domein op alle terreinen toe. 
Daarmee zal de behoefte aan Kustwacht optreden gedurende de komende jaren een 
stijgende lijn kennen. Deze meerbehoefte op alle taakgebieden maakt uitbreiding van 
de Kustwacht capaciteit noodzakelijk. Naast de onder a. genoemde noodzakelijke 
andere prioriteitenverdeling leidt dit ook tot een intensivering van de activiteiten per 
taakgebied.  
 
c. Verschuiving van het geografische werkgebied. De Kustwacht richt zich nu op het 
volledige gebied vallende binnen haar jurisdictie. In het huidige profiel is het 
werkgebied vooral gebaseerd op de traditionele drugsbestrijdingstaken die zich 
binnen territoriale wateren maar op enige afstand van de kust plaatsvinden. Er is een 
geografische verschuiving binnen het verantwoordelijkheidsgebied verwachtbaar met 
enerzijds een intensivering nabij de kust (vanwege toerisme en marien milieu) en 
anderzijds juist een beweging van de kust af (vanwege o.a. de uitbreiding van 
nationale en internationale jurisdictiemogelijkheden, en de toenemende zorg voor 
milieu en grenstoezicht). Hierbij krijgen bepaalde specifieke gebieden meer 
aandacht, zoals de Sababank en het zeegebied rondom Bonaire. Daarnaast moet de 
aandacht meer verspreid worden over het gehele verantwoordelijkheidsgebied, 
inclusief EEZ en nabij eilandgebieden zonder steunpunt. Dit afwijkende profiel vereist 
niet alleen een andere operationele inzet maar vergt ook een aanpassing van de 
Kustwachtcapaciteit. 
 
3.5 De Kustwacht in 2018: Versterking van het operationeel vermogen 
De Kustwacht moet in 2018 in staat zijn om al haar taken naar behoren uit te voeren.  
Om de bovengenoemde drie veranderingen op haar taakgebieden toe te passen is een 
aanpassing van het operationeel vermogen van de Kustwacht noodzakelijk. Deze 
aanpassingen worden voorgesteld in de navolgende subparagrafen. De Kustwacht zal 
moeten worden versterkt door kwalitatieve en kwantitatieve aanpassingen. De 
subparagrafen hebben betrekking op de kwantitatieve aanpassingen. 
 
De veranderingen op de taakgebieden geven aan dat een intensivering en een bijstelling van 
de prioriteiten binnen de taakuitvoering geboden is en dat een verschuiving van het 
geografische werkgebied wenselijk is. Er zal daardoor tevens een groter en andersoortig 
beroep op de capaciteiten (middelen) van de Kustwacht worden gedaan.  
Het huidige scala aan capaciteiten is op dit moment voldoende om in grote lijnen effectief te 
kunnen optreden binnen het werkgebied van de Kustwacht.  
Het hedendaagse integrale operationele concept van detectie, reactie en coördinatie blijft 
ook in de toekomst nodig. De verbreding en intensivering van taken en de verandering van 
het werkgebied zijn echter niet te ondervangen met de huidige middelen en vereisen een 
aantal aanvullende capaciteiten.  
3.5.1 Kleine varende capaciteit.  
De verbreding van taken met meer aandacht voor gebiedsgebonden Kustwachtinzet, de 
extra aandacht voor het milieu en het intensievere gebruik van de maritieme omgeving 
vooral binnen de kuststrook vragen om een capaciteitsuitbreiding. Die extra capaciteit moet 
gemakkelijk tot op de vloedlijn en binnen de riffen (ondiep water), havens en ankerplaatsen 
kunnen worden benut. Daarnaast moet deze capaciteit eenvoudig te gebruiken, te 
onderhouden en manoeuvreerbaar zijn in een drukke omgeving waarin alle vormen van 
watergebruik (zwemmers, jetski’s, zeilers etc.) voorkomen. De robuuste super-RHIB’s van 
de Kustwacht zijn niet bedoeld, noch geschikt voor optreden in ondiep water. De eenmalige 
verwervingskosten voor één kleine varende capaciteit bedragen ongeveer 0,05 M€ per stuk. 
18 
 

Lange Termijn Plan Kustwacht Nederlandse Antillen en Aruba 
  
3.5.3.1 Vergroting van de detectiecapaciteit op de Bovenwindse eilanden.  
Op de Benedenwinden wordt het gebruik van een actueel situatiebeeld gecombineerd met 
7
inlichtingen vanuit de info-unit van de Kustwacht al met succes toegepast. Het situatiebeeld 
wordt verkregen door het walradarsysteem op de Benedenwinden. Met het besluit tot de 
bouw van het Benedenwindse walradarsysteem in 2004 werd ook uitbreiding naar de 
Bovenwinden voorzien. Alvorens tot uitbreiding over te gaan zou een evaluatie van het 
Benedenwindse systeem worden uitgevoerd. Uit die evaluatie, uitgevoerd in 2008, blijkt dat 
het walradarsysteem een meerwaarde heeft voor de Benedenwindse eilanden. Bij veel 
drugsvangsten in het afgelopen jaar heeft de walradar een doorslaggevende rol gespeeld. 
Daarnaast draagt het radarsysteem ook bij aan resultaten op andere taakgebieden zoals 
bijvoorbeeld SAR.  
 
Uit de omgevingsanalyse blijkt dat juist bij de Bovenwinden een sterke behoefte bestaat om 
te beschikken over een goed actueel situatiebeeld en daardoor gerichte of 
informatiegestuurde inzet te kunnen plegen. Een walradarsysteem kan hier niet alleen voor 
de bestrijding van traditionele zware vormen van grensoverschrijdende criminaliteit worden 
gebruikt maar kan ook worden benut voor de overige taken zoals die van controle op 
visserij, het (mariene)milieu en controle van de scheepvaart. O.a. ten gevolge van het 
duurzaam toerisme, de intensieve cruise- en tanker scheepvaart, het intensieve recreatieve 
gebruik van het water en de voorgestelde speciale status van de Sababank vereisen deze 
overige taken meer aandacht van de Kustwacht dan voorheen.  
 
De verwerving van een Bovenwinds radarsysteem sluit aan bij: 
 
 De voortzetting van de initieel voorziene uitbreiding van het walradarsysteem naar de 
Bovenwinden. 
 Het verkrijgen van een continu situatiebeeld van de maritieme omgeving van de 
Bovenwinden waardoor het concept van informatiegestuurd optreden ten volle kan 
worden benut. Het nut van dit concept heeft zich bij de Benedenwinden al bewezen. 
Tegelijkertijd moet worden vastgesteld dat een walradarsysteem voor de Bovenwinden veel 
kostbaarder in aanschaf en gebruik zal zijn dan in 2004 nog werd voorzien. Door de 
complexere geografische en infrastructurele omstandigheden en de hogere eisen aan het 
materieel (bestand tegen orkanen) zal de kostprijs voor de aanschaf en exploitatie van een 
radarsysteem aanzienlijk hoger zijn dan het bestaande systeem op de Benedenwinden.  
Voor een efficiënt reactie- en opvolgingsvermogen is bovendien samenwerking met de 
Franse autoriteit vrijwel onontbeerlijk. Voorts dient rekening gehouden te worden met kosten 
voor de personele en infrastructurele uitbreiding. 
 
Alternatieve mogelijkheden voor de opbouw van een beter situatiebeeld op de Bovenwinden 
zijn extra patrouilles op het water of in de lucht met de huidige capaciteit, maar de 
dekkingsgraad daarvan is lager. Satelliet detectie als alternatief is niet verwachtbaar voor 
2015 en uitbreiding van de huidige luchtverkenningscapaciteit met extra vliegtuigen en 
helikopters is naar verwachting duurder dan een walradarsysteem.  
                                                
7
  Voornaamste taak van de Info Unit binnen de staf van de Kustwacht is het verzamelen, analyseren en 
veredelen van informatie afkomstig van de diverse bronnen, teneinde optreden mogelijk te maken. De Info-unit bestaat uit 
analisten, onderzoekers, databeheerders en personeel van de Koninklijke Marechaussee. Analyse geeft aan dat in de helft van 
de drugsonderscheppingen informatie bij de Kustwacht van vitaal belang is gebleken. 
 
20 
 

Lange Termijn Plan Kustwacht Nederlandse Antillen en Aruba 
  
3.5.5 Beschikken over een olieruimingscapaciteit.  
Het belang van het milieu (en de aandacht voor milieu verontreiniging) neemt toe. Onder 
leiding van de landelijke en eilandelijke instanties ondersteunt de Kustwacht de 
rampenbestrijding. De rampenbestrijding is een primaire verantwoordelijkheid van die 
instanties. De Kustwacht beschikt zelf nauwelijks over een capaciteit (de DASH-8 patrouille 
vliegtuig beschikt over een geringe sproeicapaciteit) om milieuverontreinigingen op open 
zee te bestrijden. De civiele (haven) instanties en olieraffinaderijen beschikken slechts over 
een geringe capaciteit die voornamelijk geschikt is voor binnenwateren. 
Het bezit van een olieruimingscapaciteit voor de Kustwacht op open zee vormt hierop een 
aanvullende capaciteit en past binnen de taak rampenbestrijding. Een modulaire en mobiele 
aanpassing aan vaartuigen bedraagt eenmalig 0,5 M€.  
3.5.6 Duikcapaciteit. 
Het primaire doel van de Kustwacht op het gebied van terrorismebestrijding is het 
voorkomen van een terroristische aanslag. De secundaire doelstelling is om de gevolgen 
voortvloeiend uit een terroristische aanslag zoveel mogelijk te beperken (rampenbestrijding). 
In het repressieve optreden van de Kustwacht past een vorm van duikcapaciteit. Die 
capaciteit is daarnaast bruikbaar in geval van SAR cases (controle omgeslagen vaartuigen 
en het bergen van personen) of in het kader van ondersteuning van strafrechtelijk onderzoek 
in het kader van drugsbestrijding (bijvoorbeeld onderzoek onder scheepsrompen of het 
zoeken naar overboord gezette contrabande). Een dergelijke duikcapaciteit ontbreekt thans.  
Er dient onderzoek plaats te vinden naar de mogelijkheden voor het opzetten van een 
duikteam bij de Kustwacht al dan niet samen met Defensie of partnerdiensten zoals de 
douane. Een eerste inschatting van de kosten bedraagt 0,1M € per jaar.  
3.5.7 Moderniseren van communicatiemiddelen 
Naast de vervanging van kleinere (deel) apparatuur betreft het hier het beveiligde 
“Chuchubi” netwerk (vnl. gebruikt als werknet voor Kustwacht inzet) en het VHF-netwerk 
(hoofdzakelijk benodigd voor de bewaking van het SAR-gebied).   
 
Het Chuchubi netwerk is al enige tijd ingevoerd maar lijkt nog niet volledig aan de 
verwachtingen te voldoen. Een evaluatie van het systeem is daarom gewenst. 
 
Het VHF- netwerk bestaat al langere tijd en maakt gebruik van het straalpad van Defensie. 
Vervanging is begroot in het APB 2009-2013 gedurende 2009-2011. Voortschrijdend inzicht 
geeft aan dat vervanging pas omstreeks 2012 nodig is en dat het daarvoor  
gereserveerde bedrag aangepast kan worden. 
3.5.8 Nieuwe systematieken voor prestatiemeting 
De aandacht voor verantwoordelijk bestuur of good governance vraagt om gedegen en 
transparante externe verantwoording en interne sturingsmechanismen. Dit wordt zichtbaar 
gemaakt door prestatie of effectiviteitmeting. Sinds 2003 past de Kustwacht prestatiemeting 
toe. Dit draagt bij aan een verbetering van de externe verantwoording. De huidige 
systematiek van prestatiemeting is echter beperkt: het is sterk productgeoriënteerd en heeft 
weinig koppeling met de interne bedrijfsvoering.  
9
Daarom wordt een nieuwe systematiek ontwikkeld die gebaseerd is op de missie van de 
Kustwacht.  Met deze systematiek is het mogelijk om zowel externe verantwoording als 
interne sturing van de Kustwacht bedrijfsprocessen verder te verbeteren. 
                                                
9
 De missie wordt hierbij ontleed in 4 submissies te weten: voorkomen, vaststellen, optreden en hulpverlening. 
Deze submissies worden gekoppeld aan zes kritische succesfactoren (KSF). Indien de organisatie deze KSF-en goed uitvoert 
dan wordt de (sub)missie en daarmee de totale missie behaald. Om te bepalen of de KSF behaald wordt, zijn deze weer 
opgebouwd uit prestatie-indicatoren (PIN). 
22 
 

Lange Termijn Plan Kustwacht Nederlandse Antillen en Aruba 
  
 
4 Conclusies, beslispunten en aanbevelingen 
 
4.1 Conclusies 
De omgeving waarin de Kustwacht haar taken uitvoert zal de komende jaren veranderen,  
mede als gevolg van de aanstaande herschikking van de staatkundige verhoudingen binnen 
het Koninkrijk. De omgevingswijzigingen zijn in een analyse in hoofdstuk 2 uiteengezet en 
toegelicht. Op basis van deze omgevingsanalyse moet de Kustwacht zich aanpassen om zo 
ook in de toekomst op haar taken berekend te blijven. Deze veranderingen in de omgeving 
leiden tot veranderingen van de taakgebieden van de Kustwacht. Op nagenoeg elk 
taakgebied is een aanpassing voor de Kustwacht noodzakelijk.In hoofdstuk 3 worden die 
veranderingen per taakgebied geduid. De veranderingen hebben betrekking op de kwaliteit  
en op de kwantiteit (capaciteit) van de Kustwacht.  
De ontwikkelingen uit de omgevingsanalyse vereisen twee soorten aanpassingen bij de 
Kustwacht:  
 Verbeteren. De Kustwacht  moet zich tot 2018 voortdurend verder verbeteren. De 
nadruk zal liggen op een kwalitatieve aanpassing. Dit heeft betrekking op de kennis 
en vaardigheden van zowel de organisatie als het personeel. Ook moet de 
bestuurskracht van de Kustwacht worden verbeterd. De bijbehorende maatregelen 
zijn ingebed  binnen de financiële kaders van het Activiteiten Plan en Begroting 
(APB) 2010-2014. 
 Versterken: De Kustwacht moet tot 2018 kwantitatief worden versterkt met een 
aantal aanvullende capaciteiten. Deze aanvullingen maken onderdeel uit van het 
Lange Termijn Plan 2009-2018.  
4.2 Beslispunten 
De beslispunten voor de Rijksministerraad hebben betrekking op deze aanvullende 
capaciteitsbehoeftes voor de Kustwacht. Deze behoeftes worden  voorzien van een 
inschatting van de kosten (prijspeil 2008) hieronder schematisch toegelicht  
 Beslispunt 1. Stem in met de verwerving van een kleine varende capaciteit (eenmalig 
0,05 M€ p/stuk, in totaal zeven stuks (twee per steunpunt + 1 voor dependance 
Bonaire, totaal 0,35 M€)).  
Onderbouwing 
1. Past binnen het concept van Gebiedsgebonden Kustwachtinzet (dit leidt tot 
meer zichtbaarheid, verbeterd contact met de samenleving en een 
versterking van de informatiepositie) . 
      2.  Noodzakelijk t.b.v. extra  toezicht direct onder de kust en binnenwateren 
           vanwege het toenemende maritiem gebruik en aandacht voor het milieu in  
           die wateren. 
 
24 
 

Lange Termijn Plan Kustwacht Nederlandse Antillen en Aruba 
  
 Beslispunt 6: Stem in met het aanscherpen van de prestatiemetingsmethodiek (geen 
kosten). 
Onderbouwing 
1. Past binnen de wens om verantwoord bestuur toe te passen. Het levert 
daarmee een toegesneden bijdrage aan externe verantwoording. 
2. Het is hierdoor mogelijk de interne sturing te verbeteren en daarmee de 
bedrijfsvoering te optimaliseren.  
 
De Kustwachtcommissie stemt in met de bovengenoemde beslispunten. De maatregelen zijn 
taakstellend en passen binnen de begroting van de Kustwacht.  
 
Nader te onderzoeken aspecten 
 
M.b.t. de walradar Bovenwinden, het vergroten van de middelgrote varende capaciteit en de 
duikcapaciteit is nader onderzoek noodzakelijk alvorens te kunnen adviseren over 
besluitvorming. De maatregelen betreffen achtereenvolgens: 
 
 Het realiseren van duikcapaciteit (0,1 M€ per jaar). 
 
Onderbouwing 
1. Benodigd t.b.v. terrorismebestrijding voor het onderwater veiligstellen van 
mogelijke bedreigde schepen. 
2. Noodzakelijk in het kader van drugsbestrijding t.b.v. opsporing van 
overboord gezette drugs of contrabande en controle van scheepsrompen. 
3. Essentieel voor het redden van personen uit omgeslagen vaartuigen en 
voor het bergen van personen. 
 
 Het vergroten van de detectiecapaciteit op de Bovenwindse eilanden met behulp van 
een walradarsysteem.  
 
Onderbouwing 
1. Het resulteert in een meer efficiënte en gerichte inzet van middelen. 
2. Juist bij de Bovenwinden noodzaakt de veranderende omgeving extra 
aandacht voor andere taken dan de bestrijding van de zware criminaliteit. 
De walradar geeft hier op efficiënte wijze invulling aan. 
3. Het realiseren van een continu situatiebeeld van de maritieme omgeving 
waardoor het IGO-concept kan  worden toegepast. 
4. Het continueren van de initieel voorziene uitbreiding van het radarsysteem 
van de Benedenwinden naar de Bovenwinden. 
 
26 
 

Lange Termijn Plan Kustwacht Nederlandse Antillen en Aruba 
  
 
Bijlage  Overzicht relatie beslispunten en aspecten uit de omgevingsanalyse. 
 
Kleine varende         
● ● ● 
 
capaciteit 
Middelgrote varende      
● ● ● ● ● ● ● 
capaciteit 
 
Verbeteren 
● ● ● ● ● ● ● ● ● ● ● 
situatiebeeld: 
●  Walradar SSS 
●  VIU 
●  IGO 
  
Vergroten presentie/ 
● ● ● ● ● ● ● ● ● ● 
reactievermogen BES 
Olieruimings-          
● ● 
capaciteit 
Realiseren          
● ● ● 
duikcapaciteit 
  
Modernisering 
● ● ● ● ● ● ● ● ● ● 
communicatie-
middelen 
Nieuwe            
● 
Prestatiemeting 
 
Voorbeeld. Een kleine varende capaciteit is voornamelijk benodigd om inhoud te kunnen aan 
een uitbreidende handhavingsbehoefte dichter onder kust. Dit wordt veroorzaakt door de 
groeiende scheepvaartdichtheid, de daarmee gepaard gaande druk op de maritieme 
omgeving en de toenemende aandacht voor het (marien)milieu. Daarnaast is de kleine 
varende capaciteit benodigd voor het concept van gebiedsgebonden Kustwachtinzet en IGO. 
Dit laatste in het kader van de aanscherping van het opsporingsbeleid.  
28 
 
Beslispunten  
 
 
 
 
Aspecten 
omgevingsanalyse 
Drugsproblematiek 
Mensensmokkel 
Terrorisme 
Aandacht  (marien) 
Milieu 
Gebruik maritieme 
omgeving 
Technologie 
Samenwerking 
Jurisdictie 
Verantwoord bestuur 
Aanscherpen 
opsporingsbeleid 
Interesse BES 
Inzet  KW-middelen 

