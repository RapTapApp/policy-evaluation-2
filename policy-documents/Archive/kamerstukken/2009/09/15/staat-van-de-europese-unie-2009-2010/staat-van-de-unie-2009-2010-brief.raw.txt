Tweede Kamer der Staten-Generaal
2
Vergaderjaar 2009–2010
32 125 Staat van de Europese Unie 2009–2010
Nr. 1 BRIEF VAN DE MINISTER EN STAATSSECRETARIS VAN BUITEN-
LANDSE ZAKEN
Aan de Voorzitter van de Tweede Kamer der Staten-Generaal
Den Haag, 15 september 2009
Met genoegen bieden wij u de Staat van de Europese Unie 2009–2010 met
bijlage aan.
In de Staat van de Europese Unie 2009–2010 is de Europese agenda voor
het lopende Zweedse en daaropvolgende Spaanse EU-voorzitterschap
beschreven vanuit Nederlands perspectief. Meer specifiek gaat het kabinet
in op het politiek en maatschappelijk draagvlak, de interne samenhang
van de Unie, groei en werkgelegenheid en de positie van Nederland in de
wereld in de Europese context.
In de bijlage is de stand van zaken van de verschillende Raadsformaties
opgenomen, alsmede het overzicht van de BNC-fiches, de stand van de
implementatie van Europese regelgeving, tabellen en grafieken en een
lijst van afkortingen.
De Minister van Buitenlandse Zaken,
Drs. M. J. M. Verhagen
De Staatssecretaris van Buitenlandse Zaken,
Drs. F. G. C. M. Timmermans
KST132846
Sdu Uitgevers
Tweede Kamer, vergaderjaar 2009–2010, 31 125, nrs. 1–2 1
’s-Gravenhage 2009

INHOUDSOPGAVE blz.
Context 4
Politiek en maatschappelijk draagvlak 4
De interne samenhang van de Unie 6
Groei en werkgelegenheid 9
Nederland in de wereld, Europa geeft kracht 12
Tweede Kamer, vergaderjaar 2009–2010, 31 125, nrs. 1–2 3

zo’n 3,6 miljard euro extra voor ons land per jaar. Ook is de positie van
Nederland als netto-betaler in lijn gebracht met die van vergelijkbare
andere netto-betalende landen.
Toch is het draagvlak voor Europa niet vanzelfsprekend. De bevolkingen
van Europa – en vooral die in West-Europa – kampen, ondanks of juist
vanwege een historisch en mondiaal ongekend hoog welvaartsniveau,
met grote onzekerheden. Deze onzekerheden hebben onder meer te
maken met zorgen over de globalisering en daarmee het behoud van
werkgelegenheid. Legale en illegale immigratie leidt tot zorgen over het
behoud van eigen cultuur en identiteit. Deze zorgen hebben ook grote
invloed op de houding van burgers ten opzichte van de Unie en het
draagvlak voor de Unie.
Naarmate de Nederlandse burger ziet dat de Unie – naast de overheid in
Nederland – een belangrijke rol speelt bij het bevorderen van werkgele-
genheid, concurrentiekracht en bij het aanpakken van concurrentie-
beperkingen en illegale immigratie, bij het zorgdragen voor een gezonde
en veilige leefomgeving, en bij het behoud van de Europese waarden, zal
het draagvlak voor de Unie groeien. Het draagvlak zal ook groeien als de
EU doet wat wordt beloofd. Er is in het verleden te veel beloofd en te
weinig waargemaakt. Minder woorden, meer daden, zoals in de aanpak
van de crisis, is de beste manier om burgers te overtuigen van het belang
en ook toegevoegde waarde van Europa.
Het kabinet is zich er goed van bewust dat Europa een merk is dat vooral
buiten de Unie ijzersterk is. Wereldwijd worden bijvoorbeeld Europese
standaarden – niet alleen op het gebied van klimaat, maar ook op het
gebied van productveiligheid en de bescherming van intellectueel
eigendom – overgenomen. Alleen al dit jaar dienden zich weer drie
nieuwe landen aan die lid willen worden. Tegelijkertijd wordt veel van wat
Europa doet door de burger als vanzelfsprekend beschouwd. Sommige
zaken beziet men met scepsis of schrijft men aan de eigen regering en niet
aan Europa toe. De lage opkomst bij de Europese verkiezingen van juni
toonde dat helaas weer aan, overigens niet alleen in Nederland. Daarom
blijft het kabinet inzetten op een realistisch beeld van en verdere
bewustwording over Europa.
Europa: waar effectief?
Het kabinet is van mening dat de problemen die samenhangen met
globalisering en immigratie niet alleen op Europees niveau zouden
moeten worden aangepakt. Zoals gezegd, kan een deel van de proble-
matiek beter op nationaal, regionaal en/of lokaal niveau worden opgelost.
Het gaat dan om bijvoorbeeld de organisatie van het sociale zekerheids-
beleid, de inrichting van het onderwijs en het beleid voor welzijn en
cultuur. Wat wij niet moeten doen is uit vrees voor de buitenwereld de kop
in het zand steken, in de hoop dat de uitdagingen vanzelf weggaan. De
negatieve bijwerkingen van globalisering en effecten van klimaat-
verandering pak je niet aan door een hek om Nederland te zetten. Die ga
je samen met Europese partners te lijf. Bijvoorbeeld met gezamenlijk
anti-dumpingbeleid, interne marktregels en Europees innovatiebeleid. Een
Europese aanpak kan oplossingen bieden die de nationale spankracht te
boven gaan.
Wanneer actie op Europees niveau aangewezen is, zijn er keuzes te maken
tussen EU-wetgeving en lichtere vormen van regelgeving, zoals onder-
linge vergelijking van goede praktijken en vrijwillige afstemming van
nationale maatregelen. Het kabinet hecht belang aan de actieve rol van
Tweede Kamer, vergaderjaar 2009–2010, 31 125, nrs. 1–2 5

Daarmee wordt het makkelijker voor burgers om te wonen, werken en
recreëren rond de landsgrenzen.
Nederlandse bedrijven, werknemers en reizigers moeten er gerust op
kunnen zijn dat zij bij zaken doen, werken en reizen in de Unie indien
nodig naar de lokale rechter kunnen stappen en daar een eerlijke
rechtsgang krijgen. Voordat de Nederlandse overheid een asielzoeker uit
een ander EU-land toelaat, willen wij erop kunnen vertrouwen dat de
toelatingsprocedure in dat land zorgvuldig is geweest. Wij willen niet dat
een onderdaan uit een andere lidstaat een misdrijf pleegt in ons land,
vlucht naar het land van herkomst elders in de Unie en daar vrijuit gaat.
Voor al deze zaken is wederzijds vertrouwen in elkaars rechtsstelsel en
bestuur essentieel. Het kabinet zet zich er dus voor in dit vertrouwen
binnen de Unie te versterken, door te werken aan een systeem van
rechtsstaatmonitoring zodat eventuele obstakels voor samenwerking uit
de weg geruimd worden en het vertrouwen in elkaars rechtsstelsels niet
beschaamd wordt.
De snelle uitbreiding van de Unie heeft ook gevolgen voor de besluit-
vorming in de Unie. Om het gevoel van saamhorigheid niet te onder-
graven, moeten alle lidstaten zich betrokken voelen bij de besluitvorming
en merken dat er naar hun standpunten wordt geluisterd. Voorkomen
moet worden dat een kleine groep landen de dienst uitmaakt en andere
landen, bijvoorbeeld minder rijke of kleinere, zich buitengesloten voelen.
De besluitvorming moet een inclusief, gezamenlijk proces zijn. Het kabinet
zet zich er bij de besluitvorming over de uitwerking en toepassing van het
Verdrag van Lissabon voor in dat de Europese Raad zorgvuldig voorbereid
wordt en alle landen de gelegenheid krijgen hun bijdrage te leveren aan
de besluitvorming. Ook de positie van de instellingen van de Unie, zoals
vastgelegd in het verdrag, dient zorgvuldig te worden bewaakt. Dat is de
beste manier om het evenwicht te bewaren tussen groot en klein, noord,
zuid, oost en west.
Hoe en wanneer nieuwe landen toelaten
Uitbreiding van de Unie is van belang, omdat het welvaart en stabiliteit
brengt in de betrokken landen. De Europese landen hebben belang bij die
stabiliteit en profiteren van een grotere interne markt. Nederland geniet
bovengemiddeld veel voordelen van de vergrote interne markt; volgens
een CPB-rapport van september 2008 levert de Europese interne markt de
Nederlanders 1500 – 2200 euro per persoon per jaar op. Binnen de Unie is
er nog veel werk te verzetten om het onderlinge vertrouwen en de
saamhorigheid te verbeteren. Deze interne samenhang van de Unie is een
extra reden om bij de toelating van nieuwe landen voorzichtig te zijn. Zo
bestaat er in de al toegetreden landen Bulgarije en Roemenië nog veel
corruptie en is daar ook nog geen in alle opzichten goed functionerende
rechtsstaat, wat gevolgen kan hebben voor de andere EU-landen. Het
kabinet zet zich ervoor in dat het monitoringssysteem voor deze landen –
het Coöperatie en Verificatiemechanisme – zal blijven voortbestaan, totdat
de noodzakelijke hervormingen zijn doorgevoerd.
Het vooruitzicht dat landen kunnen hebben op toetreding werkt stimu-
lerend en bevordert de ontwikkeling richting een volwaardige democratie
en rechtsstaat. In die zin is het proces van toetredingsonderhandelingen –
waarbij respect voor de mensenrechten één van de voorwaarden is – één
van de krachtigste manieren waarop de Unie de waarden van democratie
en rechtsstaat kan verspreiden. Het proces van toegroeien naar een
volwassen democratie en rechtsstaat is vaak een zaak van vele jaren. Deze
jaren zijn in de ogen van het kabinet een investering in een solide Unie.
Ondertussen gelden al allerlei handelsvoordelen, wordt financiële en
Tweede Kamer, vergaderjaar 2009–2010, 31 125, nrs. 1–2 7

welvaart. Steeds meer illegale immigranten proberen, vooral in het
Middellandse Zeegebied en aan de Europese Oostgrens, de Unie binnen
te komen. Het kabinet hecht veel belang aan bescherming van mensen die
dat daadwerkelijk nodig hebben. Daarom maakt het kabinet zich sterk
voor het mensenrechtenbeleid als integraal onderdeel van het buitenlands
beleid. Tegelijkertijd moet illegale immigratie bestreden worden.
Nederland kan dat niet alleen. Het kabinet werkt dan ook nauw samen met
de andere landen in de Unie op dit terrein om te komen tot een gemeen-
schappelijke oplossing voor het indammen van illegale immigratie. De
buitengrenzen van de Unie zullen versterkt moeten worden met meer
controle en toezicht, onder meer door grotere capaciteit voor patrouilles
in de Middellandse Zee. Ook zullen de EU-landen meer gaan samen-
werken bij het controleren en registreren van personen die zich in de Unie
willen vestigen. Nederland zal hiertoe expertise leveren voor douane en
grensautoriteiten.
Individuen die internationale bescherming behoeven, dienen in de gehele
Unie dezelfde kans te krijgen. Tegelijkertijd zal de Unie moeten werken
aan hervestiging van vluchtelingen buiten de Unie en een actiever
terugkeerbeleid van afgewezen asielzoekers en illegale immigranten.
Daarbij wordt nadrukkelijk de koppeling met het ontwikkelingssamenwer-
kingsbeleid gemaakt. De Unie moet ook werken aan het verbeteren van de
situatie in landen waar de illegale immigranten vandaan komen.
Groei en werkgelegenheid
De huidige financiële crisis heeft de economieën van de EU-lidstaten hard
geraakt. Sommige landen zijn zwaar getroffen waardoor de overheids-
financiën zijn verzwakt. Dit wordt versterkt door een grote onderlinge
afhankelijkheid van de lidstaten. Economische malaise in het ene land
heeft via handel, investeringen en vertrouwenseffecten grote gevolgen
voor de economische situatie in andere landen. Nederland wordt
bovendien hard getroffen door de vermindering van handelsstromen
wereldwijd. Onze economie is bovengemiddeld kwetsbaar voor
krimpende handel (als vuistregel geldt dat een vermindering van de
wereldhandel van 10% leidt tot 3% daling van ons BBP). De euro heeft ons
financieel stelsel overeind gehouden en Nederland met zijn naar
verhouding zeer grote financiële sector behoed voor nog heftiger
schokken in de economie. De Unie levert ook een bijdrage aan het herstel
van de reële economie.
Voor een evenwichtige economische ontwikkeling is een stabiele
financiële sector van onmiskenbaar belang. Mede met het oog hierop
stelde het kabinet de nieuwe visie Toekomst Financiële Markten op.
Nederlandse banken, waar ondernemers terecht kunnen voor financiering
en advies, moeten volgens de nieuwe visie solide, verantwoordelijk en
transparant worden. Financiële instellingen moeten verantwoordelijk met
het geld van de burger omgaan. Alleen dan kunnen de banken een
betrouwbare hoeksteen worden van de maatschappij. Naast
transparantere en verantwoordelijkere banken zal het toezicht op de
financiële instellingen versterkt moeten worden. Slechts banken die
voldoende kapitaal hebben en waar de bestuurders zichzelf niet buiten-
sporig verrijken, vormen een solide partner voor ondernemerschap. Ten
slotte heeft de overheid zijn rol bij het weer gezond maken van de
financiële sector. Overheidsingrijpen kan slechts een laatste middel zijn.
De risico’s en de kosten voor de belastingbetaler dienen zo laag mogelijk
te zijn.
Tweede Kamer, vergaderjaar 2009–2010, 31 125, nrs. 1–2 9

of India voorkomen, waar een weliswaar hoge arbeidsinzet gepaard gaat
met vaak zeer slechte arbeidsomstandigheden.
Het kabinet maakt zich er sterk voor dat Europa deze normen uitdraagt en
bevordert dat ook onze handelspartners deze naleven. Hiervoor zijn
ondermeer de bilaterale akkoorden die de Unie met andere landen sluit
belangrijke instrumenten.
Duurzame handel brengt welvaart
Een belangrijke motor voor herstel, wereldwijd, zal tenslotte gelegen zijn
in het verder vrij maken en vrij houden van handelsstromen, niet alleen
binnen de Unie maar ook daarbuiten. Dat betekent in eerste instantie het
tegengaan van protectionistische tendensen. Binnen de Unie geldt het
interne marktbeleid en het mededingingsbeleid. Buiten de Unie heeft de
G20 met de handelsbelofte een duidelijk signaal afgegeven – geen nieuwe
handelsbeperkende maatregelen tot eind 2010. De Wereldhandels-
organisatie WTO heeft het initiatief genomen om, samen met andere
betrokken internationale organisaties, handelsmaatregelen te inventari-
seren van individuele landen die een handelsbeperkend effect kunnen
hebben.
Het kabinet steunt deze initiatieven en draagt ook binnen de Unie de
boodschap uit dat handelsbelemmerende maatregelen – zelfs al zijn ze in
overeenstemming met het wereldhandelsverdrag – niet de uitweg uit de
crisis vormen. Naast het tegengaan van protectionisme is het van groot
belang verdere voortgang te boeken in de vrijmaking van de wereld-
handel. Dat betekent dat een politiek akkoord over de Doha-
onderhandelingsronde over vrije wereldhandel juist nu zeer noodzakelijk
is. Zo’n nieuw, wereldwijd akkoord zal immers nieuwe handels-
mogelijkheden creëren. Dat is voor Nederland en de Unie belangrijk om
de weg te vinden naar economisch herstel, maar zeker ook voor
kwetsbare ontwikkelingslanden, die zeer hard door de economische crisis
worden getroffen. Daar zet het kabinet zich in Europees verband krachtig
voor in.
Terug naar solide overheidsfinanciën, investeren voor toekomstige
generaties
De crisis heeft gezorgd voor omvangrijke tekorten op de begroting in alle
Europese lidstaten. Met behulp van de Europese regels in het Stabiliteits-
en Groeipact wordt beoogd om op middellange termijn terug te keren
naar solide overheidsfinanciën, terwijl op korte termijn de flexibiliteit die
het pact biedt wordt benut. Waar enerzijds is gestimuleerd om de
economie te ondersteunen, wordt ook van lidstaten gevraagd dat zij het
tekort terugbrengen zodra economisch herstel dat toelaat. Deze landen
zullen moeten laten zien hoe zij hun begrotingstekort weer onder de 3%
grens kunnen brengen. Dat geldt ook voor Nederland. Op die manier
wordt een balans gevonden tussen stimuleren van de groei en behoud
van houdbare overheidsfinanciën. Die zijn essentieel voor een welvarende
economie en stellen ook zeker dat de gevolgen van de vergrijzing kunnen
worden gedragen.
Duurzaamheid en rekening houden met toekomstige generaties speelt
niet alleen bij de overheidsfinanciën. Op tal van Europese beleidsterreinen
moet goed worden gelet op de duurzaamheid van maatregelen. Dan gaat
het niet alleen om klassiek milieubeleid, zoals de afspraken over het
verminderen van de uitstoot van broeikasgassen in het kader van
klimaatverandering. Ook op terreinen als landbouw, visserij, transport,
energie en ontwikkelingssamenwerking moeten we ons constant bij
iedere nieuwe regel of subsidie afvragen of alleen wijzelf er mee gebaat
zijn of ook de generaties na ons. Bij discussies in Brussel over deze
Tweede Kamer, vergaderjaar 2009–2010, 31 125, nrs. 1–2 11

Diplomatieke Dienst opgericht en een Hoge Vertegenwoordiger voor het
buitenlands beleid aangewezen met meer bevoegdheden dan nu het
geval is.
Klimaatverandering is wereldwijde zorg
De gevolgen van de opwarming van de aarde beginnen steeds duidelijker
zichtbaar te worden, ook in Noordwest-Europa. In Nederland zullen wij
onder meer te maken krijgen met een stijgende zeespiegel en een ander
afvoerregime van de grote rivieren (smeltende gletsjers, veranderende
neerslagpatronen). Om ons land hiertegen te beschermen, worden nu
reeds aanpassingsmaatregelen getroffen. Dat aanpassingsproces is
grotendeels nationaal beleid.
Naast deze aanpassingsmaatregelen, heeft het kabinet ook maatregelen
getroffen waarmee Nederland zijn steentje kan bijdragen aan het
tegengaan van klimaatverandering. Zo zijn voor 2020 de volgende
nationale doelstellingen omarmd: een energiebesparing van 2% per jaar,
een verhoging van het aandeel duurzame energie tot 20% en een reductie
van de uitstoot van broeikasgassen van 30% ten opzichte van 1990. In het
werkprogramma Schoon en Zuinig is het beleid opgenomen waarmee
deze doelstellingen moeten worden behaald.
Het beheersen van de opwarming van de aarde kan Nederland uiteraard
niet alleen. Alleen een mondiale aanpak van klimaatverandering is
effectief. Nederland probeert in Europees verband dan ook een
aanjagersrol te vervullen: het is cruciaal dat de Unie in de internationale
onderhandelingen leiderschap blijft tonen. Europa heeft ten aanzien van
de aanpak van klimaatverandering op drie fronten onmiskenbare
meerwaarde.
In de eerste plaats zorgt de Unie voor een gelijk speelveld voor onze
industrie. Onder het Europese emissiehandelsstelsel (ETS) is voor de
Europese elektriciteitsproducenten en zware industrie vanaf 2013 één
Europees emissieplafond vastgesteld. Alle deelnemende bedrijven, of ze
nu Pools of Nederlands zijn, zullen jaarlijks steeds minder broeikasgassen
mogen uitstoten. Daarnaast zullen maatregelen worden genomen om de
concurrentiepositie van onze bedrijven die mondiaal concurreren te
beschermen wanneer bedrijven in andere landen niet met hetzelfde,
strenge klimaatbeleid worden geconfronteerd.
In de tweede plaats heeft de Unie de wetgevende instrumenten om
krachtig sturing te geven aan de overgang naar een CO -arme economie:
2
er is regelgeving (of deze is in voorbereiding) voor de afvang en opslag
van CO , normen voor de CO -uitstoot van auto’s, normen voor het
2 2
energieverbruik van lampen en voor andere producten die relatief veel
energie gebruiken (ecolabel richtlijn). Dergelijke Europese normen worden
vaak wereldwijd de standaard. Ook daarom dringt de Europese industrie
aan op sterke wetgevende sturing door de Unie.
In de derde plaats heeft de Unie, juist door zijn standard setting rol, een
leidende rol in de onderhandelingen over een nieuw VN-klimaatakkoord.
Dat leiderschap werpt zijn vruchten af. Zo loopt Europa al jaren voorop
met zijn aanvaarding van de fundamentele wetenschappelijke doelstelling
voor de wereldwijde gemiddelde temperatuurstijging – maximaal 2
graden Celsius ten opzichte van het pre-industriële niveau. Deze zomer
volgde de G8 het Europese voorbeeld. Ook de Europese keuze voor cap
and trade (emissiehandel) vindt internationaal steeds meer navolging,
juist nu ook in de VS. Daarnaast loopt de EU voorop door over te gaan
naar 30% vermindering van de uitstoot (in 2020 ten opzichte van 1990) bij
een stevig internationaal akkoord.
Tweede Kamer, vergaderjaar 2009–2010, 31 125, nrs. 1–2 13

staan. Het EU-beleid ten aanzien van Iran zal nauw met de VS moeten
worden afgestemd.
Het kabinet hecht er voorts aan dat de Unie verder blijft werken aan de
versterking van het eigen veiligheids- en defensiebeleid (EVDB). Op dit
moment voert de Unie wereldwijd twaalf militaire en civiele missies uit,
waaronder de maritieme missie ter beveiliging van schepen tegen piraten
uit Somalië en politiemissies in Bosnië, Kosovo en Afghanistan. Neder-
landse schepen en politiemensen zijn daarbij betrokken. Ook in 2010
zullen deze missies veel aandacht blijven vragen. Het Verdrag van
Lissabon biedt mogelijkheden om het Europese veiligheids- en defensie-
beleid aan kracht te laten winnen. Maar ook onder het nieuwe verdrag zal
het voor de Unie de komende jaren een fikse uitdaging blijven om te
voldoen aan de groeiende internationale vraag naar EU-betrokkenheid bij
crisisbeheersingsoperaties. Daartoe is het noodzakelijk dat de Unie zijn
capaciteiten versterkt, zowel civiel als militair, en verder werkt aan de
verbetering van de civiel-militaire samenwerking.
Verantwoordelijkheid ten opzichte van de allerarmsten
In Europa zijn wij niet alleen met onze eigen welvaart bezig. Europa voelt
een bijzondere verantwoordelijkheid voor de allerarmsten. Daarom geeft
Europa meer ontwikkelingshulp dan alle andere landen. Wij hebben een
morele en politieke verplichting om bijvoorbeeld onderwijs, gezond-
heidszorg en vrouwenrechten te verbeteren in ontwikkelingslanden.
Wereldwijd zijn daar doelstellingen voor gesteld die in 2015 moeten
worden gehaald, de zogeheten Millennium ontwikkelingsdoelen. Nu
houden nog maar vier landen binnen de Unie, waaronder Nederland, zich
aan de afgesproken norm om tenminste 0,7% van het BNP te besteden
aan ontwikkelingshulp. In een aantal landen, zoals het Verenigd Koninkrijk
en Spanje, stijgt het hulpbudget snel. Zij zullen de afgesproken
doelstelling waarschijnlijk halen. Het kabinet zal erop blijven aandringen
dat alle Europese landen hun toezeggingen op het gebied van hulp
nakomen.
Het kabinet zal zich er ook voor inzetten dat de Europese hulp nog beter
wordt besteed en dat er geen dubbeling plaatsvindt tussen de Europese
hulp en de hulp van individuele landen en VN-instellingen. Het is
belangrijk dat er een duidelijke werkverdeling komt tussen de verschil-
lende donoren. Het kabinet zal zich er ook sterk voor blijven maken dat de
hulp in overleg met de ontvangende landen wordt uitgegeven. Alleen op
die manier is hulp effectief.
Maar ook zal het kabinet erop blijven aandringen dat de Unie slechts hulp
geeft aan die landen die aan voorwaarden voldoen. Ook wil Nederland dat
de Unie over de volle breedte van het beleid met de ontvangende landen
van gedachten wisselt, en hen zo nodig aanspreekt op slecht beleid. Bij de
inzet van begrotingssteun ligt het voor de hand dat EU-donoren nauw met
elkaar samen werken. Europese ontwikkelingssamenwerking kan immers
nooit een blanco cheque zijn. Ontvangende landen zullen hun beleid en
bestuur, inclusief onder meer mensenrechten, op orde moeten hebben.
Als dat niet zo is, moet Europa deze landen daarop stevig kunnen
aanspreken en desnoods de hulp bevriezen. Ook zal in EU-verband
worden gewerkt aan het verbeteren van de Europese inzet in fragiele
staten (bijvoorbeeld Burundi, Kongo of Afghanistan). Voorts zal ook de
relatie met migratie en in het bijzonder het terugkeerbeleid een sterke
plaats moeten krijgen in het ontwikkelingsbeleid.
In 2010 zal de Unie de verdragsrelatie met landen in Afrika, het Caribisch
gebied en de Stille Oceaan op sommige punten bijstellen (herziening van
Tweede Kamer, vergaderjaar 2009–2010, 31 125, nrs. 1–2 15

