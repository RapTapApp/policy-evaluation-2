 
 
31 355 (R1848)  Goedkeuring en uitvoering van het op 10 april 2003 te San José 
tot stand gekomen Verdrag inzake samenwerking bij de 
bestrijding van sluikhandel in verdovende middelen en 
psychotrope stoffen over zee en door de lucht in het Caribisch 
gebied (Trb. 2003, 82 en Trb. 2004, 54).  
 
 
Nota naar aanleiding van het verslag 
 
1. Inleiding 
Met belangstelling is kennisgenomen van het verslag van de Vaste Commissie voor 
Defensie naar aanleiding van het voorstel van rijkswet houdende goedkeuring en uitvoering 
van het op 10 april 2003 te San José tot stand gekomen Verdrag inzake samenwerking bij de 
bestrijding van sluikhandel in verdovende middelen en psychotrope stoffen over zee en door 
de lucht in het Caribisch gebied (Trb. 2003, 82 en Trb. 2004, 54). De regering stelt met 
genoegen vast dat het belang van het verdrag door de Tweede Kamer wordt onderschreven 
en dat de leden van de fractie van de SP nog enkele vragen over het verdrag hebben 
gesteld. Hierbij beantwoord ik, mede namens de Minister van Buitenlandse Zaken en de 
Minister van Justitie, deze vragen. Daarbij volg ik de indeling van het verslag. 
 
2. Algemeen 
De leden van de fractie van de SP vragen zich af waarom het verdrag, dat in 2003 voor het 
Koninkrijk is ondertekend, pas in 2008 aan de leden der Staten-Generaal is voorgelegd. 
Voorts vragen zij wat er tussen 2003 en februari 2008 is gebeurd in de onderhandelingen 
over de goedkeuring en uitvoering van het verdrag.  
 
Het verdrag van San José is op 10 april 2003 voor het Koninkrijk ondertekend. De onderte-
kening van een verdrag door staten markeert enerzijds het eindpunt van het onderhande-
lingsproces; over de inhoud van het verdrag bestaat immers overeenstemming. Anderzijds 
maken staten door ondertekening van een verdrag aan hun verdragspartners kenbaar dat zij 
voornemens zijn tot goedkeuring en uitvoering van het verdrag over te gaan. Om aan ver-
dragsverplichtingen uitvoering te kunnen geven, is het nodig dat de uitvoeringswetgeving 
voor de landen van het Koninkrijk, indien en voorzover noodzakelijk, gereed is. De 
Kustwacht en de Koninklijke Marine worden belast met de uitvoering van het verdrag. De 
Rijkswet Kustwacht vormt daarin een belangrijke schakel: deze rijkswet schept immers de 
bevoegdheden en het juridische kader voor de Kustwacht voor de Nederlandse Antillen en 
Aruba (Stb. 2008, 98). Daarom is in de periode 2003-2008 voorrang gegeven aan de 
totstandkoming en goedkeuring van de Rijkswet Kustwacht, alvorens het voorstel van 
rijkswet tot goedkeuring en uitvoering van het verdrag van San José ter goedkeuring aan de 
Staten-Generaal voor te leggen. De Rijkswet Kustwacht is in 2008 goedgekeurd door de 
Staten Generaal en is op 1 mei 2009 in werking getreden. Het verdrag van San José is sinds 
de ondertekening in 2003 door vijf staten geratificeerd (respectievelijk Belize, de 
Dominicaanse Republiek, Frankrijk, Guatemala en de Verenigde Staten) en is daarmee 
overeenkomstig de bepaling van artikel 36, tweede lid, op 19 september 2008 in werking 
getreden.  
 
 1

De volkenrechtelijke grondslagen voor maritieme drugsbestrijding zijn de afgelopen 25 jaar 
steeds verder ontwikkeld en verfijnd van generieke bepalingen zoals artikel 108 van het op 
10 december 1982 te Montego-Bay tot stand gekomen Verdrag van de Verenigde Naties 
1
inzake het recht van de zee (Trb. 1984, 55; hierna: het VN Zeerechtverdrag) naar meer 
specifieke bepalingen zoals artikel 17 van het op 20 december 1988 te Wenen tot stand 
gekomen Verdrag van de Verenigde Naties tegen sluikhandel in verdovende middelen en 
2
psychotrope stoffen (Trb. 1989, 97 en 1990, 94; hierna: het VN verdrag tegen sluikhandel) . 
Aan het optreden op volle zee en aan het optreden in de kustwateren van een staat zijn 
binnen deze volkenrechtelijke kaders wel voorwaarden en beperkingen van operationele of 
justitiële aard verbonden. Zo kan bijvoorbeeld een staat op volle zee alleen optreden tegen 
een van drugssmokkel verdacht vaartuig indien de vlaggenstaat daarvoor toestemming 
verleent. Dat kost tijd, vooral in situaties waar de vlaggenstaat niet evident herkenbaar is 
(bijvoorbeeld bij kleine vaartuigen) of waar de vlaggenstaat niet in staat is om (snel) in de 
gevraagde informatie ter verificatie te voorzien. Ook moeten tussen de optredende staat en 
de vlaggenstaat afspraken worden gemaakt over de verdere afwikkeling van het optreden als 
blijkt dat de verdenking van drugssmokkel gegrond is. Een tweede voorbeeld betreft het 
optreden in de territoriale wateren van een kuststaat: een optredend vaartuig dat op volle zee 
in achtervolging is van een verdacht vaartuig mag die achtervolging niet doorzetten binnen 
de territoriale wateren van een kuststaat, tenzij deze kuststaat daarvoor toestemming geeft. 
Ook in dat geval is de optredende staat gehouden om afspraken te maken met de kuststaat 
over de verdere afwikkeling van het optreden.  
 
Het Koninkrijk is internationaal al jaren een belangrijke partner in de maritieme 
drugsbestrijding in de Caribische regio. Hij levert zijn aandeel zowel in bilaterale als 
multilaterale samenwerkingsverbanden. Daarnaast werken de landen van het Koninkrijk 
onderling nauw samen op dit vlak, zowel operationeel als justitieel. Het verdrag van San 
José geeft de Kustwacht, de Koninklijke Marine en de Openbaar Ministeries van de drie 
landen van het Koninkrijk operationeel en justitieel meer mogelijkheden tot optreden tegen 
verdachte (lucht)vaartuigen dan tot nu toe mogelijk is, zowel op volle zee als in de territoriale 
wateren van verdragspartners. Dat betreft vooral de mogelijkheid om flexibeler met schaarse 
operationele middelen om te gaan ten behoeve van de uitoefening van eigen rechtsmacht of 
in het kader van de uitoefening van rechtsmacht door een verdragspartner. Daarvoor is ook 
de vestiging van rechtsmacht noodzakelijk zoals omschreven in artikel 23 van het verdrag en 
in artikel 2 van het goedkeuringswetsvoorstel. Het verdrag is nodig: het geeft een belangrijke 
impuls aan de regionale aanpak van maritieme drugssmokkel en voegt handhavingsmoge-
lijkheden toe waarover nu niet kan worden beschikt door de Kustwacht of de Koninklijke 
Marine. Overigens wordt noch in de operationele, noch in de justitiële praktijk vooruitgelopen 
op de goedkeuring en inwerkingtreding van het verdrag. Voor het Koninkrijk geldt, evenals 
voor veel andere landen, dat de verdragsverplichtingen pas van kracht kunnen worden na 
parlementaire goedkeuring. 
 
                                                           
1
 Artikel 108 van het VN Zeerechtverdrag (1982) verplicht vlaggenstaten tot samenwerking in de strijd tegen 
smokkel in verdovende middelen of psychotrope stoffen (eerste lid) en biedt aan deze staten de mogelijkheid om 
op volle zee assistentie in te roepen van andere staten bij de aanpak van een op redelijk vermoeden gebaseerde 
verdenking van smokkel van verdovende middelen door een vaartuig onder haar vlag (tweede lid). 
 
2
 Artikel 17 van het VN Verdrag inzake sluikhandel (1988) gaat specifiek over maritieme drugsbestrijding en bevat 
bepalingen over het primaat van de vlaggenstaat voor handelend optreden tegen een van smokkel verdacht 
vaartuig onder haar eigen vlag en over de wijze van, en grenzen aan, de assistentieverlening door andere staten. 
Daarnaast bevat artikel 17 een oproep aan staten tot het maken van bilaterale of regionale afspraken over 
maritieme drugsbestrijding. Het verdrag van San José (2003) vloeit voort uit deze bepaling.  
 
 3

Evenmin is duidelijk op welke verdragspartijen deze vraag doelt. Sinds de totstandkoming 
van het verdrag van San José hebben de Staten die lid zijn van de Caribische Gemeenschap 
(CARICOM), op initiatief van Trinidad en Tobago, onder meer een subregionaal 
verdragskader ontwikkeld over bredere veiligheidssamenwerking, waaronder samenwerking 
op het gebied van drugsbestrijding. Dat staat samenwerking tussen CARICOM lidstaten en 
andere staten in het kader van het verdrag van San José, zoals oorspronkelijk afgesproken, 
niet in de weg.  
 
Ad 7. Wie controleert de uitvoering van het verdrag?  
 
De Kustwacht en de Koninklijke Marine oefenen hun taken steeds uit in ondergeschiktheid 
aan het bevoegd gezag. Dat betekent in geval van optreden van de Kustwacht in de uitoefe-
ning van de eigen rechtsmacht respectievelijk de procureur-generaal van de Nederlandse 
Antillen en de procureur-generaal van Aruba en wat betreft het optreden van de Koninklijke 
Marine de procureur-generaal van Nederland. In geval sprake is van ondersteuning ten 
behoeve van rechtshandhavingautoriteiten van een andere verdragspartij bij optreden op 
volle zee in het Caribisch zeegebied, zoals het signaleren van verdachte schepen of het 
meevoeren van buitenlandse opsporingsambtenaren, treden zij eveneens op onder het ge-
zag van respectievelijk de procureur-generaal van de Nederlandse Antillen en de procureur-
generaal van Aruba. Dat betekent dat zij in voorkomend geval de bevoegde justitiële autori-
teiten zijn voor het verlenen van goedkeuring aan deze hulp en bijstand door de Kustwacht 
aan autoriteiten van andere landen. Het verdrag van San José zal, na ratificatie en inwer-
kingtreding voor de landen van het Koninkrijk, op grond van artikel 9, zesde lid de 
mogelijkheid bieden om over deze vorm van samenwerking met ander landen permanente 
afspraken te maken.  
 
Ad 8. Onder welke jurisdictie vallen militairen of andere ambtenaren die het verdrag 
schenden of op andere wijze strafbare feiten plegen?  
 
Het verdrag van San José maakt geen onderscheid tussen militairen en andere functionaris-
sen. Artikel 9 van het verdrag bevat bepalingen over de aanwijzing en bevoegdheden van 
ingescheepte rechtshandhavingfunctionarissen, maar geeft geen nadere aanwijzingen voor 
de regeling van rechtsmacht in geval van schending van verdragsverplichtingen of het ple-
gen van strafbare feiten door individuele functionarissen. Daarover zullen staten, voor zover 
hun nationale wetgeving aanleiding zou kunnen geven tot een onderling geschil over voor-
rang van jurisdictie, nadere afspraken met elkaar moeten maken. In de praktijk zal de staat 
van herkomst voorrang van rechtsmacht claimen. Dat geldt ook voor (de landen van) het 
Koninkrijk.  
 
Ad 9. Waar kunnen bewoners van het verdragsgebied en andere betrokkenen zich melden 
met eventuele klachten over de wijze waarop zij bejegend zijn? 
 
Het verdrag van San José bevat geen individuele klachtenregeling voor personen. Dat is in 
het kader van de onderhandelingen ook niet aan de orde geweest. Er is in artikel 28 van het 
verdrag wel voorzien in een algemene, zeer ruim geformuleerde aansprakelijkheidsbepaling 
die beoogt dat ieder optreden van verdragspartijen, met inbegrip van het optreden van bui-
tenlandse rechtshandhavingfunctionarissen onder hun gezag en verantwoordelijkheid, van-
wege de mogelijke aansprakelijkheid hiervoor, kunnen worden getoetst aan het internatio-
nale recht en nationale wetgeving terzake.  
 5

