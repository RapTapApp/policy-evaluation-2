Verdrag tussen het Koninkrijk der Nederlanden en de Regering van de 
Caymaneilanden zoals gemachtigd krachtens de volmacht van het Verenigd Koninkrijk 
van Groot-Brittannië en Noord-Ierland inzake de uitwisseling van informatie 
betreffende belastingen, met Protocol (32233) 
 
 
Vragen en opmerkingen van de leden van de fractie van de PvdA 
 
De leden van de PvdA-fractie vragen of de Caymaneilanden wel gegevens kunnen uitwisselen 
in de situatie dat vennootschappen geen vennootschapsbelasting betalen en of de 
belastingdienst wel gegevens van die vennootschappen heeft.  
Het Verdrag geeft de mogelijkheid om aan de autoriteiten informatie te vragen met betrekking 
tot naar het recht van de Caymaneilanden opgerichte vennootschappen waarvan een inwoner 
van Nederland (aanmerkelijk belang) aandeelhouder is. In de aangifte inkomstenbelasting of 
vennootschapsbelasting zal deze aandeelhouder melding (moeten) maken van zijn 
aandelenbezit in een dergelijke vennootschap. Hierbij is het niet relevant of deze 
vennootschap vennootschapsbelasting op de Caymaneilanden betaalt. Voor zover de 
autoriteiten op de Caymaneilanden niet zelf over de gevraagde gegevens beschikken, zullen 
zij die gegevens moeten inwinnen bij de aldaar gevestigde (formele) bestuurder. Beoordeling 
van de gegevens kan ook van belang zijn voor de bepaling van de vestigingsplaats van de 
betreffende vennootschappen.  
Met ingang van 1 januari 2010 wordt de gegevensuitvraag nog belangrijker als gevolg van de 
invoering van het fiscale regime van de afgezonderde particuliere vermogens (APV's) in art. 
2.14a van de Wet inkomstenbelasting 2001. Het tussenschuiven van APV's (vooral trusts) 
verhindert dan niet langer het zicht op belastingconstructies via de Caymaneilanden. Ook 
belangen in vennootschappen die gehouden worden door APV's waarvan de inbrenger of de 
erfgenamen inwoner zijn van Nederland moeten dan jaarlijks aan de Nederlandse 
belastingdienst worden gemeld. 
 
Voor de beantwoording van de meer algemene vragen van de leden van de fractie van de 
PvdA verwijs ik naar de beantwoording van de vragen die zijn gesteld in het verslag van het 
schriftelijk overleg bij het verdrag met Bermuda inzake de toegang tot onderlinge 
overlegprocedures in verband met winstcorrecties tussen verbonden ondernemingen 
(Kamerstuk 32228). 
 
Vragen en opmerkingen van de leden van de fractie van de SP 
 
Het verheugt mij dat de leden van de SP-fractie met belangstelling hebben kennisgenomen 
van het Verdrag tussen Nederland en de Caymaneilanden inzake de uitwisseling van 
informatie betreffende belastingen (hierna: het Verdrag).  
Naar aanleiding van het verzoek van genoemde leden om een puntsgewijze opsomming van 
de afwijkingen van het OESO-modelverdrag TIEA merk ik op dat ik daar geen aanleiding toe 
zie. Bij de onderhandelingen met de diverse landen is de OESO-tekst als uitgangspunt 
genomen. De inhoudelijke afwijkingen ten opzichte van de OESO-tekst zijn beschreven in de 
toelichtende nota op het Verdrag. Alleen de louter tekstuele afwijkingen zijn niet toegelicht. 
 
Ten aanzien van de vraag van de leden van de SP-fractie over het beroepsgeheim van 
advocaten (legal privilege) merk ik op dat noch de plaatsing van deze weigeringsgrond in lid 
2 in plaats van in lid 3 van artikel 7 noch de andere bewoordingen in vergelijking met andere 
verdragen verschil maken qua toepassing in de praktijk. Partijen zijn het er over eens dat deze 

belastingparadijs. Terecht in mijn ogen; ieder land bepaalt immers zelf de belastingmix en de 
hoogte van de belastingen. Transparantie stelt andere landen in staat om bij te heffen waar zij 
dat nodig achten. Het is derhalve en goede zaak dat het aantal landen op de grijze lijsten snel 
verder terugloopt. Ik heb er bovendien vertrouwen in dat de internationale normen van 
transparantie en gegevensuitwisseling ook voor landen die nog niet op deze lijsten voorkomen 
een minimum norm zullen vormen. 
 
De vraag of bij de totstandkoming van het Verdrag rekening is gehouden met de 
aanwezigheid van hedge funds op de Caymaneilanden kan ik positief beantwoorden. Met 
inachtneming van hetgeen ik in de beantwoording van de vorige vraag schreef over de eigen 
bevoegdheid van elk land om een belastingstelsel naar eigen inzicht in te richten wil ik mij 
van een oordeel onthouden over de fiscale mogelijkheden die de Caymaneilanden hedge 
funds bieden of geboden hebben. Het feit dat aldaar veel hedge funds actief zijn is één van de 
redenen waarom Nederland al sinds 2004 in gesprek is geweest met de Caymaneilanden. Het 
verdrag biedt in artikel 5, vierde lid,  de mogelijkheid om over de hedge funds op de 
Caymaneilanden en over de participanten daarin informatie te verkrijgen, uiteraard slechts 
voorzover dat voor de Nederlandse belastingheffing relevant is.. 
 
De leden van de SP-fractie vragen of het klopt dat een wet op de Caymaneilanden de 
vertrouwelijkheid van bankgegevens garandeert en hoe zich dat verhoudt tot dit Verdrag. 
Voorts willen genoemde leden weten wat de aanpassingen in de wetgeving, zoals vermeld in 
de toelichting op artikel 5, inhouden.  
In artikel 5, lid 4, onderdeel a, van het Verdrag is een specifieke bepaling opgenomen over het 
uitwisselen van onder andere bankgegevens. Zoals gebruikelijk wordt ook in de 
Caymaneilanden de vertrouwelijkheid van bankgegevens gegarandeerd. De wetgeving van de 
Caymaneilanden is in 2005 aangepast om informatie-uitwisseling met verdragspartners, 
toentertijd met name met de Verenigde Staten waarmee in 2001 een verdrag werd gesloten, 
mogelijk te maken. In de Tax Information Authority Law (wet nr. 1 van 2005) is een 
gedetailleerde regeling voor het inwinnen van informatie op de Caymaneilanden ten behoeve 
van andere landen opgenomen en zijn bevoegdheden toebedeeld aan de Financial Secretary 
die als de bevoegde autoriteit voor de informatie-uitwisseling is aangewezen. De bedoeling 
van de verdragen en van deze wet is mede om het bankgeheim te doorbreken in gevallen 
waarin het verzoekende land een legitiem belang heeft bij het verkrijgen van de informatie. Of 
het verdrag en de wet op dit punt effectief zijn, zal in de peer reviews moeten blijken die in 
2010 in het kader van het Global Forum on Transparency and Exchange of Information zullen 
starten.  
 
De leden van de SP-fractie vragen of de Caymaneilanden wel op een informatieverzoek zullen 
ingaan wanneer een verzoek aan een derde land wordt gedaan op basis van het 
uitputtingsbeginsel en dat verzoek is afgewezen of niet heeft geleid tot het gewenste resultaat. 
In het protocol bij het verdrag met de Caymaneilanden is de gemeenschappelijke opvatting 
neergelegd dat het uitputten van de in eigen land voorhanden middelen mede inhoudt dat de 
mogelijkheden om gezochte informatie op basis van verdragen met derde landen te krijgen, 
moeten worden uitgeput. Artikel 2 van het verdrag komt overeen met het OESO 
modelverdrag en bepaalt in essentie dat de gevraagde informatie op het grondgebied van de 
Caymaneilanden aanwezig moet zijn. Artikel 5, lid 5, onderdeel g, van het Verdrag bepaalt 
dat de verzoekende autoriteit in zijn verzoek moet verklaren dat de in eigen land voorhanden 
middelen moet hebben uitgeput alvorens het verzoek te doen. Het gaat bij verzoeken op basis 
van het verdrag derhalve in beginsel over informatie die in het aangezochte land voorhanden 
is en niet om informatie die zich in derde landen bevindt. Dit kan zich echter in 

