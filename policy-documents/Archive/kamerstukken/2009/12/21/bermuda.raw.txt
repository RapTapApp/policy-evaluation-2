Verdrag tussen het Koninkrijk der Nederlanden en Bermuda (zoals gemachtigd door de 
Regering van het Verenigd Koninkrijk van Groot-Brittannië en Noord-Ierland) inzake 
de uitwisseling van informatie betreffende belastingzaken, met Protocol (32231) 
 
 
Vragen en opmerkingen van de leden van de fractie van de PvdA 
 
Voor de beantwoording van de vragen van de leden van de fractie van de PvdA wordt 
verwezen naar de beantwoording van de vragen die zijn gesteld in het verslag van het 
schriftelijk overleg bij het verdrag met Bermuda inzake de toegang tot onderlinge 
overlegprocedures in verband met winstcorrecties tussen verbonden ondernemingen 
(Kamerstuk 32228). 
 
Vragen en opmerkingen van de leden van de fractie van de SP 
 
Het verheugt mij dat de leden van de SP-fractie met belangstelling hebben kennis genomen 
van het verdrag met Bermuda inzake de uitwisseling van de informatie betreffende 
belastingzaken. 
 
De leden van de SP-fractie vragen wie het initiatief voor het verdrag heeft genomen. 
Nederland hecht zeer aan zo breed mogelijke toepassing van de nieuwe internationale normen 
van transparantie en internationale gegevensuitwisseling, mede wegens de strijd tegen 
zwartspaarders. Nederland heeft dan ook voor de meeste van de in de afgelopen maanden 
ondertekende TIEA’s het initiatief genomen. Bermuda is met Nederland lid geweest van de 
werkgroep die het OESO TIEA modelverdrag heeft uitgewerkt en is één van de voorlopers 
onder de belastingparadijzen geweest op het gebied van het sluiten van verdragen over 
gegevensuitwisseling. Beide landen waren al met elkaar in gesprek waren voordat de 
internationale discussie over belastingparadijzen hoog op de internationale politieke agenda 
kwam. Beide landen hechtten groot belang aan het verdrag en er was in dit geval dan ook 
sprake van een gemeenschappelijk voornemen om tot een verdrag te komen. 
 
Ten aanzien van de vraag van de leden van de SP-fractie naar de reikwijdte van het verdrag en 
de compenserende voordelen wijs ik er graag op dat voor de bevoegdheid van Nederland om 
verzoeken om informatie te doen, de Nederlandse lijst van belastingen doorslaggevend is. 
Voor het verkrijgen van informatie op basis van de TIEA is slechts vereist dat de gevraagde 
informatie van belang is voor de juiste heffing van de in artikel 3 genoemde belastingen. De 
opsomming stemt overeen met de benadering in het OESO TIEA Modelverdrag waarbij 
blijkens de tekst van de multilaterale versie en het commentaar vooral gegevensuitwisseling 
op het gebied van directe belastingen wordt nagestreefd. Nederland heeft bij Bermuda met 
succes bepleit om ook de omzetbelasting onder de reikwijdte te laten vallen. Deze uitbreiding 
vormde in april nog een doorbraak. In later gevoerde onderhandelingen zijn op grond van 
voortschrijdend inzicht aan beide zijden - zowel bij de OESO landen als bij de (voormalige) 
belastingparadijzen - verdragen tot stand gebracht met een reikwijdte die zich uitstrekt tot alle 
belastingen waaronder soms ook de douanerechten worden begrepen. Het stelsel van directe 
belastingen van Bermuda is thans nog beperkt tot de vooral van werkgevers geheven payroll 
tax. Een winstbelasting of andere directe belastingen kent Bermuda thans niet maar het stelsel 
zal in de toekomst mogelijk worden aangepast en mede daarom is voor Bermuda gekozen 
voor meer algemene bewoordingen.  
De compenserende voordelen die Bermuda heeft verkregen bestaan uit de drie andere 
verdragen met Bermuda die thans voor goedkeuring voorliggen. De compenserende voordelen 

 De SP-fractie vraagt of in het eerste lid van artikel 6 in plaats van “the territory of the 
applicant Party” niet “the territory of the requested Party” had moeten staan. Hier had 
inderdaad “requested Party” moeten staan. Met Bermuda zal contact worden opgenomen om 
dit te corrigeren. Ik ben de leden van de SP-fractie erkentelijk voor het signaleren van deze 
fout in de tekst van het Verdrag. 
 
Ter beantwoording van de vraag van de SP-fractie over artikel 7, vierde lid, van het Verdrag 
wil ik voorop stellen dat dit begrip in het kader van de TIEA’s geen andere betekenis heeft 
dan in het kader van artikel 26 van het OESO modelverdrag. Het commentaar bij zowel het 
OESO TIEA model als bij het OESO model voor belastingverdragen maakt duidelijk dat er 
slechts in uitzonderlijke gevallen gebruik kan worden gemaakt van deze weigeringsgrond. 
Voorbeelden daarvan zijn onder andere dat de gevraagde informatie dient voor een onderzoek 
dat politiek gemotiveerd is of indien de gevraagde informatie een staatsgeheim betreft of 
andere vitale belangen van een staat raakt. 
 
 

