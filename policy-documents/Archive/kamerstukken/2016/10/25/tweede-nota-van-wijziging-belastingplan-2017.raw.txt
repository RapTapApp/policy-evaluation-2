34 552 Wijziging van enkele belastingwetten en enige andere wetten (Belastingplan 
2017) 
 
 
 
TWEEDE NOTA VAN WIJZIGING 
  
 
 Het voorstel van wet wordt als volgt gewijzigd: 
 
 
1 
 
 Het in artikel IV, onderdeel C, opgenomen artikel 12ba wordt als volgt gewijzigd: 
  
 1. In het vierde lid wordt “programmatuur” telkens vervangen door “een aanvraag 
o
voor een octrooi of kwekersrecht, programmatuur” en wordt “onderdeel b, onder 4 ” 
o
telkens vervangen door: onderdeel b, onder 4 , een aanvullend beschermingscertificaat 
o
als bedoeld in het eerste lid, onderdeel b, onder 5 . 
 2. In het vijfde lid wordt “waarin het eerstgenoemde immateriële activum is 
opgegaan en het nieuwe immateriële activum is voortgevloeid” vervangen door: en het 
nieuwe immateriële activum is voortgevloeid. 
 
 
2 
 
 Het in artikel IV, onderdeel C, opgenomen artikel 12be wordt als volgt gewijzigd: 
 
 1. Voor de tekst wordt de aanduiding “1.” geplaatst. 
 2. Er worden twee leden toegevoegd, luidende: 
 2. Het eerste lid is van overeenkomstige toepassing ter zake van een immaterieel 
o
activum dat ingevolge artikel 12ba, eerste lid, onderdeel b, aanhef en onder 7 , 
samenhangt met een immaterieel activum als bedoeld in het eerste lid en dat met 
o
toepassing van artikel 12ba, eerste lid, onderdeel b, aanhef en onder 7 , als 
kwalificerend immaterieel activum is aangemerkt.  
 3. Het eerste lid vindt geen toepassing voor zover de belastingplichtige doet blijken 
dat het immateriële activum, bedoeld in dat lid, in de jaren, bedoeld in dat lid, 
onderdeel b, met toepassing van artikel 12ba, eerste lid, onderdeel a of onderdeel b, 

en boeken, bescheiden en andere gegevensdragers of de inhoud daarvan, die later 
bekend zijn geworden of niet zijn onderzocht. 
 2. Bij het opleggen van een vergrijpboete als bedoeld in het eerste lid vermeldt de 
inspecteur waaruit de nieuwe bezwaren bestaan. 
 3. De eerder opgelegde verzuimboete wordt verrekend met de wegens hetzelfde feit 
opgelegde vergrijpboete. 
 4. Bij toepassing van dit artikel vervalt de voorwaarde van gelijktijdigheid als 
bedoeld in artikel 8.25, eerste lid. 
 
 
 B. Artikel 8.65 komt te luiden: 
 
 Artikel 8.65 Bestuurdersaansprakelijkheid 
 1. In afwijking in zoverre van andere wettelijke regelingen is hoofdelijk 
aansprakelijk voor de loonbelasting, de premie op grond van de Wet algemene 
ouderdomsverzekering BES, de premie op grond van de Wet algemene weduwen en 
wezenverzekering BES, de premie op grond van het Besluit premie zorgverzekering 
BES, de premie op grond van de Wet Ziektekostenverzekering BES, de premie op grond 
van de Wet Ongevallenverzekering BES, de premie op grond van de Cessantiawet BES 
en de premie op grond van het Besluit Zorgverzekering BES, de vastgoedbelasting, de 
opbrengstbelasting, de algemene bestedingsbelasting, de overdrachtsbelasting, de 
kansspelbelasting en de accijnzen, verschuldigd door: 
a. een lichaam zonder rechtspersoonlijkheid of een rechtspersoonlijkheid bezittend 
lichaam dat niet volledig rechtsbevoegd is: ieder van de bestuurders; 
b. een niet op de BES eilanden gevestigd lichaam: de leider van zijn vaste inrichting op 
de BES eilanden dan wel zijn op de BES eilanden wonende of gevestigde vaste 
vertegenwoordiger; 
c. een lichaam dat is ontbonden: ieder van de met de vereffening belaste personen - 
met uitzondering van de door de rechter benoemde vereffenaar - voor zover het niet 
betalen van de belasting-, premie- of accijnsschuld het gevolg is van aan hem te wijten 
kennelijk onbehoorlijk bestuur, met dien verstande dat geen aansprakelijkstelling kan 
plaatsvinden indien na de ontbinding drie jaren zijn verstreken. 
 2. Voor de toepassing van dit artikel wordt als bestuurder aangemerkt de volledig 
aansprakelijke vennoot van een maat- of vennootschap. 
 3. Voor de toepassing van dit artikel wordt ingeval een bestuurder van een lichaam 
zelf een lichaam is, onder bestuurder mede verstaan ieder van de bestuurders van het 
laatstbedoelde lichaam. 
 3 

wijten dat het lichaam niet aan zijn in het tweede lid bedoelde verplichting heeft 
voldaan. 
 5. Voor de toepassing van dit artikel wordt onder bestuurder mede verstaan: 
a. de gewezen bestuurder tijdens wiens bestuur de belasting-, premie- of accijnsschuld 
is ontstaan; 
b. degene ten aanzien van wie aannemelijk is dat hij het beleid van het lichaam heeft 
bepaald of mede heeft bepaald als ware hij bestuurder, met uitzondering van de door 
de rechter benoemde bewindvoerder; 
c. indien een bestuurder van een lichaam een lichaam is: ieder van de bestuurders van 
het laatstbedoelde lichaam. 
 6. De tweede volzin van het vierde lid is niet van toepassing op de gewezen 
bestuurder. 
 7. Voor de toepassing van dit artikel wordt onder belasting, premie of accijns 
uitsluitend verstaan de belasting, premie of accijns die het lichaam als 
inhoudingsplichtige of als ondernemer is verschuldigd. 
 8. Indien de bestuurder van het lichaam ingevolge dit artikel aansprakelijk is en 
niet in staat is tot betaling van zijn schuld ter zake, zijn de door die bestuurder 
onverplicht verrichte rechtshandelingen waardoor de mogelijkheid tot verhaal op hem 
is verminderd, vernietigbaar en kan de ontvanger deze vernietigingsgrond inroepen, 
indien aannemelijk is dat deze rechtshandelingen geheel of nagenoeg geheel met dat 
oogmerk zijn verricht. Artikel 45, vierde en vijfde lid, van Boek 3 van het Burgerlijk 
Wetboek BES is van overeenkomstige toepassing. 
 
 
6 
 
 Artikel XIV komt te luiden: 
 
 Artikel XIV 
 Artikel 4.16, eerste lid, aanhef en onderdeel k, van de Wet inkomstenbelasting 2001 
is niet van toepassing indien de toepassing van artikel 4.13, eerste lid, onderdeel a, 
van die wet het gevolg is van: 
a. een vóór 20 september 2016, 15.15 uur, ingediend verzoek als bedoeld in artikel 6a, 
eerste lid, van de Wet op de vennootschapsbelasting 1969; of 
b. het met terugwerkende kracht tot en met 20 september 2016, 15.15 uur, aan de 
belastingplichtige toerekenen van de betreffende aandelen of winstbewijzen waarop tot 
dat tijdstip artikel 2.14a, zevende lid, van de Wet inkomstenbelasting 2001, zoals dat 
tot dat tijdstip luidde, van toepassing was. 
 
 5 

in de aan de afwijzing of intrekking van de aanvraag voorafgaande jaren het 
immateriële activum ook niet op andere wettelijke gronden als kwalificerend 
immaterieel activum wordt aangemerkt.  
 
Beëindiging uitstel van betaling conserverende belastingaanslag bij fictieve 
vervreemding inbreng vbi 
 Bij een (fictieve) vervreemding van tot een aanmerkelijk belang behorende 
aandelen wordt het verleende uitstel van betaling van een eventueel opgelegde 
conserverende belastingaanslag beëindigd. Abusievelijk is dit nog niet geregeld voor de 
in het voorstel van wet opgenomen fictieve vervreemding van aandelen als gevolg van 
de toepassing van de vbi-maatregel. Dit gebeurt alsnog met deze nota van wijziging. 
 
Voorkomen samenloop maatregelen vbi en afgezonderd particulier vermogen (APV) 
 Indien in een APV aandelen in een vbi of in een kwalificerend buitenlands 
beleggingslichaam worden gehouden en deze aandelen door het niet meer van 
toepassing zijn van de toerekeningsstop tot een aanmerkelijk belang gaan behoren, 
moet door samenloop met de voorgestelde vbi-maatregel direct worden afgerekend 
over de aanmerkelijkbelangclaim op deze aandelen. Deze afrekening is voor deze 
situatie niet beoogd en wordt door deze nota van wijziging voorkomen. 
 
Wijzigingen in het fiscale stelsel voor Bonaire, Sint Eustatius en Saba 
 Het kabinet stelt voor de toepassing van de lagere tarieven van de algemene 
bestedingsbelasting (ABB) die van toepassing zijn in de openbare lichamen Saba en 
Sint Eustatius (de bovenwinden) nogmaals met een jaar te verlengen, ditmaal tot 
1 januari 2018. Deze lagere tarieven zijn opgenomen in de Belastingwet BES en zijn 
lager dan de tarieven die van toepassing zijn op Bonaire. De reden voor de tijdelijk 
lagere ABB-tarieven was de andere startpositie van de bovenwinden ten opzichte van 
Bonaire. Bonaire kende voorheen – soms hoge – invoerrechten en een omzetbelasting 
(OB) van 5%; een OB die ook van toepassing was bij invoer. Die invoerrechten en OB 
zijn vervallen bij de introductie van de ABB op Bonaire met een ABB-tarief van 8% 
voor de invoer van goederen. De bovenwinden kenden echter geen invoerrechten en 
hadden voor ondernemers alleen een belasting op bedrijfsomzetten van 3%. Daarom 
werd besloten dat op de bovenwinden tijdelijk lagere ABB-tarieven zouden gaan 
gelden. 
 Aanvankelijk is in de Invoeringswet fiscaal stelsel BES vastgelegd dat deze lagere 
tarieven automatisch – na het verstrijken van een periode van vijf jaar – per 1 januari 
2016 zouden komen te vervallen. In verband met de door de Evaluatiecommissie 
Caribisch Nederland uitgevoerde evaluatie, die ook het fiscale stelsel betrof, is de 
looptijd van het verlaagde ABB-tarief voor Sint Eustatius en Saba echter met een jaar 
 7 

 
II. Onderdeelsgewijs 
 
Onderdeel 1  
 
Artikel IV, onderdeel C (artikel 12ba van de Wet op de vennootschapsbelasting 
1969) 
 Ingevolge het in het voorstel van wet opgenomen artikel 12ba, vierde lid, van de 
Wet Vpb 1969 wordt met een octrooi, een met octrooi vergelijkbaar recht of 
programmatuur gelijkgesteld een exclusieve licentie om een octrooi of kwekersrecht, 
programmatuur, een in een lidstaat van de Europese Unie afgegeven vergunning voor 
het in de handel brengen van geneesmiddelen of een geregistreerd gebruiksmodel ter 
bescherming van innovatie, te gebruiken op een bepaalde wijze, voor een bepaalde 
termijn of in een bepaald geografisch gebied. Met deze gelijkstellingen wordt het 
mogelijk gemaakt om de innovatiebox te gebruiken in gevallen waarin een van de 
voornoemde juridische tickets is afgegeven aan een ander dan de belastingplichtige die 
het immateriële activum heeft ontwikkeld. Gebleken is dat de in genoemd artikel 12ba, 
vierde lid, opgenomen opsomming van gelijkstellingen niet volledig is. Deze nota van 
wijziging voegt aan deze opsomming toe de exclusieve licentie om een aanvullend 
beschermingscertificaat als bedoeld in het voorgestelde artikel 12ba, eerste lid, 
o
onderdeel b, onder 5 , van de Wet Vpb 1969 te gebruiken.   
 Daarnaast wordt aan genoemde opsomming de exclusieve licentie om de aanvraag 
voor een octrooi of kwekersrecht te gebruiken, toegevoegd. De gelijkstelling voor de 
toepassing van de in het voorstel van wet opgenomen afdeling 2.3 van de Wet Vpb 
1969 van de exclusieve licentie op een octrooi, een met octrooi vergelijkbaar recht of 
programmatuur is bedoeld voor ondernemingen die octrooien, met octrooi 
vergelijkbare rechten alsmede programmatuur centraal beheren. Bij die 
ondernemingen ligt het voor de hand dat ook de aanvraag voor octrooien en 
kwekersrechten centraal plaatsvindt. Om die reden wordt met deze aanpassing ook de 
exclusieve licentie op de aanvraag voor een octrooi of kwekersrecht gelijkgesteld met 
de aanvraag voor een octrooi of kwekersrecht. Met deze gelijkstelling wordt het 
mogelijk gemaakt om de innovatiebox ook te gebruiken in gevallen waarin de aanvraag 
voor een octrooi of kwekersrecht is gedaan door een ander dan de belastingplichtige 
die het immateriële activum heeft ontwikkeld. 
 Het in het voorstel van wet opgenomen artikel 12ba, vijfde lid, van de Wet Vpb 
1969 ziet op de situatie dat een aangekocht immaterieel activum door de 
belastingplichtige is doorontwikkeld. Met de wijziging van genoemd lid wordt 
verduidelijkt dat slechts het doorontwikkelde deel van het immaterieel activum voor 
toepassing van de innovatiebox wordt aangemerkt als kwalificerend immaterieel 
activum. Voor zover de voordelen uit het doorontwikkelde deel voortvloeien worden 
 9 

is gelijk aan het kalenderjaar. In 2016 en 2017 worden respectievelijk 500 en 800 als 
kwalificerende voordelen in aanmerking genomen voor toepassing van de innovatiebox. 
Vanaf 2018 wordt de belastingplichtige aangemerkt als kleinere belastingplichtige. In 
2018 en 2019 worden respectievelijk 600 en 700 als kwalificerende voordelen in 
aanmerking genomen voor toepassing van de innovatiebox. In 2020 komt vast te staan 
dat de octrooiaanvraag ter zake van het voortgebrachte immateriële activum wordt 
afgewezen. Toepassing van de innovatiebox kan ter zake van dat immateriële activum in 
2020 nog steeds plaatsvinden, omdat de belastingplichtige als kleinere belastingplichtige 
wordt aangemerkt en alsdan sprake is van een kwalificerend immaterieel activum 
vanwege de afgegeven S&O-verklaring. Alleen de kwalificerende voordelen die in 
aanmerking zijn genomen in 2016 en 2017, in totaal 1300, dienen als winst tegen 20/H 
in aanmerking te worden genomen. In die jaren was achteraf bezien geen sprake van een 
kwalificerend immaterieel activum. 
 
 De belastingplichtige dient te doen blijken dat het immateriële activum inderdaad 
o
met toepassing van artikel 12ba, eerste lid, onderdeel b, aanhef en onder 1°, 3 , 4°, 
5°, 6° of 7°, van de Wet Vpb 1969 als kwalificerend immaterieel activum kan worden 
aangemerkt.  
 
Onderdeel 3 
 
 Artikel XI, onderdeel 2 (artikel 28 van de Wet belastingen op milieugrondslag) 
 In het voorstel van wet is in de wijzigingsopdracht opgenomen in artikel XI, 
onderdeel 2, verzuimd het euroteken op te nemen. Deze omissie wordt bij de 
onderhavige nota van wijziging hersteld.  
 
Onderdeel 4 
 
 Artikel XIA (artikel 25 van de Invorderingswet 1990) 
 Artikel 25, achtste lid, van de Invorderingswet 1990 (IW 1990) ziet op beëindiging 
van het uitstel van betaling voor conserverende belastingaanslagen die zijn opgelegd 
aan aanmerkelijkbelanghouders ter bescherming van een Nederlandse 
aanmerkelijkbelangclaim. Het uitstel van betaling wordt beëindigd indien een van de in 
de artikelen 4.12 of 4.16, eerste lid, onderdelen a tot en met g, i of j, tweede lid, derde 
lid of vierde lid, van de Wet inkomstenbelasting 2001 (Wet IB 2001) genoemde 
omstandigheden zich voordoet. Abusievelijk is in het voorstel van wet aan artikel 25, 
achtste lid, van de IW 1990 geen verwijzing toegevoegd naar de fictieve vervreemding 
ingevolge het in het voorstel van wet opgenomen artikel 4.16, eerste lid, onderdeel k, 
van de Wet IB 2001. Daarmee zou deze fictieve vervreemding onbedoeld niet behoren 
tot de omstandigheden die ingevolge artikel 25, achtste lid, van de IW 1990 leiden tot 
beëindiging van het uitstel van betaling van de conserverende belastingaanslag. Met de 
 11 

De tweede wijziging betreft een verruiming van de bestuurdersaansprakelijkheid. Uit 
boekencontroles door de Belastingdienst / Caribisch Nederland is gebleken dat 
verhaalsmogelijkheden worden misgelopen doordat de thans in hoofdstuk VIII van de 
Belastingwet BES opgenomen bestuurdersaansprakelijkheid een te beperkte reikwijdte 
heeft. Op dit moment geldt de bestuurdersaansprakelijkheid uitsluitend voor de 
loonbelasting. Ook indien andere belastingen, accijnzen en premies niet of niet volledig 
(kunnen) worden betaald, dienen bestuurders van het betreffende lichaam 
aansprakelijk te kunnen worden gesteld indien het niet voldoen van de schuld aan hen 
is te wijten. In verband daarmee wordt voorgesteld de bestuurdersaansprakelijkheid uit 
te breiden tot alle belastingen, accijnzen en premies die verschuldigd zijn door 
vennootschappen, verenigingen en rechtspersonen.  
In samenhang met de uitbreiding van de reikwijdte van de 
bestuurdersaansprakelijkheid wordt conform de systematiek van de in Nederland 
geldende artikelen 33 en 36 van de IW 1990, in de Belastingwet BES opgenomen dat 
de bestuurdersaansprakelijkheid niet in alle gevallen kan worden ingeroepen. Deze 
systematiek komt erop neer dat bestuurders van een lichaam zonder 
rechtspersoonlijkheid en bestuurders van een rechtspersoonlijkheid bezittend lichaam 
dat niet volledig rechtsbevoegd is, niet aansprakelijk zijn voor zover zij bewijzen dat 
het niet aan hen te wijten is dat de belasting, premie of accijns niet is voldaan.  
Bestuurders van een rechtspersoonlijkheid bezittend lichaam dat volledig 
rechtsbevoegd is zijn niet aansprakelijk indien de betalingonmacht van het lichaam 
tijdig en op juiste wijze aan de ontvanger is gemeld en aannemelijk is dat geen sprake 
is (geweest) van kennelijk onbehoorlijk bestuur in de periode van 3 jaar voorafgaand 
aan de melding. Indien deze melding niet, niet tijdig, of niet op juiste wijze heeft 
plaatsgevonden, vindt omkering van de bewijslast plaats en wordt vermoed dat de 
bestuurder aansprakelijk is, met dien verstande dat de bestuurder dit vermoeden kan 
weerleggen indien hij aannemelijk maakt dat het niet, niet tijdig, of niet op juiste wijze 
melden van de betalingsonmacht niet aan hem te wijten is.  
 
Onderdeel 6 
 
 Artikel XIV (Overgangsrecht) 
 In het voorgestelde artikel 4.16, eerste lid, onderdeel k, van de Wet IB 2001 wordt 
bepaald dat ook sprake is van een (fictieve) vervreemding ingeval een forfaitair 
voordeel als bedoeld in artikel 4.13, eerste lid, onderdeel a, van die wet tot de 
reguliere voordelen, bedoeld in artikel 4.12, onderdeel a, van die wet. Dit tot de 
reguliere voordelen gaan behoren van een forfaitair voordeel kan ook het gevolg zijn 
van de voorgestelde aanpassing van de toerekeningsstop bij APV’s. Dit is het geval 
indien in een APV-aandelen in een vbi of in een kwalificerende buitenlands 
 13 

