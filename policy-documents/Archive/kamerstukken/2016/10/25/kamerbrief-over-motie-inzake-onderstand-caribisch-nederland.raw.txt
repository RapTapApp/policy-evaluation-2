 
 
 
 
 
 
 
 
 
> Retouradres Postbus 90801 2509 LV  Den Haag 
 
 
De Voorzitter van de Tweede Kamer 
Postbus 90801 
der Staten-Generaal 
2509 LV  Den Haag 
Binnenhof 1 A 
Parnassusplein 5 
T 070 333 44 44 
2513 AA  S GRAVENHAGE 
F 070 333 44 00 
2513AA22XA 
www.rijksoverheid.nl 
 
 
 
 
 
Onze referentie 
2016-0000231486 
Datum  25 oktober 2016 
 
Betreft Motie Van Raak/Van Laar inzake onderstand Caribisch Nederland 
 
 
 
Bij gelegenheid van het debat over de begroting 2017 van Koninkrijksrelaties d.d. 
13 oktober 2016 is een motie van de leden Van Raak en Van Laar ingediend, 
waarin de regering wordt verzocht “om de verhoogde onderstand geen sociaal 
minimum te noemen en het sociaal minimum vast te stellen op basis van de 
kosten voor levensonderhoud”. Hierbij is tevens gevraagd om schriftelijk een 
appreciatie van deze motie van de staatssecretaris van SZW te ontvangen, vóór 
de stemming op 25 oktober 2016. Met deze brief voldoe ik aan dat verzoek.  
De minister van Binnenlandse Zaken en Koninkrijksrelaties heeft u in zijn brief 
van 5 oktober 2016 al geïnformeerd dat ik met de uitwerking van het ijkpunt voor 
de bestaanszekerheid bezig ben. 
Ik heb daarop een reactie op hoofdlijnen ontvangen; de bestuurscolleges 
verzoeken om nader overleg om het vraagstuk van het ijkpunt in het verband van 
een bredere sociale agenda te bezien. Dit impliceert een discussie over het ijkpunt 
bestaanszekerheid waarin mede aandacht is voor thema’s als kosten van 
levensonderhoud, verhogen van het wettelijk minimumloon, verbeteren van de 
arbeidsmarkt en het flankerend beleid, om zo tot een integraal beeld te komen. Ik 
heb besloten het verzoek van de bestuurscolleges te honoreren, in de vorm van 
een ambtelijke werkconferentie voor elk eiland afzonderlijk (te starten vanaf 
tweede helft november, mede afhankelijk van de voor het overleg benodigde 
input van de openbare lichamen). Doel ervan is het leggen van een bredere basis 
en het creëren van draagvlak voor de besluitvorming over het ijkpunt 
bestaanszekerheid en aanverwante onderwerpen. Ik zal uw Kamer zo spoedig 
mogelijk na de werkconferenties nader informeren. Ik adviseer u derhalve de 
motie aan te houden. 
Overigens is het niveau van het wettelijk minimumloon al geagendeerd in de 
Meerjarenprogramma’s die met de colleges van Bonaire, Sint Eustatius en Saba 
zijn afgesproken. De inzet is daarbij gericht op het verhogen van het wettelijk 
minimumloon (met de inkomensstatistiek van het CBS als basis), waardoor ook 
ruimte ontstaat voor verhogen van de uitkeringen.  
  
 Pagina 1 van 2 

