34 528 Wijziging van enkele wetten van het Ministerie van Sociale Zaken en 
Werkgelegenheid (Verzamelwet SZW 2017) 
 
 
NOTA NAAR AANLEIDING VAN HET VERSLAG  
 
I. ALGEMEEN 
 
1. Inleiding  
 
Met veel belangstelling is kennis genomen van het verslag van de vaste commissie voor Sociale 
Zaken en Werkgelegenheid over haar bevindingen inzake bovenvermeld wetsvoorstel. Deze nota 
van wijziging bied ik u aan mede namens de Staatssecretaris van Sociale Zaken en 
Werkgelegenheid. 
 
De leden van de PvdA-fractie en de CDA-fractie verzoeken om een schematische weergaven van de 
technische en beleidswijzigingen. Het schematisch overzicht is als bijlage aan deze nota 
toegevoegd.  
 
De leden van de PvdA-fractie en de CDA-fractie vragen naar een nadere onderbouwing van de 
voorgenomen beslistermijn van 26 weken. En daarnaast vragen deze leden waarop het aantal te 
verwachten bezwaarschriften van 20.000 is gebaseerd en of het mogelijk is om tijdens de 
piekbelasting de capaciteit van UWV/Belastingdienst tijdelijk uit te breiden. 
In de onderhavige verzamelwet is een langere beslistermijn opgenomen om te beslissen op een 
bezwaarschrift. In afwijking van de reguliere beslistermijn, die is vastgelegd in de Algemene wet 
bestuursrecht (Awb), geldt voor besluiten inzake de verstrekking van een loonkostenvoordeel of 
een lage-inkomensvoordeel een beslistermijn van 26 weken. De Belastingdienst verstuurt vóór 1 
augustus enkele honderdduizenden beschikkingen in het kader van de Wet tegemoetkomingen 
loondomein (Wtl). Dit is een massaal proces. Werkgevers kunnen daarna bezwaarschriften indienen 
binnen 6 weken. Het afhandelen van een bezwaarschrift is erg arbeidsintensief, omdat elk 
bezwaarschrift een zorgvuldige afhandeling verdient. Dit levert voor UWV en de Belastingdienst een 
piekbelasting op.   
De Belastingdienst en UWV verwachten op basis van ervaringscijfers de eerste jaren 20.000 
bezwaarschriften omdat het een nieuwe regeling betreft waar de eerste jaren door alle partijen 
ervaring mee moet worden opgedaan. Dit aantal loopt geleidelijk af tot 8.000 per jaar. UWV en de 
Belastingdienst moeten voor de afdoening intensief gegevens uitwisselen over de inhoud van een 
bezwaarschrift, de feiten waarop de oorspronkelijke beschikking is gebaseerd en de eventuele 
nieuwe gegevens waarop de uitspraak moet worden gebaseerd. Dit proces vindt plaats in de 
vakantieperiode, vraagt om specifieke kennis en kent samenloop met bezwaren uit andere 
processen die een piekbelasting opleveren. Voor een kwalitatief juiste afhandeling en efficiënte 
bedrijfsvoering is het daarom noodzakelijk dat de Belastingdienst en UWV de verwerking van de 
bezwaarschriften kunnen spreiden over de resterende maanden van het jaar. Het is niet efficiënt 
om de capaciteit uit te breiden met uitzendkrachten en/of tijdelijke krachten, gezien de aard van 
het werk en de kennis en ervaring die daarvoor vereist is. 
De werkgever weet al op 15 maart (via de vooraankondiging) welke voorgenomen beoordelingUWV 
heeft gemaakt op het afgelopen kalenderjaar en had hier dus al voor de initiële beschikking op 
kunnen bijsturen middels correctieberichten op de loonaangifte. De langere beslistermijn geldt in 
ieder geval de eerste jaren na invoering. Na enkele jaren zal worden bezien of verkorting van de 
termijn mogelijk is.  
De leden van de SP-fractie vragen welke aanpassingen in het wetsvoorstel gevolgen hebben voor 
de koopkracht van mensen en wat deze gevolgen zijn.  
Er zijn enkele aanpassingen in het wetsvoorstel die gevolgen kunnen hebben voor de koopkracht 
van mensen. Over het algemeen geldt dat deze aanpassingen slechts voor een (zeer) kleine groep 

2. Klein beleid 
 
2.1 Zwangerschaps- en bevallingsverlof Bonaire, St. Eustatius, Saba (BES) (Artikel V) 
De leden van de D66-fractie vragen naar de stand van zaken met betrekking tot het gelijktrekken 
van het vaderschapsverlof in Caribisch Nederland met het vaderschapsverlof in Europees 
Nederland.  
De gelijktrekking voor de BES met de verlofregelgeving in Europees Nederland betreft in dit 
wetsvoorstel alleen het verlengen van het zwangerschaps- en bevallingsverlof van 12 naar 16 
weken. Eventueel verdergaande gelijktrekking is aan de orde gesteld in een analyse die eind 2015 
voor consultatie naar de bestuurscolleges van de BES is gestuurd. Bij brief van 5 september 2016 
hebben de gezamenlijke bestuurscolleges om nader overleg verzocht. Het overleg met de openbare 
lichamen over dit onderwerp is derhalve nog gaande.  
2.4 Bepalingen eenmalige gegevensuitvraag (Artikel IX, onderdeel G) 
De leden van de VVD-fractie en van de PvdA-fractie stellen vragen over de eenmalige 
gegevensuitvraag en de daarmee samenhangende regeling voor de gegevens die de 
belanghebbenden niet meer verplicht is te verstrekken aan de gemeenten, UWV en de SVB. De 
leden van de VVD- fractie vragen of er nog meer mogelijkheden zijn om eenmalige 
gegevensuitwisseling te verbeteren die (nu) nog niet kunnen worden ingevoerd. De leden van de 
PvdA-fractie vragen of de voorgestelde aanpassingen van de Participatiewet ertoe leiden dat 
gegevens die bekend zijn of bekend kunnen zijn bij de gemeente niet langer hoeven te worden 
verstrekt door burgers in het kader van de inlichtingenplicht, zodat bv. gegevens over verhuizing 
niet opnieuw hoeven te worden doorgegeven.  
In nauwe samenwerking met UWV, de SVB, de VNG en Divosa wordt gewerkt aan een ministeriële 
regeling waarin geselecteerde gegevens uitgezonderd worden van de inlichtingenverplichting. Bij 
het selecteren van de gegevens die kunnen worden uitgezonderd van de inlichtingenplicht is 
gekeken waar hergebruik van gegevens op dit moment mogelijk is. Hierbij zijn twee condities 
belangrijk: 1) de gegevens van de uitkeringsgerechtigde zijn opgenomen in de (basis)registratie 
waartoe de ketenpartners toegang hebben (beschikbaarheid) en 2) de gegevens zijn actueel en 
volledig ten aanzien van het doel waarvoor ze gebruikt worden. Alle gegevens die nu in de 
basisregistratie personen zitten zijn opgenomen en gebruikt worden door de uitvoeringsinstanties 
voldoen aan deze condities. Deze gegevens krijgen de uitvoeringsinstanties allemaal rechtstreeks 
en zijn actueel. Dat betekent dat uitkeringsgerechtigden straks bijvoorbeeld een adreswijziging of 
het sluiten of beëindigen van een huwelijk of geregistreerd partnerschap (voor zover dit in 
Nederland plaatsvindt) niet meer door hoeven te geven aan hun uitkeringsinstantie. Zodra de 
regeling van kracht is, geldt dit dan ook voor de uitvoering van de Participatiewet waarbij het 
adresgegeven van belang kan zijn voor de arbeidsinschakeling (daarop heeft de wijziging in de 
Participatiewet in dit wetsvoorstel betrekking). De regeling zal naar verwachting najaar 2016 
worden vastgesteld. 
2.5 Jongeren zonder startkwalificatie (Artikel IX, onderdeel H) 
De leden van de PvdA-fractie en de SP-fractie vragen om het aantal jongeren tussen de 23 en 27 
jaar zonder startkwalificatie die naar schatting van de minister niet in beeld zijn.  
Naar schatting telt Nederland tussen de 25 en 30 duizend jongeren van 23 tot 27 jaar zonder 
startkwalificatie, zonder opleiding, zonder werk en zonder uitkering, die niet in beeld zijn voor 
bemiddeling naar werk. 
De leden van de PvdA-fractie vragen om een schatting van het aantal jongeren dat nu wel in beeld 
(zal komen) door de gegevens uit het basisregister onderwijs aan de gemeentes ter beschikking te 
stellen.  
Vanaf 2017 kan iedere gemeente een bestandskoppeling laten uitvoeren waarmee alle jongeren 
van 23 tot 27 zonder startkwalificatie, zonder opleiding, zonder werk en zonder uitkering in beeld 

Huidige tekst:  
F = het aantal arbeidsbeperkten, bedoeld in artikel 38b, tweede lid, in de sector overheid 
onderscheidenlijk de sector niet-overheid 
Nieuwe tekst: 
F = het aantal arbeidsbeperkten, bedoeld in artikel 38b, tweede lid, bij werkgevers die op grond 
van artikel 34, derde en vierde lid, quotumheffing zijn verschuldigd, in de sector overheid 
onderscheidenlijk de sector niet-overheid. 
Huidige tekst: 
G = het gemiddeld aantal verloonde uren van arbeidsbeperkten als bedoeld in artikel 38b, tweede 
lid, in de sector overheid onderscheidenlijk de sector niet-overheid. 
Nieuwe tekst: 
G = het gemiddeld aantal verloonde uren van arbeidsbeperkten als bedoeld in artikel 38b, tweede 
lid, in de sector overheid onderscheidenlijk de sector niet-overheid tezamen die op grond van 
artikel 34, derde en vierde lid, quotumheffing zijn verschuldigd. 
2.12 Aanpassing uitsluitings-/beëindigingsgrond Inkomensvoorziening voor Oudere en Gedeeltelijk 
Arbeidsongeschikte Werknemers (IOAW) voor de situatie dat de werkloze werknemer de 
pensioengerechtigde leeftijd bereikt (Artikel XXI onderdeel A) 
De leden van de SP-fractie vragen de regering om aan te geven voor hoeveel mensen de 
voorgestelde wijzigingen leiden tot een inkomensachteruitgang en hoe groot deze 
inkomensachteruitgang is. Op basis waarvan acht de regering een periode van zes maanden 
redelijk en billijk voor de desbetreffende personen om zich voor te bereiden op de nieuwe situatie 
en (eventueel) aanpassingen te plegen in het uitgavenpatroon, zo vragen deze leden. 
De voorgestelde wijzigingen in de IOAW leiden naar verwachting tot een inkomensachteruitgang bij 
circa 40 personen. Het gaat om een verlaging van de bruto uitkering met € 330,15 per maand voor 
de werkloze werknemer die IOAW ontvangt. Hiermee wordt een wettelijk verzuim deels uit 1998, 
deels uit 2013 gecorrigeerd, en sluit de uitkeringsnormering in de IOAW voor gehuwden weer aan 
bij de thans geldende wettelijke systematiek van de met de IOAW vergelijkbare IOAZ. De 
overgangstermijn van zes maanden is de termijn die in de regel gehanteerd wordt bij wijzigingen 
in bijstandsregelingen en daarmee aanverwante regelingen. Het gaat hierbij om een vangnet. 
Personen die tijdelijk niet of niet geheel in hun kosten van bestaan kunnen voorzien, kunnen  een 
(aanvullende) bijstandsuitkering ontvangen wanneer aan de wettelijke vereisten wordt voldaan.. 
Alle inspanningen moeten er echter op zijn gericht dat betrokkene zo snel mogelijk – zonder 
bijstandsuitkering – weer zelfstandig in de kosten van zijn bestaan kan voorzien. In een ander 
kader heeft de Centrale Raad van Beroep een overgangstermijn van zes maanden redelijk 
1
bevonden.  
2.13 Indexering ongevallenverzekering BES (Artikel XXIV) 
De leden van de D66-fractie vragen of de ongevallenverzekering ook met terugwerkende kracht 
vanaf 1 januari 2011 wordt geïndexeerd.  
De indexatie heeft betrekking op de begrafenisuitkering, dit is een eenmalige uitkering. Er zijn dus 
geen lopende uitkeringen die geïndexeerd moeten worden. Indexatie van het bedrag voor 
begrafeniskosten is na inwerkingtreding van het onderhavige wetsvoorstel alleen voor toekomstige 
situaties aan de orde, waarbij de aanpassing afhankelijk zal zijn van de gebleken ontwikkeling van 
het consumentenprijsindexcijfer.  
                                                           
1
 Centrale Raad van Beroep, 18 juni 2004, LJN: AP4680, r.o. 3.4.2.12. 

De bandbreedte van 100% en 120% van het minimumloon, schuift als het ware naar beneden, 
omdat er gedeeld wordt door 40 uur in plaats van 38 uur. Hierdoor komen er aan de onderkant 
circa 30.000 werknemers bij de doelgroep, maar aan de bovenkant valt een grotere groep uit de 
doelgroep. Om te voorkomen dat hierdoor de totale doelgroep kleiner wordt, wordt de bovengrens 
verhoogd van 120% naar 125%. Hierdoor neemt de doelgroep aan de bovenkant per saldo met 
circa 30.000 personen af. Aan de onderkant komen er circa 30.000 personen bij. Gevolg van deze 
wijziging is dat het aantal mensen dat binnen de doelgroep valt, gelijk blijft. Dit zorgt er dus voor 
dat de middelen terecht komen bij de groep mensen op de arbeidsmarkt die de ondersteuning het 
hardst nodig hebben. De hoogte van het LIV wijzigt niet door deze aanpassing. Het maximale 
bedrag van het LIV blijft namelijk 2000 euro per jaar. Omgerekend per uur komt dat overeen met 
€ 2.000,- gedeeld door 52 x 38 = € 1,01 per uur. Voor de berekening van het uurbedrag wordt 
uitgegaan van een gemiddelde werkweek van 38 uur. De bandbreedte van de uurlonen wordt met 
deze aanpassing beter gericht op de onderkant van de arbeidsmarkt en maakt de regeling hiermee 
effectiever. De wijziging is budgetneutraal, omdat zowel de doelgroep (qua grootte) als de hoogte 
van de tegemoetkoming gelijk blijft. 
2.18 Verlenging van de periode waarover de risicodragende werkgever ziekengeld moet betalen 
ingeval van onvoldoende re-integratie-inspanningen door de werkgever (Artikel XXXI, onderdeel C, 
onder 4) 
De leden van de VVD-fractie vragen wat de rechtsgrond is op basis waarvan een werkgever loon 
moet doorbetalen nadat de 104 weken wachttijd zijn verstreken. Voorts vragen zij bij wie de 
verantwoordelijkheid ligt voor het aanvragen van een WIA-uitkering en wat er gebeurt als een 
werknemer niet meewerkt aan de WIA-aanvraag. Deze leden vragen of dit dan betekent dat de 
loondoorbetalingsverplichting van de werkgever oneindig doorloopt. 
De leden van de VVD-fractie duiden met deze vraag op artikel XXXI onderdeel C van het 
onderhavige wetsvoorstel. Daarin wordt voor een werkgever die eigenrisicodrager is voor de 
Ziektewet (ZW) – die ziekengeld betaalt op grond van de ZW – een soortgelijke regeling 
voorgesteld als de regeling die al geldt ingeval van een te late WIA-aanvraag door de werknemer 
voor de situatie van loondoorbetaling tijdens ziekte. In die situatie geldt thans al het volgende.  
De werknemer is verantwoordelijk voor het indienen van de WIA-aanvraag. De WIA-aanvraag dient 
vergezeld te gaan van het re-integratieverslag. De werknemer moet de WIA-aanvraag tijdig doen, 
dat wil zeggen dertien weken voor het verstrijken van de wachttijd van 104 weken (dat is uiterlijk 
e
in de 93 ziekteweek, dus ongeveer na 1 jaar en 9 maanden ziekte).  
e
UWV wijst de werknemer er in de 88 ziekteweek in een brief op dat de werknemer tijdig de WIA-
uitkering moet aanvragen. De werkgever krijgt een afschrift van deze brief. Hierdoor wordt de 
werkgever op de hoogte gesteld en kan hij de werknemer herinneren aan het tijdig indienen van de 
aanvraag. Als de aanvraag voor een WIA-uitkering te laat is gedaan, dan wordt de periode 
waarover de werkgever het loon tijdens ziekte moet doorbetalen verlengd. De verlenging is gelijk 
aan de periode van de te late aanvraag. Dit is geregeld in artikel 629, lid 11, van Boek 7 van het 
Burgerlijk Wetboek (BW). De reden voor deze verlenging is dat UWV de re-integratie-inspanningen 
van de werkgever pas kan beoordelen na ontvangst van de WIA-aanvraag en het re-
integratieverslag. 
Als de werknemer geen deugdelijke grond heeft voor het feit dat hij de WIA-aanvraag te laat heeft 
gedaan, dan heeft hij geen recht op loon. Dat is geregeld in artikel 7:629, lid 6, BW. Zodoende 
heeft een werkgever een sanctiemiddel in handen om de medewerking van de werknemer af te 
dwingen. Daardoor wordt bovendien voorkomen dat de werknemer het doen van de WIA-aanvraag 
eindeloos zou kunnen traineren en de loondoorbetalingsverplichting van de werkgever oneindig 
door zou lopen.  
Het verlengen van de periode is dus nodig om UWV tijd en gelegenheid te geven om de re-
integratie-inspanningen te kunnen beoordelen. Anders zou het eventuele besluit van UWV tot 
verlenging wegens onvoldoende re-integratie-inspanningen niet op tijd zijn; UWV moet namelijk 
e
zes weken voor het einde van de wachttijd (dus in de 98 ziekteweek) beslissen over het al dan 

in overeenstemming gaat komen met de bedoeling van de wetgever. De implementatie zal bij 
lopende gevallen gepaard gaan met intensivering van de controle op de inkomsten, wat 
eventueel tot beëindiging van de partnertoeslag kan leiden. Juiste voorlichting zal naar 
verwachting het huidige niet-gebruik van de partnertoeslag terugdringen. Dit leidt voor een 
aantal huishoudens tot het recht krijgen op een partnertoeslag.  
 
 
II. ARTIKELSGEWIJS 
Artikel XII. Verzamelwet SZW 2015  
De leden van de VVD-fractie hebben nog enkele vragen inzake de wijziging van artikel 29 van de 
ZW. De leden vragen of dit nu betekent dat de voormalig werkgever ziekengeld oneindig moet 
doorbetalen, als oud-werknemers ziek worden in de WW. Zo ja, op basis waarvan is dit te 
rechtvaardigen en wat zijn in dit geval de re-integratie instrumenten van de werkgever.  
De ZW-uitkeringen waarop de voorgestelde wijziging betrekking heeft, worden door landelijk 
uniforme werkgeverspremies gefinancierd. Met andere woorden, het is dus niet zo dat de voormalig 
werkgever het ziekengeld betaalt van een oud-werknemer met een WW-uitkering die ziek wordt. 
Overigens hebben deze oud-werknemers geen oneindig recht op ziekengeld, maar over ten 
hoogste 104 weken. 
 
Artikel XV. Wet Arbeid en Zorg (WAZO)   
 
De leden van de VVD-fractie stellen enkele vragen naar aanleiding van artikel XV, onderdeel A. 
Daarin wordt een wijziging voorgesteld van artikel 3:10, van de WAZO. De leden van de VVD-
fractie vragen wat de consequenties zijn voor werkgevers die eigenrisicodrager zijn voor de WGA. 
Als een werknemer tijdens het dienstverband recht heeft op een WAZO-uitkering, betaalt de 
werkgever het loon door en ontvangt de werkgever de uitkering van UWV. Als de voormalig 
werkgever eigenrisicodrager is voor de WGA betaalt hij de uitkering van zijn arbeidsongeschikte 
oud-werknemer door. De leden van de VVD-fractie vragen wat de rechtsgrond is voor het 
onderscheid tussen een werkgever die verantwoordelijk is voor de loondoorbetaling tijdens de 
eerste twee jaar en een voormalig werkgever die WGA eigen risicodrager is. 
 
Met de voorgestelde wijziging van artikel 3:10, van de WAZO wordt voorkomen dat er – louter als 
gevolg van nawerking van de verzekering – recht zou ontstaan op een WAZO-uitkering na afloop 
van de loongerelateerde WGA-uitkering. Er vindt geen wijziging plaats van de regeling die geldt 
gedurende de periode dat recht bestaat op loongerelateerde WGA-uitkering – zoals de leden van de 
VVD-fractie kennelijk veronderstellen. Dit betekent dat ook de werkgever die eigenrisicodrager 
voor de WGA is – evenals de werkgever die verantwoordelijk is voor de loondoorbetaling – 
financieel gecompenseerd wordt indien tijdens de loongerelateerde WGA-uitkering sprake is van 
zwangerschap, bevalling, adoptie of pleegzorg. In die situaties betaalt UWV de WAZO-uitkering. In 
dit opzicht is er dus geen verschil tussen de werkgever die eigenrisicodrager is voor de WGA en de 
werkgever die verantwoordelijk is voor de loondoorbetaling. Met het onderhavige wetsvoorstel 
wordt daar geen verandering in aangebracht. 
Artikel XXXIV. Inwerkingtreding 
De leden van de VVD-fractie vragen wanneer de lagere wet- en regelgeving wordt verwacht.  
In antwoord op de vraag wanneer de lagere wet- en regelgeving kan worden verwacht, kan de 
regering melden dat er verschillende wijzigingen in onderliggende wet- en regelgeving voortvloeit 
uit de Verzamelwet SZW 2017. 
- Ten aanzien van de regeling eenmalige gegevensuitvraag verwijst de regering naar de 
antwoorden op vragen van de PvdA-fractie en de VVD-fractie. Deze regeling zal naar 
verwachting dit najaar worden vastgesteld.  
- Het ontwerpbesluit tot wijziging van het Besluit Wfsv en het Besluit SUWI in verband met het 
Besluit aanwijzing categorieën arbeidsbeperkten en werknemers voor berekening quotumtekort 
zal naar verwachting eind 2016 worden gepubliceerd.  

Bijlage: Overzicht wijzigingen in Verzamelwet SZW 2017 en nota’s van wijziging 
Kleine beleidsmatige wijzigingen Verzamelwet SZW 2017 
1.1 Zwangerschaps- en bevallingsverlof BES  
Met het gewijzigde artikel in het Burgerlijk Wetboek BES wordt het recht van een vrouwelijke 
arbeider op loondoorbetaling van het volledige salaris gedurende het zwangerschaps- en 
bevallingsverlof uitgebreid van 12 weken naar 16 weken. Zie artikel V.  
1.2 Indeplaatsstelling gemeentelijke schuldhulpverlening  
Op 1 juli 2012 is de Wet gemeentelijke schuldhulpverlening (Wgs) in werking getreden. Aangezien 
de provincie geen specifieke rol vervult op het terrein van werk en inkomen en schuldhulpverlening 
in het bijzonder, is het wenselijk dat het toezicht op gemeenten wordt uitgeoefend door de minister 
van SZW. Daarom wordt de Wgs de bijlage van de Gemeentewet toegevoegd. Zie artikel VI.  
1.3 Medewerking bij een uitnodiging voor re-integratieactiviteiten  
2
De uitspraak van de Centrale Raad van Beroep stelt dat, in tegenstelling tot de toelichting bij die 
wetswijziging, het verlenen van medewerking om in verband met arbeidsinschakeling op een 
bepaalde plaats te verschijnen niet onder de reikwijdte van artikel 54, eerste lid, van de 
Participatiewet valt. Deze uitspraak volgend, en om eventuele onduidelijkheid over opschorten bij 
de medewerkingsplicht weg te nemen, wordt voorgesteld de toevoeging aan artikel 17, tweede lid, 
Participatiewet, die bij de Verzamelwet SZW 2013 is ingevoegd, te laten vervallen. Zie artikel IX, 
onderdeel B.  
1.4 Bepalingen eenmalige gegevensuitvraag  
In artikel 53a van de Participatiewet (voor de colleges van B&W), in artikel 33a, tweede lid, Wet 
SUWI (voor UWV) en artikel 35, vijfde lid, Wet SUWI (SVB) is de eenmalige gegevensuitvraag 
geregeld. Dit betekent, dat bepaald is dat het college, UWV en de SVB geen gegevens verlangt van 
de personen, van wie deze uitvoeringsinstanties voor hun taken op het terrein van werk en 
inkomen gegevens verwerken, die verkregen kunnen worden uit de andere administraties. In dit 
wetsvoorstel worden de artikelen 53a van de Participatiewet en 33a en 35 van de Wet SUWI in 
relatie tot de inlichtingenbepalingen in de uitkeringswetten op elkaar afgestemd, zodat het doel van 
de gegevensverwerking waarbij eenmalige gegevensuitvraag aan de orde is en de personen, 
waarop die gegevensverwerking en de inlichtingenverplichtingen betrekking hebben bij 
vergelijkbare taken op dezelfde wijze worden geformuleerd. Zie artikel IX, onderdeel G en XXIX, 
onderdeel A.  
1.5 Jongeren zonder startkwalificaties  
Bij de inventarisatie van problemen in de gemeentelijke uitvoering door de Minister van 
Binnenlandse Zaken en Koninkrijksaangelegenheden (BZK) is gebleken dat de gemeenten 
onvoldoende zicht hebben op deze doelgroep om hun taak op grond van de Participatiewet om 
deze jongeren te begeleiden bij arbeidsinschakeling goed te kunnen uitvoeren. Er bestond echter 
onduidelijkheid over de vraag of de Wet op het onderwijstoezicht (WOT) DUO gegevens uit het 
basisregister onderwijs (BRON) mag verstrekken over het volgen van onderwijs door deze jongeren  
met als doel het uitvoeren van deze taak op grond van de Participatiewet toestaat. In de WOT is 
wel voorzien in gegevensverstrekking voor zover artikel 64 van de Participatiewet daartoe verplicht 
(artikel 24f, tweede lid, WOT). Deze verplichting op grond van artikel 64 van de Participatiewet is 
in dit wetsvoorstel aangepast, zodat er geen onduidelijkheid meer bestaat over de reikwijdte van 
de wettelijke bepalingen om inhoud te geven aan de ondersteuning van deze jongeren die zich in 
een kwetsbare positie bevinden. De gegevens uit BRON maken het mogelijk dat deze jongeren 
zonder startkwalificatie gericht kunnen worden benaderd door de gemeenten voor de 
ondersteuning met een leer-werktraject zoals in artikel 10f van de Participatiewet is geregeld. Zie 
artikel IX, onderdeel H.  
1.6 Remigratiewet 
Met dit wetsvoorstel worden, naast een aantal technische wijzigingen, een aantal wijzigingen van 
de Remigratiewet voorgesteld ten aanzien van het toevoegen van een bepaling om onder 
                                                           
2
 Centrale Raad van Beroep 17 februari 2015, ECLI:NL:CRVB:2015:456. 

1.12 Aanpassing uitsluitings-/beëindigingsgrond IOAW voor de situatie dat de werkloze werknemer 
de pensioengerechtigde leeftijd bereikt. 
Met de Verzamelwet SZW 2013 is in het eerste lid van artikel 6 een uitsluitings-/beëindigingsgrond 
opgenomen voor de situatie dat de werkloze werknemer de pensioengerechtigde leeftijd bereikt. 
Het tweede lid van artikel 6 is ten onrechte niet aangepast aan deze nieuwe beëindigingsgrond. Dat 
heeft tot gevolg dat de werkloze werknemer van wie de echtgenoot de pensioengerechtigde leeftijd 
bereikt, als alleenstaande wordt beschouwd. Hetzelfde geldt voor de situatie waarin de echtgenoot 
onbetaald verlof geniet. Deze omissie wordt hersteld. Na inwerkingtreding van dit artikellid blijft de 
grondslag voor gehuwden van toepassing wanneer de echtgenoot van de werkloze werknemer de 
pensioengerechtigde leeftijd bereikt of onbetaald verlof geniet. Tevens is bepaald dat de 
wijzigingen, die samenhangen met de voorwaarden voor de uitkering van de persoon die op de dag 
vóór inwerkingtreding van die wijzigingen recht heeft op een dergelijke uitkering, pas een half jaar 
na inwerkingtreding van de wijzigingen ingaan om personen de tijd te geven zich voor te bereiden 
op de nieuwe situatie en (eventueel) aanpassingen te plegen in het uitgavenpatroon. Zie artikel 
XXI, onderdeel B.  
1.13 Indexering ongevallenverzekering BES  
In de Wet ongevallenverzekering BES ontbreekt een grondslag om de tegemoetkoming in de 
begrafeniskosten jaarlijks te indexeren. Als gevolg daarvan geldt thans het bedrag, zoals dat 
laatstelijk per 1 januari 2011 is vastgesteld. Met een nieuw in te voegen artikel 5a wordt een 
verplichting opgenomen om het bedrag jaarlijks te indexeren. Zie artikel XXIV.  
1.14 Verslag over uitkomst onderzoek naleving CAO  
In artikel 10, eerste lid, van de Wet avvis geregeld dat de resultaten van het onderzoek dat door 
de Inspectie SZW is verricht wordt vastgelegd in een verslag. Daarbij is tevens geregeld dat het 
verslag dat door de Inspectie SZW wordt opgesteld, geen gegevens bevat waaruit de identiteit van 
de in het onderzoek betrokken werknemers kan worden afgeleid. Zie artikel XXVII.  
1.15 Het verstrekken van gegevens en inlichtingen voor zover deze noodzakelijk zijn voor de 
informatieverstrekking bij het beëindigen van verzekeringsovereenkomsten.  
In artikel 73, derde lid, onderdeel a, van de Wet SUWI wordt gewijzigd zodat UWV de bevoegdheid 
krijgt om onder bepaalde voorwaarden op verzoek gegevens en inlichtingen uit zijn administraties 
te verstrekken aan een werkgever voor zover deze noodzakelijk zijn voor de informatieverstrekking 
bij het beëindigen van voornoemde verzekeringsovereenkomsten. Mocht een werkgever zich 
oriënteren op een overstap naar publieke verzekering, dan kan hij deze gegevens bijvoorbeeld 
gebruiken om bij UWV een inschatting te krijgen van zijn premie. In het Besluit SUWI wordt nader 
geregeld om welke gegevens het gaat. Zie artikel XXIX, onderdeel D.  
1.16 De vaststelling van de uurloongrenzen voor het LIV  
Bij de uurloongrenzen en de bedragen voor het   LIV is uitgegaan van een 38-urige werkweek, 
anticiperend op een herziening van de Wml. Bij de herziening is inmiddels besloten voorlopig niet 
over te gaan op een minimumuurloon. Daarom wordt alsnog gekozen om bij de vaststelling van de 
uurloongrenzen voor het LIV uit te gaan van een 40-urige werkweek, omdat anders circa 30.000 
werknemers die meer dan 38 uur per week werken tegen minimumloon niet in aanmerking zouden 
komen voor het LIV. Omdat het uurloon om in aanmerking te komen voor het LIV van 100% van 
het wettelijk minimumloon wordt verlaagd, worden de uurlonen horend bij 110% en 120% van het 
wettelijk minimumloon overeenkomstig verlaagd. Om te voorkomen dat hierdoor aan de bovenkant 
een veel grotere groep afvalt, wordt de bovengrens verhoogd van 120% naar 125%. De grootte 
van de doelgroep blijft hierdoor per saldo gelijk. Zie artikel XXX, onderdeel K.  
1.17 WGA-uitkeringen en eigenrisicodragerschap  
In dit onderdeel wordt het zesde lid van artikel 82 van de Wet WIA aangepast. In dit lid worden 
bepaalde WGA-uitkeringen van het eigenrisicodragerschap uitgezonderd. Deze opsomming wijzigt 
in verband met de koppeling van WGA-vast en WGA-flex, zoals deze is geregeld in de Wet 
beperking ziekteverzuim en arbeidsongeschiktheid vangnetters. Abusievelijk ontbreken 
verwijzingen naar WGA-uitkeringen die zijn ontstaan uit een dienstbetrekking in aansluiting op een 
uitkering of waarbij recht op ziekengeld op grond van de Ziektewet (ZW) bestond. Hierbij is recht 
op ziekengeld als bedoeld artikel 29, tweede lid, onderdeel d, van de ZW (WGA-uitkeringen aan 
zieke werklozen) en recht op ziekengeld als bedoeld in artikel 29, tweede lid, onderdelen a, b en c, 

2.4 Beslistermijn artikel 4.5 Wtl 
In het nieuwe tweede lid van artikel 4.5 is een langere beslistermijn opgenomen om te beslissen op 
een bezwaarschrift. Deze termijn blijkt noodzakelijk voor UWV en de Belastingdienst vanwege de 
piekbelasting voor de verwerking van deze bezwaarschriften in de vakantieperiode, om een 
kwalitatief juiste afhandeling en efficiënte bedrijfsvoering te kunnen voeren. Dit is te meer van 
belang omdat de Wtl een nieuwe regeling is waarvan de uitvoering door Belastingdienst en UWV 
moet worden opgestart. Nadat de Wtl volledig in werking is getreden zal na enkele jaren bezien 
worden in hoeverre deze beslistermijn op bezwaar kan worden ingekort, of kan worden 
gelijkgetrokken met de beslistermijn op grond van de Algemene wet bestuursrecht. Zie artikel XXX, 
onderdeel La.  
 
Technische wijzigingen Verzamelwet SZW 2017 en nota’s van wijziging  
Artikel Onderdeel Kwalificatie 
I A, B, C, D Artikel 7c vervalt, aanpassing in verband met vervallen artikel, 
aanpassing terminologie in de Akw. 
I E Verwijzing wordt gecorrigeerd. 
II  A Artikel 26a vervalt in de Anw door het aflopen van overgangsrecht. 
II Aa Verkeerde verwijzing wordt gecorrigeerd. 
II B Artikel 14, eerste lid, onderdeel c, Anw is vervallen per 1-4-2015. 
Hierdoor heeft het aanmerken, in artikel 66a, eerste en derde lid, van 
personen als geboren voor 1 januari 1950 geen betekenis meer. 
Verzuimd met de Verzamelwet SZW 2015 aan te passen. 
III A Aanpassing van terminologie (reparatie) in Aow. 
III B Opnieuw redactioneel vaststellen. 
III Ba Verkeerde verwijzing wordt gecorrigeerd. 
III C Vernummering verbeteren. 
IV A   Verduidelijking dat een nulurencontract onder oproepkracht wordt 
verstaan in geval van ontslag BE. 
IV B Verwijzing wordt gecorrigeerd.  
VII   Technische wijziging. 
VIII   Technische wijziging. 
IX 0A Verzuimd is artikel 8, eerste lid, onderdeel d, van de Participatiewet ook 
in te trekken; bij dit artikel wordt voor de gemeenteraad een verordening 
verplicht gesteld om nadere regels te stellen voor de uitoefening van de 
bevoegdheid tot verrekening, bedoeld in artikel 60b van de 
Participatiewet. 
  1A Zie onderdeel 0A.  
  A Wijzigingen Participatiewet 1-4-2015 behoeven aanpassing om de 
grondslag voor de ministeriële regeling te verduidelijken.  
  c Verwijzing wordt gecorrigeerd. 
  D Verwijzing wordt gecorrigeerd. 
  E Verwijzing wordt gecorrigeerd. 
  F Aanpassing van het opschrift ter correctie van een omissie. 
  Ga Verwijzing wordt gecorrigeerd 
  I Verwijzing wordt gecorrigeerd. 
X A Verwijzing wordt gecorrigeerd.  
 
B Enkele onjuiste verwijzingen schrappen. 
 
C Een overduidelijke vergeten zinsnede alsnog toevoegen. 

  B Bescheiden overleggen artikel 13 Wml. 
XXV   Verwijzing wordt gecorrigeerd. 
XXV   Verbetering samenloop WAO met ziekengeld. 
XVI   Verwijzing wordt gecorrigeerd. 
XVIII   Verwijzing wordt gecorrigeerd. 
  B Verwijzing wordt gecorrigeerd. 
  C Verwijzing wordt gecorrigeerd. 
  Ca Technische wijziging.  
XXX A Technische wijziging.  
  B Technische wijziging. 
  C Technische wijziging.  
  D Toezending alleen aan aanvrager  
  E Technische wijziging. 
  F Toezending alleen aan aanvrager. 
  G Technische wijziging. 
  H Toezending alleen aan aanvrager.  
  I Technische wijziging. 
  J Toezending alleen aan aanvrager.  
  L Technische wijziging. 
  M Dit betreft overgangsrechtelijke bepalingen en zijn niet meer nodig. 
  N Technische wijziging. 
  O Dit betreft overgangsrechtelijke bepalingen en zijn niet meer nodig. 
XXXI A Juiste verwijzing naar definitie arbodienst. 
  B Technische wijziging. 
  C, 1, 2, en Technische wijziging. 
3 
  E Technische wijziging. 
  Ea Verwijzing wordt gecorrigeerd. 
  F Verwijzing wordt gecorrigeerd. 
XXXII A Herstel verwijzing bedrijfsarts. 
  B Herstel nawerking. 
 
C, 1 Technische wijziging.  
  E Technische wijziging.  
  F Werkhervattingskas invoegen in artikel 45 ZW. 
  Fa Verwijzing wordt gecorrigeerd. 
  H Werkhervattingskas invoegen in artikel 60 ZW. 
  I Verwijzing wordt gecorrigeerd. 
  J Verwijzing wordt gecorrigeerd. 
XXXIII   Technische aanpassing bepaling in verband met artikel XXXII, onderdeel 
D. 
XXXIIIa A Verwijzing wordt gecorrigeerd. 
  B Technische wijziging. 
  C Technische wijziging. 
 
 

