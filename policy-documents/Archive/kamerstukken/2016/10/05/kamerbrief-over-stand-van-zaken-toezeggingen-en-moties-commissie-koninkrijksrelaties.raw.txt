  
 
 
 
 
 
 
 
 
 
> Retouradres Postbus 20011 2500 EA  Den Haag 
Ministerie van 
  
Binnenlandse Zaken en 
Aan de Voorzitter van de Tweede Kamer 
Koninkrijksrelaties 
 
der Staten-Generaal 
Turfmarkt 147 
Postbus 20018 
Den Haag 
Postbus 20011 
2500 EA  DEN HAAG 
2500 EA  Den Haag 
 
 
Kenmerk 
2016-0000620473 
 
 
Uw kenmerk 
 
  
Datum 5 oktober 2016 
Betreft Stand van zaken toezeggingen en moties commissie 
Koninkrijksrelaties 
  
 
In het debat met de Tweede Kamer van 6 juni jl. en met de Eerste Kamer op 21 
juni jl. over de evaluaties in het kader van de staatkundige vernieuwing en 
Koninkrijksrelaties in den brede, zijn een aantal moties ingediend en heb ik een 
aantal toezeggingen gedaan. Graag informeer ik uw Kamers, mede ter 
beantwoording van het verzoek van de vaste commissie voor Koninkrijksrelaties 
van de Eerste Kamer van 30 juni jl. met kenmerk 159490.u, over de stand van 
zaken met betrekking tot de aanvaarde moties en de door mij gedane 
toezeggingen. Daarbij ga ik ook in op enkele toezeggingen die ik heb gedaan 
tijdens het wetgevingsoverleg jaarverantwoording 2015 met de Tweede Kamer op 
23 juni jl.   
 
Pensioenfonds Caribisch Nederland 
In het beleidsdebat met de Eerste Kamer van 21 juni jl., heb ik naar aanleiding 
van vragen van het lid Nagel (50PLUS) toegezegd u nader te informeren over de 
uitkomsten van het dossieronderzoek van het Pensioenfonds Caribisch Nederland 
(PCN) naar verdwenen pensioengelden en individuele pensioenrechten te 
herstellen als uit het dossieronderzoek blijkt dat de Staat daartoe gehouden is. 
 
Sinds de ontmanteling van de Nederlandse Antillen per 10 oktober 2010, bouwen 
werknemers van overheids-, zorg- en onderwijsinstellingen in Caribisch Nederland 
pensioen op bij Pensioenfonds Caribisch Nederland (PCN) volgens de 
pensioenregeling die de sociale partners overeen zijn gekomen. Bij de 
ontmanteling van de Nederlandse Antillen is bepaald dat de verplichtingen van het 
Algemeen Pensioenfonds voor de Nederlandse Antillen (APNA) worden toebedeeld 
aan de drie betrokken landen, Curaçao, Sint Maarten en - voor Bonaire, Saba en 
Sint Eustatius – Nederland. 
 
Bij de overdracht van de pensioenadministratie van APNA aan PCN is gebleken dat 
ook een deel van de werknemers die waren toebedeeld aan PCN, niet (goed) in de 
pensioenadministratie van APNA waren opgenomen. Daarop hebben APNA en PCN 
een oproep gedaan aan (voormalig) werknemers om zich te melden. Momenteel 
zijn alle deelnemers die zich gemeld hebben per werkgever in kaart gebracht. Om 
een juist pensioenrecht te kunnen berekenen is input van de werkgevers nodig, 
zodat de pensioenen adequaat bepaald kunnen worden. PCN heeft aangegeven 
 
Pagina 1 van 8 
 

 
 
 
 
Ministerie van 
 
Binnenlandse Zaken en 
Koninkrijksrelaties 
 
 
Datum 
5 oktober 2016 
dat een inwoner van Caribisch Nederland dan aan kinderbijslag ontvangt, staat 
 
Kenmerk 
dan niet in verhouding met  bijvoorbeeld inkomen uit arbeid. Een aanzienlijk 
2016-0000620473 
aantal gezinnen zou zelfs meer middelen ontvangen aan kinderbijslag dan aan 
andere inkomsten. Dit kan tot ongewenste effecten leiden. Niettemin is het 
kabinet van mening dat de situatie van kinderen in Caribisch Nederland die in 
armoede leven zorgelijk is. Mede om die reden is de kinderbijslag in Caribisch 
Nederland geïntroduceerd en wordt uitvoering gegeven aan het amendement van 
het lid Van Laar om 3 miljoen euro beschikbaar te stellen voor de kinderrechten in 
het Caribisch deel van het Koninkrijk. De middelen worden in goede samenspraak 
met Unicef gericht ingezet voor de meest kwetsbare groepen. Ten aanzien van de 
besteding van de amendementgelden voor kinderrechten informeer ik uw Kamers 
nog separaat, mede in het licht van de motie-Ester c.s.  (Eerste Kamer 2015-
2016, 34 300 IV / CXIX, nr. V). 
 
Daarnaast merkt het kabinet op dat binnen de bij Prinsjesdag 2016 ter 
beschikking gestelde middelen voor bestrijden van armoede onder kinderen, 1 
miljoen euro extra structureel beschikbaar wordt gesteld voor Caribisch 
Nederland. Het kabinet kiest voor een effectieve allocatie van middelen door 
gerichte ondersteuning in natura te verstrekken voor kinderen die dat nodig 
hebben. De uitwerking hiervan vindt de komende periode plaats door de 
staatssecretaris van Sociale Zaken en Werkgelegenheid, in samenspraak met de 
eilanden. Gerichte inzet op het bestrijden van armoede onder kinderen in 
Caribisch Nederland is te verkiezen boven het herbestemmen van de beschikbare 
middelen naar een generieke verviervoudiging van de kinderbijslag, die ook geldt 
voor ouders die niet in armoede leven. 
 
Van de gelegenheid maak ik gebruik om tevens in te gaan op de motie-
Ganzevoort c.s. (Eerste Kamer 2015-2016, 34 300 IV, nr. R) waarin de regering 
wordt verzocht om ook voor Bonaire, Sint Eustatius en Saba een sociaal minimum 
vast te stellen op basis van ijkbedragen voor het noodzakelijke levensonderhoud. 
De staatssecretaris van SZW is met de uitwerking van het ijkpunt voor de 
bestaanszekerheid bezig. Inhoudelijk wordt gekozen voor een insteek waarbij het 
ijkpunt wordt afgeleid van het wettelijk minimumloon, zodat er voor 
uitkeringsgerechtigden een prikkel blijft om aan het werk te gaan. Bij brief van 15 
juli 2016 is een voorlopige uitwerking van het ijkpunt aan de bestuurscolleges 
voorgelegd voor reactie. Na ommekomst van de bestuurlijke reacties neemt de 
staatssecretaris van SZW een beslissing, waarover de beide Kamers der Staten-
Generaal worden geïnformeerd. 
 
Toezicht arbeidsmarkt Caribisch Nederland 
In het notaoverleg van 6 juni jl. heb ik de Tweede Kamer toegezegd de minister 
van SZW te vragen het toezicht op de arbeidsmarkt te verstevigen. In Caribisch 
Nederland, waar de afgifte van tewerkstellingsvergunningen een rijkstaak is, 
worden relatief veel tewerkstellingsvergunningen afgegeven, ook aan de 
onderkant van de arbeidsmarkt. Het vergroten van kansen voor lokale 
arbeidskrachten vraagt een integrale aanpak. Werkgevers worden nadrukkelijk 
aangesproken op hun verantwoordelijkheid om lokale arbeidskrachten kansen te 
bieden. Op Bonaire geeft het Rijk geen vergunningen meer af voor schoonmakers 
vanwege de beschikbaarheid van lokaal personeel. Daarnaast zet de 
 
Pagina 3 van 8 
 

 
 
 
 
Ministerie van 
 
Binnenlandse Zaken en 
Koninkrijksrelaties 
 
 
Datum 
5 oktober 2016 
de tussentijd wordt de uitwisseling van persoonsgegevens tussen Europees 
 
Kenmerk 
Nederland en het Caribisch deel van het Koninkrijk verder uitgewerkt. 
2016-0000620473 
 
College voor de Rechten van de Mens/Nationale Ombudsman 
Het College voor de Rechten van de Mens (hierna: het College) schetst in het 
advies van 25 april 2016 “Naar een mensenrechtelijk aanvaardbaar 
voorzieningenniveau voor Caribisch Nederland” een aantal ontwikkelingen in 
Caribisch Nederland sinds de inwerkingtreding van de nieuwe staatkundige 
structuur op 10 oktober 2010. Naar aanleiding daarvan doet het College een 
aantal aanbevelingen aan het kabinet, in het licht van het kabinetsstandpunt over 
de evaluatie van de nieuwe staatkundige structuur. Over de meeste 
aanbevelingen is reeds gesproken in het kader van het debat met uw Kamer over 
deze evaluatie. Op een aantal ervan zal ik thans nog ingaan.  
 
Het College beveelt onder meer aan om te onderzoeken hoe de bevoegdheden 
van het College verruimd kunnen worden ter vervulling van het mandaat ten 
aanzien van Caribisch Nederland. In 2017 zal de werking van de Wet op het 
College voor de Rechten van de Mens (Wet CRM) geëvalueerd worden, zowel door 
het College zelf (op grond van de Wet CRM) als door het ministerie van BZK in 
samenwerking met het ministerie van Veiligheid en Justitie op grond van de 
Kaderwet zelfstandige bestuursorganen. Het mandaat met betrekking tot 
Caribisch Nederland en de toereikendheid van de bevoegdheden van het College 
om dat mandaat te vervullen, zou daarin kunnen worden meegenomen. Ik ben op 
dit moment in gesprek met het College over de precieze reikwijdte van de 
wetsevaluatie. 
 
Ten behoeve van de implementatie van het VN Verdrag inzake de rechten van 
personen met een handicap wordt momenteel een onderzoek uitgevoerd naar 
regelgeving in Caribisch Nederland ten aanzien van de (verbetering van de) 
positie van mensen met een beperking. Het onderzoek zal dit najaar met een 
kabinetsstandpunt aan uw Kamer worden gestuurd. Op basis daarvan zal worden 
bezien hoe het plan van aanpak voor Caribisch Nederland vorm kan krijgen.  
 
Ten aanzien van de aanbeveling om de mogelijkheden van de Nationale 
Ombudsman tot het ontvangen en afhandelen van de klachten in Caribisch 
Nederland te versterken, kan ik u melden dat mogelijkheden tot financiering van 
het werk van de Nationale Ombudsman in Caribisch Nederland voor de komende 
jaren worden verkend. Ik zal u informeren zodra er een besluit is genomen. 
 
De toezegging die tijdens het debat van 6 juni jl. werd gedaan om in Caribisch 
Nederland een juridisch loket in te richten, heb ik zoals toegezegd doorgeleid naar 
de minister van Veiligheid en Justitie. Overigens merk ik op dat er soms 
voorbeelden worden aangehaald die strikt gesproken verder gaan dan een 
juridisch loket, zo ook in het advies van het College waarbij tevens aangegeven 
wordt dat het niet de bedoeling is overlap te creëren met de werkzaamheden van 
de Nationale Ombudsman. Momenteel wordt er samen met het ministerie van 
Veiligheid en Justitie gekeken naar de mogelijkheden om hier nader invulling aan 
te geven.  
 
Pagina 5 van 8 
 

 
 
 
 
Ministerie van 
 
Binnenlandse Zaken en 
Koninkrijksrelaties 
 
 
Datum 
5 oktober 2016 
verbindt met de internationale glasvezelfinfrastructuur op Sint Maarten, Saint 
 
Kenmerk 
Kitts en Saint Barts is succesvol afgerond. Alle deelverbindingen zijn gerealiseerd 
2016-0000620473 
en aangesloten op genoemde eilanden. Op Saba en Sint Eustatius is de zeekabel 
volledig operationeel en in gebruik door de lokale telecomproviders. De exploitatie 
van de zeekabel is in handen van de Saba Statia Cable System b.v. (SSCS b.v.), 
waarvan de aandelen beheerd worden door het ministerie van Binnenlandse 
Zaken en Koninkrijksrelaties. Uitgangspunt voor de not for profit exploitatie is een 
efficiënte bedrijfsvoering, gericht op continuïteit en met gezonde 
bedrijfseconomische principes bijvoorbeeld wat afschrijving en risicobeheer 
betreft. Sinds de daadwerkelijke start van de aanleg in 2012 zijn de 
inkooptarieven via de zeekabel voor de internetproviders (lokale operators) op 
Saba en Sint Eustatius gezakt van meer dan $400 per mbit naar minder van $40 
per mbit. Ook is de bedrijfszekerheid van de verbinding van en naar de eilanden 
sterk verbeterd:de glasvezelzeekabel is aanzienlijk minder kwetsbaar voor 
tropische stormen en orkanen, in vergelijking met de oorspronkelijke 
straalzenderverbinding. In de komende jaren ligt de uitdaging bij de lokale 
telecomoperators om de aanwezige mogelijkheden van de zeekabel optimaal te 
benutten en beschikbaar te maken in nieuwe producten en diensten voor de 
bewoners van Saba en Sint Eustatius.  
 
Isla 
In het licht van de moties Van Laar en Van Tongeren van 10 februari 2016 over 
de uitstoot van schadelijke stoffen door de Isla-raffinaderij en onderzoek naar 
duurzame alternatieven is, op verzoek van Curaçao en in nauwe samenwerking 
met de betrokken Curaçaose minister van Gezondheid, Milieu en Natuur, 
assistentie verleend om te komen tot inhuur van raffinage-deskundigheid, gericht 
op een inhoudelijke inspectie en audit van de Isla Raffinaderij. De voorgeschreven 
procedure om te komen tot een selectie tussen de drie geïnteresseerde 
ondernemingen, het zogenaamde twee enveloppen systeem, is zorgvuldig 
gevolgd en heeft geleid tot de keuze voor een internationaal gerenommeerd 
bedrijf. De formele opdrachtverlening is in de afrondende fase. Volgens de huidige 
planning zullen de resultaten nog voor het einde van het jaar 2016 worden 
opgeleverd. Deze resultaten zullen onder meer bestaan uit een overzicht van 
korte termijn verbetermaatregelen, gericht op het verminderen van de uitstoot 
van schadelijke stoffen door de Isla. Overigens wordt in de inspectie ook de 
energiecentrale CRU/BOO en Aqualectra meegenomen. Onderdeel van de 
afspraken met de geselecteerde onderneming is ook het opleiden van de 
inspecteurs van Curaçao die samen met de deskundigen van de ingehuurde 
onderneming de inspectie/audit van de Isla zullen doen. 
 
Op verzoek van Curaçao is eveneens assistentie verleend om te komen tot 
modernisering en aanpassing van de regelgeving. Deze assistentie heeft ertoe 
geleid dat twee wetgevingsjuristen voor een belangrijk deel van hun tijd zijn 
vrijgesteld om de noodzakelijke aanpassingen van de bestaande wet- en 
regelgeving ter hand te nemen. Mocht blijken dat meer assistentie nodig is dan 
thans is voorzien, dan zal een uitvraag voor externe expertise gedaan kunnen 
worden.  
 
 
Pagina 7 van 8 
 

