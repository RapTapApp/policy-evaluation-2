> Retouradres Postbus 20350 2500 EJ  Den Haag 
De Voorzitter van de Tweede Kamer 
Bezoekadres: 
der Staten-Generaal 
Parnassusplein 5 
2511 VX  Den Haag 
Postbus 20018 
www.rijksoverheid.nl 
2500 EA DEN HAAG 
Kenmerk 
1018984-155162-Z 
 
Bijlage(n) 
1 
Correspondentie uitsluitend 
 
richten aan het retouradres 
met vermelding van de 
datum en het kenmerk van 
deze brief. 
Datum 11 oktober 2016 
 
Betreft Verzekerdenmonitor 2016 
 
 
Geachte voorzitter, 
Hierbij stuur ik u de VWS-Verzekerdenmonitor 2016. Deze monitor biedt een beeld 
van de ontwikkeling van zowel de nationale als de internationale aspecten van het 
zorgverzekeringsstelsel. Met betrekking tot de nationale aspecten van het 
verzekeringsstelsel wordt met name aandacht besteed aan de werking van 
regelingen die gericht zijn op specifieke doelgroepen: wanbetalers, onverzekerde 
verzekeringsplichtigen, onverzekerbare vreemdelingen en gemoedsbezwaarden. 
Bij de internationale aspecten van het verzekeringsstelsel gaat het om de 
zorgkosten die in het buitenland worden gemaakt door verdragsgerechtigden en 
Zvw-verzekerden en aan de inning van de bijdrage van verdragsgerechtigden. De 
monitor gaat ook kort in op het zorgstelsel van Caribisch Nederland.  
 
Deze monitor geeft de stand van zaken weer per 31 december 2015. Indien 
mogelijk zijn meer recente gegevens weergegeven. De belangrijkste bevindingen:  
 Het aantal wanbetalers is dankzij de inspanningen van enkele 
zorgverzekeraars aanzienlijk gedaald naar 290.519 (stand 1 augustus 2016).  
 Dankzij de inzet van een datafilter op gegevens van buitenlandse studenten is 
het maandelijks aantal opgespoorde vermeende verzekeringsplichtige 
personen gedaald van 4.500 naar 3.000. Door het niet meer aanschrijven van 
niet-verzekeringsplichtige buitenlandse studenten is de uitvoering efficiënter.  
 De zorgkosten van onverzekerbare vreemdelingen waren in 2015 circa € 31 
miljoen en daarmee nagenoeg gelijk aan 2014.  
 
In deze brief ga ik ook in op de differentiatie van de wanbetalersbijdrage en het 
1
plan om het zogenoemde stuwmeer van wanbetalers te verminderen. Het plan 
waar uw Kamer naar heeft gevraagd bestaat samengevat uit drie onderdelen: 
1. Stimuleren van uitstroom op basis van betalingsregelingen en de regeling 
‘uitstroom bijstandsgerechtigden’. De wanbetalersbijdrage wordt gekoppeld 
aan inspanningen om best practices over te nemen.  
2. Inzet op bredere schuldhulpverlening door het stimuleren van lokale 
samenwerkingsverbanden en deelname aan rijksbrede trajecten, zoals 
clustering rijksincasso en de rijksincassovisie.  
3. Uitwerken van mogelijkheden om alsnog premie te innen bij de harde kern.  
                                                
1
 Motie van het lid Leijten, 33 683, nr. 48 
 

 
 
Ook is de (informele) klachtenbehandeling verbeterd, en biedt het Zorginstituut 
Kenmerk 
1018984-155162-Z 
maatwerkoplossingen en coulance waar aangewezen. Door nauwe samenwerking 
 
met het CJIB kan op verzoek van de klant een complete en juiste specificatie 
worden verstrekt van de nog openstaande bedragen aan wanbetalerspremies. 
Op termijn zal deze financiële informatie standaard en periodiek verstrekt worden 
aan burgers. Ik vind het een goede zaak dat het Zorginstituut dit (in samenspraak 
met het CAK) nog voor de overheveling heeft opgepakt. Ik heb het vertrouwen dat 
het CAK na de overheveling het verbeterproces zal voortzetten. Het CAK kan 
daarbij gebruik maken van hun ervaringen op het gebied van klantgerichte 
incasso. Ik blijf ook na het overdrachtsproces de uitvoering van deze regeling 
nauwkeurig monitoren.  
 
Bijdrage verzekerd houden wanbetalers 
De Wet verbetering wanbetalersmaatregelen maakt het mogelijk om de bijdrage 
die zorgverzekeraars ontvangen voor het verzekerd houden van wanbetalers en 
het uitvoeren van de wanbetalersregeling te differentiëren. Ik ben voornemens om 
aan de bestaande bijdrage aanvullende voorwaarden te koppelen gericht op de 
vermindering van de instroom en verhoging van de uitstroom van personen in het 
bestuursrechtelijke premieregime.  
 
Inmiddels is –zoals ik hierboven heb vermeld- het aantal wanbetalers sterk aan 
het dalen. Dit is het met name het gevolg van de inspanningen van twee 
zorgverzekeraars die werk hebben gemaakt van het aanbieden van 
betalingsregelingen (op maat en met de nodige nazorg) en het laten uitstromen 
van bijstandsgerechtigden. Ik wil dat andere zorgverzekeraars ook aan de slag 
gaan met deze succesvolle acties en zal daarom de wanbetalersbijdrage hieraan 
koppelen. De uitwerking van heldere, toetsbare voorwaarden vindt dit najaar 
plaats. Ook zullen hierover bestuurlijke afspraken worden gemaakt met 
zorgverzekeraars. Als zorgverzekeraars niet aan de slag gaan met het 
implementeren van de best practices, maar zich wel houden aan de huidige 
voorwaarden (zoals het versturen van de 2e en 4e maandsbrief), dan ontvangen 
zij een lagere bijdrage ter hoogte van de gemiddelde nominale premie. 
Zorgverzekeraars hebben reeds aangegeven best practices met elkaar te willen 
delen en hiervoor een protocol te willen opstellen.  
 
Motie van het lid Leijten 
Bij de behandeling van de Wet verbetering wanbetalersmaatregelen heeft uw 
Kamer mij verzocht een plan op te stellen om voor 1 augustus 2017 het stuwmeer 
met 100.000 mensen te verminderen. Het ‘stuwmeer’ gaat over de wanbetalers 
die bij de inwerkingtreding van de wanbetalersregeling (eind 2009) al zes 
maanden premieachterstand hadden. Dit aantal is in twee jaar tijd gedaald naar 
circa 75.000 wanbetalers. Dit komt bijvoorbeeld doordat wanbetalers zijn 
vertrokken uit Nederland of alsnog een regeling met hun zorgverzekeraar hebben 
getroffen. Om deze groep wanbetalers, maar ook andere langverblijvende 
wanbetalers, uit te laten stromen heb ik het CBS gevraagd onderzoek te doen 
naar de wanbetalers die langer dan 24 maanden in het bestuursrechtelijke 
premieregime zitten (zie bijlage 1 bij de Verzekerdenmonitor). Het Zorginstituut 
constateert dat tot 24 maanden een aanzienlijk deel van de wanbetalers nog 
uitstroomt. Na 24 maanden is dat in mindere mate het geval. Op 31 december 
2014 waren er 154.440 langverblijvende wanbetalers (langer dan 2 jaar). 
 
 
 
Pagina 3 van 7 
 
 
 

 
 
Naast de lokale inspanningen neemt VWS ook deel aan rijksbrede trajecten gericht 
Kenmerk 
1018984-155162-Z 
op het terugdringen van schulden, zoals de clustering rijksincasso en de 
 
uitwerking (en uitvoering) van de rijksincassovisie. Voor de inhoud van deze 
trajecten verwijs ik u naar de brief van de staatssecretaris van Sociale Zaken en 
Werkgelegenheid over ‘Preventie en bestrijding van stille armoede en sociale 
6
uitsluiting’. 
 
Alle inspanningen ten spijt zal er altijd een groep overblijven die niet reageert op 
incassoverplichtingen, moeilijk of niet benaderbaar is en die niet openstaat voor 
hulp van de overheid bij het oplossen van schulden. Het betreft een groep waar 
niet alleen de zorgverzekeraars en het Zorginstituut mee te maken hebben, maar 
ook veel andere maatschappelijke spelers. Mede met het oog op de aanpak van 
deze groep hardnekkige wanbetalers is het goed dat er rijksbreed steeds meer 
wordt samengewerkt. Met name door de clustering rijksincasso en aansluiting op 
het beslagregister ontstaat er een steeds beter beeld van de hardnekkige 
wanbetaler en welke acties gezamenlijk ingezet kunnen worden.  
 
Tijdens de behandeling van het wetsvoorstel heeft een deel van uw Kamer de 
suggestie gedaan om de aanspraken op zorg te beperken voor mensen die hun 
premie niet betalen. Ik ben hier vooralsnog terughoudend in. Ik verwacht dat de 
hierboven beschreven initiatieven van verzekeraars zelf, maar ook de acties 
gericht op samenwerking tussen verschillende schuldeisers, zullen leiden tot een 
verdere daling van het aantal langverblijvende wanbetalers. Een verkenning naar 
een versobering van de rechten op zorg of beperking van de aanbiederskeuze van 
wanbetalers zal ik pas verrichten indien blijkt dat alle mogelijke instrumenten van 
zowel hulpverlening als handhaving niet gewerkt hebben.  
 
Opsporing onverzekerde verzekeringsplichtigen 
In de brief bij de Verzekerdenmonitor 2015 heb ik u gemeld dat de SVB een 
datafilter heeft ingezet om niet-verzekeringsplichtige buitenlandse studenten uit 
het traject van de Wet opsporing en verzekering onverzekerde zorgverzekering 
(Wet Ovoz) te houden. Van een deel van de buitenlandse studenten die zich 
inschrijven bij de gemeente is niet bekend dat zij uitsluitend om studieredenen in 
Nederland zijn. Daardoor worden zij aangezien als verzekeringsplichtige 
onverzekerden. Dankzij het ingezette datafilter doorlopen deze buitenlandse 
studenten niet meer onnodig het traject van de Wet Ovoz. Het maandelijkse 
aantal opgespoorde (mogelijke) verzekeringsplichtige onverzekerden is structureel 
gedaald van circa 4.500 personen naar circa 3.000 personen per maand.  
 
Gemoedsbezwaarden 
De afdrachtregeling voor gemoedsbezwaarden is per 1 januari 2016 veranderd. 
Met de aanpassing van artikel 39, tweede lid onderdeel d, Zvw wordt sinds 
1 januari 2016 niet langer jaarlijks de helft van de bijdragevervangende belasting 
ten gunste van het Zorgverzekeringsfonds onttrokken aan de rekening.  
Ook volgt er geen afdracht meer bij het overlijden van één van de gemoeds-
bezwaarden waarvoor de rekening in stand wordt gehouden. Pas als de rekening 
wordt opgeheven na het overlijden van het laatste lid van het huishouden en er 
nog saldo is, komt dit ten gunste van het Zorgverzekeringsfonds. Als gevolg van 
deze wijzigingen blijft er op de rekening meer saldo beschikbaar voor betaling van 
declaraties die gemoedsbezwaarden indienen.  
                                                
6
 Kamerstukken II, 2015–2016, 24 515, nr. 336 
 
Pagina 5 van 7 
 
 
 

 
 
voort te zetten en deze op sommige onderdelen, zoals voorlichting aan jongeren, 
Kenmerk 
1018984-155162-Z 
te intensiveren. Het gaat hierbij bijvoorbeeld om gastlessen op scholen over de 
 
verzekeringsplicht en de gevolgen van wanbetaling. Deze intensivering past bij de 
constatering dat er relatief veel jongeren in het bestuursrechtelijk regime zitten.  
 
Hoogachtend, 
 
de minister van Volksgezondheid, 
Welzijn en Sport, 
 
 
 
 
 
mw. drs. E.I. Schippers 
 
 
Pagina 7 van 7 
 
 
 

