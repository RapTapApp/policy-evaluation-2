 
 
 
> Retouradres Postbus 20201  2500 EE  Den Haag   
 
Directie Financiële Markten 
 
Openbaar Lichaam Saba 
Korte Voorhout 7 
2511 CW  Den Haag   
Bestuurscollege 
Postbus 20201 
Power Street 1  The Bottom 
2500 EE  Den Haag   
Saba, Caribisch Nederland 
www.rijksoverheid.nl 
Ons kenmerk 
2016-0000164110  
Uw brief (kenmerk) 
570/2016 
 
Datum 19 oktober 2016 
Betreft Beantwoording vragen 'Sluiting Windward Islands Bank op Saba' 
 
 
 
Geachte heer Johnson, geachte heer Muller, 
 
Op 3 augustus jl. ontving ik van u een brief waarin u aangeeft dat u zich ernstig 
zorgen maakt om de economische en maatschappelijke consequenties van de 
voorgenomen sluiting van de Windward Islands Bank (WIB) op Saba. 
 
Ik betreur het feit dat de WIB na 8 jaar vertrekt, en ik deel uw zorgen om de 
consequenties van de voorgenomen sluiting. Als enig overblijvende bank op het 
eiland zou de RBC een monopoliepositie verkrijgen. Dat kan onwenselijk zijn als dit 
negatieve gevolgen heeft, bijvoorbeeld voor wat betreft het niveau van de 
financiële dienstverlening op Saba. Mijn voornaamste zorg is dan ook dat de 
financiële dienstverlening toegankelijk blijft en van voldoende niveau. 
 
In uw brief heeft u mij een aantal concrete vragen gesteld. Met deze brief geef ik 
antwoord op uw vragen. 
 
 
Hoogachtend, 
 
de minister van Financiën, 
 
 
 
 
 
J.R.V.A. Dijsselbloem 
  
Pagina 1 van 4 
 
 

 
Directie Financiële Markten 
is gedaald – in lijn met het beoogde doel van de regelgeving – maar dat 
hypothecaire kredietverlening min of meer hetzelfde is gebleven. 
Ons kenmerk 
 
2016-0000164110  
3.2.3. Voldoet het vertrek van de WIB op Saba zelf op deze korte termijn aan de 
relevante regelgeving (zorgplicht etc.)? 
3.2.6. Houden de verschillende toezichthoudende autoriteiten toezicht op het 
naleven van de regelgeving in het kader van het vertrek van de WIB? 
 
Bij een voorgenomen sluiting van een bank(filiaal) als de WIB is het van belang 
dat de instelling netjes omgaat met haar klanten. Voor de bank geldt een 
zorgplicht. Dit houdt bijvoorbeeld in dat de overdracht van het klantenbestand 
zorgvuldig gaat, en dat de bestaande klanten de nazorg krijgen die zij verdienen. 
Op deze ordentelijke en zorgvuldige omgang met klanten houdt de AFM toezicht 
en zij staat daarover in contact met de WIB. Of de WIB in dit proces voldoet aan 
de relevante regelgeving is toezichtvertrouwelijke informatie. 
 
3.2.4. Zijn de verschillende toezichthoudende autoriteiten, zoals de AFM en de 
ACM op de hoogte van de sluiting van de WIB op Saba? 
 
Ja, de AFM en DNB zijn door de WIB op de hoogte gesteld van de sluiting van het 
bijkantoor op Saba. Tevens heeft de WIB een actieplan aangeleverd aan beide 
toezichthouders met een planning aangaande de sluiting van het bijkantoor. Of de 
ACM hiervan op de hoogte is, is mij niet bekend. 
 
3.2.5. Zijn de verschillende toezichthoudende autoriteiten op de hoogte wat dit 
voor het eiland betekend? 
Ja, daar zijn zij van op de hoogte. Ik ben in gesprek met name met DNB over wat 
op de korte en lange termijn mogelijk is om de financiële dienstverlening op de 
BES-eilanden op een zeker minimumniveau te houden. 
 
3.2.7. Heeft u contact met de RBC over het vertrek van de WIB op Saba? 
 
Ja ik ben evenals DNB in gesprek gegaan met de RBC over het vertrek van de 
WIB. 
 
3.2.2. Worden er door het Ministerie momenteel acties ondernomen om deze 
negatieve gevolgen voor de relatief kleinere markt op de BES te ondervangen, met 
andere woorden, bent u samen met de andere relevante autoriteiten en de WIB en 
RBC in gesprek hierover? 
3.2.9. Constateert u net als wij dat de feitelijke aanwezigheid van één bank op 
Saba een onwenselijke situatie is en wat zijn daarbij uw voornaamste zorgen? 
3.2.10. Welke stappen kan de Minister zetten om de stabiliteit van de financiële 
sector op Saba tijdens en na het vertrek van de WIB te borgen? 
3.2.11.  Ziet u ook kansen om de achterlopende financiële dienstverlening op het 
eiland (voornamelijk rente, tarieven, kosten, toegankelijkheid, complexiteit en 
snelheid) te verbeteren? 
3.2.12. Is het een optie dat inwoners van Saba en in bredere zin de BES toegang 
krijgen tot Nederlandse banken via een filiaal, althans een bijkantoor? 
 
Ik betreur het feit dat de WIB na 8 jaar vertrekt van het eiland en dat er daardoor 
nog maar een bank en (mogelijk) een geldautomaat op Saba fysiek aanwezig 
Pagina 3 van 4 
 
 

