 
 
 
> Retouradres Postbus 20401 2500 EK Den Haag 
 
Directoraat-generaal Agro en 
 
Natuur 
De Voorzitter van de Tweede Kamer 
Programma Nationale Parken 
der Staten-Generaal 
Bezoekadres 
Binnenhof 4 
Bezuidenhoutseweg 73 
2594 AC Den Haag 
2513 AA  DEN HAAG 
Postadres 
Postbus 20401 
2500 EK Den Haag 
Factuuradres 
Postbus 16180 
2500 BD Den Haag 
Overheidsidentificatienr 
00000001003214369000 
 
T 070 379 8911 (algemeen) 
Datum 10 oktober 2016 www.rijksoverheid.nl/ez 
Betreft Tussenbalans programma Nationale Parken  
 
 Ons kenmerk  
DGAN / 16145023  
Geachte Voorzitter, 
 
 
Het afgelopen anderhalf jaar is, mede als gevolg van het programma Nationale 
Parken en de publieksverkiezing voor het mooiste natuurgebied van Nederland, 
veel positieve energie losgekomen. Daarmee is een goede basis gelegd om te 
investeren in de kwaliteit van de natuurgebieden, de natuurgebieden als 
belangrijke kernen voor regionale ontwikkeling te positioneren en deze gebieden 
op de kaart te zetten in binnen- en buitenland. Op 22 maart jl. heb ik uw Kamer 
geïnformeerd over de voortgang van het programma Nationale Parken en de 
Nationale Parken Deal (TK 33576-64) en zegde ik u toe u hierover te blijven 
informeren. In deze brief maak ik een tussenbalans op van het programma, dat 
nu ongeveer halverwege de looptijd is. 
 
Ik ga in deze brief achtereenvolgens in op de publieksverkiezing ‘Mooiste 
Natuurgebied van Nederland’ en de daarvoor ingestelde vakjury, op de ingezette 
beweging naar Nationale Parken van Wereldklasse, op enkele resultaten van 
uitgevoerde onderzoeken en op het advies van de Raad van Kinderen en de 
vervolgacties. Tot slot informeer ik u over mijn besluit om extra middelen vrij te 
maken voor het programma Nationale Parken en voor de Marker Wadden. 
 
Publieksverkiezing en vakjury 
Zoals ik u in mijn brief van 22 maart jl. heb gemeld, zal er een publieksverkiezing 
plaatsvinden om drie à vier gebieden als ‘Mooiste Natuurgebieden van Nederland’ 
aan te wijzen. Elk winnend gebied ontvangt een bijdrage van maximaal € 300.000 
van het Ministerie van Economische Zaken om de kwaliteit en toegankelijkheid 
van het gebied verder te verbeteren en om de gebieden in binnen- en buitenland 
op de kaart te zetten. De winnende mooiste natuurgebieden ontvangen daarnaast 
ondersteuning in de vorm van kennis en kunde voor de ontwikkeling van het 
gebied zelf en voor de positionering van het gebied. En er wordt hen de 
mogelijkheid geboden onderdeel te zijn van een landelijke campagne waarmee de 
Nederlandse natuur verder op de kaart gezet zal worden. Deze verkiezing draagt 
bij aan de bekendheid van onze natuur, en daarmee aan de waardering ervoor. De 
kennis en ervaring die de winnende gebieden zullen opdoen, komen ten goede 
aan alle Nationale Parken. De publieksverkiezing markeert het ingaan van een 
volgende fase van het programma Nationale Parken, waarin op gebiedsniveau de 
doelen uit de Nationale Parken Deal verder zullen worden uitgewerkt. 
 
 Pagina 1 van 5 
 
 

 
 
Directoraat-generaal Agro en 
 
Natuur 
Programma Nationale Parken 
 
 
 
 
Ons kenmerk 
 
DGAN / 16145023 
 
 
 
de regio. Dit blijkt uit de grote betrokkenheid van ondernemers bij de 
planvorming. 
• Er is (met name als gevolg van de publiciteit rond de publieksverkiezing) 
sprake van een toegenomen aandacht in de media voor Nationale Parken 
en natuur in het algemeen. 
 
Onderzoek en advies 
In het kader van het programma zijn en worden relevante onderzoeken 
uitgevoerd, adviezen uitgebracht en symposia georganiseerd (zie de website 
www.nationaleparkenwereldklasse.nl). Ik informeer uw Kamer graag over de 
uitkomsten van een aantal initiatieven. 
 
Onderzoek binnen- en buitenlandse bezoekers 
Door Motivaction is onderzoek gedaan naar het imago en potentieel van Nationale 
Parken. Deze rapportage geeft inzicht in de bekendheid, wensen, behoeften en de 
bezoekintentie van natuurgebieden en Nationale Parken in Nederland onder 
(potentiële) bezoekers. Het onderzoek is uitgevoerd in Nederland, België, 
Duitsland, het VK, de VS en China. 
Een ideaal Nationaal Park in Nederland biedt volgens de respondenten een variatie 
aan typisch Nederlandse landschappen en unieke elementen op het gebied van 
flora en/of fauna. De focus ligt op het beleven van de natuur. Voor buitenlandse 
bezoekers maken duinen en kust zeker onderdeel uit van het ideale Nationale 
Park. Verder verwachten (of wensen) buitenlandse bezoekers dat een Nationaal 
Park in Nederland ook cultuurhistorische elementen heeft én dat duurzaamheid 
een belangrijk thema is.  
 
Publiekspeiling 
Een recente publiekspeiling onder 1000 Nederlanders onderschrijft de resultaten 
van het onderzoek door Motivaction. Uit de peiling blijkt dat een groot deel van de 
Nederlanders (78 procent) ervan overtuigd is dat mensen meer kunnen genieten 
van natuurgebieden. Ruim driekwart (77 procent) van de respondenten geeft aan 
dat het essentieel is dat Nederlandse natuurgebieden niet alleen bestemd zijn 
voor natuurbescherming, maar ook toegankelijk moeten zijn voor publiek. Ruim 
45 procent van de ondervraagden is van mening dat natuurgebieden beter 
moeten worden gepromoot. De Nationale Parken zijn dan ook redelijk onbekend: 
slechts 20% kent 5 of meer Nationale Parken in Nederland. Verder blijkt dat er 
nog verbeterpunten zijn voor het bezoek aan de Nederlandse natuurgebieden. 
Bijna een vijfde (18 procent) van de Nederlanders vindt bijvoorbeeld dat de 
natuurgebieden niet goed bereikbaar zijn met het openbaar vervoer. 
Als mensen de natuur bezoeken genieten ze het meest van de rust, stilte, planten 
en dieren (meer dan 60%). Bossen zijn, naast kust- en duingebieden en 
heidevelden, het meest aansprekend voor deze respondenten.   
 
Advies Raad van Kinderen 
Tijdens het Nationale Parken festival op 17 maart jl. is ook een start gemaakt met 
een adviestraject door een voor dit programma ingestelde Raad van Kinderen  Dit 
advies heb ik op 24 juni jl. in ontvangst genomen. Ik vind hun bijdrage waardevol 
 
 Pagina 3 van 5 
 

 
 
Directoraat-generaal Agro en 
 
Natuur 
Programma Nationale Parken 
 
 
 
 
Ons kenmerk 
 
DGAN / 16145023 
 
 
 
voorbeeld hoe ik invulling geef aan de motie Hachchi-Jacobi (Kamerstuk 31710, 
nr. 41) waarin gevraagd wordt doelen uit de Natuurambitie Grote Wateren te 
vertalen in concrete acties en aan te geven hoe deze acties worden gekoppeld aan 
beleid op het gebied van waterkwaliteit en -kwantiteit. 
De afgelopen periode is door diverse partijen gezocht naar aanvullende 
financiering voor de aanleg van ‘extra’ eilanden, zodat het natuurrendement van 
deze eilanden nog verder kan toenemen. Tot nu toe heeft het Rijk 30 miljoen euro 
geïnvesteerd in de Marker Wadden. Voor het afronden van de eerste fase stel ik 
4 miljoen euro extra beschikbaar. Hiermee geef ik invulling aan de motie van de 
leden Dik-Faber/Jacobi (Kamerstuk 34 300 XIII nr. 135), ingediend bij de 
vaststelling van de begrotingsstaten van EZ voor het jaar 2016.  
 
Tot slot 
Met de selectie van de drie of vier winnaars van de publieksverkiezing staan we 
aan het begin van de volgende fase van het programma Nationale Parken, 
namelijk de realisatie van de gezamenlijke ambities. Mede met de extra financiële 
impuls die ik heb vrijgemaakt voor het programma, wil ik van mijn kant dit proces 
blijven stimuleren. In de komende periode wil ik tevens in overleg met betrokken 
partijen bezien hoe ook na afloop van het programma de voortgang van de in 
gang gezette beweging kan worden geborgd. 
 
 
 
 
 
(w.g.) Martijn van Dam 
Staatssecretaris van Economische Zaken 
 
 
 
 Pagina 5 van 5 
 

