Vraagnummer Vraag en Antwoord 
1 Vraag: 
Kunt u voor MIRT-projecten die de afgelopen vijf jaar afgerond of begonnen zijn 
aangeven wat de financiële bijdragen van Rijk, provincie(s) en gemeente(n) waren 
en hoe deze zich tot elkaar verhielden? 
 
Antwoord: 
In de begrotingsadministratie, net als in de Infrastructuurfondsbegroting zelf, 
wordt enkel onderscheid gemaakt tussen enerzijds bijdragen van het Rijk en 
anderzijds bijdragen van derden, waaronder bijdragen van bedrijven, de Europese 
Unie, provincies en gemeenten. Het gevraagde totaaloverzicht waarin onderscheid 
gemaakt wordt tussen de herkomst van de bijdragen van derden is op korte 
termijn daarom niet door mij leverbaar. In het MIRT overzicht wordt overigens 
doorgaans wel per project aangegeven wat het taakstellend budget is en welke 
partijen daar welke bijdragen aan leveren. 
 
2 Vraag: 
Kunt u per beleidsartikel aangeven wat de vrije budgettaire ruimte is? 
 
Antwoord: 
Per modaliteit is de investeringsruimte opgenomen in de ontwerpbegroting 2017. 
Deze informatie is (op artikelonderdeel) per jaar en per totaal zichtbaar gemaakt 
bij de verschillende investeringsruimtes van de modaliteiten. De 
investeringsruimte per modaliteit is te vinden op pagina 35 voor Wegen, op pagina 
54 voor Spoor en op pagina 78 voor Vaarwegen. Voorafgaand aan het notaoverleg 
MIRT zal ik uw Kamer nader informeren over de wijze waarop met de voor dit 
kabinet nog beschikbare investeringsruimte wordt omgegaan. Zie daartoe ook mijn 
antwoord op vraag 36 van uw Kamer. 
 
3 Vraag: 
Kunt u een inschatting geven van de eenmalige invoeringskosten van de 
verschillende varianten van kilometerheffing voor de automobilist (bijvoorbeeld 
congestie-, spits- of vlakke heffing)? 
 
Antwoord: 
Dit kabinet heeft aangegeven geen kilometerheffing in te zullen voeren. Ik heb dan 
ook geen actuele inschatting beschikbaar. Uit de vele studies die onder de vorige 
minister van Verkeer en Waterstaat en ook door het CPB zijn uitgevoerd, kwam 
naar voren dat de kosten van de verschillende varianten afhankelijk zijn van de 
systeemkeuzes die worden gemaakt. Dat geldt zowel voor de gekozen 
technologieën als ook voor de variabiliteit, bijvoorbeeld in hoeverre tarifering 
afhankelijk wordt gemaakt van tijd, plaats, milieukenmerken en de gekozen uitrol 
van het systeem. 
 
4 Vraag: 
Kunt u, indachtig de relatieve verschillen tussen modaliteiten, aangeven in hoeveel 
procent van de gevallen de reis met de auto sneller is dan met het openbaar 
vervoer (OV)? 
 
Antwoord: 
In de Mobiliteitsbalans 2012 van het Kennisinstituut voor Mobiliteitsbeleid is (KiM) 
hier heel specifiek naar gekeken. Hierin staat wat de reistijd van de gemaakte 
autoverplaatsingen zou zijn als de reis per OV zou worden gemaakt. Daarin 
concludeert het KiM dat in minimaal 95% van huidige autoverplaatsingen de auto 
sneller is. 
 
5 Vraag: 
Wat zou het naar schatting qua capaciteit en financiën vergen om de helft van alle 
autogebruikers gebruik te laten maken van het OV? 
 
Antwoord: 
In 2015 heeft het Kennisinstituut voor Mobiliteitsbeleid de publicatie Uitwisseling 

11 Vraag: 
Kunt u een overzicht geven van de kosten die in Noorwegen zijn gemaakt om 
electrisch rijden te stimuleren? 
 
Antwoord: 
Elektrische voertuigen worden in Noorwegen op verschillende manieren 
gesubsidieerd. Ze zijn vrijgesteld van onder andere de Noorse BTW en de diverse 
autobelastingen, genieten privileges als vrijstellingen van parkeerbelasting zijn 
geen tol verschuldigd en mogen vrij gebruik maken van busbanen. Uit contacten 
met het Noorse ministerie van Financiën heb ik begrepen dat de (fiscale) 
faciliteiten voor elektrische auto’s in Noorwegen zeer kostbaar zijn, wat naar 
verwachting zal resulteren in een stapsgewijze afbouw van de (fiscale) stimulering 
vanaf 2018. 
 
12 Vraag: 
Kunt u een overzicht geven van de kosten om een dekkend netwerk van 
waterstofstations in Nederland te krijgen? En wat daarvoor nodig is qua 
randvoorwaarden? 
 
Antwoord: 
In overleg met marktpartijen is ingeschat dat 20 waterstoftankstations in 2020 
een goede basis vormen voor de uitrol van rijden op waterstof in Nederland. Met 
een richtbedrag van circa  €1,5 miljoen per tankstation is met de aanleg van de 20 
tankstations grofweg €30 miljoen gemoeid. Daarnaast is sprake van 
aanloopverliezen in de exploitatie. Deze zijn nog niet begroot. 
De overheid inventariseert momenteel samen met marktpartijen aan welke 
randvoorwaarden verder moet worden voldaan voor de uitrol van waterstof in 
Nederland. Daarbij valt onder meer te denken aan een gelijkoplopende groei van 
tankstations en voertuigen; publiek/private samenwerking bij inschrijving op 
Europese subsidieprogramma’s; een visie op de rol van waterstof in de 
energievoorziening van Nederland; goede regelgeving over veiligheid en afspraken 
over de vergroening van de waterstof. 
 
13 Vraag: 
Wat zijn de verwachtingen tot 2028 als het gaat om filedruk? 
 
Antwoord: 
De meest recente verwachting voor de ontwikkeling van de filedruk voor 2030 is 
gemaakt door het Centraal Planbureau in de nieuwe Welvaart en 
Leefomgevingsscenario’s: In het Hoge scenario stijgt het aantal 
voertuigverliesuren tot 11 procent boven het niveau van 2010, in het Lage 
scenario blijft het 30 procent lager dan in 2010. ‘ (Bron: Toekomstverkenning 
Welvaart en Leefomgeving (WLO) 2015, CPB, 1 december 2015). Het 
Kennisinstituut voor Mobiliteitsbeleid verwacht dat de filedruk op kortere termijn 
harder stijgt: in 2021 ligt de verwachting 13% boven het niveau van 2010. 
 
14 Vraag: 
Wanneer zijn de resultaten bekend van de nieuwe Nationale Markt- en 
Capaciteitsanalyses (NMCA-analyses)? Welke invloed zullen deze hebben op de 
keuzes binnen het Infrastructuurfonds? 
 
Antwoord: 
De nieuwe NMCA wordt in april 2017 afgerond en naar de Tweede Kamer 
gestuurd. 
Deze analyse zal de bereikbaarheidsopgaven in beeld brengen met de zichtjaren 
2030 en 2040. Hierbij worden projecten uit het Mirt projectenboek gerealiseerd 
verondersteld. 
Het nieuwe kabinet kan de uitkomsten van de NMCA meenemen in haar 
toekomstige keuzes binnen het IF. 
 
  

al voor 2028 hoeven te worden verbreed naar 2x4 om te voldoen aan de in de SVIR vastgelegde 
doelstellingen. Na uitvoering van het MIRT-programma is er bij lage economische groei nog wel 
een aantal toekomstige knelpunten geconstateerd. Bij het oplossen van toekomstige knelpunten 
zal ik ook kijken naar de mogelijkheden die slimme mobiliteitsmaatregelen dan kunnen bieden. 
 
18 Vraag: 
Wat is de stand van zaken van de SVIR-doelstelling om buiten de Randstad tot 2x3 rijstroken te 
komen? 
 
Antwoord: 
Zie vraag 17. 
 
19 Vraag: 
Waarom is gekozen voor het reeds benutten van 1,4 miljard euro van de vrijkomende 3,3 
miljard euro? Waarom is de benutting van het gehele vrijkomende bedrag niet aan het volgende 
kabinet overgelaten? Waarom is de vaste verdeelsleutel gebruikt en is niet gekeken naar 
urgentie en noodzaak? 
 
Antwoord: 
Het kabinet heeft besloten dat gedurende de huidige kabinetsperiode van de nieuwe 
investeringsruimte nog maximaal € 1,4 miljard wordt bestemd voor (nieuwe) ambities en 
risico’s. De resterende investeringsruimte uit de verlenging blijft volledig vrij beschikbaar voor 
toekomstige kabinetten. Dit is nodig voor reeds gesignaleerde opgaven uit de NMCA van 2013 
en risico's binnen het bestaande programma. Dit najaar zal de invulling van het verlengde IF 
besproken worden in het notaoverleg MIRT. Daarbij heeft uw Kamer mij ook gevraagd een 
aantal regionale prioriteiten te wegen ten opzichte van de prioriteiten vanuit het Rijk. 
Zowel bij het invullen van taakstellingen als het toekennen van extra middelen hanteert dit 
kabinet sinds zijn aantreden een vaste verdeelsleutel. Nederland is nog niet af en dat betekent 
ook dat voor zowel wegen, vaarwegen als OV en Spoor voor de lange termijn opgaven liggen en 
middelen nodig zijn. Met een vaste systematiek van verlenging heeft dit kabinet ook deze 
zekerheid geborgd.” 
 
20 Vraag: 
Wat zijn de criteria voor overprogrammering? Wanneer is het budget van overprogrammering te 
groot geworden en waar is dat criterium voor bedoeld? 
 
Antwoord: 
In de leeswijzer van de begroting 2015 heb ik het instrument overprogrammering en de 
spelregels die ik daarbij hanteer aan uw Kamer toegelicht. Het instrument overprogrammering 
zorgt ervoor dat projectvertragingen in enig jaar niet onmiddellijk onderbesteding tot gevolg 
hebben. De overprogrammering wordt uitsluitend gedurende de begrotingsperiode (de 
begroting tot en met het jaar 2021) toegepast op de artikelen voor aanleg. In de totale periode 
tot en met 2030 is het volledige programma altijd gedekt. Hoofdzakelijk is de 
overprogrammering geplaatst op de artikelen voor verkenning- en planuitwerking. In deze 
projectfases is de onzekerheid rondom de planningen – en daarmee het risico op vertraging – 
namelijk het hoogst. 
Op de artikelen voor realisatie is er in de eerste jaren sprake van een beperktere 
overprogrammering. Zowel de omvang als het ritme hiervan is inzichtelijk gemaakt in de 
projecttabellen bij de realisatieartikelen van de modaliteiten. Over de begrotingsperiode (de 
begroting tot en met het jaar 2021) genomen is het volledige programma gedekt op de 
artikelen voor realisatie; de overprogrammering is dus per saldo nul. 
In de voorbije jaren heb ik ervaring opgedaan met het werken met het instrument 
overprogrammering. Hierbij heb ik geleerd dat het instrument een positieve bijdrage kan 
leveren aan het uitputten van mijn begroting. Een goed voorbeeld daarvan is het resultaat in 
het uitvoeringsjaar 2013 (en 2014), toen de budgetten op het infrastructuurfonds volledig zijn 
uitgeput. In het jaar 2015 constateer ik echter dat er wel sprake was van onderuitputting. Deze 
wisselende resultaten zijn mede aanleiding om het komende jaar de inzet en vormgeving van 
het instrument overprogrammering nader te bekijken. Dit heb ik reeds aangekondigd in de 
kabinetsreactie op het IBO “Flexibiliteit in de infrastructurele planning” (TK 2016-2017 34 550 
A. nr 5). 
 
 

Antwoord: 
Met de verlenging van het Infrastructuurfonds tot en met 2030 komt in totaal – inclusief structurele 
ontvangsten - € 10,9 miljard beschikbaar. In de ontwerpbegroting 2017 wordt deze ruimte als 
volgt verdeeld:  
Doorlopende verplichtingen (w.o. beheer, onderhoud € 6,8 miljard 
en vervanging van het huidig areaal) 
Verwerking oude kabinetsafspraken € 0,8 miljard 
Resterende ruimte (investeringsruimte) € 3,3 miljard 
 
Het kabinet heeft besloten dat van de investeringsruimte van € 3,3 miljard nog maximaal € 1,4 
miljard gedurende de huidige kabinetsperiode mag worden bestemd voor (nieuwe) ambities en 
risico’s. Deze ruimte (€ 1,4 miljard) is als volgt toebedeeld aan de modaliteiten Wegen, Spoor en 
Vaarwegen: 
Wegen € 749 miljoen 
Spoor € 553 miljoen 
Vaarwegen € 98 miljoen 
 
Voorafgaand aan het notaoverleg MIRT zal ik uw Kamer nader informeren over de wijze waarop 
met de voor dit kabinet nog beschikbare investeringsruimte wordt omgegaan. Zie daartoe ook mijn 
antwoord op vraag 36 van uw Kamer. 
 
25 Vraag: 
Op basis waarvan is besloten dat van de investeringsruimte die met de verlenging van het fonds 
ontstaat deze periode maximaal 1,4 miljard euro mag worden besteed? 
 
Antwoord: 
Het kabinet heeft besloten dat gedurende de huidige kabinetsperiode van de nieuwe 
investeringsruimte wordt nog maximaal € 1,4 miljard wordt bestemd voor (nieuwe) ambities en 
risico’s. De resterende investeringsruimte uit de verlenging blijft volledig vrij beschikbaar voor 
toekomstige kabinetten. Hiertoe is gekozen om de flexibiliteit binnen het Infrastructuurfonds te 
kunnen garanderen. Dit mede naar aanleiding van het reeds afgeronde IBO “Flexibiliteit in de 
infrastructurele planning” (TK 2016-2017 34 550 A. nr 5). 
 
26 Vraag: 
Hoe groot is het percentage aan overprogrammering en hoeveel is dat in absolute bedragen? 
 
Antwoord: 
De in de begroting geïntroduceerde overprogrammering wordt uitsluitend gedurende de 
begrotingsperiode (de begroting tot en met het jaar 2021) toegepast op de artikelen voor aanleg. 
In de totale periode tot en met 2030 is het volledig programma altijd gedekt.  
In de onderstaande tabel is de omvang van de overprogrammering op het Infrastructuurfonds 
weergegeven. Ten opzichte van het beschikbare aanlegbudget in de periode tot en met 2021 
bedraagt de overprogrammering circa 13 %. 
Overprogrammering Infrastructuurfonds begroting 2017 (in € 
mld.) 
  t/m 2021 Vanaf Totaal 
2022 
Aanlegprogramma  20,9  17,2  38,1  
Aanlegbudget 18,5  19,6  38,1  
Overprogrammering (-) -2,4  2,4  0,0  
 
27 Vraag: 
Kunt u van de genoemde getemporiseerde projecten per project aangeven wat de kosten zijn 
die bij temporisering spelen? 
 
Antwoord: 
Met het temporiseren van projecten zijn vooralsnog geen extra kosten gemoeid. Het betreft 
slechts het naar latere jaren doorschuiven van de geplande uitgaven. De taakstellende 
budgetten blijven onveranderd. 
Alleen bij het project SAA A9 Amstelveen is de voorbereiding realisatie wel gestart. Deze 
activiteiten worden tijdelijk op een laag pitje gezet wat leidt tot inefficiëntere inzet van mensen 

31 Vraag: 
Waarom wordt de kasschuif van 250 miljoen euro gefaciliteerd? 
 
Antwoord: 
Het kabinet acht deze kasschuif noodzakelijk om het Rijksbrede budgettaire beeld in het 
begrotingsjaar 2017 te ontlasten. IenM faciliteert derhalve een kasschuif van € 250 miljoen, 
waarvan € 150 miljoen op het Deltafonds en € 100 miljoen op het Infrastructuurfonds, uit 2017 
naar 2020. De meerjarige programmering op de fondsen is hier niet op aangepast. 
 
32 Vraag: 
Wat gebeurt er met het bedrag van 115 miljoen euro dat ProRail in 2016 niet besteed heeft? 
Hoe verhoudt het terugstorten zich tot de tekorten op beheer en onderhoud? Klopt het dat een 
bedrag van 38,7 miljoen euro nu verschuift van beheer en onderhoud Spoor naar vrije 
investeringsruimte Spoor? 
 
Antwoord: 
Van het bedrag van 115 miljoen euro wordt 76,3 miljoen euro weer in 2016 toegevoegd aan de 
BOV-budgetten. Dit deel betreft doorgeschoven werkzaamheden waarvoor ook het budget 
doorschuift en niet vrijvalt. Het andere deel (38,7 miljoen) wordt toegevoegd aan de 
investeringsruimte spoor. Dit deel betreft vervallen werkzaamheden en het surplus op de 
maximale egalisatiereserve van 5% bij ProRail. De terugstorting heeft geen relatie met het 
potentiële tekort op de middelen voor beheer, onderhoud en vervanging. Dat heeft namelijk 
betrekking op de periode 2018 - 2028. In de TK-brief van 16 juni. jl. heb ik aangegeven hoe ik 
dit potentiële tekort ga beheersen. Zie ook het antwoord bij vraag 64. 
 
33 Vraag: 
Hoe verhoudt het terugstorten van 115 miljoen euro door ProRail zich tot de discussie over 
onvoldoende budget voor beheer en onderhoud door ProRail? 
 
Antwoord: 
Zie antwoord vraag 32. 
 
34 Vraag: 
Welke afspraken zijn er over de egalisatiereserve van ProRail? Is de toevoeging van 38,7 
miljoen euro niet juridisch verplicht? 
 
Antwoord: 
De afspraak met ProRail (vastgelegd in de subsidiebeschikking) is dat de egalisatiereserve 
maximaal 5% van de gemiddeld verstrekte subsidie mag bedragen. Met het resultaat over 2015 
komt de egalisatiereserve boven de toegestane 5% uit, en wordt het meerdere afgeroomd door 
IenM. De 38,7 miljoen euro heeft betrekking op werkzaamheden die zijn uitgevoerd of zijn 
vervallen. Het bedrag is niet juridisch verplicht en is om die reden toegevoegd aan de 
investeringsruimte spoor. 
 
35 Vraag: 
Welke resultaatverplichtingen zijn er afgesproken voor het programma Eenvoudig Beter? 
Kunnen de uitgaven worden getemporiseerd? Zo nee, waarom niet? 
 
Antwoord: 
Interbestuurlijk is afgesproken dat bij inwerkingtreding van de Omgevingswet alle relevante 
partijen in staat zijn om met en in de geest van de Wet te werken en daarbij ondersteund 
worden met een digitaal stelsel (DSO) vergelijkbaar met het huidige dienstverleningsniveau. Er 
kan worden gekozen voor beperktere ondersteuning bij de invoering en ook  voor een lager 
digitaal dienstverleningsniveau met bijbehorende lagere kosten, maar dat is vanuit 
maatschappelijk oogpunt niet wenselijk.  Temperoriseren is niet wenselijk, omdat dit als 
consequentie heeft dat de benodigde (digitale) ondersteuning om de Omgevingswet in werking 
te laten treden dan niet tijdig gereed is en daarmee de doelen van de Omgevingswet niet 
volledig worden bereikt. 
 
  

41 Vraag: 
Op welke kansrijke verbetermogelijkheden wordt gedoeld? En welke financiële middelen worden 
hiervoor gereserveerd? 
 
Antwoord: 
Gelet op het aanhoudende hoge aandeel van enkelzijdige ernstige ongevallen zal de focus van 
een mogelijk uit te werken vervolgpakket Meer Veilig liggen op veilige inrichting van bermen. 
Hierbij kan worden gedacht aan het verwijderen van obstakels in de berm of het afschermen 
daarvan door middel van geleiderails. Dit zal het komende jaar nader worden uitgewerkt, in de 
volgende begroting zal meer bekend zijn over de invulling en daarvoor te reserveren middelen. 
 
42 Vraag: 
Is er bij de Blankenburgverbinding sprake van een tegenvaller van 60 miljoen euro? Zo ja, kunt 
u de oorzaak hiervan toelichten? 
 
Antwoord: 
Nee, er is sprake van vrijval van €60 mln. euro op basis van de rondom het Tracébesluit 
geactualiseerde raming. 
 
43 Vraag: 
Wat zijn de concrete resultaten van het Meerjarenprogramma Ontsnippering (MJPO) tot op 
heden? Hoeveel dieren maken gebruik van de aangelegde ecoducten, aquaducten, 
uittreedplaatsen? Kunt u een overzicht ten opzichte van de totale populatie geven? 
 
Antwoord: 
Het jaarverslag 2015 Meerjarenprogramma Ontsnippering geeft de stand van zaken van de 
maatregelen die tot 1 januari 2016 zijn genomen. Het jaarverslag meldt in hoofdstuk 5 welke 
onderzoeken in Nederland plaatsvinden naar het gebruik van maatregelen, met name ecoducten 
of natuurbruggen en dassentunnels. Dit is op soortsniveau beschreven, niet op het niveau van 
individuele aantallen. Recent is in opdracht van de provincie Gelderland het rapport van Bureau 
Waardenburg verschenen over het gebruik van ecoducten op de Veluwe. Ook dit rapport 
beschrijft op soortsniveau de resultaten van monitoring, onderzoek en interviews uit de periode 
1998 - 2016. Ik verwijs u graag naar deze rapportages aangezien meer specifieke informatie 
met betrekking tot uw vraag niet beschikbaar is (zie www.MJPO.nl). 
 
44 Vraag: 
Wat zijn de resultaten van het programma Beter Benutten? Kunt u inzicht in de structurele 
effecten en kosten van de maatregelen verschaffen? 
 
Antwoord: 
 Met ruim 350 maatregelen op het gebied van infrastructuur, logistiek, fiets, ITS en 
gedrag is de capaciteit van infrastructuur uitgebreid, de verkeersafwikkeling efficiënter 
gemaakt en de stedelijke bereikbaarheid en leefbaarheid verbeterd;  
 Dit heeft geleid tot 19% congestiereductie op specifieke trajecten. Dit ten opzichte van 
de situatie zonder Beter Benutten. Daarnaast is op jaarbasis ruim 70.000 ton CO2 
reductie gerealiseerd en de uitstoot van stikstof (ruim 150 ton) en fijnstof PM10 (circa 
15 ton) verminderd;  
 Alle bereikte resultaten zijn weergegeven in het programmaboek Beter Benutten dat op 
2 juni 2016 aan de Tweede Kamer is gezonden (Kamerbrief IenM/BSK-2016/111324-
01);  
 Het totale gezamenlijke investeringsvolume van Rijk, regionale overheden en 
bedrijfsleven aan het programma bedraagt ruim € 1,1 miljard voor de eerste fase van 
het programma en 
€ 600 miljoen voor het vervolg;  
 Het programma kent maatregelen met een structureel effect en maatregelen waarvan 
het effect in de tijd afneemt. Er is bijvoorbeeld sprake van een structureel effect als een 
werkgever kiest voor minder parkeerplaatsen bij zijn bedrijf en met de medewerkers 
regelt dat ze anders naar het werk reizen, bijvoorbeeld op de fiets.; 
 De mate waarin het gerealiseerde effect van infrastructurele maatregelen op langere 
termijn structureel blijft, hangt af van de ontwikkeling van het verkeer op de specifieke 
locatie;  

49 Vraag: 
Kan aangegeven worden wat de budgettaire gevolgen zijn van het onderbrengen van ProRail bij 
het ministerie van Infrastructuur en Milieu? Kan daarbij ook aangegeven worden wat bij een 
agentschap dan wel een zelfstandig bestuursorgaan (ZBO) de financiële gevolgen zijn? Kunnen 
daarbij ook de frictiekosten in beeld gebracht worden? 
 
Antwoord: 
Op dit moment wordt een analyse uitgevoerd van de verschillende varianten om ProRail 
publiekrechtelijk te verankeren. Onderdeel daarvan is een verkenning naar de kosten van die 
varianten. Ik streef er naar de complete analyse, inclusief de financiële gevolgen, voor het einde 
van het jaar naar uw Kamer te sturen. 
 
50 Vraag: 
Hoeveel stations blijven er nu over die niet met de rolstoel toegankelijk zijn en hoe is de 
samenwerking met andere vervoerders in dat verband? 
 
Antwoord: 
ProRail werkt sinds 2006 aan het toegankelijk maken van alle stations door het aanbrengen van 
liften en hellingbanen en het op de juiste hoogte brengen van perrons voor een gelijkvloerse 
instap in lagevloer-treinen. Per 1-1-2016 was 51 % van de stations zelfstandig toegankelijk. Dat 
aantal neemt volgens de huidige planning toe naar 74% van de stations in 2020. Daarmee 
wordt de doelstelling bereikt om ervoor te zorgen dat per 2020, 90% van alle reizen van en 
naar toegankelijke stations gemaakt kunnen worden. Tussen 2020 en 2030 zullen volgens 
planning dus nog 26% van de plusminus 415 stations toegankelijk gemaakt worden. Voor 
toegankelijkheid met een rolstoel is ook het gebruikte treinmaterieel (lagevloer of hogevloer) 
van belang. Voor het hogevloermaterieel wordt door NS op veel plaatsen assistentie met een 
z.g. vlinderbrug aangeboden. De regionale vervoerders rijden uitsluitend met materieel dat een 
gelijkvloerse instap met het perron mogelijk maakt. In de praktijk doen zich daar volgens 
opgave van deze vervoerders geen noemenswaardige problemen voor. Een klant die zowel met 
een regionale vervoerder als met NS reist, kan voor het stuk van de reis bij NS via het 
boekingssysteem assistentie aanvragen. Op de grootste stations van het hoofdrailnet, waar NS 
medewerkers aanwezig zijn, wordt ongeveer 80% van alle assistentieverlening verricht. 
 
51 Vraag: 
Wanneer wordt duidelijk of ProRail de lening in 2017 kan aflossen? Kan de herfinanciering van 
135 miljoen euro worden toegelicht? 
 
Antwoord: 
Eind 2017 moet ProRail een lening aflossen van 166 miljoen euro. Er is op dit moment nog 31 
miljoen euro beschikbaar op de begroting voor aflossingen omdat ProRail de aflossing van de 
lening eind 2012 (31 miljoen euro) zelf heeft opgevangen. Hiervoor is wel geld vrijgemaakt op 
de begroting. In de loop van 2017, na het vaststellen van de jaarrekening 2016 van ProRail, 
wordt besloten of wordt overgegaan tot aflossing of herfinanciering van de lening eind 2017. 
Ingeval van herfinanciering kan de 31 miljoen euro vrijvallen. 
 
52 Vraag: 
Hoe kan in algemene zin de toename van de programmaruimte bij het artikel over Spoorwegen 
verklaard worden? Wordt er niet actief genoeg opgetreden in de programma’s of is hier sprake 
van overprogrammeren? 
 
Antwoord: 
De toename van de programmaruimte bij het artikel spoorwegen wordt voornamelijk 
veroorzaakt door de verlenging van het IF tot en met 2030. Daarnaast is op de 
programmaruimte ondermeer het saldo van mee- en tegenvallers op projecten in uitvoering 
verwerkt evenals de financiële consequenties van risico’s die zich hebben voorgedaan en 
taakstellingen. De toename van de programmaruimte heeft geen relatie met de 
overprogrammering. Bij de verdeling over de jaren van de investeringsruimte is zo goed als 
mogelijk ingeschat in welke periode de tot op heden erkende risico’s zich voor zouden kunnen 
doen.    
 
  

54 Vraag: 
Hoe kan in algemene zin de toename van programmaruimte bij het artikel over het 
Hoofdvaarwegennet verklaard worden? Wordt er niet actief genoeg opgetreden in de 
programma’s of is hier sprake van overprogrammeren? 
 
Antwoord: 
De investerings/programmaruimte verandert elk jaar onder invloed van o.a. 
aanbestedingsresultaten, mee/tegenvallers in projecten, taakstellingen, scopewijzigingen en in 
dit geval ook een verlenging van het Infrastructuurfonds. De toename wordt voornamelijk 
verklaard door de vrijval bij de projecten ZTY en Zuid-Willemsvaart en de verlenging. 
Hiertegenover staan onttrekkingen voor het opvangen van de ramingbijstellingen en een 
toevoeging aan het beheer en onderhoudbudget voor schadevaren. Zie voor het volledige 
overzicht pagina 78 van het IF. Dergelijke wijzigingen hebben niet te maken met 
overprogrammeren of al dan niet actief genoeg optreden in programma’s. 
 
55 Vraag: 
Wat verklaart de investeringsruimte in 2027 van meer dan 57 miljoen euro? 
 
Antwoord: 
Het MIRT-programma vaarwegen is gevuld met de geprogrammeerde MIRT-projecten in 
planstudie en realisatie tot en met 2028. Zoals uit de tabellen bij IF-artikel 15.03.01 en 
15.03.02 van het Infrastructuurfonds (pag 71-74) blijkt, zijn de meeste projecten 
geprogrammeerd in de periode tot en met 2026. Vanaf 2027 zijn de meeste projecten naar 
verwachting afgerond en in de periode 2027-2030 ontstaat daardoor investeringsruimte. In 
2027 bedraagt die €57 mln. Deze investeringsruimte is overigens nodig als reservering voor 
risico’s in het lopende programma en niet voor nieuwe projecten. 
 
56 Vraag: 
Welk deel van het budget voor ERTMS is tot en met 2028 juridisch verplicht? 
 
Antwoord: 
In de vijfde voortgangsrapportage is opgenomen dat € 64,4 mln aan verplichtingen zijn 
aangegaan tot en met 30 juni 2016. Hiervan is € 60 mln verplicht via het Infrastructuurfonds en 
€ 4,4 mln via begrotingshoofdstuk 12. 
 
57 Vraag: 
Wat zou u ervan vinden als de Kamer besluit het Groot Project Hogesnelheidslijn-Zuid te 
beëindigen? 
 
Antwoord: 
Ik sta positief tegenover beëindiging van de status groot aanlegproject HSL-Zuid. 
De aanleg van de HSL-Zuid is afgerond en de grote bestedingen in het kader van dit project zijn 
gedaan. Als  besloten wordt tot beëindiging van grootprojectstatus stel ik voor de Kamer 
periodiek te blijven informeren over nog niet afgeronde punten zoals de betonproblematiek en 
het vervoer over de HSL. 
 
58 Vraag: 
Wat zou u ervan vinden als de Kamer besluit het Groot Project Mainportontwikkeling Rotterdam 
te beëindigen? 
 
Antwoord: 
Ik sta positief tegenover de beëindiging van de status groot project voor PMR. De risico’s zijn 
beperkt van dit project. U wordt via de integrale rapportage van de DCMR jaarlijks op de hoogte 
gehouden. 
 
59 Vraag: 
Waarom zijn de bijdragen van provincie en Stadsregio uitsluitend bestemd voor de Openbaar 
Vervoer Terminal (OVT) en ruimtelijke inrichting? Waarom geldt dat niet de stad Amsterdam? 
 
Antwoord: 
In de Bestuursovereenkomst Zuidasdok, welke op 9 juli 2012 is ondertekend door het Rijk, 
gemeente Amsterdam, Stadsregio Amsterdam en provincie Noord-Holland, zijn afspraken 

64 Vraag: 
Wat is de reden dat er in deze begroting voor is gekozen om de tekorten op het 
Hoofdspoorwegnet niet op te lossen? 
 
Antwoord: 
Het gaat om een potentieel tekort van 475 mln euro op de begroting voor de kosten van 
beheer, onderhoud en vervanging (BOV) dat zich in de periode vanaf 2018 tot en met 2028 kan 
voordoen. 
In de brief van 16 juni 2016 aan de Tweede Kamer over “Beheer, onderhoud en vervanging en 
toekomstbestendig en efficiënt onderhoud van het spoor” (kamerstuk 2015-2016, 29984, nr. 
669) is aangegeven hoe hiermee omgegaan wordt. 
  
De manier waarop ProRail onderhoud aan het spoor uitvoert, moet veranderen, omdat de 
hoeveelheid werk toeneemt en de daartoe beschikbare tijd en middelen tekort schieten. De 
noodzakelijke veranderingen van het onderhoud en de door PwC c.s. geïdentificeerde 
besparingsmaatregelen versterken elkaar hierbij en moeten leiden tot een toekomstbestendig 
en efficiënt onderhoud van het spoor. 
Aangezien dit ingrijpend kan zijn voor reizigers, verladers en de spoorsector en de invoering 
extra inzet en een andere werkwijze van zowel ProRail als andere betrokken partijen vraagt, 
zullen de veranderingen daarom in nauwe samenwerking met belanghebbenden vormgegeven 
moeten worden. Tegelijkertijd moet voorkomen worden dat er onomkeerbare stappen worden 
gezet, die achteraf niet nodig blijken te zijn. Om die redenen heb ik gekozen voor een 
gefaseerde aanpak. 
Aan het eind van dit jaar wordt de Tweede Kamer - conform toezegging in de brief van 16 juni 
2016 -  geïnformeerd over de voortgang van de hiervoor genoemde aanpak en het invoeren van 
maatregelen voor het verruimen van de tijd voor het uitvoeren van werkzaamheden.  
 
65 Vraag: 
Hoeveel procent van de vertragingen op het Hoofdspoorwegnet zijn vanaf begin 2016 
veroorzaakt door problemen met de infrastructuur? 
 
Antwoord: 
Het totaal aantal gewogen vertragingsminuten bedraagt 8.364.873, waarvan 25,7% betrekking 
heeft op infra gerelateerde storingen. Onder infra gerelateerde storingen worden naast 
technische storingen ook zogenaamde storingen door derden (spoorloper, suicide) en weer-
gerelateerde storingen (zoals harde wind, blikseminslag) gerekend. Waneer het percentage voor 
deze categorieen gecorrigeerd wordt, betreft 14,2% zogenaamde technische storingen aan de 
infrastructuur. 
 
66 Vraag: 
Is het Programma Hoogfrequent Spoor (PHS) volledig uit te voeren wanneer het European Rail 
Traffic Management System (ERTMS) nog niet is uitgerold op deze trajecten? 
 
Antwoord: 
Op de OV SAAL corridor, het traject tussen Schiphol - Amsterdam - Almere en Lelystad, is de 
uitrol van ERTMS randvoorwaardelijk voor het kunnen rijden van een hoogfrequente 
dienstregeling. In 2013 is gekozen voor een variant op dit traject waarbij de bestaande 
spoorinfrastructuur maximaal wordt benut en in deze variant is het gebruik van ERTMS 
noodzakelijk. Op de overige PHS-corridors kunnen de extra treinen rijden zonder dat ERTMS is 
aangebracht.   
 
67 Vraag: 
Is er zicht op de consequenties van het dimmen van licht op de verkeersveiligheid? Wat is de 
financiële omvang van deze besparingsmaatregel? Is inmiddels onderzocht of met LED-
verlichting alsnog ook de besparingsdoelstellingen kunnen worden gehaald? 
 
Antwoord: 
Er is geen effect gebleken op de verkeersveiligheid van de maatregel versoberen verlichting. De 
verwachte besparing tot en met 2020 beloopt in totaal tussen de 30 en 35 mln. euro. Er is niet 
onderzocht of de financiële besparingsdoelstellingen alsnog gehaald kunnen worden door LED 
verlichting toe te passen.  
 

