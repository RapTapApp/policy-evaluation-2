 
 
 
> Retouradres Postbus 20401 2500 EK Den Haag 
 
Directoraat-generaal 
 
Energie, Telecom & 
De Voorzitter van de Tweede Kamer 
Mededinging 
 
der Staten-Generaal 
Binnenhof 4 
Bezoekadres 
Bezuidenhoutseweg 73 
2513 AA  DEN HAAG 
2594 AC Den Haag 
Postadres 
Postbus 20401 
2500 EK Den Haag 
Factuuradres 
Postbus 16180 
2500 BD Den Haag 
Overheidsidentificatienr 
 
00000001003214369000 
Datum  T 070 379 8911 (algemeen) 
www.rijksoverheid.nl/ez 
Betreft Reactie op brief van Bluerise B.V. over potentieel voor energie uit water 
door middel van OTEC in Caribisch Nederland  
 
Ons kenmerk  
 
DGETM / 16141971  
Geachte Voorzitter, 
Uw kenmerk 
 
2016Z15087/2016D32900 
De vaste commissie voor Koninkrijksrelaties heeft verzocht om een afschrift van 
 
mijn antwoord op de brief van Bluerise te Delft d.d. 22 juli 2016 met betrekking 
tot het onderzoek van Schelleman & Van Weijsten naar energieopties voor 
Caribisch Nederland (commissieverzoek ingezonden 7 september 2016, kenmerk 
2016Z15087/2016D32900). Hierbij geef ik u mijn reactie. 
 
Het onderzoek van Schelleman & Van Weijsten, waarnaar wordt verwezen, heb ik 
op 4 juli 2016 aan uw Kamer gezonden (Kamerstuk 34 089, nr. 14). Dit 
onderzoek was de eerste stap in de uitvoering van de motie Agnes Mulder en Van 
Laar, waarmee de regering is verzocht om met een plan te komen voor de verdere 
verduurzaming en de betaalbaarheid van energie in Caribisch Nederland 
(Kamerstuk 34 089, nr. 13). Het onderzoeksrapport bevat scenarioâ€™s en geeft 
aanbevelingen voor de verdere verduurzaming van energie in Caribisch 
Nederland. Schelleman & Van Weijsten bevelen onder andere aan om een 
haalbaarheidsstudie uit te voeren naar de innovatieve technologie Ocean Thermal 
Energy Conversion (OTEC) op Bonaire.  
 
Het bedrijf Bluerise heeft er in haar brief op gewezen dat de kosten van OTEC in 
het onderzoek te hoog worden ingeschat. Na bestudering van deze brief en de 
daarbij meegezonden studie uit 2014 is er constructief overleg geweest tussen 
medewerkers van mijn ministerie en vertegenwoordigers van Bluerise. In dit 
overleg is een gedeeld beeld ontstaan over mogelijke volgende stappen van deze 
energie-optie. De volgende, vrijwel afgeronde stap in de uitvoering van de motie 
behelst overleg met betrokkenen op de eilanden van Caribisch Nederland over het 
onderzoek en hun gedachten over het op te stellen plan. De laatste stap is het 
opstellen van het gevraagde plan. Ik ben hier reeds mee begonnen. Hierbij zullen 
het contact met Bluerise voor wat betreft de mogelijkheden van OTEC alsmede 
het contact met de eilanden voortgezet worden.  
 
 
 
 
 
(w.g.) H.G.J. Kamp 
Minister van Economische Zaken 
 Pagina 1 van 1 
 
 

