> Retouradres Postbus 20350 2500 EJ  Den Haag 
De Voorzitter van de Tweede Kamer 
Bezoekadres: 
der Staten-Generaal 
Parnassusplein 5 
2511 VX  Den Haag 
Postbus 20018 
www.rijksoverheid.nl 
2500 EA DEN HAAG 
Kenmerk 
1011245-154565-DMO 
Bijlage(n) 
8 
Correspondentie uitsluitend 
richten aan het retouradres 
 
met vermelding van de 
datum en het kenmerk van 
deze brief. 
Datum 4 oktober 2016  
 
Betreft Voortgangsrapportage Geweld in Afhankelijkheidsrelaties  
  
 
 
 
 
 
 
Geachte voorzitter, 
Hierbij stuur ik u, mede namens de minister en staatssecretaris van Veiligheid en 
Justitie (VenJ) en de minister van Onderwijs, Cultuur en Wetenschap (OCW), de 
achtste voortgangsrapportage geweld in afhankelijkheidsrelaties (VGR GIA).  
Na een samenvatting wordt ingegaan op Veilig Thuis en aanscherping van de 
meldcode. De VGR wordt afgesloten met een overzicht van diverse acties op het 
brede terrein van GIA naar aanleiding van moties van en toezeggingen aan uw 
Kamer. 
 
Samenvatting 
  
Veilig Thuis – de basis op orde  
Er wordt bevlogen, hard en onder grote druk gewerkt bij de Veilig Thuis-
organisaties (VT-organisaties). Dit heeft er toe geleid dat 24 van de 26 VT-
organisaties de basis op orde hebben of dit binnen afzienbare tijd (voor 1 januari 
2017) hebben gerealiseerd  Twee VT-organisaties zijn door de inspecties onder 
verscherpt toezicht geplaatst.  
 
VT-organisaties hebben nog wel te kampen met wachtlijsten. Dit wordt aangepakt 
door onder meer stevig in te zetten op goede toegang en goede doorverwijzing. 
De inspanningen in de VT-regio’s werpen hun vruchten af; de wachtlijstgegevens 
van de VT-organisaties laten een daling zien. In de zomer was nog sprake van 
wachtlijsten bij 14 VT-organisaties bij de eerste beoordeling van een melding. In 
september is dit afgenomen tot wachtlijsten bij acht VT-organisaties. 20 VT-
organisaties hebben nog wachtlijsten voor het starten en afronden van onderzoek.  
Alle VT-organisaties houden echter systematisch zicht op de veiligheid van de 
mensen die op de wachtlijst staan. Bij meldingen van acuut onveilige situaties 
wordt direct actie ondernomen. Dat is cruciaal. Wachten is alleen aanvaardbaar als 
de veiligheid van betrokkenen in die periode is geborgd.  
 
 

 
De urgentie geweld in huiselijke kring gezamenlijk aan te pakken, komt ook terug 
 
1
in het Manifest van de Kring van Veiligheid . Daarin wordt gepleit voor een actieve 
samenleving waar niemand wegkijkt. De oproep om gezamenlijk een kring om het 
slachtoffer te vormen, spreekt mij zeer aan. De urgentie onderschrijf ik. De inzet 
richt zich daarbij op een goed werkend Veilig Thuis en een verbetering van de 
meldcode. 
Veilig Thuis – de basis op orde 
Een goed functionerend geïntegreerd advies- en meldpunt voor kindermis-
handeling en huiselijk geweld is cruciaal voor de aanpak van huiselijk geweld en 
kindermishandeling. Daarbij hoort een goede samenwerking op lokaal niveau met 
de lokale partners zoals sociale wijkteams, het onderwijs, politie, de RvdK, de 
reaclassering en het Openbaar Ministerie (OM). Met de totstandkoming van de VT-
organisaties zijn goede stappen gezet om dat in heel Nederland tot stand te 
brengen. Dit is een belangrijke mijlpaal. 
 
Noodzaak van verbeteren en doorontwikkelen 
2
Het rapport ‘De kwaliteit van Veilig Thuis, Stap 1, Landelijk beeld’ van de 
Inspectie Jeugdzorg en Inspectie voor de Gezondheidszorg (hierna: inspecties) 
van februari 2016 maakte duidelijk dat VT-organisaties op een aantal punten goed 
functioneren. Bij acute gevallen van kindermishandeling of huiselijk geweld grijpen 
zij snel en goed in. Maar het rapport liet ook zien dat VT-organisaties nog moeten 
verbeteren en doorontwikkelen. Dit betreft in ieder geval de aanpak van de 
wachtlijsten.  
De inspectierapportages per VT-organisatie hebben bij de verantwoordelijke 
gemeenten en de VT-organisaties geleid tot het nemen van maatregelen en het 
creëren van randvoorwaarden voor een goed functionerend Veilig Thuis. Het 
urgentiebesef bij gemeenten en Veilig Thuis heeft zich ook vertaald in het 
beschikbaar stellen van extra financiële middelen door gemeenten.  
Parallel is door de VNG de heer Sprokkereef gevraagd om gemeenten en 
professionals bij Veilig Thuis te ondersteunen bij het op orde krijgen van de VT-
organisatie in hun regio: het programma ‘Veilig Thuis - de basis op orde’ (hierna: 
het programma). De aanpak van wachtlijsten heeft daarbij prioriteit gekregen, 
3
conform uw verzoek . In bijlage 1 vindt u het verslag van de eerste fase van dit 
VNG-programma.  
 
Uit dit verslag blijkt 24 van de 26 VT-organisaties de basis op orde hebben of dit 
binnen afzienbare tijd (voor 1 januari 2017) hebben gerealiseerd. 
Dit houdt in dat ze voldoende tot goede dienstverlening bieden, door de 
gemeenten in hun regio voorzien zijn van de juiste randvoorwaarden en in staat 
zijn om vorm te geven aan de benodigde transformatie. Twee VT-organisaties zijn 
onder verscherpt toezicht gesteld, te weten Gelderland-Zuid en Drenthe.  
Ik ben positief over dit tussenresultaat en de stappen die zijn gezet. We zijn er 
echter nog niet. In een aantal regio’s is de verbeterde situatie nog pril te noemen 
en is blijvende aandacht nodig. Ik zie dat door de inspanningen van de gemeenten 
en de VT-organisaties met de geboden ondersteuning vanuit het programma veel 
                                                
1
 https://www.movisie.nl/publicaties/huiselijk-geweld-te-lijf  
2
De kwaliteit van Veilig Thuis. Stap 1. Landelijk beeld, Utrecht februari 2016 
3
 Motie van de leden Bergkamp (D66) en Kooiman (SP), Kamerstukken II, 2015-2016, 
28345, nr. 160 
 
Pagina 3 van 20 
 
 
 

 
zich op twee onderdelen: verbetering bij de toegang en verbetering bij 
 
doorverwijzing. 
 
Verbeteringen bij de toegang 
Vanaf begin 2015 is het aantal politiemeldingen voor huiselijk geweld bij de VT-
organisaties toegenomen. Een deel van deze toename kan worden toegeschreven 
aan het grote aantal mutaties huiselijk geweld die de VT-organisaties van de 
politie krijgt toegestuurd. Conform de afspraken tussen Veilig Thuis en de politie 
worden alle mutaties die in het politiesysteem als huiselijk geweld zijn 
aangemerkt, automatisch naar Veilig Thuis verzonden. De kwaliteit van deze 
mutaties loopt uiteen. Er zijn regio’s waar de mutaties worden gefilterd op een 
relatie met huiselijk geweld en verrijkt met informatie die in de systemen van de 
politie beschikbaar is en er zijn regio’s waar dat nog niet of onvoldoende gebeurt. 
Veilig Thuis krijgt dan te maken met een aanzienlijk aantal, dat zij op grond van 
het wettelijke kader behandelt als zijnde een melding van huiselijk geweld.  
 
Het signaal dat verschillende VT-regio’s veel werk hebben aan het beoordelen van 
politiemeldingen, is inmiddels geadresseerd. De minister van VenJ is een 
actiegericht onderzoek gestart en laat momenteel per regio een nadere analyse 
maken van genoemde problemen met de politiemutaties. Begonnen wordt met de 
regio’s waar deze het meest urgent zijn, zodat zo snel mogelijk een lokale 
verbeterslag kan worden gemaakt. Daarnaast dient een algehele 
kwaliteitsverbetering te worden bereikt van de informatie die de politie inzake 
huiselijk geweld en kindermishandeling verstrekt aan Veilig Thuis. Op deze manier 
wordt voorkomen dat Veilig Thuis voor meldingen van de politie een volledige 
triage moet doen waar dat niet noodzakelijk is.  
 
De politie heeft behoefte aan terugkoppeling van informatie van andere partners, 
bijvoorbeeld of hulpverlening in een gezin aanwezig is. Dit is van belang bij het 
afhandelen van volgende meldingen. Ook dit is onderwerp van gesprek in de 
samenwerking tussen Veilig Thuis en de politie.  
 
Verbeteringen bij doorverwijzing 
Naast instroom heeft ook de doorverwijzing invloed op wachtlijsten. Structurele 
verbetering is mogelijk als de relatie met lokale (zorg)professionals (het brede 
sociale domein) en de samenwerking met de RvdK helder is. Hierdoor kan Veilig 
Thuis de afgehandelde zaken overdragen aan het juiste lokale of regionale 
hulpaanbod. In driekwart van de VT-regio’s is sprake van een gedragen visie 
hiervoor. In enkele van deze VT-regio’s is deze visie nog niet volledig 
geïmplementeerd.  
 
Complementair aan de noodzakelijke visie is het belang dat de VT-organisaties 
hechten aan het vastleggen van duidelijke en uniforme werkafspraken over de 
taken en de functie van Veilig Thuis en het moment en de wijze waarop meldingen 
worden doorgezet naar hulp dan wel naar de RvdK. Vanuit het programma is 
aangestuurd op een gedetailleerde set van werkafspraken voor de aanpak van de 
wachtlijsten. Deze afspraken zijn vastgelegd in het door het Netwerk Veilig Thuis 
op 1 juli 2016 gepubliceerde Kwaliteitskader Veilig Thuis - zicht op veiligheid 
(bijlage 2).  
De VNG Commissie Gezondheid en Welzijn beschouwt het kwaliteitskader als een 
veldnorm en vindt het maatgevend voor het niveau van dienstverlening dat van 
 
Pagina 5 van 20 
 
 
 

 
De kern van het advies ‘Aanscherping en verbetering Meldcode en werkwijze Veilig 
 
Thuis’ (september 2016)  is dat een systematische werkwijze hiervoor in de 
huidige praktijk, onder de huidige meldcode, nog ontbreekt. Er is geen 
overkoepelende radar waar signalen van ernstige gevallen van huiselijk geweld en 
kindermishandeling bijeen worden gebracht. Daarbij zijn de VT-organisaties bij 
uitstek in de positie om een dergelijke radarfunctie goed te vervullen. Daarvoor 
dienen professionals (vermoedens van) huiselijk geweld en kindermishandeling 
systematisch te melden bij Veilig Thuis. De VT-organisaties kunnen daarmee nog 
beter hun verbindende en coördinerende rol vervullen. Zij doen een 
veiligheidstoets en zorgen voor structurele beoordeling en waar nodig voor 
monitoring over een langere periode. Geadviseerd wordt om betrokken 
professionals te verplichten om (vermoedens van) ernstige gevallen van huiselijk 
geweld en kindermishandeling te melden bij Veilig Thuis, vanwege de daarmee 
samenhangende veiligheidsrisico’s. Aan de beroepsgroepen wordt gevraagd in een 
veldnorm te omschrijven, wanneer vanwege de aard en ernst (mate van 
onveiligheid) van de casuïstiek het melden bij Veilig Thuis tot de professionele 
verantwoordelijkheid wordt gerekend. Hierbij geldt uiteraard wel dat bestaande 
wet- en regelgeving (waaronder de verplichte kindcheck) en internationale 
verdragen kaderstellend zijn. Het verplicht melden wordt daarmee verbonden aan 
het oordeel van een beroepsgroep over hun eigen professioneel handelen.  
De ontwikkeling van gedragen en doorleefde veldnormen vergt tijd. Geadviseerd 
wordt de betrokken beroepsgroepen voldoende tijd te geven om tot een norm te 
komen. Van overheidswege kan bepaald worden dat de beroepsgroepen die onder 
de werking van de Wet verplichte meldcode vallen per 1 januari 2018 verplicht zijn 
over een dergelijke norm te beschikken. 
Bij een melding bepaalt Veilig Thuis in overleg met de professional of ook 
handelen van Veilig Thuis nodig is naast de hulp die de professional al biedt of in 
gang heeft gezet. Informatie over de betrokkene wordt door Veilig Thuis 
vastgelegd. Hierdoor kan bij nieuwe adviesaanvragen en meldingen de 
voorgeschiedenis worden meegewogen. Met deze aanpassing ontwikkelt Veilig 
Thuis zich tot een organisatie die, naast het geven van advies en doen van 
onderzoek na melding, de verantwoordelijke instantie is die actief zicht houdt op 
de veiligheid van gezinnen waar sprake is van ernstige mishandeling. 
Naast het verplicht melden van (vermoedens van) ernstige gevallen van huiselijk 
geweld en kindermishandeling, wordt geadviseerd dat wanneer een burger of 
professional advies vraagt (stap 2 van de meldcode) en daarbij de naam van de 
betrokkene(n) geeft, Veilig Thuis de mogelijkheid moet hebben bij de eigen 
organisatie, de politie, de RvdK, de reclassering en de vrouwenopvang na te gaan 
of betrokkenen bij deze organisatie bekend zijn. Met die eventuele extra 
beschikbare informatie kan Veilig Thuis een beter onderbouwd advies geven. 
Overigens is het aan de professional of burger om te beslissen of ze bij de 
adviesaanvraag gegevens over de betrokkenen kenbaar willen maken aan Veilig 
Thuis. De mogelijkheid om anoniem advies te vragen blijft daarmee bestaan. 
Reactie  
Het advies biedt de bouwstenen om de veiligheid van mensen die te maken 
hebben met geweld in afhankelijkheidsrelaties, duurzaam te realiseren. Ik 
onderschrijf het advies en de analyse dat tot nu toe de radarfunctie ontbreekt, 
waardoor er geen goed zicht is op de veiligheid. Ik acht het van belang dat op een 
 
Pagina 7 van 20 
 
 
 

 
Moties en toezeggingen  
 
Monitoring, kennis en onderzoek  
Door uw Kamer is in maart 2016 een motie aangenomen van Lid Volp c.s., waarin 
de regering wordt verzocht om de mogelijkheden te onderzoeken voor een 
structurele monitoring van de aanpak van huiselijk geweld, kindermishandeling en 
8
ouderenmishandeling van zowel de zorgketen als de justitieketen . 
Deze motie sluit aan bij het belang dat ik hecht aan het, vanuit onze 
systeemverantwoordelijkheid, goed volgen van de uitvoering van de brede aanpak 
van geweld in huiselijke kring. Doel van het monitorings- en kennisbeleid is om op 
basis van de stand van zaken gezamenlijk vast te stellen of we de juiste dingen 
doen, waar zich mogelijke knelpunten voordoen, waar verbeteringen mogelijk en 
noodzakelijk zijn. Belangrijk is om daarbij na te gaan of het gaat om tijdelijke of 
meer structurele problemen. Dit vanuit een bestuurlijk partnerschap, vanuit ieders 
eigen verantwoordelijkheid: rijk, gemeenten en professionals.  
 
Monitoring: stroomlijnen van data en informatie 
Bij monitoring gaat het erom de stand van zaken in kaart te brengen door het 
herhaald verzamelen, opnemen en terugkoppelen van informatie. Monitoring moet 
aansluiten bij de prioriteiten van het beleid. Dat zijn op dit moment een goed 
functionerend Veilig Thuis en het verbeteren van de meldcode. Door de inspecties, 
de programma’s ‘Veilig Thuis – de basis op orde’ van de VNG en ‘het verbeteren 
van de meldcode’ van de heer Sprokkereef worden deze trajecten intensief 
gevolgd. De beleidsinformatie en het Jaardocument van Veilig Thuis geven 
jaarlijks inzicht in de feiten en cijfers. Daarnaast volgt mijn collega van VenJ de 
ontwikkelingen bij de RvdK, de politie en het OM. Hiermee houden we goed zicht 
op een aantal van de belangrijkste schakels uit de keten en op de plegeraanpak en 
geven we uitvoering aan het verzoek uit de motie Volp c.s..  
 
Daarnaast constateer ik dat er al zeer veel verschillende bronnen beschikbaar zijn 
die informatie bieden over de aanpak van geweld in huiselijke kring. Al deze 
informatie wil ik samen met mijn collega van VenJ beter gaan stroomlijnen, zodat 
deze beter kan worden benut bij de implementatie van de aanpak van GIA. Met de 
verantwoordelijke partijen, zoals de VNG, gemeenten, professionals en de 
kennisinstituten, wil ik nagaan welke informatie deze partijen daarvoor nodig 
hebben. Daarbij betrek ik de motie Volp c.s. over het borgen van de verschillende 
9
vormen van GIA en de verplichtingen van het Verdrag van Istanbul (o.a. op het 
gebied van gendersensitiviteit). Tevens ben ik in gesprek met de Nationaal 
Rapporteur Mensenhandel en Seksueel Geweld tegen Kinderen, de Taskforce 
Kindermishandeling en Seksueel Misbruik, de Kinderombudsman, het College voor 
de Rechten van de Mens en de heer Sprokkereef over monitoring en de 
rapporteurfunctie. Dit mede naar aanleiding van de aanbeveling van de Kring van 
Veiligheid om een nationaal rapporteur huiselijk geweld en kindermishandeling in 
te stellen. Belangrijkste uitkomst tot nu toe is dat ik weinig toegevoegde waarde 
zie in het aanstellen van nog een nieuwe rapporteur. Ik wil het accent leggen op 
het verder stimuleren van de implementatie bij gemeenten en de adviezen van 
bestaande instituten verder stroomlijnen.  
                                                
8
 Kamerstukken II, 2015-2016, 28 345, nr. 164 
9
 Kamerstukken II, 2015-2016, 28 345, nr. 163 
 
Pagina 9 van 20 
 
 
 

 
elkaar beïnvloeden. Afzonderlijke MKBA’s kunnen niet zomaar bij elkaar worden 
 
opgeteld. 
 
Toch vind ik het belangrijk om naar de effecten van beleidsmaatregelen te kijken. 
Daarom subsidieer ik samen met de G4 het longitudinale onderzoek van het 
Verwey-Jonker Instituut naar de lange termijneffecten van partnergeweld en 
kindermishandeling voor kinderen. Ook wordt in samenwerking met de G4, Augeo 
en een aantal andere gemeenten het effect van de aanpak huiselijk geweld en 
kindermishandeling onderzocht in de vier grote gemeenten en negen VT-regio’s. 
Beide onderzoeken lopen tot 2020.  
Daarnaast ga ik bij nieuwe beleidsmaatregelen, dus ook voor de aanscherping van 
de meldcode, steeds opnieuw overwegen of effectiviteitsonderzoek gedaan kan 
worden en of een zinvolle vergelijking is te maken met de huidige praktijk. 
Onderwerpen die voor een dergelijke overweging in aanmerking komen zijn de 
Multi Disciplinaire Aanpak (MDA++), in bijzonder de Centra Seksueel Geweld 
(CSG’s). 
 
Outcome monitoring 
Sinds mei van dit jaar zijn het Nederlands JeugdInstituut (NJI), Veilig Thuis, VNG 
en een aantal andere organisaties samen met VWS verkennende gesprekken 
gestart over outcome monitoring ‘veiligheid van jeugd’: wat wordt al gedaan, waar 
zitten lacunes en hoe kunnen die het beste worden opgepakt? Achterliggende 
aanleiding is dat we nog (te) weinig zicht hebben op de effectiviteit van de aanpak 
van onveilige opvoedsituaties. Leidt onze inzet daadwerkelijk tot meer veiligheid 
voor de jeugd? Het NJI is gevraagd om een plan van aanpak op te stellen voor het 
ontwikkelen van criteria en indicatoren voor het thema veiligheid jeugd. In een 
later stadium zal gekeken worden of deze ontwikkeling verbreed kan worden naar 
de gehele aanpak van GIA.  
 
Leren signaleren: GIA in opleidingen 
Om te borgen dat aankomende professionals na hun opleiding startbekwaam zijn 
om te werken met de meldcode voer ik sinds 2013 samen met de minister van 
OCW het Plan van Aanpak GIA in opleidingen ‘Leren signaleren’ uit. Doel van dit 
plan is om de aandacht voor GIA/kindermishandeling structureel te verankeren in 
de curricula van de relevante opleidingen. De stand van zaken is als volgt. 
Augeo, het NJI, Rutgers WPF en Movisie hebben lesprogramma’s en materialen 
ontwikkeld en samengebracht in een toegankelijk kennisatelier (zie 
www.signalerenkanjeleren.nl). 
 
Er is in 2015 een communicatiecampagne gevoerd gericht op studenten, docenten 
en opleidingsmanagers. Doel was om het belang van GIA en de meldcode voor het 
onderwijs onder de aandacht te brengen. Daarnaast heeft het NJI, om de 
opleidingen zelf te ondersteunen bij de analyse of, en zo ja in hoeverre, zij 
aandacht besteden aan het thema, in 2015 een monitor ontwikkeld voor 
onderwijsinstellingen.  
 
13
In februari 2016 is de monitor uitgezet onder de relevante opleidingen (zie 
bijlage 5 met de managementsrapportage van de eerste peiling). Uit deze eerste 
peiling kan worden geconcludeerd dat de meerderheid van de opleidingen 
                                                
13
 www.monitorlerensignaleren.nl/samenvatting-monitor 
 
Pagina 11 van 20 
 
 
 

 
De Nieuwe Toekomst helpt slachtoffers van huiselijk geweld in de vrouwenopvang 
 
met het zetten van stappen naar meer sociale en economische zelfstandigheid. In 
dit landelijke project werken de FO en de Nederlandse Vrouwenraad (NVR) samen. 
Het project is in zes gemeenten uitgevoerd. Uit de landelijke effectmeting (zie 
bijlage 6) blijkt dat met deze methodiek goede resultaten worden geboekt. De 
helft van de deelnemers stijgt één of meerdere treden op de participatieladder. 
Vanwege deze goede resultaten zijn de FO en de NVR in gesprek met het 
ministerie van OCW over een vervolgproject gericht op doorontwikkeling en 
borging van de methodiek.  
 
Maatwerk en crisisopvang 
Tijdens het AO van 9 februari 2016 heb ik, naar aanleiding van een vraag van 
Kamerlid Bergkamp (D66), toegezegd met de VNG en de FO te zullen bespreken 
of crisisopvang een maatwerkvoorziening dan wel een algemene voorziening is.  
De gemeenten bepalen of de crisisopvang wordt vormgegeven als een maatwerk-
voorziening of een algemene voorziening. Ik heb bij de FO en de VNG aan de orde 
16
gesteld dat in de Wmo 2015 art. 2.3.3 nadrukkelijk rekening is gehouden met de 
omstandigheid dat voorafgaand aan de uitkomst van het onderzoek door de ge-
meente opvang moet worden geboden. De spoedeisendheid op zichzelf behoeft 
dus niet het bieden van een maatwerkvoorziening - en de daarbij behorende 
rechtsbescherming - in de weg te staan. Hoewel de wijze waarop de toegang tot 
de crisisopvang (en het vervolgtraject) is georganiseerd van gemeente tot ge-
meente verschilt, zijn de VNG en de FO het met mij eens dat daarbij de rechtsbe-
scherming van cliënten door gemeenten van essentieel belang is. Om dit nog eens 
te benadrukken wordt op een landelijk congres in december 2016 dit  onder de 
aandacht gebracht.  
 
Actieplan Volp Vrouwelijke Genitale Verminking 
Tijdens het AO van 9 februari 2016 heeft Kamerlid Volp (PvdA) een Actieplan 
Vrouwelijke Genitale Verminking (VGV) aangeboden. Het plan bevat een 
17
uitgebreide analyse van de ketenaanpak VGV en biedt elf concrete acties .  
Ik stel haar initiatief op prijs en heb dit plan aangegrepen om samen met de 
minister van VenJ ons eigen beleid tegen het licht te houden. Daarvoor hebben we 
de afgelopen periode overleg gevoerd met de betrokken partijen (GGD/GHOR, 
Pharos, VNG en de Federatie Somalische Associaties Nederland (FSAN), politie en 
het OM). De conclusie was enerzijds dat al veel gebeurt - ook op de 
geïdentificeerde acties uit het Actieplan. Anderzijds is het Actieplan een goede 
aanleiding om op een aantal punten de ketenaanpak te versterken. 
In het Actieplan wordt terecht geconstateerd dat de rol van gemeenten bij de 
ketenaanpak kan worden versterkt. Daarom heb ik met de VNG afgesproken dat 
de gemeenten nadrukkelijker zullen worden betrokken bij de ketenaanpak VGV. 
Ten eerste wordt daarbij door de VNG ingezet op een betere informatievoorziening 
                                                
16
 In spoedeisende gevallen, daaronder begrepen de gevallen waarin terstond opvang 
noodzakelijk is, al dan niet in verband met risico’s voor de veiligheid als gevolg van huiselijk 
geweld, beslist het college na een melding als bedoeld in artikel 2.3.2, eerste lid, onverwijld 
tot verstrekking van een tijdelijke maatwerkvoorziening in afwachting van de uitkomst van 
het onderzoek, bedoeld in artikel 2.3.2 en de aanvraag van de cliënt. 
17
 http://www.pvda.nl/data/sitemanagement/media/2016-
2/Volp_PvdA%20Actieplan%20tegen%20vrouwelijke%20genitale%20verminking.pdf 
 
Pagina 13 van 20 
 
 
 

 
20
Uitvoering motie combinatiepakket 
 
In de sector kinderopvang dienen houders van kindercentra, gastouderbureaus en 
peuterspeelzalen de kennis en het gebruik van de meldcode te bevorderen. De 
meldcode is nader uitgewerkt in lagere regelgeving. Via inspecties wordt door de 
toezichthouder toegezien op het hebben van de meldcode. Gebleken is dat 
houders over het algemeen een meldcode hebben vastgesteld en dat 
medewerkers bekend zijn met de meldcode.  
Naar aanleiding van de motie zijn gesprekken gevoerd met veldpartijen gericht op 
verbetering van het gebruik van de meldcode. In de loop van oktober vindt 
vervolgoverleg plaats. Daarnaast worden op dit moment de aanbevelingen uit het 
Rapport onafhankelijke Commissie Onderzoek Zedenzaak Amsterdam (Commissie 
Gunning) geëvalueerd. De verbeteringen in het gebruik van de meldcode sluiten 
aan bij de aanbevelingen die de Commissie Gunning heeft gedaan richting 
kindercentra en de minister van Sociale Zaken en Werkgelegenheid (SZW) ten 
aanzien van kindermishandeling. De minister van SZW verwacht het 
evaluatierapport dit najaar naar de Tweede Kamer te zenden. Naar aanleiding van 
de evaluatie en het vervolgoverleg met veldpartijen wordt bezien of nadere actie 
nodig is. 
 
Daarnaast worden de beroepsgroepen van de sectoren onderwijs en kinderopvang 
betrokken bij het opstellen van het uitvoeringsplan voor de aanscherping van de 
meldcode.  
 
Ouderenmishandeling  
Op het terrein van ouderenmishandeling geven we invulling aan het Actieplan 
‘Ouderen in veilige handen’. Op 1 juli van dit jaar is gestart met de ondersteuning 
van gemeenten die pilots op het terrein van ontspoorde mantelzorg zullen starten. 
Ik heb de betrokken centrumgemeenten vanuit het Actieplan ondersteuning 
geboden bij het doen slagen van deze pilots. Het ondersteuningsprogramma, dat 
loopt tot eind 2017, moet bijdragen aan uitwisseling en verspreiding van kennis, 
vaardigheden en ervaringen.  
De VNG heeft een eigen handreiking voor gemeenten uitgebracht. De handreiking 
legt ook een verbinding met de verantwoordelijkheid van gemeenten voor 
21
mantelzorgbeleid .  
 
In de Brede Alliantie ‘Veilig financieel ouder worden’ is de opgave het bewustzijn 
over risico’s op en kennis over de aanpak van financiële uitbuiting van ouderen te 
vergroten en te vertalen in passende acties. Dit vraagt inzicht in de omvang van 
het probleem, de mechanismes waarmee uitbuiting soms bewust, soms onbewust 
plaatsvindt en de mogelijkheden om op te treden. Ik heb mevrouw Saskia 
Stuiveling bereid gevonden om op te treden als onafhankelijk voorzitter van de 
Alliantie. Zij draagt met ingang van september 2016 bij aan het verwezenlijken 
van de ambities van de Alliantie en het verder agenderen van het onderwerp 
financiële uitbuiting van ouderen. 
 
 
  
                                                
20
 Kamerstukken II, 2015-2016, 34 300 XVI, nr. 103 
21
 Preventie en aanpak van ouderenmishandeling, een handreiking voor gemeenten, Movisie, 
mei 2016 
 
Pagina 15 van 20 
 
 
 

 
label ‘eerwraak’ uitspraak gedaan en in gemiddeld 39 zaken per jaar met het label 
 
‘eergerelateerd’ geweld. 
 
Bij de vraag naar groepsaansprakelijkheid in het strafrecht wordt verondersteld 
dat het gaat om medeplegen, medeplichtigheid en uitlokking. Wat betreft 
eergerelateerd geweld kan uit de gegevens van de rechtspraak geen cijfermatige 
informatie worden gehaald over groepsaansprakelijkheid bij eergerelateerd 
geweld. Ook het Landelijk Knooppunt Huwelijksdwang en Achterlating geeft aan 
dat tot op heden niemand vervolgd is wegens het afdwingen van een huwelijk. 
Reden hiervoor is dat slachtoffers niet snel aangifte doen tegen hun familie; vaak 
zijn het de ouders die hen dwingen. De loyaliteit naar hun ouders maar ook angst 
voor verergering van de situatie, zoals het verbreken van de relatie met de 
24
familie, spelen hierbij een rol . 
 
Motie Yücel c.s. over huwelijkse gevangenschap 
25
Naar aanleiding van de motie van Yücel cs met het verzoek onderzoek te doen 
naar maatregelen om te voorkomen dat een vrouw gevangen blijft in een religieus 
huwelijk, wil ik melden dat dit vraagstuk zich vooral voordoet in landen die niet tot 
de Europese Unie horen, omdat de erkenning van echtscheidingen tussen de 
Unielanden wordt beheerst door de Brussel IIbis-verordening. De staatssecretaris 
van VenJ is graag bereid in zijn contacten met derde landen aandacht te vragen 
voor het belang van de erkenning van in Nederland uitgesproken echtscheidingen. 
Hierbij zij wel opgemerkt dat derde landen, op grond van hun volkenrechtelijke 
soevereiniteit en afhankelijk van eventuele verdragen waarbij zij zijn aangesloten, 
in vergaande mate vrij zijn om te bepalen of zij een in het buitenland uitgesproken 
echtscheiding al dan niet erkennen. 
 
Het is bovendien niet mogelijk om iemand te dwingen tot ontbinding van een 
huwelijk in het land van herkomst. Wel kan de rechter een dwangsom opleggen 
wanneer iemand hieraan niet meewerkt. Zoals eerder aan uw Kamer toegezegd 
heb ik deze mogelijkheid bij de Nederlandse Orde van Advocaten onder de 
aandacht gebracht. 
 
Dader/plegeraanpak  
Het belang van een goede aanpak van GIA staat bij de justitieketenpartners 
scherp op het netvlies. Strafrecht, civiel recht en bestuursrecht maken deel uit van 
een breder interventierepertoire zodat kan worden bijgedragen aan veiligheid en 
veerkracht van kwetsbare personen. Maatregelen die hieraan een bijdrage leveren 
zijn: 
 de reclassering gebruikt een speciaal risicotaxatie-instrument voor een pas-
sende aanpak bij plegers van huiselijk geweld en er is een speciale dadertrai-
ning gericht op de beëindiging van relationeel geweld; 
 de politie werkt onder leiding van een programmamanager huiselijk geweld en 
kindermishandeling aan verdere professionalisering van de politie; 
 het OM heeft een programma Jeugd, gezin en zeden met een portefeuillehou-
der en een landelijk officier voor huiselijk geweld en zeden, die dit onderwerp 
permanent hoog op de agenda zetten en zorgen voor deskundigheidsbevorde-
ring van de officieren van justitie. 
                                                
24
 http://www.huwelijksdwangenachterlating.nl 
25
 Kamerstukken II, 2015–2016, 33 836, nr. 9 
 
Pagina 17 van 20 
 
 
 

 
RvdK gemeld bij de VIR en alle zaken zijn met terugwerkende kracht in de VIR 
 
opgenomen.  
 
Huisverbod 
Veilig Thuis, politie, OM, RvdK en reclassering werken aan optimalisering van de 
inzet van het huisverbod, ook in geval van kindermishandeling. Eind juni 2016 is 
een expertmeeting georganiseerd naar aanleiding van het rapport ‘Tijd om te 
herijken? Naar een mogelijke aanpassing van de Wet tijdelijk huisverbod en het 
26
bijbehorende Risico-instrument’ dat u bij de vorige VGR GIA heeft ontvangen . 
Medewerkers van gemeenten, Veilig Thuis, politie, OM, RvdK en reclassering 
hebben tijdens de expertmeeting aan de hand van geïnventariseerde knelpunten 
de in het rapport voorgestelde oplossingsrichtingen besproken, zowel voor het 
uitvoeringsproces als eventueel noodzakelijke aanpassingen in de wetgeving, 
waarbij ook specifiek aandacht is gevraagd voor inzet van het huisverbod bij 
kindermishandeling. Het advies dat Regioplan aan de hand van deze 
expertmeeting in augustus 2016 heeft aangeboden (bijlage 7), wordt betrokken 
bij de verbetering van het uitvoeringsproces van de Wet tijdelijk huisverbod. 
 
Aanpak huiselijk geweld en kindermishandeling in Caribisch Nederland  
Zoals ik u in het AO GIA/kindermishandeling van 9 februari 2016 heb toegezegd 
en schriftelijk via een brief van de minister van Binnenlandse Zaken en 
27
Koninkrijksrelaties (BZK) , informeer ik u hierbij over de stand van zaken van de 
aanpak van huiselijk geweld in Caribisch Nederland. Deze aanpak is in mijn beleid 
een belangrijke prioriteit. Op verzoek van VWS is in overleg met de Openbare 
Lichamen (OL’s) op de drie eilanden en de relevante ketenpartners 
geïnventariseerd welke maatregelen nodig zijn om de aanpak van huiselijk geweld 
te versterken. Het gaat hierbij om het opzetten van een laagdrempelige 
meldstructuur; het inrichten van veilige opvang voor slachtoffers van huiselijk 
geweld en kindermishandeling; en het opzetten van permanente voorlichting via 
massamedia (bijlage 8).  
 
De uitkomsten van deze inventarisatie zijn voorgelegd aan de OL’s van Bonaire, 
Sint Eustatius en Saba en de Rijksvertegenwoordiger (RV). De inventarisatie is 
door de OL’s en de RV kritisch ontvangen. Daarom zal ik het voorgestelde scenario 
uit de inventarisatie vooralsnog niet uitvoeren. De prioriteit voor de komende tijd 
is om er eerst voor te zorgen dat de basisvoorzieningen die nodig zijn voor de 
aanpak van huiselijk geweld en kindermishandeling, op orde te krijgen. Daarnaast 
is het belangrijk om in te zetten op preventie en deskundigheidsbevordering. Het 
inrichten van een apart meldpunt, al dan niet in de vorm zoals in de inventarisatie 
wordt voorgesteld, vormt dan het sluitstuk. De inventarisatie kan daarvoor 
eventueel alsnog als input dienen.  
 
Mijn voornemen is om samen met de OL’s een bestuurlijk akkoord voor de periode 
2017 - 2020 af te sluiten waarin we de aanpak van huiselijk geweld en 
kindermishandeling verder vorm geven. In het bestuurlijk akkoord zal er onder 
meer aandacht zijn voor de bovengenoemde onderdelen. In de komende periode 
ga ik in overleg met de OL’s en andere departementen om de prioriteiten verder 
uit te werken in een aantal, dat onder meer gaan over:  
                                                
26
 Kamerstukken II, 2015-2016, 28 345, nr. 153, bijlage 5 
27
 Kamerstukken II, 2015-2016, 28 345, nr. 168 
 
Pagina 19 van 20 
 
 
 

