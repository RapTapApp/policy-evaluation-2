 
 
 
 
> Retouradres Postbus 20701 2500 ES Den Haag 
 
de Voorzitter van de Tweede Kamer 
Ministerie van Defensie 
 
der Staten-Generaal 
Plein 4 
MPC 58 B 
Plein 2 
Postbus 20701 
2511 CR Den Haag 
2500 ES Den Haag 
www.defensie.nl 
 
 
 
 
 
 
 
Onze referentie 
BS2016023765 
Datum  
Afschrift aan 
de Voorzitter van de Eerste  
Betreft Eerste integrale rapportage transporthelikopters 
Kamer der Staten-Generaal 
Binnenhof 22 
2513 AA Den Haag 
 
Bij beantwoording datum, 
onze referentie en betreft 
 
vermelden. 
 
 
Hierbij bied ik u de eerste integrale rapportage over transporthelikopters aan 
zoals door de vaste commissie voor Defensie verzocht op 16 oktober 2015 
(kenmerk 27830-157/2015D39399). Deze rapportage geeft een integraal beeld 
van de totale helikoptercapaciteit, dat wil zeggen van de NH-90, de Chinook en 
de Cougar. Ook gaat de rapportage in op de helikopterprojecten “NH-90” en 
“Chinook Vervanging en Modernisering (V&M)”. Deze rapportage beslaat de 
periode van 1 juli 2015 tot 1 juli 2016. 
 
Deze rapportage bestaat uit drie hoofdelementen. Ten eerste is informatie 
opgenomen over de inzet en capaciteit van de NH-90, de Chinook en de Cougar. 
De Cougar vervult tijdelijk een deel van de taken van de NH-90. Het tweede deel 
van de rapportage betreft informatie over de voortgang van het Europese 
samenwerkingsproject voor de ontwikkeling en de productie van de NH-90 
helikopter. Het derde deel bevat informatie over de vervanging en modernisering 
van de Chinook. Deze helikopter wordt Military-off-the-Shelf (MOTS) via het 
Foreign Military Sales (FMS) traject in de Verenigde Staten verworven. 
Gedetailleerde informatie over het projectbudget en de projectrisico’s is 
commercieel vertrouwelijk en die ontvangt u gelijktijdig in een afzonderlijke brief 
(kenmerk BS2016023766). 
 
 
DE MINISTER VAN DEFENSIE 
 
J.A. Hennis-Plasschaert 
 
 
  
 Pagina 1 van 15  
 

 
 
(MLA) laten weten dat het vliegprogramma mag worden hervat en wordt er weer 
aan de geoefendheid gewerkt. 
 
  
 
Inzet Chinook helikopter 
 
De Chinook is de gehele rapportageperiode in de MINUSMA-operatie in Mali 
ingezet. Een groot deel van de operationele gereedstelling was gericht op de 
 
missievoorbereiding van bemanningen, ondersteunend personeel en de 
helikopters. Door onder meer de jarenlange eenzijdige inzet in Afghanistan en 
vervolgens MINUSMA, in combinatie met onvoldoende vlieguren om een volledig 
hersteltraject in te zetten, is de generieke geoefendheid van Chinook-vliegers bij 
inzet en in Nederland zoals bekend ernstig afgenomen. Het op peil brengen van 
het trainingsniveau van de bemanningen lukt vanwege de eenzijdige inzet in Mali 
onvoldoende. Daarnaast is de flight simulator in het Verenigd Koninkrijk (Defensie 
beschikt nog niet over een eigen flight simulator) als gevolg van een technisch 
mankement enige tijd niet beschikbaar geweest. Met de resterende 
helikoptercapaciteit heeft Defensie gewerkt aan de gereedstelling. 
 
Operationele gereedheid 
Een beschrijving van de huidige en toekomstige operationele gereedheid van de 
NH-90, Cougar en Chinook helikopters treft u aan in de bijlage van deze 
helikopterrapportage. Deze informatie is gelijk aan die in de 
Inzetbaarheidsrapportage 2016 (Kamerstuk 33 763, nr. 110 van 20 september 
2016). 
 
Uitgaven NH-90, Cougar en Chinook 
De totale uitgaven aan de NH-90, Cougar en Chinook helikopters zijn opgenomen 
in de defensiebegroting 2017 (Kamerstuk 34 550-X, Bijlage 6.2). Dezelfde cijfers 
zijn hieronder weergegeven. Het financiële overzicht berust op de 
wapensysteemsjablonen. Deze bevatten informatie over de investerings- en 
exploitatieuitgaven per wapensysteem.  
 
  2016 2017 2018 2019 2020 2021 2022 
NH-90  
95 122 136 109 93 92 94 
(€ miljoen) 
Cougar  
29 25 18 18 14 13 10 
(€ miljoen) 
Chinook  
78 158 331 253 208 109 172 
(€ miljoen) 
Tabel 1: Uitgavenreeks NH-90, Cougar en Chinook helikopter 
 
Overzicht omvang helikoptervloot 
De verwachte netto vlootomvang van de NH-90, Chinook en Cougar is voor de 
komende jaren weergegeven in figuur 1. Het betreft het aantal helikopters 
waarover Defensie beschikt, exclusief toestellen die niet kunnen worden gebruikt 
vanwege retrofit, modificatie en modernisering. Zoals bekend is de operationele 
inzet van helikopters van meer factoren afhankelijk dan alleen de beschikbaarheid 
van de toestellen. In de bijlage treft u informatie aan over de operationele 
inzetbaarheid. 
  
 Pagina 3 van 15  
 
 

 
 
PROJECT NH-90 
 
 
Voortgang project – Algemeen  
 
Het multinationale NH-90 project richt zich op de ontwikkeling en productie van 
 
een middelzware helikopter in een variant voor maritieme operaties (de NATO 
Frigate Helicopter, NFH) en een variant voor transporttaken (de Tactical Transport 
 
Helicopter, TTH). Nederland neemt sinds 1991 met Duitsland, Frankrijk en Italië 
deel aan het project. Nadien is België toegetreden. De huidige vijf landen vormen 
samen de NATO Helicopter Management Organization (NAHEMO). Namens de 
NAHEMO-landen voert het NATO Helicopter Management Agency (NAHEMA) de 
onderhandelingen met de industrie (NATO Helicopter Industries ofwel NHI) en het 
beheer over het programma. De NAHEMO-landen werken samen met Australië, 
Finland, Nieuw-Zeeland, Noorwegen, Spanje en Zweden, die eveneens NH-90 
helikopters hebben aangeschaft. Gezamenlijk vormen al deze landen de NH-90 
Community. Frankrijk heeft zes extra TTH’s besteld. De contractaanpassing 
hiervoor is getekend op 30 december 2015. 
 
Voortgang project – ontwikkeling 
De ontwikkelingsfase voor de Nederlandse NFH-variant is in 2014 beëindigd. 
 
Voortgang project – bovenmatige corrosie en slijtage 
Nederland heeft na operaties aan boord van schepen bovenmatige corrosie en 
slijtage aan de NH-90 helikopters geconstateerd. Eind 2014 is NAHEMA namens 
Defensie met NHI overeengekomen dat de problemen op zowel de geleverde als 
de nog te leveren helikopters worden opgelost, onder verantwoordelijkheid en 
voor rekening van NHI. U bent daarover geïnformeerd met mijn brief van 16 
december 2014 (Kamerstuk 25 928, nr. 69). 
 
Nederland speelt nog steeds een voortrekkersrol bij het structureel oplossen van 
de corrosieproblematiek. Nederland wordt hierin gesteund door de andere 
NAHEMO-landen, die inmiddels met dezelfde problematiek worden 
geconfronteerd. De overeenkomst met de fabrikant zal worden aangepast zodat 
die ook geldt voor de andere landen. Het aantal corrosiemeldingen dat Nederland 
en de andere landen rapporteren, neemt toe met elke helikopter die tijdens groot 
onderhoud wordt geïnspecteerd. Inmiddels is dat aantal meldingen gestegen tot 
257 (215 in de vorige rapportage), waarvan 123 met een modificatie en 104 met 
preventieve maatregelen worden opgelost (de resterende 30 meldingen zijn nog 
in behandeling bij NHI). Bij nieuwe meldingen wordt exact dezelfde systematiek 
gevolgd als bij de eerdere.  
 
De preventieve maatregelen en de modificaties zijn structurele oplossingen om de 
corrosie tegen te gaan en de gevolgen van corrosie te verminderen. De 
corrosieproblematiek is bekend bij de fabrikant en wordt aangepakt. De 
preventieve maatregelen zijn inmiddels in de onderhoudsdocumentatie verwerkt. 
Deze zijn doeltreffend, maar leveren in de praktijk wel een hogere werklast op 
voor het onderhoudspersoneel. Nederland heeft maatregelen getroffen om de 
werklast van de preventieve maatregelen zoveel mogelijk te verlagen. De 
ontwikkeling van modificaties en de goedkeuring en implementatie daarvan 
blijven een aandachtspunt zolang er nog nieuwe gevallen worden gemeld. De 
winst in dit stadium van het project is dat er doeltreffende oplossingen 
beschikbaar zijn en dat personeel niet meer wordt verrast door de corrosie. 
 
 Pagina 5 van 15  
 
 

 
 
maanden per helikopter en de uitvoering is gepland in de periode 2017-
2020. Tijdens deze upgrade worden ook aanpassingen aangebracht die de 
 
helikopter corrosiebestendiger maken.  
 
4. Het vierde modificatietraject betreft een kosteloze update van de software 
 
van de helikopter. Deze komt eind 2016 beschikbaar en zal naar verwachting 
in 2017 op alle Nederlandse NH-90 toestellen zijn uitgevoerd. 
 
 
Voortgang project – productie 
Op 10 juni 2016 is de laatste (twintigste) Nederlandse NH-90 van de productielijn 
gekomen en aan Defensie geleverd. Behoudens de uitvoering van de 
modificatietrajecten die aan het productiecontract zijn gekoppelde, verschuift de 
aandacht voor Nederland naar de instandhoudingsfase. In totaal zijn inmiddels 
279 TTH en NFH-toestellen aan de NH-90 community geleverd. 
 
Voortgang project – Full Mission Flight Trainer 
De verwerving van een Full Mission Flight Trainer (FMFT) maakt deel uit van het 
NH-90 project. In 2011 zijn de basisfunctionaliteiten geleverd, die begin 2012 zijn 
geaccepteerd. Defensie heeft de FMFT nog niet formeel overgenomen van de 
fabrikant, aangezien de stabiliteit van de hard- en software nog onvoldoende is. 
Om dit op te lossen heeft de fabrikant de afgelopen jaren diverse hard- en 
software updates uitgevoerd. Defensie zal de FMFT formeel overnemen als de 
wijzigingen contractueel zijn vastgelegd, alle aanpassingen zijn uitgevoerd en als 
is vastgesteld dat die tot verbetering hebben geleid. De formele overname van de 
FMFT is nu gepland in de tweede helft van 2016. Dit is een jaar later dan in de 
vorige rapportage was voorzien. Het uitstel van overname heeft geen gevolgen 
voor het NH-90 opleidingsprogramma omdat het sinds januari 2016 wel mogelijk 
was om de bemanningen tactisch te trainen. 
 
De verhuizing van de FMFT van de locatie bij de fabrikant in Italië naar Nederland 
(maritiem vliegkamp De Kooy) is afhankelijk van de oplevering van het gebouw 
op De Kooy waarin de FMFT geplaatst moet worden. Volgens de planning zal dit 
omstreeks juni 2018 zijn. De FMFT moet tevens een upgrade van de MOC naar de 
FOC-configuratie ondergaan. Eerder is al gemeld dat de kosten voor Defensie 
mogelijk hoger uitvallen dan gepland. Dit is een risico dat is opgenomen in het 
overzicht van projectrisico’s. De kosten voor deze upgrade zullen worden 
gefinancierd uit het projectbudget. 
 
Ingebruikname / exploitatie – initiële bevoorrading van reservedelen 
De initiële reservedelen van de eerste, tweede en derde tranche zijn grotendeels 
aangekocht. In 2016 en 2017 volgen nog enkele bestellingen van onderdelen die 
niet eerder beschikbaar waren of die nodig blijken als gevolg van de ervaringen 
met de eerste drie tranches reservedelen. De initiële bevoorrading kan hiermee 
worden voltooid en Defensie gaat dan over op de reguliere herbevoorrading 
gedurende de instandhoudingsfase. 
 
Ingebruikname / exploitatie – instandhouding 
Zoals in de Memorie van Toelichting bij de eerste suppletoire begroting van 2016 
en in de beantwoording van vragen daarover is toegelicht (Kamerstuk 34 485-X, 
nr. 1 en 3), heeft de NH-90 te maken met hogere onderhoudskosten. Bij de 
introductie van de NH-90 zijn de ramingen van de onderhoudskosten gebaseerd 
op gegevens van de fabrikant en ervaringsgegevens van de voorganger van de 
NH-90, de Lynx helikopter. De NH-90 is inmiddels in gebruik bij de operationele 
eenheden. Op grond van de huidige onderhoudservaring zijn de initiële ramingen 
herijkt. Het instandhoudingsbudget is met € 21,5 miljoen gestegen naar € 45 
 Pagina 7 van 15  
 
 

 
 
2012 het Nederlandse bedrijf Fokker aangewezen om gedurende de 
instandhoudingsfase alle standaardonderdelen aan de NH-90 gebruikers te 
 
leveren. Voorts is in maart 2016 het Nederlandse bedrijf Airborne gecontracteerd  
 
om onderhoud aan de rotorbladen van de NH-90 uit te voeren. Om het volledige 
 
tekort te compenseren zijn in maart 2016 afspraken gemaakt tussen het 
Ministerie van Economische Zaken en NHI, die in een Memorandum of Agreement 
 
(MoA) zijn vastgelegd. Het Ministerie van Economische Zaken ziet toe op de 
uitvoering van deze afspraken.  
 
R i si co’s 
De bijgevoegde commercieel-vertrouwelijke brief bevat een overzicht van de 
relevante risico’s, de beheersmaatregelen en de gevolgen van de risico’s voor het 
budget. 
 
De risico’s (gemiddeld en hoog) zijn: 
 
 vertraagde levering van de retrofit helikopter; 
 onvoldoende beschikbaarheid van reserveonderdelen en support 
equipment; 
 verminderde ondersteuning NH-90 en bedrijfsvoering door de invoering 
van SAP; 
 vertraagde oplevering van de FMFT; 
 aanpassing van Integrated Logistic Support-producten als gevolg van 
wijzigende helikopterconfiguratie; 
 vertraagde realisatie van de modificaties die voortkomen uit de herijkte 
behoeften; 
 budgetoverschrijding bij de realisatie van de herijkte behoeften; 
 overweging van NAHEMO-landen om het aantal bestelde helikopters te 
herzien; 
 veroudering van technologie die leidt tot tussentijdse voorstellen voor 
technologische ontwikkelingen door NHI; 
 verwerving van extra reservedelen voor de periode van ombouw van 
MOC-configuratie naar FOC-configuratie; 
 financiële impact van de ombouw van de FMFT van de MOC-configuratie 
naar de FOC-configuratie, inclusief de herijkingsbehoeften; 
 vertraging contract In Service Support Services Frame Contract (ISFC) en 
onderliggende nadere overeenkomsten; 
 bijkomende onderhoudskosten tijdens de retrofit; 
 meer onderhoud nodig dan gepland; 
 meer onderdelen nodig dan gepland; 
 vertraagde realisatie van de modificaties die voortvloeien uit de aanpak 
van de corrosieproblemen. 
 
Enkele onderdelen in de NH-90 helikopter zijn van Amerikaanse origine en vallen 
onder Amerikaanse exportregelgeving (ITAR). Inmiddels heeft het US State 
Department toestemming gegeven voor de overdracht van (delen van) de 
helikopters aan de industrie voor bijvoorbeeld onderhoud. Daarmee is het risico 
voldoende ondervangen dat onderhoud niet kan worden uitgevoerd. 
 
 
  
 Pagina 9 van 15  
 
 

 
 
onderhandelingen voert met de leverancier. De samenwerking met de 
Amerikaanse landmacht is goed. 
 
  
 
Op dit moment zijn de volgende ontwikkelingen ten aanzien van de productie 
 
relevant: 
• De Nederlandse aanpassingen zijn inmiddels zover uitgewerkt dat de 
 
leverancier bereid is deze direct tijdens de productie in de nieuwe helikopters 
te verwerken. Dit levert geen aanvullende risico’s op. Hierdoor kan het 
productieschema voor de veertien helikopters worden bekort tot een periode 
van acht maanden. Dit heeft een gunstig effect op de transitie naar de 
nieuwe Chinook helikopter en op de operationele bedrijfsvoering. De levering 
van de veertien nieuwe Chinook helikopters is nu geheel voorzien in 2020. 
• Na overleg tussen Defensie, de Amerikaanse landmacht en de leverancier is 
gebleken dat hergebruik van componenten van de huidige CH-47D in de 
productie van de nieuwe toestellen minder gunstig is dan eerder gedacht en 
niet tot een besparing zal leiden. Daarnaast geldt een juridische 
belemmering doordat het contract van de Amerikaanse landmacht zou 
moeten worden aangepast. Defensie streeft het hergebruik van componenten 
in de productie daarom niet langer na. De consequentie hiervan is wel dat 
extra motoren moeten worden aangeschaft. De kosten daarvan kunnen 
binnen het projectbudget worden opgevangen. De beoogde kostenbesparing 
wordt nu bewerkstelligd door bruikbare onderdelen van de huidige Chinooks 
aan de reservedelenvoorraad toe te voegen. 
• De Blue Force Tracker (BFT) functionaliteit, die in de standaardconfiguratie 
van de Amerikaanse landmacht is opgenomen, wordt aan de LOA 
toegevoegd. Hierdoor wordt bescherming in uitzendgebieden van de eigen 
eenheden verbeterd bij het gezamenlijke opereren met Nederlandse Apaches 
en internationale partners (vooral de Verenigde Staten). 
• Het Common Missile Warning System van de Amerikaanse landmacht is 
vrijgegeven voor Nederland en wordt als onderdeel van het 
zelfbeschermingspakket in de Nederlandse toestellen ingebouwd. Dit 
vergroot de standaardisatie met Amerikaanse toestellen. 
• De Amerikaanse landmacht heeft inmiddels het Advanced Threat IR 
CounterMeasures systeem (ATIRCM) als actief zelfbeschermingsmiddel in 
haar configuratie geïntegreerd en vrijgegeven voor gebruik door Nederland. 
Defensie beziet of dit systeem aan de Nederlandse behoefte voldoet en kan 
worden gebruikt.  
• Nederland onderzoekt de mogelijkheid om een Transportable Flight 
Proficiency Simulator (TFPS) te verwerven. Deze simulator kan de conversie-
opleiding van de Nederlandse vliegers naar het nieuwe type Chinook 
ondersteunen. 
 
Voortgang project – contract 
Op 15 april 2016 heeft de Amerikaanse landmacht de eerste twaalf Nederlandse 
Chinooks bij Boeing Helicopters gecontracteerd. De overige twee toestellen 
volgen in het vierde kwartaal van 2016. De totale kosten vallen binnen het in de 
LOA overeengekomen bedrag. 
 
  
 Pagina 11 van 15  
 
 

 
 
landmacht als Australië werken aan een oplossing. Nederland wordt nauw bij de 
voortgang van deze ontwikkelingen betrokken, zodat het op termijn, bij gebleken 
 
geschiktheid, eenvoudig daarbij kan aansluiten.  
 
 
 
Financiën 
De geraamde kosten van veertien CH-47F MYII CAAS Chinooks (inclusief 
 
specifieke Nederlandse modificaties en BTW) bedroegen initieel € 838,1 miljoen 
(prijspeil 2015, dollarkoers 0,88). In dit bedrag is een door de Amerikaanse 
overheid opgelegde risicoreservering opgenomen. De huidige raming van de 
kosten valt $ 42 miljoen lager uit. De LOA is daar inmiddels op aangepast. Bij de 
geldende termijndollarkoers en in prijspeil 2016 komt de totale raming inclusief 
bijkomende kosten en BTW (21%) uit op € 805,8 miljoen. Over de toestellen die 
in de Verenigde Staten blijven en de daaraan gerelateerde diensten is geen BTW 
verschuldigd. 
 
In het commercieel-vertrouwelijke deel van de rapportage is een overzicht 
opgenomen van de verschillende deelbudgetten. 
 
Industriële participatie 
Met de fabrikant zijn afspraken gemaakt over de inschakeling van de Nederlandse 
industrie in diverse defensieprogramma’s. Deze afspraken doen recht aan het 
door Nederland gevoerde Industriële Participatie (IP-) beleid. Het betreft zowel 
productie-, ontwerp- als research and development programma’s. De IP-
overeenkomst is gereed en zal op korte termijn worden getekend. Voor de 
subsystemen die buiten de opdracht aan Boeing vallen en die door de 
Amerikaanse overheid als zogenaamde ‘Government Furnished Equipment’ aan 
Boeing worden toegeleverd, is door het desbetreffende bedrijf een IP-verplichting 
geaccepteerd (voor opdrachten boven de € 5 miljoen). Met de firma Honeywell, 
de leverancier van de motoren, wordt nog gezocht naar IP-mogelijkheden.  
 
R i si co’s 
Defensie kiest voor de standaardvariant Chinook helikopter van de Amerikaanse 
landmacht, een reeds ontwikkelde helikopter. De beoogde aanpassingen aan de 
helikopter zijn al in gebruik bij de huidige Nederlandse Chinooks. Het risico bij de 
ontwikkeling, productie en instandhouding is daarom laag. De Militaire Luchtvaart 
Autoriteit (MLA) zal de helikopters voor Nederlands gebruik certificeren 
gedurende de aflevering. Het risico op beperkingen vanwege certificering schat de 
MLA laag tot gemiddeld. 
 
De veertien Chinook helikopters kunnen binnen het gereserveerde budget worden 
aangeschaft. Vanwege de door de Amerikaanse overheid verplicht gestelde 
risicoreservering is de kans op kostenoverschrijdingen klein. 
 
Van de projectrisico’s die in september 2015 aan de Kamer zijn gemeld, is het 
risico dat de LOA niet tijdig wordt getekend niet langer van toepassing, waardoor 
ook het risico van een kostenstijging is afgenomen. 
 
Er zijn nu geen aanvullende risico’s onderkend. 
  
 
 Pagina 13 van 15  
 
 

 
 
 
 
 
  
 
Helikopters: CH-47 Chinook 
 
6 8 van 17 20 (OG2016: 3) 
Gereedheidsnorm 
Opmerkingen materiële De MG is voldoende.  
 
gereedheid (MG) 
Opmerkingen personele De PG is voldoende. 
gereedheid (PG) 
Opmerkingen De GO is voldoende voor de Nederlandse bijdrage aan 
geoefendheid (GO) MINUSMA. Voor effectieve inzet op grotere schaal of in 
andere delen van het geweldsspectrum is de GO 
onvoldoende. Herstel van de GO heeft tijd nodig. 
Beoordeling De operationele gereedheid wijkt af van de 
inzetbaarheid gereedheidsnorm. De operationele gereedheid is 
beperkt tot één vlucht van drie helikopters ten behoeve 
van de Nederlandse bijdrage aan MINUSMA. 
Ondersteuning van oefening en training door andere 
eenheden (bv. Luchtmobiele Brigade) was hierdoor 
beperkt mogelijk. 
Operationeel gereed 3 
2016 
Operationeel gereed 3 
2017 
Prognose behalen 2019 
gereedheidsnorm 
zonder beperkingen 
 
 Pagina 15 van 15  
 
 

