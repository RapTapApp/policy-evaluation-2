 
 
 
>Retouradres Postbus 16375 2500 BJ Den Haag  
 
Aan de voorzitter van de  
Kennis, PO, VO, MBO, HO 
 
 
Tweede Kamer der Staten-Generaal Rijnstraat 50  
 
Den Haag 
 
Postbus 20018 
Postbus 16375 
2500 EA Den Haag 
2500 BJ Den Haag 
 
www.rijksoverheid.nl 
 
 
 
 
Onze referentie 
 
1090781 
 
Datum 31 oktober 2016 
Betreft Gelijke kansen in het onderwijs 
 
 
 
 
 
 
 
 
 
 
Elk kind moet, ongeacht afkomst, zijn of haar talenten ten volle kunnen 
ontplooien. Lang gold dat je toekomst bepaald werd door je afkomst. In de 20e 
eeuw kwam daar geleidelijk verandering in en ontstond een breed toegankelijk 
onderwijsstelsel, waarin goed onderwijs voor iedereen beschikbaar werd. Het 
werd voor veel mensen een route naar emancipatie. Het aantal lager opgeleiden 
daalde enorm en het aantal hoger opgeleide jongvolwassenen steeg in Nederland 
in vijftig jaar van 2 procent naar 45 procent.  
 
Deze goede uitgangspositie blijkt echter niet vanzelfsprekend. Vorig jaar, bij de 
behandeling van de OCW-begroting, heeft de minister al aandacht gevraagd voor 
(de bedreigingen voor) gelijke kansen in het onderwijs. De Inspectie van het 
Onderwijs constateert in het recente Onderwijsverslag dat de onderwijskansen 
van kinderen van lager en hoger opgeleide ouders verder uit elkaar lopen. Ook de 
OESO signaleerde recent dat gelijke kansen in het Nederlandse onderwijs onder 
1
druk staan.  
 
Maatschappelijke ontwikkelingen vergroten het risico van ongelijke kansen van 
jongeren in de samenleving en in het onderwijs. Het Sociaal Cultureel Rapport 
van het SCP en het WRR/SCP-rapport ‘Gescheiden werelden?’ waarschuwden eind 
2014 al voor het risico van toenemende sociale ongelijkheid en polarisatie in onze 
samenleving. Mensen met een verschillend opleidingsniveau komen elkaar minder 
vaak tegen en hebben heel andere ideeën over ontwikkelingen in de 
maatschappij. Wanneer ideeën en leefwerelden elkaar onvoldoende ontmoeten, 
leidt dit tot toenemend onbegrip en wederzijds wantrouwen. 
 
We vinden het onacceptabel als talenten van kinderen onopgemerkt blijven en 
daardoor het potentieel van onze jongeren niet ten volle wordt benut. Iedereen 
moet zijn kansen kunnen grijpen en zijn talenten ten volle kunnen ontwikkelen. 
Dat is in het belang van onze kinderen en jongeren en hun eigen toekomst, maar 
ook essentieel voor de toekomst van Nederland. We streven naar onderwijs 
                                                
 
1
 OESO (2016), Netherlands 2016. 
 Pagina 1 van 28 
 

 
 
Onze referentie 
de voorschoolse educatie tot de universiteit, de kans krijgt om zijn ambities te 
1090781 
ontdekken, zijn talenten te ontwikkelen en zijn dromen waar te maken.  
 
 
Bestaand beleid 
De afgelopen jaren is volop geïnvesteerd in kwalitatief goed onderwijs dat recht 
doet aan de talenten van leerlingen en studenten. Zo is onder meer ingezet op 
verdere flexibilisering van het stelsel, verminderde schooluitval en op de kwaliteit 
van leraren. Daarnaast hebben we geïnvesteerd in het beter benutten van talent, 
academisch, beroepsgericht of creatief, zowel voor onze beste leerlingen en 
studenten als voor jongeren in een kwetsbare positie. We lanceerden 
vervolgplannen voor loopbaan oriëntatie en begeleiding. We bevorderen in het vo 
de plus-portfolio en het volgen van vakken op een hoger niveau. We investeren 
extra in professionele vaardigheden van leraren en schoolleiders en bevorderen 
een “lerende cultuur” op scholen door peer reviews. In het mbo zijn de 
keuzedelen geïntroduceerd, die de doorstroom van mbo naar hbo bevorderen. In 
het ho is in de strategische agenda expliciet aandacht besteed aan het 
doorontwikkelen van Associate Degrees en talentprogramma’s, om beter in te 
spelen op de behoeften van studenten en de arbeidsmarkt. Zo werken we aan een 
flexibeler stelsel , met verminderde schooluitval, meer uitdaging en een hogere 
kwaliteit. 
 
Het benutten van talenten van al onze jongeren vraagt om een onderwijscultuur 
waarin leerlingen en studenten worden gestimuleerd en uitgedaagd, kansen 
krijgen en worden aangemoedigd om kansen te pakken. Het bevorderen van 
toptalent en gelijke kansen kunnen daarbij goed samen gaan. Landen die 
internationaal goed presteren, zoals Japan, laten dit ook zien. 
 
Leeswijzer 
In het eerste hoofdstuk beschrijven we het vraagstuk om helder te hebben waar 
de aangrijpingspunten liggen voor acties. We geven aan wat bekend is aan 
effectieve aanpakken en welke acties we afgelopen periode al in gang hebben 
gezet. In hoofdstuk 2 presenteren we ons actieplan en in hoofdstuk 3 gaan we in 
op de Gelijke Kansen Alliantie. 
 
 
1. Analyse en effectieve aanpakken 
 
In internationaal gezien presteert het Nederlandse onderwijs goed op 
kansengelijkheid. Ons stelsel selecteert relatief vroeg. Dit wordt nogal eens 
geassocieerd met grotere kansenongelijkheid. De OESO constateert dat, hoewel 
de uitkomsten van ons systeem van vroege selectie relatief goed zijn, het 
systeem onder druk staat. Het feit dat Nederland goed scoort, komt vooral 
3
doordat ons onderwijsstelsel een aantal compenserende maatregelen heeft. Ten 
eerste helpt het als voor de eindadvisering voor de plaatsing in het voortgezet 
onderwijs naast het oordeel van een docent gebruik wordt gemaakt van 
objectieve gegevens, zoals de eindtoets. Ten tweede is in ons stelsel ruimte voor 
uitstel van selectie doordat leerlingen geplaatst kunnen worden in gemengde 
brugklassen waarmee de definitieve plaatsing wordt uitgesteld. Ten derde kent 
ons stelsel de mogelijkheid van diplomastapeling en doorlopende leerlijnen. Dit 
                                                
 
3
 Volgens de recente OECSO review studie is er wisselende evidentie voor de effecten van 
vroege selectie. Zie OESO (2016), Netherlands 2016 (met name hoofdstuk 3).  
 
 Pagina 3 van 28 
 

 
 
Onze referentie 
Bij elk thema geven we aan wat volgens de wetenschappelijke evidentie kansrijke 
1090781 
7
interventies zijn. Ook geven we aan welke acties we afgelopen periode al in gang 
 
hebben gezet om gelijke kansen in het onderwijs te bevorderen.  
 
1.1  Soepele overgangen  
 
 Analyse: overgangen in het onderwijs 
 
Overgangen in het onderwijs zijn bepalende momenten in de schoolloopbaan. 
Juist voor jongeren die van huis uit minder ondersteuning en begeleiding krijgen, 
vormen overgangen soms een risico. Onderzoek laat zien dat leerlingen met 
dezelfde cognitieve capaciteiten maar een verschillende achtergrond heel andere 
onderwijsloopbanen hebben. Bij elke overgang in het onderwijs zijn de 
uitkomsten voor kinderen met hoger opgeleide ouders gunstiger dan voor 
kinderen met lager opgeleide ouders, ook als men leerlingen en studenten met 
dezelfde prestaties vergelijkt.  
 
 
Onderwijsloopbaan van leerlingen met dezelfde CITO eindtoets score (535) maar andere 
sociale achtergrond (Bron: gegevens CBS, cohort schooljaar 2012/2013, groep 8) 
 
Bovenstaande figuur laat zien dat leerlingen van lager opgeleide ouders, met 
dezelfde cito-score (namelijk 535 punten), gemiddeld een lager schooladvies 
krijgen. Na het basisschooladvies nemen de verschillen in de eerste jaren van het 
voortgezet onderwijs verder toe (de horizontale as in de grafiek). Hier is een 
aantal verklaringen voor.  
 
                                                
 
7
 Wij benutten daarvoor in het bijzonder CPB (2016) Kansrijk onderwijsbeleid. In de tekst 
wordt hier naar verwezen als ‘CPB 2016’.  
 
 Pagina 5 van 28 
 

 
 
Onze referentie 
niveau of op een lager niveau. We zien dat bij elke overstap leerlingen en 
1090781 
studenten met lager opgeleide ouders gemiddeld genomen een voorzichtiger 
 
advies krijgen dan leerlingen met hoger opgeleide ouders. We moeten voorkomen 
dat leraren zich laten leiden door onterechte selectieve verwachtingen van 
leerlingen.  
 
 Effectieve interventies en recent beleid 
 
Om te voorkomen dat overgangen in het onderwijs kansenongelijkheid 
versterken, en leerlingen en studenten met minder stimulans en begeleiding van 
huis uit verder achterop raken, zijn loopbaanoriëntatie, en -begeleiding (LOB), 
coaching, voorbereiding op vervolgonderwijs en begeleiding na de overstap 
cruciaal. Dit gaat om méér dan het waarborgen van toegankelijkheid. 
9
Onderwijssocioloog Tinto stelt ‘access without support, is not an opportunity’.  
 
Voor wat betreft de toegankelijkheid hebben we in het mbo een belangrijke stap 
gezet door aspirant-studenten een wettelijk recht op toelating te geven, net als 
aspirant-studenten in het hoger onderwijs al hebben. Ook hebben we in het mbo 
keuzedelen geïntroduceerd waarmee aspirant-hbo studenten zich alvast kunnen 
voorbereiden op een vervolgopleiding. Daarnaast krijgen mbo-studenten het recht 
op een studiekeuzegesprek. Daardoor kunnen zij hun studiekeuze samen met een 
10
professionele begeleider bespreken en waar nodig heroverwegen.  
 
In sommige gevallen is er echter meer nodig dan goede loopbaanoriëntatie en 
studiekeuzebegeleiding om een overstap goed te maken. Dit geldt met name voor 
leerlingen die weliswaar voldoende talent en vaardigheden hebben, maar door 
een leerachterstand of weinig geloof in eigen kunnen, nog niet over de kennis en 
(studie)vaardigheden beschikken die een vervolgopleiding van ze vraagt. Extra 
begeleiding voor deze groepen, bijvoorbeeld in de vorm van zomerscholen 
ingebed in een traject om de overgang te begeleiden, kan deze leerlingen net het 
steuntje in de rug geven dat ze nodig hebben (CPB, 2016). Daarom kijken we bij 
het bevorderen van soepele overgangen naar dergelijke vormen van gerichte 
ondersteuning.  
 
Met name migrantenjongeren hebben nog wel eens een eenzijdig en minder 
realistisch beeld van beroepen, waardoor zij vaker kiezen voor studies met minder 
11
goede kansen op werk. Een ondoordachte studiekeuze leidt tot spijt, switchen 
van opleiding, voortijdige schooluitval en werkeloosheid. De minister van OCW is 
daarom samen met de minister van SZW binnen de Aanpak Jeugdwerkloosheid in 
zeven grotere steden een coalitie aangegaan om migrantenjongeren die de boot 
dreigen te missen in het onderwijs en op de arbeidsmarkt nieuwe kansen te 
bieden. Samen met onderwijsinstellingen uit het vo, mbo en ho wordt in 
Amsterdam, Den Haag, Utrecht, Eindhoven, Leeuwarden en Zaanstad en Almere 
ingezet op goede loopbaan oriëntatie en –begeleiding met aandacht voor het 
overbruggen van negatieve beeldvorming en discriminatie en voor het maken van 
een weloverwogen studiekeuze. Zo wordt onder meer voorzien in werkexploratie, 
                                                
 
9
 Engstrom, C., Tinto, V. (2008) Change, vol. 40, No. 1 (Jan. - Feb.), pp. 46-50. 
10
 Kamerstukken II, 2015/2016, 34 457, nr. 17.  
11
 Zie bijvoorbeeld Crul, M. et al., Amsterdam University Press, (2012) The European Second 
Generation Compared.  
 
 Pagina 7 van 28 
 

 
 
Onze referentie 
studenten de gelegenheid bieden om sociale relaties op te bouwen, realiseren een 
1090781 
14
hoog studiesucces, onafhankelijk van de sociale afkomst van studenten.  
 
 
Onderwijsloopbanen worden ook beïnvloed door het beschikbare aanbod van 
scholen. Een brede brugklas (gecombineerde klassen, zoals vmbo-t/havo) is 
gunstig voor de opstroomkansen van leerlingen met lager opgeleide ouders omdat 
zij in aanraking komen met een hoger niveau (CPB 2016, p.205). Voor een vmbo-
t-leerling is het daarom gunstig op een hoger niveau in een vmbo-t/havo-brugklas 
15
les te krijgen. Tegelijkertijd moet ons onderwijs ook ruimte bieden aan 
leerlingen die juist het best presteren wanneer zij op hun eigen niveau les krijgen. 
 
De laatste jaren zien we echter een ontwikkeling waarbij het aannemelijk is dat 
het aanbod van brede brugklassen afneemt. Een indicatie daarvoor is de toename 
van het aandeel scholen met alleen enkelvoudige inschrijvingen in het eerste jaar 
van het voortgezet onderwijs, zoals onderstaande figuur illustreert. Tussen 2005 
en 2015 groeide dit aandeel van 20 procent naar 35 procent van het totaal. Deze 
cijfers in de grafiek geven het aantal enkelvoudige en meervoudige inschrijvingen 
weer, wat niet exact overeen hoeft te komen met het aanbod van brede 
brugklassen. Het werkelijke aanbod van brede brugklassen wordt nog nader 
onderzocht. 
 
 
Aandeel vo-scholen met enkel- of meervoudige inschrijving (Bron: DUO gegevens, 
Technisch rapport Staat van het Onderwijs, 2016) 
 
 Effectieve interventies en recent beleid  
 
Voor de kansen van leerlingen is het cruciaal dat achterstanden vroegtijdig 
worden gesignaleerd en dat hier adequaat op wordt gehandeld. Achterstanden 
pakken we daarom zo vroeg mogelijk aan, bijvoorbeeld door in vroeg- en 
                                                
 
14
 Wolf, F, R. (2013) Presteren op vreemde bodem. 
15
 Kennisrotonde (2016) Effecten van brede brugklassen. Te raadplegen via 
http://www.nro.nl/kennisrotonde/; Van Elk et al (2009) Effect van vroege selectie op 
deelname hoger onderwijs. 
 
 Pagina 9 van 28 
 

 
 
Onze referentie 
In het onderwijs moet steeds de balans gevonden worden tussen het bieden van 
1090781 
kansen en het bevorderen van doelmatige leerwegen en het voorkomen van 
 
teleurstellingen omdat een leerling of student toch het niveau niet aankan.  
 
We zullen steeds gezamenlijk naar die balans moeten zoeken, zowel op het 
niveau van de school en de onderwijsinstelling als op het niveau van het stelsel 
en de instrumenten van bekostiging en toezicht. Zo bewaken we toegankelijkheid, 
kwaliteit en doelmatigheid. Dit betekent ook dat we, waar nodig, schoolleiders en 
bestuurders aanspreken op onnodig risicomijdend gedrag waardoor jongeren 
kansen worden onthouden. Tegelijkertijd nemen we geluiden uit het 
onderwijsveld, over het afrekenen op lagere rendementen als gevolg van het 
bieden van kansen, serieus.  
 
We moeten continu kritisch blijven kijken naar ons eigen beleid, en (gedrags-) 
effecten van het toezicht en bekostigingsprikkels. Het recente verleden heeft 
aangetoond dat het gedrag van leerlingen, ouders, leraren en schoolleiders niet 
altijd goed te voorspellen is. We zullen in de toekomst extra alert zijn op de 
effecten van beleid op gelijke kansen. 
 
1.3 Sterke netwerken 
 
 Analyse: Netwerken en hulpbronnen van ouders 
 
Kinderen maken in het onderwijs geen gelijke start. Kinderen van hoger opgeleide 
ouders betreden het basisonderwijs bijvoorbeeld met een gemiddeld grotere 
woordenschat en sterker ontwikkelde cognitieve vaardigheden en geloof in eigen 
kunnen. Dat komt doordat kinderen van hoger opgeleide ouders vanaf hun 
geboorte toegang hebben tot meer hulpbronnen (economisch, sociaal en cultureel 
kapitaal van ouders) en een meer stimulerende omgeving in de vorm van 
vrienden, familie en culturele en andere activiteiten. Ouders kunnen hun 
netwerken inzetten bij het zoeken naar en stage of hulp met een werkstuk of 
opdracht. Ook hebben hoger opgeleide ouders meer (financiële) mogelijkheden 
om zogenaamd schaduwonderwijs in te zetten zoals huiswerkklassen of 
examentraining. Kinderen van hoger opgeleide ouders kunnen hier hun hele 
schoolloopbaan uit putten. Daardoor nemen verschillen die er bij de start van het 
onderwijs al zijn langzaam verder toe.  
 
Lager opgeleide ouders bieden daarentegen niet altijd een cognitief stimulerende 
omgeving aan. Als ze niet taalvaardig zijn, kunnen ze niet goed voorlezen en ook 
geen aantrekkelijk leesklimaat bieden. Zij kunnen niet terugvallen op sterke 
netwerken met veel rolmodellen en hulpbronnen. Bovendien zijn lager opgeleide 
ouders doorgaans minder actief betrokken bij school. Ook worden deze leerlingen 
vaak minder gestimuleerd om zich buiten school in sport of cultuur te 
ontwikkelen. Juist in aanraking met sport en cultuur kunnen jongeren hun horizon 
verbreden en zich verder ontwikkelen.  
 
 Effectieve interventies en recent beleid  
 
Bij ouders rust de eerste verantwoordelijkheid om hun kinderen te stimuleren in 
hun ontwikkeling en te begeleiden in hun onderwijsloopbaan. Ouders willen het 
beste voor hun kind. Iedere ouder heeft de taak een stabiel en warm 
opvoedklimaat te bieden, waarin basale zaken op orde zijn, zoals de verzorging 
 
 Pagina 11 van 28 
 

 
 
Onze referentie 
bestrijden van ongelijke kansen, maar we beseffen dat we een bredere 
1090781 
maatschappelijke beweging nodig hebben om ook op de lange termijn ongelijke 
 
kansen van jongeren in het onderwijs en samenleving te bestrijden. We gaan 
daar in het volgende hoofdstuk op in.  
 
We zullen bij nieuwe beleidsvoornemens nog scherper zijn op de mogelijke 
gevolgen voor gelijke kansen. Met name voorstellen voor wijziging van de 
bekostiging of vernieuwing van het toezicht zullen steeds kritisch moeten worden 
bekeken op hun effecten op het stelsel en het effect op (de kansen voor) 
individuele leerlingen. De opgave daarbij is steeds de juiste balans te zoeken 
tussen doelmatige leerwegen, het voorkomen van uitval en het bieden van 
kansen aan alle leerlingen en studenten, zodat zij het maximale uit zichzelf 
kunnen halen.  
 
Met het actieplan geven we een impuls aan het bevorderen van gelijke kansen in 
het onderwijs. Hiervoor trekken we in 2017 € 25 miljoen uit, oplopend in 2018 tot 
€ 32 miljoen. Vanaf 2020 is structureel € 26 miljoen per jaar beschikbaar, 
waarvan € 25 miljoen door het Kabinet structureel is vrijgemaakt voor 
kansengelijkheid. Zo kunnen we de maatregelen die het meest effectief blijken, 
duurzaam voortzetten. Op die manier profiteren we maximaal van de ervaringen 
die met het actieplan zijn opgedaan en de inzichten die het in gang gezette 
onderzoek naar gelijke kansen oplevert. Zie voor de verdeling van de middelen 
het financiële overzicht in de bijlage. 
 
Op verschillende punten volgen we met dit actieplan de initiatiefnota van de 
17
PvdA. Zo zullen we de effecten van alle maatregelen die we in het kader van 
kansengelijkheid nemen in kaart brengen. Ook starten we een proef op twintig 
scholen in een aantal grote gemeenten waarbij lesuren van leraren worden vrij 
geroosterd, zodat ze die tijd kunnen besteden aan intensieve begeleiding van 
leerlingen en coaching door collega’s. We nemen het 
onderwijsachterstandenbeleid kritisch onder de loep en we evalueren de Wet 
Eindtoetsing PO om te bezien in hoeverre bijstelling hiervan nodig is. Verder 
stimuleren we de beschikbaarheid van brede brugklassen. Van verschillende 
voorstellen in de initiatiefnota maken we al werk in het kader van bijvoorbeeld de 
lerarenagenda, zoals het bevorderen van differentiatievaardigheden van docenten 
en de masterambitie.  
 
2.1  Actielijn I: Soepele overgangen  
 
Soepele Overgangen 
1. Betere schooladviezen 
2. Soepele overgangen door schakelprogramma’s  
3. Doorstroomrecht binnen het voortgezet onderwijs 
4. Verbeteren doorstroom mbo-hbo en toegankelijkheid hoger onderwijs  
 
Ongelijkheid in het onderwijs manifesteert zich onmiskenbaar bij de overgangen 
in het onderwijs. Wanneer overgangen ertoe leiden dat leerlingen minder 
ambitieuze studiekeuzes maken of eerder uitvallen in het vervolgonderwijs dan op 
basis van hun cognitieve talenten verwacht mag worden, blijft talent nodeloos 
                                                
 
17
 Kamerstukken II, 2015/2016, 34 411, nr. 2.  
 
 Pagina 13 van 28 
 

 
 
Onze referentie 
leerachterstand of leerlingen die vanwege hun afkomst onvoldoende 
1090781 
zelfvertrouwen en studievaardigheden hebben. Daardoor blijven hun talenten 
 
onnodig onbenut. We investeren daarom in 2017 € 5 miljoen en vanaf 2018 
structureel € 9,5 miljoen per jaar om leerlingen met een minder stimulerende 
thuissituatie, een taal- of leerachterstand beter voor te bereiden op een keuze 
voor vervolgonderwijs door middel van schakelprogramma’s.  
 
Dit doen we de komende jaren door middel van programma’s die een variant zijn 
op zomerscholen. De schakelprogramma’s worden door basisscholen en 
middelbare scholen samen ontwikkeld. In de maanden tussen de eindtoets en de 
start van het nieuwe schooljaar wordt een intensief programma ingericht. De 
scholen geven echter niet alleen samen een zomerprogramma vorm, maar 
besteden gedurende minstens twee jaar ook in de reguliere onderwijstijd extra 
aandacht aan het ontwikkelen van zelfvertrouwen, verbeteren van de 
werkhouding, motivatie of planningsvaardigheden van leerlingen. Juist bij 
leerlingen van lager opgeleide ouders schieten deze vaardigheden soms te kort.  
 
Naar verwachting komen de schakelprogramma’s op termijn tevens de kwaliteit 
van de schooladvisering door de basisschool en de plaatsingsbeslissing door de 
middelbare school ten goede. We streven vanaf schooljaar 2018/2019 naar een 
bereik van circa 10.000 leerlingen per jaar en monitoren de (leer)opbrengsten 
van de schakelprogramma’s. Op basis van deze inzichten wordt in 2019 besloten 
op welke wijze dit initiatief het effectiefst kan worden voortgezet. 
 
19
Schakelprogramma’s voor vmbo-leerlingen 
Ook voor de overgang tussen vmbo en havo en de overgang van vmbo naar mbo 
gaan we schakelprogramma’s inrichten. We investeren in 2017 € 3,5 miljoen en 
vanaf 2018 komt structureel jaarlijks € 5 miljoen beschikbaar, waarmee we vanaf 
schooljaar 2018/2019 circa 5.000 leerlingen per jaar bereiken. Zo geven we 
laatbloeiers in het vmbo en ‘onderpresteerders’ een extra duwtje in de rug.  
 
We laten middelbare scholen rond de examenperiode bepalen of een leerling 
deelneemt aan een schakelprogramma. Leerlingen worden daar niet wettelijk toe 
verplicht. Het schakelprogramma kan voor of na de eindexamens op het vmbo 
plaatsvinden en kan doorlopen in het eerste jaar van het mbo of de havo. De 
inrichting van de programma’s komt tot stand in afstemming met het 
vervolgonderwijs en sluit aan bij de regionale samenwerking om een warme 
overdracht van leerlingen te realiseren en uitval zoveel mogelijk tegen te gaan. 
Ook voor deze schakelprogramma’s zullen we de uitkomsten evalueren. Op basis 
van deze inzichten zullen we in 2019 besluiten hoe we deze programma’s het 
beste kunnen voortzetten.  
 
 Doorstroomrecht binnen het voortgezet onderwijs  
 
Belangrijk voor het bieden van kansen in het onderwijs is dat jongeren de 
mogelijkheid hebben om opleidingen te stapelen of tussentijds door te stromen 
naar hogere onderwijsniveaus. Niet elke leerling zit immers vanaf de eerste dag 
op de juiste plaats. De mogelijkheid voor vmbo-gediplomeerden (gl/tl) om door te 
stromen naar de havo is een belangrijke route voor de kansen van leerlingen. De 
afgelopen jaren is de doorstroom van vmbo naar havo weer toegenomen.  
                                                
 
19
 Motie Rog, Kamerstukken II, 2015/2016, 31 289, nr. 316.. 
 
 Pagina 15 van 28 
 

 
 
Onze referentie 
worden aangegeven op welke wijze en op welke termijn een doorstroomrecht kan 
1090781 
worden ingevoerd. 
 
 
 Verbeteren overgang mbo-hbo en toegankelijkheid hoger onderwijs  
 
Verbeteren doorstroom mbo-hbo 
De overgang van mbo naar hbo is kwetsbaar. Nog altijd vallen teveel mbo-
instromers in het hbo in de eerste twee jaar uit. Wij zien de laatste jaren een 
22
groeiende afstand tussen mbo en hbo. Mbo-opleidingen zijn in de laatste fase 
vooral georiënteerd op stages en uitstroom naar de arbeidsmarkt. Ook voor de 
overgang mbo-hbo geldt dat de juiste balans gevonden moet worden tussen het 
bieden van kansen en het voorkomen van uitval omdat studenten het niveau niet 
aankunnen of onvoldoende voorbereid zijn ten aanzien van bijvoorbeeld hun 
studievaardigheden. Cruciaal is dat de mbo-studenten die de overstap naar het 
hbo willen maken goed worden voorbereid. Recent hebben we de keuzedelen 
geïntroduceerd zodat mbo-studenten die de overstap willen maken zich beter 
kunnen voorbereiden.  
 
In het hbo zijn veel opleidingen in het begin vooral gericht op het leggen van een 
goede theoretische basis. Ook is het eindniveau van veel opleidingen verhoogd. 
Voor studenten die doorstromen vanuit het mbo brengt dit uitdagingen met zich 
mee. Wij gaan daarom onderzoeken of er in mbo-4 een gericht uitstroomprofiel 
kan worden geïntroduceerd dat studenten grondiger voorbereidt op de 
persoonlijke ontwikkeling en de studievaardigheden die nodig zijn om succesvol te 
zijn in het hbo. Onderdeel hiervan is een experiment, waarin al vroeg in de mbo4-
opleiding studenten die daarvoor kiezen zich kunnen richten op doorstroom naar 
het hbo. Bij de evaluatie van dit experiment zullen we ook de eerste ervaringen 
met de doorstroomkeuzedelen betrekken.  
 
Daarnaast stellen we in 2017 € 4 miljoen beschikbaar en vanaf 2018 structureel € 
7,5 miljoen per jaar als extra impuls voor een soepele overstap. We zorgen 
ervoor dat deze middelen direct ten goede komen aan de doelgroep doordat we 
ze niet alleen beschikbaar stellen aan samenwerkende mbo’s en hbo-instellingen, 
maar mbo-studenten en hbo-studenten een actieve rol geven bij het besteden 
van het geld. Wij zijn er namelijk van overtuigd dat studenten vaak heel goed 
weten wat ze nodig hebben om de overstap naar het hbo goed te kunnen maken 
en waar het soms nog aan schort: bijvoorbeeld persoonlijke begeleiding, het 
gevoel ‘welkom’ te zijn, specifieke studievaardigheden, docenten en begeleiders 
met tijd en aandacht, en mentoren met voldoende 
loopbaanoriëntatievaardigheden.  
 
We nodigen mbo-studenten en hbo-studenten van verschillende instellingen 
daarom uit om onder professionele begeleiding innovatieve (project)voorstellen te 
bedenken, die de instellingen waaraan ze zijn verbonden benutten bij het 
verbeteren van de overstap.  
 
We evalueren de resultaten van de projecten die in 2017 en 2018 worden 
uitgevoerd. De meest effectief gebleken interventies kunnen worden voortgezet. 
Vanaf 2018 worden structureel middelen vrijgemaakt voor het versterken van 
regionale samenwerkingsverbanden tussen vo/mbo en ho-instellingen ten 
                                                
 
22
 Elffers, L. (2016) Kansrijke schoolloopbanen in en op weg naar het hbo, lectorale rede 
 
 Pagina 17 van 28 
 

 
 
Onze referentie 
samen met scholen die relatief veel leerlingen hebben van wie de ouders niet in 
1090781 
het hoger onderwijs hebben gestudeerd. Ook gaan de University Colleges zich 
 
actief inspannen om onbewuste vooroordelen bij (zelf-)selectie zo veel mogelijk te 
vermijden. Gezamenlijk zullen wij onderzoek doen naar de 
diversiteitsproblematiek, zodat ook andere opleidingen hiervan kunnen profiteren. 
 
Begeleiden van studenten in het eerste jaar hoger onderwijs  
De uitvalpercentages in het hoger onderwijs zijn met name onder studenten die 
een niet-westerse achtergrond hebben en studenten die de eerste in hun familie 
zijn die in het hoger onderwijs studeren nog altijd zeer hoog. Dit is een 
weerbarstig probleem dat meerdere oorzaken kent. Een belangrijke factor is de 
mate waarin studenten zich thuisvoelen op hun instelling (sense of belonging); 
hoe meer dat gevoel er is, hoe kleiner de kans op uitval. Vanaf 2017 investeren 
we daarom in begeleiding en coaching van studenten in het eerste jaar van hun 
opleiding. Dat doen we door in te zetten op kennisdeling, onder andere door het 
ondersteunen van een (online) platform waarin bewezen effectieve methoden 
gedeeld kunnen worden. En dat doen we door de middelen die vrijvallen uit het 
studievoorschot in te zetten voor kleinschaliger onderwijs met meer contact 
tussen student en docent. 
 
Overgang hbo-wo 
Voor hbo-studenten die de stap naar de universiteit willen zetten en daar een wo-
masteropleiding willen volgen, moeten er voldoende kansen zijn op doorstroom. 
In de Wet studievoorschot is vastgelegd dat instellingen vanaf 2017/2018 alleen 
nog maximaal het wettelijk collegegeld mogen vragen voor een 
schakelprogramma. Daarmee is een belangrijke stap gezet in het aantrekkelijker 
maken voor studenten om te schakelen van hbo naar wo. Wel zijn er zorgen over 
het aanbod van schakelprogramma’s. Het aanbod lijkt af te nemen. 
Schakelprogramma’s vragen per definitie om maatwerk, deze programma’s zijn 
immers ingericht op het wegwerken van deficiënties van individuele studenten. In 
de huidige bekostigingssystematiek is dergelijk maatwerk nu niet geregeld. 
Momenteel loopt er bij ResearchNed een onderzoek naar het aanbod van 
schakelprogramma’s en mogelijke knelpunten rondom het aanbieden en volgen 
van schakelprogramma’s. Dit onderzoek is voor het einde van het jaar gereed. 
Vervolgens zullen we op zoek gaan naar een maatwerkoplossing binnen de 
huidige bekostigingssystematiek voor de periode vanaf 2017/2018 wanneer de 
instellingen verplicht worden enkel wettelijk collegegeld te vragen voor 
schakelprogramma’s. 
 
2.2  Actielijn II: Stimulerend onderwijs 
 
Stimulerend Onderwijs  
 
1. Investeren in leraren en docenten  
2. Brede brugklassen bereikbaar voor alle leerlingen 
3. Steun voor mbo-instellingen met veel stapelaars  
4. Kansrijk toezicht 
 
 Investeren in leraren en docenten  
 
Cruciaal voor stimulerend onderwijs zijn inspirerende leraren en docenten. Goed 
onderwijs staat of valt met de kwaliteit van de leraren voor de klas. Zij zijn 
 
 Pagina 19 van 28 
 

 
 
Onze referentie 
die we met de ondersteuningsaanpak nu onvoldoende bereiken. We investeren in 
1090781 
2017 € 2,5 miljoen in deze activiteiten om een diverse instroom in de pabo te 
 
bevorderen. Voor alle studenten die instromen in de pabo blijft gelden dat zij aan 
de bijzondere nadere opleidingseisen moeten voldoen. 
  
Met de Comeniusbeurzen zetten we in het hoger onderwijs in op 
onderwijsvernieuwing. Dit programma geeft docenten met nieuwe ideeën de 
mogelijkheid hun plannen te realiseren, passend binnen de doelen voor ‘onderwijs 
van wereldformaat’ uit de Strategische agenda hoger onderwijs. In dit eerste jaar 
zullen 10 voorstellen gehonoreerd worden van elk € 50.000 voor 
onderwijsprojecten specifiek gericht op het versterken van gelijke kansen in het 
hoger onderwijs. De onderwijsvernieuwingen die met deze Comeniusbeurzen 
worden gerealiseerd kunnen bijdragen aan het inspireren van collega-docenten en 
aan het leren binnen onderwijsinstellingen over manieren waarop gelijke kansen 
praktisch vorm kunnen krijgen. De Comeniusbeurzen voor gelijke kansen zullen in 
het voorjaar van 2017 worden uitgereikt. 
 
 Brede brugklassen bereikbaar voor alle leerlingen  
 
We gaan in kaart brengen hoe het feitelijke aanbod van brugklassen over 
Nederland is verspreid. Daar waar witte vlekken zijn – namelijk gebieden met 
onvoldoende brede brugklassen op acceptabele afstand – bevorderen we dat 
scholen onderling (zowel brede scholengemeenschappen als categorale scholen) 
goede afspraken maken over een (lokaal en/of regionaal) dekkend aanbod van 
brede brugklassen en brede scholengemeenschappen. Dat doen we door hierover 
(bestuurlijke) afspraken te maken met de sector voortgezet onderwijs. Daarbij 
zullen ook de regionale plannen onderwijsvoorzieningen (RPO’s) worden 
betrokken.  
We zullen ook onderzoeken welke motieven scholen hebben om al dan niet brede 
brugklassen in te richten en hoe dit samenhangt met ‘concurrentieverhoudingen’ 
en keuzemotieven van ouders. Op deze wijze kunnen we achterhalen wat de 
meest kansrijke aangrijpingspunten zijn om de beschikbaarheid van brede 
brugklassen (verder) te bevorderen. 
Het stimuleren van brede brugklassen via de basisbekostiging lijkt op voorhand 
niet de meest kansrijke optie. In de huidige bekostiging bestaat geen financieel 
nadeel of voordeel voor besturen en scholen om een brede of juist een categorale 
brugklas te organiseren. Ook de ARK heeft, in de evaluatie van de huidige 
bekostiging vo, dit niet genoemd als perverse prikkel in het systeem. We gaan 
een impactanalyse uitvoeren om te onderzoeken welke interventies wenselijk zijn 
om een toereikend aanbod van brede brugklassen (en dus ook van de 
samenwerking tussen schoolsoorten) te stimuleren. Het kabinet is niet van zins 
categorale scholen te verbieden: keuzevrijheid van ouders en kinderen is en blijft 
een belangrijk uitgangspunt.  
 Steun voor mbo-instellingen met veel stapelaars 
 
Voor het mbo is in de periode 2017 tot en met 2019 € 4 miljoen per jaar 
beschikbaar voor steun aan mbo-instellingen met veel stapelaars. Beoogd wordt 
om instellingen te ondersteunen deelnemers die zonder diploma of met een lage 
opleiding instromen en (mede) als gevolg daarvan langer in het mbo verblijven, 
extra kansen te bieden om toch een diploma of een diploma van een hoger niveau 
 
 Pagina 21 van 28 
 

 
 
Onze referentie 
Naast deze acties zal de Inspectie van het Onderwijs zelf ook kritisch reflecteren 
1090781 
op de praktische doorwerking van haar instrumenten in de onderwijspraktijk en 
 
de consequenties daarvan voor gelijke kansen. Bij vernieuwing van het toezicht 
zal steeds worden nagegaan hoe het toezicht gelijke kansen kan bevorderen 
binnen het brede doel van kwaliteitsbewaking en stimulerend toezicht. 
 
2.3  Actielijn III: Sterke Netwerken 
 
Sterke Netwerken 
1. Versterken ouderbetrokkenheid 
2. Ondersteuning van scholieren en studenten in armoede 
3. Investeren cultuureducatie vmbo 
4. Giving back programma’s studenten 
 
 Versterken ouderbetrokkenheid 
 
Leerlingen doen het beter op school als hun ouders betrokken zijn. Ouders mogen 
daarom niet weglopen voor hun verantwoordelijkheid bij het opgroeien en 
schoolgaan van hun kinderen en moeten hier waar nodig door school en andere 
partijen op worden gewezen. Tegelijkertijd moeten we erkennen dat niet alle 
ouders beschikken over de kennis of vaardigheden om hun kinderen goed te 
begeleiden. Vooral gebrekkige taalvaardigheid bemoeilijkt vaak enorm het contact 
tussen ouders en de school.  
 
De huidige middelen voor het actieprogramma Tel mee met Taal worden gerichter 
ingezet voor lager opgeleide ouders. We investeren daarnaast in 2017 en 2018 € 
2 miljoen per jaar extra in het actieprogramma Tel mee met Taal, waarmee de 
ministeries van OCW, SZW en VWS gezamenlijk de strijd aangaan met 
taalachterstanden bij kinderen en laaggeletterdheid bij volwassenen. Met onze 
extra inzet bereiken we de komende twee jaar circa 10.000 laagtaalvaardige 
ouders met taaltraining en steun in het bieden van een educatief thuismilieu, 
zodat zij effectiever met de school kunnen communiceren. Getrainde vrijwilligers 
begeleiden de deelnemende ouders bijvoorbeeld naar een ouderavond of 
ondersteunen ouders bij het communiceren met de gemeente over (jeugd)zorg en 
financiële steun voor deelname aan buitenschoolse activiteiten. Juist de 
gecombineerde aanpak van het bevorderen van ouderbetrokkenheid en het 
tegengaan van taalachterstanden is voor deze groep ouders effectief gebleken. 
 
 Ondersteunen van scholieren en studenten in armoede  
 
Een belangrijke oorzaak van ongelijke kansen in het onderwijs is de 
inkomenspositie van ouders. Om sociale uitsluiting tegen te gaan in het 
onderwijs, sport en cultuur, werken de rijksoverheid, gemeenten en 
maatschappelijke organisaties zoals Stichting Leergeld nauw samen in het 
bestrijden van armoede onder kinderen. In 2014 leefden meer dan 400 duizend 
26
kinderen in een huishouden met een laag inkomen.  
 
                                                
 
26
 CBS (2015) Armoede en sociale uitsluiting 2015 N.B. Het CBS rapport bevat de laatste 
cijfers (over 2014) volgens hun definitie van een laag inkomen. Deze cijfers hebben geen 
betrekking op Caribisch Nederland. 
 
 Pagina 23 van 28 
 

 
 
Onze referentie 
We zullen daar alert op zijn en zorgvuldig zijn in de keuze en uitwerking van onze 
1090781 
maatregelen.  
 
 
We presenteren hier dus geen pasklare oplossingen, maar zetten met ons 
actieplan wel gericht in op maatregelen waarvan het effect op het verkleinen van 
leerachterstanden en vergroten van gelijke kansen eerder is bewezen. Zo boeken 
we snel resultaat. Daar waar extra kennis nodig is, gaan we die opbouwen, waar 
mogelijk met gerichte experimenten zodat we alle (gedrags-)effecten in beeld 
krijgen en we er zeker van kunnen zijn dat kansen van leerlingen daadwerkelijk 
worden vergroot.  
 
De Inspectie van het Onderwijs zal de ontwikkeling van gelijke kansen op 
stelselniveau blijven monitoren en ook in thematische onderzoeken aandacht 
blijven vragen voor gelijke kansen in het onderwijs.  
 
Daarnaast investeren we in onderzoek om ongelijke kansen in het onderwijs beter 
aan te kunnen pakken. In september is een interdepartementaal 
beleidsonderzoek (IBO) naar onderwijsachterstandenbeleid van start gegaan. Het 
IBO kijkt allereerst naar de effectiviteit en doelmatigheid van de specifieke 
onderwijsachterstandsregelingen (VVE, gewichtenregeling, impulsregeling, 
leerplusarrangement), maar zal vervolgens ook naar andere mechanismes en 
prikkels die kansen en prestaties van achterstandsleerlingen bevorderen of 
belemmeren kijken. Op basis hiervan worden medio volgend jaar beleidsvarianten 
opgesteld. 
 
Onderzoek naar gelijke kansen van jongeren in het onderwijs en samenleving kan 
ons meer inzicht geven in achterliggende mechanismen en biedt mogelijk nieuwe 
aangrijpingspunten voor toekomstige interventies. We gaan het thema ‘onderwijs 
en jongeren in een veerkrachtige samenleving’ prioriteit geven binnen de routes 
van de Nationale Wetenschapsagenda, zodat we al in 2017 een start kunnen 
maken. Onderzoek naar gelijke kansen neemt hierbij een belangrijke plek in. Zo 
geven we de wetenschapsagenda een vliegende start op een thema dat voor de 
samenleving en het onderwijs van groot belang is. 
 
 
3. Gelijke Kansen Alliantie 
 
Met het maatregelenpakket dat we hierboven hebben beschreven, leveren wij 
vanuit onze verantwoordelijkheid een bijdrage aan onderwijs dat álle jongeren 
maximale kansen biedt en hen waar nodig extra ondersteunt om die kansen te 
benutten. Zo versterken we de toekomstige basis van onze samenleving met 
zelfbewuste burgers die geloven in hun eigen mogelijkheden en erop kunnen 
vertrouwen dat hun toekomst niet door hun afkomst wordt bepaald. Tevens 
voorkomen we zo verspilling van talent.  
 
In onze overtuiging dat we kinderen en jongeren nog meer kunnen laten 
profiteren van de kansen die het onderwijs hen biedt, staan wij als bewindslieden 
niet alleen. De afgelopen maanden spraken we tal van bevlogen professionals die 
ieder op hun eigen wijze eraan bijdragen dat elk kind en elke jongere gelijke 
kansen krijgt. In Schiedam zagen we bijvoorbeeld hoe lokale werkgevers, een 
kinderopvangorganisatie, de bibliotheek, een sportclub en een lokaal fonds samen 
met het Lentiz College een ‘alliantie voor talent’ vormen. Het Lentiz College is een 
 
 Pagina 25 van 28 
 

 
 
Onze referentie 
4.  Samen aan de slag 
1090781 
 
 
Het bieden van gelijke kansen in het onderwijs is een opdracht waar het 
onderwijs iedere dag voor staat. Veel gedreven leraren staan voor de klas omdat 
ze het verschil willen maken in de toekomst van jonge mensen. Het Nederlandse 
onderwijs doet het volgens de OESO internationaal bovengemiddeld goed op 
kansengelijkheid. Maar we kunnen deze relatief goede positie ook in de toekomst 
alleen waarmaken als we nu met alle betrokken binnen het onderwijs en 
daarbuiten actie ondernemen. Het realiseren van gelijke kansen is geen 
eenvoudige opdracht; het vergt voortdurende aandacht en een 
langetermijninvestering in de toekomst van kinderen. Met het hier 
gepresenteerde actieplan geven we op de korte termijn een impuls aan gelijke 
kansen in het onderwijs.  
 
Met de Gelijke Kansen Alliantie vormen we hiernaast een duurzame beweging die 
zich hier structureel voor inzet. De alliantie biedt een platform om kennis te delen, 
samenwerking te verstevigen, gezamenlijk ambities te formuleren en de 
uitvoering hiervan te laten monitoren. We vergroten onze kennis over effectieve 
initiatieven door het effect van alle maatregelen die we nemen in kaart te 
brengen. 
 
Zo bundelen we onze krachten en maken we het verschil voor de toekomst van 
onze jongeren en voor Nederland. Want verschil moet er niet zijn, dat moeten we 
maken.  
 
 
De minister van Onderwijs, Cultuur en Wetenschap, 
 
 
dr. Jet Bussemaker 
 
 
De staatssecretaris van Onderwijs, Cultuur en Wetenschap, 
 
 
Sander Dekker 
 
  
 
 Pagina 27 van 28 
 

