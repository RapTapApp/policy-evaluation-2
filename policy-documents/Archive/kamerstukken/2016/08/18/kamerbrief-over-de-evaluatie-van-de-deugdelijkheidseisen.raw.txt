 
 
 
>Retouradres Postbus 16375 2500 BJ Den Haag  
 
De Voorzitter van de Tweede Kamer der Staten-Generaal 
Voortgezet Onderwijs 
 
 
Rijnstraat 50  
Postbus 20018  
 
 Den Haag 
2500 EA..DEN HAAG 
Postbus 16375 
2500 BJ Den Haag 
www.rijksoverheid.nl 
 
 
Onze referentie 
1019039 
 
Bijlagen 
1 
Datum 18 augustus 2016 
Betreft Evaluatie van de deugdelijkheidseisen  
 
 
 
 
 
Met deze brief informeer ik u over de uitkomsten van de door uw Kamer 
verzochte evaluatie van de bestaande deugdelijkheidseisen in de 
onderwijswetgeving van het funderend onderwijs. De deugdelijkheidseisen zijn 
aanhoudend onderwerp van aandacht van de wetgever. Regering en Staten-
Generaal wisselen direct of indirect veelvuldig van gedachten over nagenoeg alle 
deugdelijkheidseisen. Uit de inventarisatie is gebleken dat een klein aantal eisen 
minder actueel is.  
 
Gedurende de parlementaire behandeling van het initiatiefwetsvoorstel Bisschop, 
Van Meenen en Rog in verband met een doeltreffender regeling van het 
onderwijstoezicht heb ik toegezegd uw Kamer nader te informeren over de 
bestaande deugdelijkheidseisen in de onderwijswetten van het funderend 
1
onderwijs. Daarvoor zijn ze conform de motie Straus en Dijkgraaf getoetst op 
2
hun hedendaagse toepassing, consistentie en effectiviteit in het toezicht. Ook 
zijn de deugdelijkheidseisen, conform de motie Bruijn, getoetst op noodzaak in 
3
relatie tot de bijdrage aan de onderwijskwaliteit.  
 
Alle bestaande deugdelijkheidseisen in de sectorwetten van het funderend 
onderwijs zijn in samenspraak met de Inspectie van het Onderwijs (verder: 
inspectie) tegen het licht gehouden. Daarbij is gekeken naar het 
actualiteitsgehalte en of de inspectie toezicht kan houden op de naleving van de 
deugdelijkheidseisen in de dagelijkse onderwijspraktijk.  
 
Leeswijzer 
De voorliggende brief schetst de context waarin het debat over de 
deugdelijkheidseisen is opgekomen. Daarna ga ik in op wat er anno 2016 wordt 
verstaan onder het begrip deugdelijkheidseisen en werk ik de toetsingsonderdelen 
hedendaagse toepassing en bijdrage aan de onderwijskwaliteit alsmede 
consistentie en effectiviteit in het toezicht nader uit. De uitkomsten van de 
                                               
 
1
 Kamerstukken II, 2015/16, 33 862. Het wetsvoorstel is op 8 maart 2016 door de Eerste 
Kamer aanvaard en vervolgens als wet gepubliceerd in Stb. 2016, 179. Deze wet zal op 1 
juli 2017 in werking treden.  
2
 Motie Straus en Dijkgraaf, Kamerstukken II, 2015/16, 33 862, nr. 19. 
3
 Motie Bruijn c.s., Kamerstukken I, 2015/16, 33 862, nr. F. 
 Pagina 1 van 7 
 

 
 
Onze referentie 
(en wat betreft enkele basale eisen ook aan het niet-bekostigd onderwijs) worden 
1019039 
opgelegd, met als doel een zekere basiskwaliteit van de onderwijsinrichting en het 
 
functioneren van de school te waarborgen. Aan de niet-naleving van 
deugdelijkheidseisen kunnen voor het bekostigd onderwijs sancties worden 
verbonden. Deugdelijkheidseisen moeten op hoofdlijnen gebaseerd zijn op 
voldoende duidelijke, en voor zover mogelijk, objectieve wettelijke normen. Is 
objectiviteit van normen niet mogelijk, dan vragen rechtszekerheid en de 
beginselen van behoorlijk bestuur dat dit wordt gecompenseerd met procedurele 
5
maatstaven, zoals een adequate rechtsbescherming.  
 
De Onderwijsraad heeft uitgaande van de strekking van artikel 23 Grondwet in 
zijn advies Artikel 23 Grondwet in maatschappelijk perspectief een helder 
antwoord gegeven op de vraag welke eisen de overheid mag stellen aan scholen 
die gaan over het realiseren van “daadwerkelijke kwaliteit”. De Onderwijsraad 
meent dat de overheid een grote verantwoordelijkheid heeft. In de eerste plaats 
is het haar stelselverantwoordelijkheid om de kwaliteit te garanderen en om 
centrale normen te stellen aan vakinhouden, prestaties, examinering en 
bevoegdheden van leerkrachten. In de tweede plaats is die verantwoordelijkheid 
gestoeld op internationaal recht en de verplichting om minimumregels te stellen 
met betrekking tot inhoud, relevantie en kwaliteit van het onderwijs (artikel 13 
Internationaal Verdrag inzake economische, sociale en culturele rechten). 
 
In het verenigen van de grondwettelijke zorgplicht van de overheid en de vrijheid 
van scholen spelen de deugdelijkheidseisen een centrale rol. Ze geven de grenzen 
van de autonomie van de scholen aan en maken overheidsingrijpen mogelijk bij 
het overschrijden ervan. Een breed gedeelde opvatting is dat de wetgever, 
regering en Staten-Generaal, gelet op artikel 23, tweede lid, van de Grondwet, 
terughoudend moet zijn bij het formuleren van deugdelijkheidseisen. Een stelling 
die overigens ook resoneert in de motie Bruijn en die ik onderschrijf.  
 
Toets - hedendaagse toepassing en bijdrage aan de onderwijskwaliteit 
Zijn de deugdelijkheidseisen in het funderend onderwijs nog wel van deze tijd? En 
dragen ze bij aan de onderwijskwaliteit? 
 
Zoals ook in de kabinetsreactie van 11 september 2015 op het 
initiatiefwetsvoorstel Bisschop, Van Meenen en Rog is verwoord, is sprake van een 
6
permanent proces van herijking van de deugdelijkheidseisen. Bijna elke wijziging 
van de sectorwetten behelst een wijziging van deugdelijkheidseisen en is 
ingegeven door de gedachte daarmee bij te dragen aan een verdere verbetering 
van de onderwijskwaliteit. Deze eisen zijn geïntegreerd in een wettelijk systeem, 
waarin stelselkenmerken, de aanspraken van schoolbesturen op de overheid en 
de verplichtingen van schoolbesturen zijn geregeld. Met het initiatiefwetsvoorstel 
Bisschop, Van Meenen en Rog is ook een aantal deugdelijkheidseisen 
geactualiseerd, waaronder de eisen van de systematische kwaliteitszorg en het 
doorlopende ontwikkelingsproces van leerlingen.  
 
Voor het bepalen van de tijdsperiode waaraan de mate van actualiteit wordt 
afgemeten, is aangesloten bij de motie Bruijn. Daarin is voorgesteld eens in de 
                                               
 
5
 Kabinetsreactie op advies Onderwijsraad “Artikel 23 Grondwet in maatschappelijk 
perspectief”(2012). 
6
 Kamerstukken II, 2014/15, 33 862, nr. 14. 
 
 Pagina 3 van 7 
 

 
 
Onze referentie 
ontbreken van een heldere grondslag voor het financiële continuïteitstoezicht. Dit 
1019039 
is wel in de Wet educatie en beroepsonderwijs (WEB) en overigens ook in de Wet 
 
op het hoger onderwijs en wetenschappelijk onderzoek (WHW) opgenomen, maar 
ontbreekt in de WPO, WEC en WVO. Dit is een lacune waarin in samenspraak met 
de inspectie zou moeten worden voorzien. Mogelijke uitwerkingen worden nu door 
de inspectie onderzocht. De toepasbaarheid, actualiteit en consistentie van de 
wetgeving binnen en tussen de sectoren is iets dat steeds om aandacht vraagt. 
 
Als het om de formele consistentie van de sectorwetten gaat, is merkbaar dat de 
vele wijzigingen in de loop der decennia hun weerslag hebben gehad op de 
onderscheiden onderwijswetten (bijvoorbeeld de verschillende regelingen in de 
WPO en WVO met betrekking tot de verklaring omtrent het gedrag). Voor de 
oudste sectorwet– de WVO – is dan ook een technisch voorstel in voorbereiding 
waarvoor ook het verbeteren van de formele consistentie de aanleiding vormt.  
 
Bij de toetsing van de effectiviteit van het toezicht is uitgegaan van het in te 
voeren gedifferentieerd toezicht. Bij deze vorm en daarbij behorende 
risicogerichte uitwerking van toezicht kan op een effectieve en sluitende manier 
toezicht worden gehouden door de inspectie op de naleving van de bestaande 
deugdelijkheidseisen.  
 
Uitkomst evaluatie 
Uit de inventarisatie aan de hand van de hiervoor beschreven en besproken 
criteria zijn er 27 artikelen in het funderend onderwijs die nadere bespreking 
behoeven. Deze artikelen kunnen in drie categorieën worden verdeeld.  
 
De eerste categorie betreft artikelen die alles in ogenschouw nemend aangemerkt 
kunnen worden als niet langer noodzakelijk. Een van de kenmerken van actuele 
wet- en regelgeving is de aanwezigheid van een duidelijke nut en noodzaak van 
deze wet- en regelgeving. Nu de nut en noodzaak van deze categorie artikelen 
lijkt te ontbreken, stel ik voor deze artikelen te laten vervallen.  
 
Een tweede categorie zijn artikelen die wel degelijk nuttig en noodzakelijk zijn – 
ze hebben de tand des tijds doorstaan – maar die niet meer geheel aansluiten op 
de onderwijspraktijk anno 2016, bijvoorbeeld als gevolg van de toenemende 
digitalisering. Ik stel voor deze categorie artikelen te actualiseren.  
 
De derde categorie artikelen zijn artikelen waarvan de inspectie aangeeft in de 
toezichtspraktijk enige mate van concretisering nodig te achten om effectief 
toezicht te kunnen houden. Daarover wordt het gesprek met de inspectie nu 
gevoerd. Naar aanleiding daarvan kom ik met een voorstel om deze artikelen aan 
te passen. 
 
  
 
 Pagina 5 van 7 
 

 
 
Onze referentie 
Primair onderwijs 
1019039 
* Artikel 8 WPO (Onderwijstijd). De regels zijn vrij gedetailleerd uitgewerkt, niet 
 
altijd is helder hoe deze details ten goede komen aan de onderwijskwaliteit. 
Bijvoorbeeld de vraag hoeveel vierdaagse schoolweken een school in een jaar 
mag geven, en welke vrije dagen daar wel en niet onder vallen. 
* Artikel 45 WPO (Verklaring omtrent het gedrag Overblijfkrachten). Voor het 
toezicht op de aanwezigheid van een VOG bij overblijfkrachten is het nodig dat 
geregeld wordt dat deze bewaard moet worden. 
 
Funderend onderwijs 
* Artikel 27 WVO, artikel 40a WEC, artikel 40c WPO (Eisen aan de toelating, 
verwijdering, voorwaardelijke bevordering en verblijfsduur praktijkonderwijs) 
behoeft actualisatie. Zoals het artikel nu is geformuleerd is niet duidelijk dat er 
binnen 24 uur gemeld moet worden aan de inspectie dat een leerling geschorst of 
verwijderd is.  
 
De inspectie heeft naar aanleiding van deze inventarisatie te kennen gegeven dat 
het aspect van financiële continuïteit in het funderend onderwijs waarop zij ook 
toezicht houdt bij onderwijsinstellingen beter geborgd zou moeten worden dan nu 
het geval is. Naar aanleiding van de casuïstiek in het middelbaar 
beroepsonderwijs rond Amarantis en Berechja is duidelijk dat het toezicht door de 
inspectie niet zonder een financiële component kan. In tegenstelling tot de WEB 
en de WHW bevatten de WVO, WPO en WEC geen specifieke grondslag voor de 
financiële continuïteit van een school. Dit is voor mij reden om, nadat in 
samenspraak met de inspectie mogelijke uitwerkingen zijn verkend, met een 
voorstel daartoe te komen. 
 
Tot slot  
De onderwijssector is een immer in beweging zijnde sector, die zichzelf daarmee 
scherp houdt en innoveert. Deze bewegingen vragen om een dynamisch systeem 
dat de praktijk richting, ruimte en steun geeft. Deze inventarisatie en evaluatie en 
de modernisering van de WVO geven aanleiding om verder in gesprek te gaan 
met de inspectie over wat er nodig is om adequaat toezicht te kunnen houden. 
Een van de punten die daarbij in ieder geval aan de orde komt is een helderdere 
grondslag voor toezicht op financiële continuïteit in het funderend onderwijs. 
Mocht in de komende jaren blijken dat andere deugdelijkheidseisen nodig zijn dan 
wel dat deugdelijkheidseisen verder verbeterd kunnen worden dan kom ik daar bij 
uw Kamer op terug.  
 
Bij de parlementaire behandeling van de in voorbereiding zijnde wetsvoorstellen 
discussieer ik graag verder met uw Kamer over de hedendaagse toepassing, 
consistentie, effectiviteit in het toezicht en relatie tot de bijdrage aan de 
onderwijskwaliteit.  
 
 
de staatssecretaris van Onderwijs, Cultuur en Wetenschap, 
 
 
 
Sander Dekker 
 
 Pagina 7 van 7 
 

