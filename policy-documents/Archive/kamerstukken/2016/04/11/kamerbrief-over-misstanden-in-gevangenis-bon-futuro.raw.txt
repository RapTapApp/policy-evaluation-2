  
 
 
 
 
 
 
 
 
 
> Retouradres Postbus 20011 2500 EA  Den Haag 
Directie Koninkrijksrelaties 
De Voorzitter van de Tweede Kamer der Staten-Generaal 
Ministerie van Binnenlandse 
Postbus 20018 
Zaken en Koninkrijksrelaties 
 
2500 EA  Den Haag 
 
Turfmarkt 147 
Den Haag 
Postbus 20011 
2500 EA  Den Haag 
www.rijksoverheid.nl 
www.facebook.com/minbzk 
www.twitter.com/minbzk 
 
 
Kenmerk 
 
 
Uw kenmerk 
2016Z03283/2016D08647 
  
Datum 11 april 2016 
Betreft Vermeende misstanden in gevangenis Bon Futuro 
  
 
  
Op 9 maart jl. is door de vaste commissie voor Koninkrijksrelaties aan mij en mijn 
ambtsgenoot van Veiligheid en Justitie gevraagd om een gezamenlijke reactie op 
een open brief d.d. 12 februari 2016, over mogelijke misstanden in de gevangenis 
van Curaçao. 
 
Vanuit mijn rol als Koninkrijksminister ontvang ik talrijke signalen over – onder 
andere – de rechtshandhavingsketen in de Caribische landen. De brief waaraan 
wordt gerefereerd is daar één van. Uiteraard is voor mij de brede context 
belangrijk. De juistheid van een individuele brief is lastig te bepalen. Zeker nu de 
in de brief voorgelegde kwestie zich afspeelt binnen de autonomie van het land 
Curaçao past terughoudendheid. 
 
Tijdens het halfjaarlijks overleg dat mijn collega van Veiligheid en Justitie voert 
met zijn collega-ministers van de landen binnen het Koninkrijk komt ook het 
gevangeniswezen en de wijze waarop op dit terrein wordt samengewerkt aan bod. 
Binnen de grenzen van de in het Statuut bepaalde autonomie wordt onder andere 
bekeken hoe in de regio beter kan worden samengewerkt tussen de landen en 
tussen de openbare lichamen (Caribisch Nederland).  
 
Zo heeft bijvoorbeeld de minister van Veiligheid en Justitie tijdens het Justitieel 
Vierpartijenoverleg van januari 2016 afgesproken dat de per begin 2017 
overtollige celcontainers op Bonaire 'om niet' worden aangeboden aan Aruba, 
Curaçao en Sint Maarten. Deze komen ter beschikking bij de oplevering van de 
nieuwe penitentiaire inrichting op Bonaire en herbestemming van de oude 
gevangenis daar. Inmiddels is met de landen afgesproken dat zij alle drie een deel 
van de 33 celcontainers (84 plaatsen) zullen afnemen. 
 
 
  
 
 
Pagina 1 van 2 
 

