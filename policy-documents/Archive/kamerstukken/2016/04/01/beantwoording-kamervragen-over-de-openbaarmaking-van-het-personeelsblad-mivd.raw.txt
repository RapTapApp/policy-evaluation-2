 
 
 
 
> Retouradres Postbus 20701 2500 ES Den Haag 
 
de Voorzitter van de Tweede Kamer 
Ministerie van Defensie 
der Staten-Generaal 
 
Plein 4 
Plein 2 
MPC 58 B 
2511 CR Den Haag 
Postbus 20701 
2500 ES Den Haag 
www.defensie.nl 
 
 
 
 
 
 
 
Onze referentie 
Datum 1 april 2016 
2016005043 
Betreft Antwoorden op vragen over de openbaarmaking van het   
Bij beantwoording datum, 
personeelsblad MIVD 
onze referentie en betreft 
vermelden. 
 
 
Hierbij ontvangt u de antwoorden op de vragen van de leden Vuijk en Teeven 
(VVD) over het bericht “Openbaarmaking personeelsblad MIVD brengt 
werknemers in gevaar”, ingezonden op 3 maart 2016 met kenmerk 2016Z04418, 
van het lid Koser Kaya (D66) over de relatie tussen openbaarmaking van interne 
tijdschriften van de MIVD en het geheimhouden van de AIVD-tapstatistieken, 
ingezonden op 4 maart 2016 met kenmerk 2016Z04555 en van het lid Belhaj 
(D66) over voortdurende problemen bij de MIVD, ingezonden op 4 maart 2016 
met kenmerk 2016Z04565. Daar waar de vragen elkaar overlappen, zal bij de 
beantwoording worden verwezen naar overeenkomstige antwoorden. De vragen 
van het lid Koser Kaya worden mede namens de minister van Binnenlandse Zaken 
en Koninkrijksrelaties beantwoord.   
 
 
DE MINISTER VAN DEFENSIE 
 
 
 
 
J.A. Hennis-Plasschaert 
 
 
 
 
 
 
 
 
 
 
 
 
 
 
 
 Pagina 1 van 7  
 
 

 
 
 
 
 
 
6 
Klopt het dat de Algemene Inlichtingen- en Veiligheidsdienst (AIVD) al in 
2008 haar zorgen heeft uitgesproken over Ingelicht, dat in tegenstelling 
tot het AIVD-blad niet is gerubriceerd als staatsgeheim? Wat is daar 
destijds mee gedaan? Zijn deze zorgen meegewogen bij het openbaar 
maken van Ingelicht? 
8 
Klopt het dat het hoofd Communicatie van de AIVD in 2008 heeft gezegd 
dat men er binnen de MIVD niet gelukkig mee zou zijn als Ingelicht in de 
openbaarheid zou verschijnen? Hoe rijmt u die uitspraak met het besluit 
om het blad toch openbaar te maken? Graag een toelichting. 
 
Een woordvoerder van de AIVD heeft in 2008 in een dubbelinterview met een 
woordvoerder van de MIVD een mogelijk nadeel benoemd van het niet 
gerubriceerd zijn van Ingelicht. In het interview geeft de woordvoerder van de 
MIVD aan dat er bewuste afwegingen zijn gemaakt om Ingelicht niet te 
rubriceren. Het hoofd Communicatie van de AIVD heeft, voor zover mij bekend, 
geen uitspraken gedaan over het al dan niet in de openbaarheid verschijnen van 
Ingelicht. 
  
7 
Waarom is Ingelicht niet gerubriceerd als staatsgeheim? Graag een 
toelichting. 
 
Zie het antwoord op vraag 3. 
 
9 
Is de MIVD zelf om advies gevraagd over het al dan niet openbaar maken 
van Ingelicht? Zo ja, hoe luidde dit advies en wat is daarmee gedaan? Zo 
nee, waarom niet? 
 
De MIVD heeft inderdaad advies gegeven. Zoals gesteld in antwoord op vraag 3, 
verscheen het blad Ingelicht in een periode waarin veel nadruk werd gelegd op 
transparantie en openheid, mede in verband met de complexe reorganisatie 
waarin de MIVD verwikkeld was. Het blad werd dan ook breed binnen Defensie en 
het netwerk van de MIVD verspreid. In het licht hiervan heeft de MIVD 
geadviseerd het inzageverzoek van de Stichting Argus te honoreren.  
 
10 
Wordt momenteel aanstalten gemaakt om Ingelicht van het internet af te 
halen, of in ieder geval namen en foto's van personeel onherkenbaar te 
maken? Zo ja, wanneer zal dit zijn afgerond? Zo nee, waarom niet? 
 
De MIVD heeft overlegd met de persoon die de desbetreffende edities van 
Ingelicht op zijn website heeft geplaatst, met als doel de persoonsgegevens 
alsnog te laten verwijderen. Dit heeft tot op heden niet tot het gewenste resultaat 
geleid.  
 
 
1) http://www.volkskrant.nl/binnenland/openbaarmaking-personeelsblad-mivd-
brengt-werknemers-in-gevaar~a4252616/ 
 
 Pagina 3 van 7  
 
 

 
 
 
 
Antwoorden op de schriftelijke vragen van het lid Belhaj (D66) aan de 
minister van Defensie over voortdurende problemen bij de MIVD 
(ingezonden 4 maart 2016met kenmerk 2016Z04565). 
 
1 
Wat is uw reactie op het bericht ‘Bij de MIVD is amateurisme nooit ver 
weg’? 1) 
 
Zaken als amateurisme of een verziekte werksfeer zijn bij de MIVD niet aan de 
orde. De MIVD is een professionele organisatie met gemotiveerd en capabel 
personeel, dat belangrijk werk verricht ten behoeve van de veiligheid van onze 
krijgsmacht wereldwijd. Zie ook mijn antwoord op vraag 5. 
  
2 
Klopt het dat door openbaarmaking van het personeelsblad van de 
Militaire Inlichtingen- en Veiligheidsdienst (MIVD) ‘Ingelicht’ 
medewerkers en oud-medewerkers van de MIVD gevaar lopen? Zo nee, 
waarom niet? 
 
Het klopt dat namen en foto’s van (oud-)werknemers van de MIVD zichtbaar zijn 
op de bewuste website. De personen om wie het gaat zijn, voor zover zij nog 
werkzaam zijn bij de MIVD, geïnformeerd en geadviseerd hoe hiermee om te 
gaan. Voor personen die niet meer werkzaam zijn bij de MIVD is een speciaal 
meldpunt ingericht. Indien er dreigingen ontstaan, zullen passende maatregelen 
worden genomen. Om de effectiviteit van deze maatregelen niet te ondermijnen, 
doe ik over de inhoud ervan geen mededelingen.  
  
3 
Klopt het dat de Algemene Inlichtingen- en Veiligheidsdienst (AIVD) al in 
2008 zijn zorgen heeft uitgesproken over de openbaarheid van het 
personeelsblad ‘Ingelicht’? Zo nee, waarom niet? Zo ja, wat is er met 
deze bezwaren gedaan? 
 
Een woordvoerder van de AIVD heeft in 2008 in een dubbelinterview met een 
woordvoerder van de MIVD een mogelijk nadeel benoemd van het niet 
gerubriceerd zijn van Ingelicht. In het interview geeft de woordvoerder van de 
MIVD aan dat er bewuste afwegingen zijn gemaakt om Ingelicht niet te 
rubriceren. Het hoofd Communicatie van de AIVD heeft, voor zover mij bekend, 
geen uitspraken gedaan over het al dan niet in de openbaarheid verschijnen van 
Ingelicht. 
 
4 
Hoe beoordeelt u, in het licht van het gevaar dat (oud-)medewerkers nu 
lopen, het feit dat het personeelsblad integraal openbaar is? 
 
Het blad verscheen tussen 2000 en 2011, een periode waarin veel nadruk werd 
gelegd op transparantie. Dit hield mede verband met de vorming in 2002 van de 
MIVD uit vier verschillende militaire inlichtingenorganisaties. Doel van het blad 
Ingelicht was om het draagvlak onder het personeel voor deze complexe 
reorganisatie te vergroten. Het blad werd dan ook breed binnen Defensie en het 
netwerk van de MIVD verspreid. Zie ook het antwoord op vraag 2. 
  
 
 
 Pagina 5 van 7  
 
 

 
 
 
 
8 
Klopt het dat de MIVD ook binnen het ministerie van Defensie kampte 
met een slecht imago? Is hier nog steeds sprake van? Kunt u uw 
antwoord toelichten? 
 
De MIVD is een gewaardeerde organisatie binnen het ministerie van Defensie. Het 
belang van het werk van de MIVD en de professionaliteit waarmee dat wordt 
uitgevoerd, staat buiten kijf. 
 
 
1) Volkskrant, 27 februari 2016, ‘Bij de MIVD is amateurisme nooit ver weg’. 
 
 
 
 
Toelichting: 
Deze vragen dienen ter aanvulling op eerdere vragen terzake van de leden Vuijk 
en Teeven (beiden VVD), ingezonden 3 maart 2016 (vraagnummer 2016Z04418), 
en Koşer Kaya (D66), ingezonden 4 maart 2016 (vraagnummer 2016Z04555). 
 
 
 
 
 
 
 
 
 Pagina 7 van 7  
 
 

