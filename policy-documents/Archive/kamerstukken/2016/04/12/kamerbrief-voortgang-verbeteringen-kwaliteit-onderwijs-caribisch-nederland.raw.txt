 
 
 
>Retouradres Postbus 16375 2500 BJ Den Haag  
 
Internationaal Beleid 
De voorzitter van de Tweede Kamer der Staten-Generaal 
 
Rijnstraat 50  
 
Postbus 20018  
Den Haag 
 
 
2500 EA.DEN HAAG 
Postbus 16375 
2500 BJ Den Haag 
www.rijksoverheid.nl 
 
 
Onze referentie 
895743 
 
 
Datum 12 april 2016 
Betreft Voortgang verbeteringen kwaliteit onderwijs Caribisch Nederland 
 
 
 
 
 
In deze brief informeren wij u over de voortgang van de kwaliteitsverbetering van 
het onderwijs in Caribisch Nederland op basis van de meest recente bevindingen 
van de Inspectie van het Onderwijs (hierna: inspectie). De inspectierapporten van 
de afzonderlijke scholen zijn onlangs op de website van de inspectie 
1
gepubliceerd. 
 
Uit de inspectierapporten blijkt dat steeds meer onderwijsinstellingen in Caribisch 
Nederland hun onderwijs op voldoende niveau krijgen. Met het bereiken van de 
basiskwaliteit heeft een groot aantal scholen de hoofddoelstelling uit de 
Onderwijsagenda voor Caribisch Nederland 2011-2016 (Kamerstukken II, 2010–
2011, 32 500 VIII, nr. 166) gerealiseerd. Dit is zonder meer een indrukwekkende 
prestatie, gegeven de uitgangssituatie en context. De schaal, geografische ligging 
en lokale context van de eilanden verschillen enorm van het Europese deel van 
Nederland. In 2008 is door de inspectie de kwaliteit van het onderwijs op de 
eilanden beoordeeld. De inspectie constateerde toen dat de kwaliteit van het 
onderwijs ernstig tekortschoot. De afgelopen jaren is hard gewerkt door de 
onderwijsinstellingen. Alle betrokkenen op de eilanden zetten zich enorm in voor 
het onderwijs en de leerlingen. Dit werpt zijn vruchten af. Dat neemt niet weg dat 
er nog belangrijke uitdagingen zijn. Deze liggen met name op het vlak van de 
complexe zorgproblematiek, de grote groep zorgleerlingen en de vele wisselingen 
in de docententeams en besturen, zo blijkt onder meer uit de bevindingen van de 
inspectie. 
 
De scholen in het primair onderwijs ontwikkelen zich goed. In het voortgezet 
onderwijs en middelbaar beroepsonderwijs is op Saba en Sint Eustatius duidelijk 
sprake van vooruitgang. De situatie op de Scholengemeenschap Bonaire (SGB) is 
zorgelijk, ook gezien de constateringen van de inspectie in november 2015 die 
ertoe hebben geleid dat er begin dit jaar een aantal weken geen mbo-examens 
konden worden afgenomen of mbo-diploma’s konden worden uitgereikt. Deze 
situatie was aanleiding voor mondelinge vragen van de Tweede Kamer op 12 
januari 2016 en de toezegging om u nader te informeren over de voortgang op dit 
punt. Hoewel de examinering en diplomering van het mbo bij de SGB inmiddels 
weer op gang zijn gekomen, blijven er verdere verbeteringen nodig.  
 
  
                                                
 
1
 http://www.onderwijsinspectie.nl/onderwijssectoren/caribisch-nederland  
 Pagina 1 van 8 
 

 
 
Onze referentie 
eilanden. De scholen zijn inmiddels op de hoogte gebracht van de nieuwe 
895743 
bekostigingssystematiek.  
  
Voortgezet onderwijs 
 
In het voortgezet onderwijs worden de verschillen tussen de scholen op de 
eilanden groter.  
 
Saba Comprehensive School (SCS): basiskwaliteit bereikt 
De Saba Comprehensive School (SCS) heeft als eerste school voor het voortgezet 
onderwijsdeel de basiskwaliteit bereikt. Er wordt op de SCS constructief gewerkt 
aan de verbetering van het onderwijs. De school werkt sinds 2014 aan het 
formuleren van een missie en visie van de school met betrokkenheid van het 
gehele docententeam.  
 
Gwendoline van Puttenschool (GvP): stijgende lijn onderwijsverbetering ingezet 
Op de Gwendoline van Puttenschool (GvP) op Sint Eustatius is sinds april 2014 
het verbetertraject goed op gang gekomen. Dit laat duidelijk positieve effecten 
zien. De inspectie geeft aan dat zij expliciet onderwijskundig leiderschap ziet wat 
verschillende verbeteringen tot gevolg heeft. Zij trof een sterk verbeterd 
arbeidsklimaat in het team aan. Docenten laten een professionele attitude zien, 
zijn reflectief en werken bewust aan verbetering van de onderwijskwaliteit. De 
transitie naar de invoering van Engels als instructietaal wordt met elan opgepakt. 
Hoewel de inspectie nog zeker een aantal verbeterpunten ziet, is het 
bemoedigend dat de inspectie constateert dat de nieuwe schoolleiding het 
vertrouwen heeft gewonnen van leerlingen, docenten en het management en dat 
dit een gunstige uitgangspositie is voor het mogelijk bereiken van basiskwaliteit in 
2016.  
 
Scholengemeenschap Bonaire (SGB): onderwijskwaliteit blijft achter 
De Scholengemeenschap Bonaire (SGB) heeft nog geen basiskwaliteit bereikt. Het 
verbeterproces is nog niet echt op gang gekomen. Begin 2015 is het 
inspectierapport over het bestuurlijk handelen openbaar gemaakt. Dit rapport 
heeft geleid tot een voornemen tot aanwijzing van onze kant. Uiteindelijk heeft 
een bestuurswisseling plaatsgevonden. In de brief van 2 november 2015 
(Kamerstukken II, 2015–2016, 31 568, nr. 167) aan de Kamer is aangegeven dat 
met de nieuwe samenstelling van het bestuur in potentie de benodigde expertise 
aanwezig is om de belangrijke en complexe taak waarvoor het staat vorm te 
geven. Uit de inspectierapporten voor zowel de unit vmbo als het Liseo Boneriano 
(vwo, havo en mavo) blijkt dat de kwaliteit van de SGB onvoldoende verbetert. 
Zeer zorgelijk is naar het oordeel van de inspectie dat de ontwikkeling van de 
kwaliteit duidelijk achterblijft en dat er nog geen zicht is wanneer basiskwaliteit 
zal worden bereikt. Het belang van de leerlingen is hierbij uiteraard niet gebaat, 
wat des te meer zorgen baart omdat dit de enige school voor voortgezet 
onderwijs op Bonaire is.  
 
Het bestuur is zich bewust van de grote opgave waarvoor het staat en heeft zich 
bereid getoond zich te laten ondersteunen. Het programma “leren verbeteren” dat 
de VO-raad met subsidie van OCW uitvoert, is inmiddels begonnen met de 
ondersteuning. Het bestuur heeft kenbaar gemaakt dat het doordrongen is van de 
noodzaak om op korte termijn maatregelen te nemen om de kwaliteit van het 
onderwijs naar een aanvaardbaar niveau te brengen. OCW volgt de situatie op de 
SGB intensief, zowel via directe contacten met het bestuur als via de inspectie en 
afdeling OCW van de Rijksdienst Caribisch Nederland (RCN/OCW). 
 
Aangepast Financieel Toezicht bij twee scholen 
De Scholengemeenschap Bonaire staat sinds 2014 onder Aangepast Financieel 
Toezicht. De inspectie monitort de financiële ontwikkelingen. De Saba 
 
 Pagina 3 van 8 
 

 
 
Onze referentie 
 
895743 
Ook is in november 2015 door de inspectie geconstateerd dat er door de SGB 
 
twee mbo-opleidingen worden verzorgd waarvoor de instelling geen erkenning 
heeft. Uit informatie die van de SGB is ontvangen, is gebleken dat er meer mbo-
opleidingen worden verzorgd zonder erkenning. Grotendeels betreft het 
opleidingen waarvoor de SGB erkenning heeft ontvangen voor het verzorgen van 
oudere, eindtermgerichte opleidingen, maar waarvoor de SGB nu 
nieuwere, beroepsgerichte opleidingen aanbiedt. Dit is natuurlijk een goede 
ontwikkeling, maar de SGB had hiervoor wel opnieuw erkenning moeten 
aanvragen. De SGB krijgt nu eenmalig de mogelijkheid om voor opleidingen, die 
nu zonder erkenning worden verzorgd, alsnog erkenning aan te vragen. De 
aangevraagde opleidingen zullen beoordeeld worden door de Raad Onderwijs 
Arbeidsmarkt Caribisch Nederland (ROA CN) en de Stichting Samenwerking 
Beroepsonderwijs Bedrijfsleven (SBB). Mede op basis van hun advies wordt 
besloten of de opleidingen met terugwerkende kracht erkend worden. Wij willen 
benadrukken dat deze mogelijkheid eenmalig is in het belang van de studenten. 
Wij hebben de SGB gevraagd om maatregelen te nemen om te voorkomen dat er 
in de toekomst niet-erkende opleidingen worden aangeboden en ons hierover te 
informeren. Overigens zullen wij de SGB nogmaals informeren over de toepassing 
van de specifieke voor het mbo in CN geldende voorschriften voor het aanbieden 
van erkende opleidingen.  
 
Sociale kanstrajecten jongeren (SKJ) 
 
De sociale kanstrajecten zijn in de plaats gekomen van de Antilliaanse Sociale 
Vormingsplicht. De SKJ zijn een vorm van tweedekansonderwijs voor jongeren 
van 18 t/m 24 jaar die het onderwijs voortijdig hebben verlaten, werkloos zijn en 
nog geen startkwalificatie hebben behaald. Voor de sociale kanstrajecten jongeren 
gelden eisen die afgeleid zijn van de eisen die voor het mbo gelden. Indien 
mogelijk leidt het traject tot instroom in het regulier beroepsonderwijs. Vaak 
bestaat een deel van het traject uit het volgen van een niveau 1 opleiding van het 
mbo.  
Saba: basiskwaliteit 
De inspectie bezocht de Saba Reach Foundation, aanbieder van de SKJ op Saba, 
in november 2015 en constateerde dat deze de basiskwaliteit op alle aspecten 
heeft bereikt. 
 
Sint Eustatius: nog geen basiskwaliteit 
Eveneens in november 2015 bezocht de inspectie de New Challenges Foundation 
die de SKJ op Sint Eustatius verzorgt. Er zijn sinds 2010 weinig studenten 
ingestroomd in de SKJ. Een groot deel van hen maakt het traject niet af. De 
instelling wijzigt zeer frequent van koers en de kwaliteit van het onderwijs 
ontwikkelt zich onvoldoende. Van planmatige verbetering en duidelijk 
onderwijskundig leiderschap is onvoldoende sprake. Verschillende onderdelen 
moeten verbeteren, zoals het verder vormgeven van het programma, waardoor 
recht wordt gedaan aan de individuele onderwijs behoeften van de studenten. Wel 
heeft verbetering plaatsgevonden wat betreft de leertijd en leeromgeving. 
Het volgende bezoek van de inspectie is in april 2016. In het najaar vindt het 
onderzoek naar de kwaliteitsverbetering plaats.  
 
Bonaire: al sinds 2013 basiskwaliteit 
De SKJ op Bonaire, verzorgd door Forma, bereikte in 2013 basiskwaliteit. De 
inspectie heeft daarom Forma niet opnieuw bezocht.  
 
 
  
 
 Pagina 5 van 8 
 

 
 
Onze referentie 
vanuit hun eigen verantwoordelijkheid hebben gesteld en welke concrete stappen 
895743 
zij daartoe zullen gaan zetten. Tijdens de bijeenkomst werd het belang van de 
bescherming van de positie van het Papiaments als moedertaal voor het grootste  
deel van de leerlingen benadrukt. Ook bleek onder meer dat er behoefte is aan 
ondersteuning op het gebied van de vakdidactiek voor zowel Papiaments als 
Nederlands als vreemde taal. De schoolbesturen in het primair onderwijs zullen 
gezamenlijk verder spreken over de uitgangspunten van het taalbeleid voor de 
scholen onder hun gezag. 
 
Inmiddels heeft het bestuurscollege van Bonaire verzocht om een onderzoek te 
laten uitvoeren naar de mogelijkheden van het Papiaments als instructietaal en 
mogelijk andere instructietalen in het onderwijs op Bonaire. Op dit moment is 
overigens in de WPO BES vastgelegd dat het Papiaments en het Nederlands de 
instructietalen in het primair onderwijs zijn (en het Nederlands in het voortgezet 
onderwijs). Dit is een voortzetting van wat gold krachtens de wetgeving van het 
toenmalige Land Nederlandse Antillen. Het bestuurscollege zal worden gevraagd 
zijn verzoek nader toe te lichten.  
 
Voortgang taaltraject Sint Eustatius 
In het afgelopen jaar is op Sint Eustatius hard gewerkt aan de taaltransitie. Op de 
basisscholen en in het eerste jaar van het voortgezet onderwijs is het Engels nu 
de instructietaal. Het Nederlands wordt aangeboden als een sterke vreemde taal. 
In de komende jaren wordt de transitie verder (cohortgewijs) doorgevoerd in het 
voortgezet onderwijs en het middelbaar beroepsonderwijs. 
 
Enerzijds vraagt de transitie naar het Engels als instructietaal veel van de 
scholen. Zo hebben de docenten, met ondersteuning van Stichting 
Leerplanontwikkeling (SLO) en de Nederlandse Taalunie, nieuwe leerlijnen 
ontwikkeld voor Engels, Nederlands en rekenen/wiskunde en zijn er nieuwe 
methodes ingevoerd. Ook worden de docenten intensief bijgeschoold in het 
Engels. OCW heeft de financiële middelen voor deze ondersteuning beschikbaar 
gesteld. 
 
Anderzijds levert het transitieproces veel op. Leerlingen begrijpen de Engelstalige 
lessen beter en kunnen zich gemakkelijker uiten. Dit is ook motiverend voor de 
leerkrachten. Ook de nieuwe wijze waarop het Nederlands wordt aangeboden (op 
zowel Sint Eustatius als Saba) levert enthousiasme onder leerlingen, ouders en 
docenten op. De inspectie constateert dat de nieuwe methode actieve 
werkvormen biedt, evenals een betere aansluiting bij de belevingswereld van de 
leerlingen.  
 
De inspectie constateert dat er nog veel werk moet worden verzet, onder andere 
met het oog op de kwaliteitsbewaking. Ook de invoering van het Engelstalige 
beroeps(voorbereidende) onderwijs vraagt nog de nodige aandacht. De scholen 
voor voortgezet onderwijs op Sint Eustatius en Saba pakken dit in de komende 
periode verder op in samenwerking met OCW. Niettemin kan op dit moment 
worden gesteld dat de keuze voor het Engels als instructietaal en Nederlands als 
sterke vreemde taal op Sint Eustatius breed wordt omarmd en met veel energie 
wordt geïmplementeerd.  
 
Tot slot 
 
Steeds meer scholen in Caribisch Nederland weten hun onderwijs op voldoende 
niveau te krijgen en bereiken de basiskwaliteit. Dit is een eerste grote stap in de 
verbetering van het onderwijs op Bonaire, Sint Eustatius en Saba. Het biedt ons 
het vertrouwen dat de verdere noodzakelijke verbeteringen op het 
onderwijsterrein zullen kunnen worden gerealiseerd. Dat zal van alle partijen een 
blijvende grote inzet vragen. Door ons zal dat actief worden ondersteund, onder 
 
 Pagina 7 van 8 
 

