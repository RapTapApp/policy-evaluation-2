 
 
 
Voorstel van Wet tot wijziging van de Wet educatie en beroepsonderwijs en 
enkele andere wetten ter invoering van een vroegtijdige aanmelddatum voor 
en toelatingsrecht tot het beroepsonderwijs 
 
 
Voorstel van wet 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is ter vermindering van de 
uitval en het bevorderen van een goede doorstroom bij de overstap van het voortgezet 
onderwijs naar het beroepsonderwijs onder meer een landelijke aanmelddatum voor en 
toelatingsrecht tot het beroepsonderwijs in te voeren en daartoe onder meer de Wet 
educatie en beroepsonderwijs aan te passen; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
 
 
 
 
 
ARTIKEL I. Wijziging wet educatie en beroepsonderwijs 
 
De Wet educatie en beroepsonderwijs wordt als volgt gewijzigd: 
 
A 
 
Artikel 1.1.3 wordt als volgt gewijzigd: 
 
1. In het eerste lid wordt “8.1.1 tot en met 8.1.1d” vervangen door “8.0.1 tot en met 
8.1.1d” en wordt na “8.2.1” ingevoegd: , 8.2.2a. 
 
2. In het tweede lid wordt “8.1.1 tot en met 8.1.1d” vervangen door “8.0.1 tot en met 
8.1.1d” en wordt na “8.2.1” ingevoegd: , 8.2.2a. 
 
B 
 
In artikel 2.3.6a, vierde lid, wordt, na “de opgave aan burgemeester en wethouders, 
bedoeld in” ingevoegd: artikel 8.0.2, eerste lid, en. 
    W6706.K-2 1 

     
geslachtsnaam, de voorletters, de geboortedatum en het geslacht van betrokkene 
vermeld.  
3. Indien degene die zich aanmeldt nog is ingeschreven bij een school of instelling als 
bedoeld in het eerste lid, doet het bevoegd gezag waar betrokkene zich aanmeldt, aan 
het bevoegd gezag van de school of instelling waar betrokkene is ingeschreven, zo snel 
mogelijk opgave van deze aanmelding en vermeldt daarbij:  
a. of aan de betrokkene een onderwijsovereenkomst als bedoeld in artikel 8.1.3, is 
aangeboden; 
b. of de aanmelding in verband met de toepassing van artikel 8.1.1c niet tot inschrijving 
kan leiden; 
c. of de aanmelding is ingetrokken; en  
d. of de betrokkene is ingeschreven. 
4. Indien degene die zich aanmeldt niet in het bezit is van een diploma als bedoeld in 
artikel 7.2.2, eerste lid, onderdelen b tot en met e, dan wel een diploma voorbereidend 
wetenschappelijk onderwijs of hoger algemeen voortgezet onderwijs als bedoeld in 
artikel 7 respectievelijk 8 van de Wet op het voortgezet onderwijs, de leeftijd van 23 
jaren nog niet heeft bereikt en niet of niet meer is ingeschreven bij een school of 
instelling als bedoeld in het eerste lid, doet het bevoegd gezag waar betrokkene zich 
aanmeldt, zo snel mogelijk aan het college van burgemeester en wethouders van de 
woon- of verblijfplaats van betrokkene, opgave van deze aanmelding en vermeldt 
daarbij:  
a. of aan de betrokkene is een onderwijsovereenkomst als bedoeld in artikel 8.1.3 is 
aangeboden; 
b. of de aanmelding in verband met de toepassing van artikel 8.1.1c niet tot inschrijving 
leidt; 
c. of de aanmelding is ingetrokken; en 
d. of de betrokkene is ingeschreven.  
5. Bij ministeriële regeling worden regels vastgesteld ter uitvoering van het derde en 
vierde lid. Deze betreffen in ieder geval een specificatie van de gegevens en het tijdstip 
en de wijze waarop deze gegevens worden geleverd.  
6. De informatie bedoeld in het derde lid, respectievelijk het vierde lid, wordt door het 
bevoegd gezag van de school of instelling waar een betrokkene op het moment van 
aanmelding is ingeschreven respectievelijk door het college van burgemeester en 
wethouders van de gemeente waar deze woon- of verblijfplaats heeft, uitsluitend 
gebruikt ten behoeve van het voorkomen van voortijdig schoolverlaten.  
 
Artikel 8.0.4. Intakeactiviteiten en studiekeuzeadvies  
1. Een betrokkene die uiterlijk 1 april is aangemeld in overeenstemming met artikel 
8.0.1, eerste lid, heeft desgevraagd recht op een studiekeuzeadvies.  
Dit recht geldt alleen als betrokkene deelneemt aan de intakeactiviteiten die het 
bevoegd gezag met het oog op dit studiekeuzeadvies organiseert. 
2. Bij ministeriële regeling kan een maximum aantal studiekeuzeadviezen worden 
vastgesteld waarop de betrokkene recht heeft.  
3. Het bevoegd gezag kan intakeactiviteiten organiseren en aan de hand daarvan een 
studiekeuzeadvies uitbrengen ten behoeve van andere dan de in het eerste lid bedoelde 
betrokkenen.  
4. De studiekeuzeadviezen zijn niet bindend. 
5. Het bevoegd gezag stelt ter uitvoering van dit artikel nadere regels vast die in elk 
geval betrekking hebben op de intakeactiviteiten die door de instelling, al dan niet per 
opleiding, worden georganiseerd, de aard en inhoud van de intakeactiviteiten, de termijn 
waarbinnen de intakeactiviteiten plaatsvinden en de gevallen waarin, de termijn 
waarbinnen en de wijze waarop studiekeuzeadviezen wordt uitgebracht.  
6. Bij het vaststellen van de nadere regels treft het bevoegd gezag voor betrokkenen 
afkomstig uit de openbare lichamen Bonaire, Sint Eustatius en Saba respectievelijk 
Aruba, Curaçao en Sint Maarten zodanige voorzieningen dat zij kunnen deelnemen aan 
de intakeactiviteiten zonder dat hun fysieke aanwezigheid op de instelling vereist is.  
    ID6707.K-2 3 

     
6. Het bevoegd gezag stelt met in achtneming van de voorgaande leden de 
toelatingsprocedure vast en stelt deze informatie voor een ieder beschikbaar uiterlijk 1 
februari voorafgaand aan het studiejaar waarvoor deze geldt. 
 
H 
 
Artikel 8.1.7a wordt als volgt gewijzigd: 
 
1. Het eerste lid komt als volgt te luiden: 
 
1. Het bevoegd gezag brengt aan iedere deelnemer die zich inschrijft, advies uit over de 
voortzetting van zijn opleiding. Aan degenen die zijn ingeschreven  in een 
entreeopleiding wordt dit advies uiterlijk binnen vier kalendermaanden na aanvang van 
de opleiding gegeven en aan degenen die zijn ingeschreven voor een 
basisberoepsopleiding, vakopleiding, middenkaderopleiding of specialistenopleiding na 
ten minste drie en binnen uiterlijk twaalf kalendermaanden na aanvang van de 
opleiding. 
 
2. In het derde lid, eerste volzin, wordt “entreeopleiding” vervangen door: opleiding. 
 
I  
 
Na artikel 8.1.7a wordt een artikel ingevoegd, luidend: 
 
Artikel 8.1.7b. Ongeschiktheid voor toekomstige beroepsuitoefening 
1. Het bevoegd gezag kan in bijzondere gevallen na advies van de examencommissie en 
na zorgvuldige afweging van de betrokken belangen de onderwijsovereenkomst met een 
deelnemer ontbinden dan wel weigeren, als die deelnemer door zijn gedragingen of 
uitlatingen blijk heeft gegeven van ongeschiktheid voor de uitoefening van een of meer 
beroepen waartoe de door hem gevolgde opleiding hem opleidt, dan wel voor de 
praktische voorbereiding op de beroepsuitoefening. 
2. Het bevoegd gezag dan wel het bevoegd gezag van een andere instelling die een 
zelfde of verwante opleiding verzorgt, kan besluiten de deelnemer niet opnieuw of niet 
voor die opleiding in te schrijven. 
 
J 
 
Na artikel 8.2.2 wordt een artikel ingevoegd, luidend:  
 
Artikel 8.2.2a. Aanvullende eisen  
1. Indien de uitoefening van het beroep of de beroepen waarop een opleiding 
voorbereidt, dan wel de organisatie en de inrichting van het onderwijs, specifieke eisen 
stellen ten aanzien van kennis of vaardigheden die niet of niet in voldoende mate 
onderdeel zijn van het voortgezet onderwijs, bedoeld in de Wet op het voortgezet 
onderwijs, of scholen en instellingen als bedoeld in de Wet op de expertisecentra 
respectievelijk specifieke eisen stellen ten aanzien van de eigenschappen van de 
deelnemer, kunnen bij ministeriële regeling opleidingen worden aangewezen die op 
daarbij aangegeven gronden eisen kunnen stellen in aanvulling op de eisen, bedoeld in 
artikel 8.2.1 en 8.2.2.  
2. Het bevoegd gezag stelt een regeling vast voor de selectiecriteria en de 
selectieprocedure en stelt deze uiterlijk 1 februari voorafgaand aan het studiejaar waar 
deze voor geldt, voor een ieder beschikbaar. De selectiecriteria kunnen uitsluitend eisen 
bevatten die direct verband houden met de gronden, bedoeld in de eerste volzin.  
3. Bij de ministeriële regeling, bedoeld in het eerste lid, kunnen tevens voorschriften van 
procedurele aard worden vastgesteld. 
 
 
    ID6707.K-2 5 

     
2. Bij ministeriële regeling worden ter uitvoering van het eerste lid regels vastgesteld. 
Deze betreffen in ieder geval een specificatie van de bij de opgave te leveren gegevens, 
het tijdstip en de wijze waarop deze gegevens worden geleverd.  
 
B 
 
In artikel 164a, zesde lid, wordt na “de opgave aan burgemeester en wethouders, 
bedoeld in” ingevoegd: artikel 42b, eerste lid, en.  
 
 
 
Artikel IV. Wijziging Wet educatie en beroepsonderwijs BES 
 
De Wet educatie en beroepsonderwijs BES wordt als volgt gewijzigd: 
 
A 
 
Artikel 1.1.2 wordt als volgt gewijzigd: 
 
1. In het eerste lid wordt na “hoofdstuk 7” ingevoegd “, 8.0.1 tot en met 8.0.3” en na 
“8.2.1”: , 8.2.2a. 
 
2. In het tweede lid wordt na “hoofdstuk 7” ingevoegd “, 8.0.1 tot en met 8.0.3” en na 
“8.2.1”: , 8.2.2a. 
 
B 
 
In hoofdstuk 8 wordt vóór titel 1 ingevoegd: 
 
Titel 0. Aanmelding 
 
Artikel 8.0.1. Aanmelding uiterlijk op 1 april  
1. Uiterlijk op 1 april voorafgaand aan een studiejaar meldt degene die zich als 
deelnemer wenst in te inschrijven voor een beroepsopleiding die start bij de aanvang 
van dat studiejaar, zich aan bij de desbetreffende instelling. Na de aanmelding kan de 
betrokkene zijn aanmelding nog wijzigen.  
2. Bij ministeriële regeling kan een maximum aantal beroepsopleidingen worden 
vastgesteld waarvoor de betrokkene zich kan aanmelden. 
3. Dit artikel is niet van toepassing op een deelnemer die zich aanmeldt bij een andere 
beroepsopleiding dan die waar hij oorspronkelijk was ingeschreven maar kan aantonen 
dat de aanmelding het gevolg is van een beëindiging van de inschrijving op grond van 
artikel 8.1.7a, op een zodanig tijdstip dat hij zich niet kon aanmelden uiterlijk 1 april 
voorafgaand aan het studiejaar waarvoor hij zich wenst in te schrijven.  
 
Artikel 8.0.2. Te verstrekken gegevens bij aanmelding 
1. Bij de aanmelding, bedoeld in artikel 8.0.1, legt de betrokkene of, indien deze 
minderjarig is, zijn ouders, voogden of verzorgers, zijn persoonsgebonden nummer BES 
over onder vermelding van, voor zover van toepassing, de school of instelling waar 
betrokkene op het moment van aanmelding staat ingeschreven.  
2. Het persoonsgebonden nummer BES wordt overgelegd door middel van een van 
overheidswege verstrekt document, waarop tevens de gegevens over de geslachtsnaam, 
voorletters, geboortedatum en het geslacht van betrokkene zijn vermeld.  
3. Indien aannemelijk kan worden gemaakt dat geen persoonsgebonden nummer BES 
kan worden overgelegd, worden in plaats daarvan de geslachtsnaam, de voorletters, de 
geboortedatum en het geslacht van betrokkene vermeld. 
 
 
    ID6707.K-2 7 

     
5. Bij een inschrijvingsbeperking als bedoeld in het tweede lid hanteert het bevoegd 
gezag geen toelatingscriteria waarbij aan betrokkenen die aan de vooropleidingseisen 
voor de desbetreffende opleiding voldoen, extra eisen worden gesteld aan hun 
geschiktheid. Onverminderd de vorige volzin, verleent het bevoegd gezag aan de 
inschrijving van betrokkenen die in overeenstemming met artikel 8.0.1, eerste lid, 
uiterlijk op 1 april voor de desbetreffende opleiding zijn aangemeld, voorrang.  
6. Het bevoegd gezag stelt met in achtneming van de voorgaande leden de 
toelatingsprocedure vast en stelt deze informatie uiterlijk 1 februari voorafgaand aan het 
studiejaar waarvoor deze geldt, voor een ieder beschikbaar.  
 
E 
 
Artikel 8.1.7a komt als volgt te luiden:  
 
1. Het bevoegd gezag brengt aan iedere deelnemer die zich inschrijft, advies uit over de 
voortzetting van zijn opleiding. Aan degenen die zijn ingeschreven  in een 
entreeopleiding wordt dit advies uiterlijk binnen vier kalendermaanden na aanvang van 
de opleiding gegeven en aan degenen die zijn ingeschreven voor een 
basisberoepsopleiding, vakopleiding, middenkaderopleiding of specialistenopleiding na 
ten minste drie en binnen uiterlijk twaalf kalendermaanden na aanvang van de 
opleiding. 
2. In het derde lid, eerste volzin, wordt “entreeopleiding” vervangen door: opleiding. 
 
F 
 
Na artikel 8.1.7a wordt een artikel ingevoegd, luidend: 
 
Artikel 8.1.7b. Ongeschiktheid voor toekomstige beroepsuitoefening 
1. Het bevoegd gezag kan in bijzondere gevallen na advies van de examencommissie en 
na zorgvuldige afweging van de betrokken belangen de onderwijsovereenkomst met een 
deelnemer ontbinden dan wel weigeren, als die deelnemer door zijn gedragingen of 
uitlatingen blijk heeft gegeven van ongeschiktheid voor de uitoefening van een of meer 
beroepen waartoe de door hem gevolgde opleiding hem opleidt, dan wel voor de 
praktische voorbereiding op de beroepsuitoefening. 
2. Het bevoegd gezag dan wel het bevoegd gezag van een andere instelling die een 
zelfde of verwante opleiding verzorgt, kan besluiten de deelnemer niet opnieuw of niet 
voor die opleiding in te schrijven.  
 
G 
 
Na artikel 8.2.2 wordt een artikel ingevoegd, luidend: 
 
Artikel 8.2.2a. Aanvullende eisen  
1. Indien de uitoefening van het beroep of de beroepen waarop een opleiding 
voorbereidt, dan wel de organisatie en de inrichting van het onderwijs, specifieke eisen 
stellen ten aanzien van kennis of vaardigheden die niet of niet in voldoende mate 
onderdeel zijn van het voortgezet onderwijs, bedoeld in de Wet op het voortgezet 
onderwijs BES, of scholen en instellingen als bedoeld in de Wet op de expertisecentra 
BES, respectievelijk specifieke eisen stellen ten aanzien van de eigenschappen van de 
deelnemer, kunnen bij ministeriële regeling opleidingen worden aangewezen die op 
daarbij aangegeven gronden eisen kunnen stellen in aanvulling op de eisen, bedoeld in 
de artikelen 8.2.1 en 8.2.2.  
2.Het bevoegd gezag stelt een regeling vast voor de selectiecriteria en de 
selectieprocedure en stelt deze uiterlijk 1 februari voorafgaand aan het studiejaar waar 
deze voor geldt, voor een ieder beschikbaar. De selectiecriteria kunnen uitsluitend eisen 
bevatten die direct verband houden met de gronden, bedoeld in de eerste volzin.  
    ID6707.K-2 9 

     
MEMORIE VAN TOELICHTING 
 
De regels in dit wetsvoorstel gelden ook voor het middelbaar beroepsonderwijs op het 
gebied van landbouw, natuurlijke omgeving en voedsel. Het wetsvoorstel en de 
toelichting zijn in overeenstemming met de Staatssecretaris van Economische Zaken tot 
stand gekomen.  
  
    ID6707.K-2 11 

     
I. ALGEMEEN 
 
1. Aanleiding en doelstelling 
 
Aanleiding 
Jaarlijks stappen ruim 100.000 leerlingen over van het voortgezet onderwijs (vo) naar 
1
het middelbaar beroepsonderwijs (mbo) . Bij een goede aansluiting tussen vo en mbo 
spelen meerdere aspecten een rol. Hierbij valt te denken aan loopbaanoriëntatie- en 
studiekeuzebegeleiding op zowel het vo als het mbo, het moment van aanmelden bij het 
mbo, het intake- en inschrijvingsproces op het mbo en de betrokkenheid van 
bijvoorbeeld de gemeente bij leerlingen die moeite hebben met de overstap.   
 
Dit wetsvoorstel heeft betrekking op de periode waarin de studiekeuze tot stand komt, 
de leerlingen aan het eind van het schooljaar het vo verlaten, leerlingen zich aanmelden 
bij het mbo en ingeschreven kunnen worden bij een instelling. In deze overstapperiode 
hebben diverse partijen een verantwoordelijkheid. 
 
Veel leerlingen doorlopen de overstapperiode goed en komen aan op de mbo-opleiding 
van hun keuze. Het is daarbij van belang dat de betrokken partijen een heldere positie 
en duidelijke verantwoordelijkheden hebben in die situaties waarin de overstap 
onverhoopt niet succesvol verloopt.  
Om te beginnen heeft de leerling zelf de verantwoordelijkheid om, met behulp van 
2
ouders of verzorgers, goed na te denken over zijn motivatie voor de vervolgopleiding en 
zijn toekomstbeeld. Daarnaast is het voor hem van belang zich op tijd aan te melden. 
De vo-school heeft een belangrijke rol door tijdig loopbaanoriëntatie en –
begeleidingsactiviteiten (LOB) aan te bieden en daarmee de leerling goed te begeleiden 
bij zijn studiekeuzeproces en bij het aanmelden op het mbo. Vervolgens is tijdens de 
overstap een goede intake door de mbo-instelling van belang, zodat deze weet wat hij 
kan verwachten van de instelling en de opleiding. De gemeente (leerplicht- of RMC-
functionaris) heeft een rol bij het tegengaan van uitval van leerlingen bij wie de overstap 
niet soepel verloopt.  
 
3
Ondanks de succesvolle aanpak van voortijdig schoolverlaten zijn in het schooljaar 
4
2014-2015 toch ruim 8.000 jongeren onder de 23 jaar zonder startkwalificatie 
uitgevallen in het overgangstraject van vo naar mbo. Dat is een derde van de totale 
5
voortijdige schooluitval. Van de uitvallers bij het overgangstraject blijkt jaarlijks ruim 
een kwart zich na de zomervakantie in het geheel niet te hebben ingeschreven voor een 
mbo-opleiding; de rest valt in het eerste mbo-jaar uit zonder dat zij een startkwalificatie 
hebben gehaald. Dit is zorgelijk, want jongeren zonder startkwalificatie zijn bijna twee 
keer zo vaak werkloos als jongeren met een startkwalificatie. Het voorkomen en 
bestrijden van voortijdig schoolverlaten is daarom een blijvend punt van aandacht voor 
de regering. De redenen voor schooluitval zijn divers, maar volgens het 
6
Researchcentrum voor Onderwijs en Arbeidsmarkt (ROA) gaat het in ruim de helft van 
de gevallen om school-gerelateerde redenen, waarvan studiekeuze er één is.  
 
Problemen bij de overstap komen onder meer voort uit een studiekeuze op het laatste 
moment of onduidelijkheid over het toelatingsbeleid van het mbo. Na het behalen van 
het vo-diploma of het voortijdig verlaten van de school kan tijdens de zomerperiode de 
                                                
1
 Daar waar in deze toelichting over het vo wordt gesproken, wordt hier ook het praktijkonderwijs 
(pro) en het voortgezet speciaal onderwijs (vso) onder verstaan, evenals het vo dat op de vavo-
afdelingen van mbo-instellingen wordt verzorgd. Dit geldt voor de gehele toelichting, tenzij anders 
vermeld of expliciet uitgeschreven. 
2
 Onder “student” worden in deze toelichting zowel mannelijke als vrouwelijke studenten verstaan.  
3
 De voortijdige schooluitval bedroeg in het schooljaar 2013-2014 circa 25.000 jongeren. In 2002 
was dit nog 71.000. 
4
 Een startkwalificatie is een diploma havo, vwo of minimaal mbo niveau 2. 
5
 Cijfers op basis van berekening aantal voortijdig schoolverlaters 12-23 jaar, schooljaar 2013-14. 
6
 Schoolverlaters tussen onderwijs en arbeidsmarkt 2014, ROA, juli 2015. 
    ID6707.K-2 13 

     
9
onderzocht. In de brief 'Extra kansen voor kwetsbare jongeren' van 12 december 2014 
is het toelatingsrecht voor het mbo aangekondigd. In de brief ‘Agenda aanpak 
10
jeugdwerkloosheid’ van 31 maart 2015 is de intentie uitgesproken de intake te 
verstevigen. Ook is dit wetsvoorstel aangekondigd in de brief ‘Ruim baan voor 
11
vakmanschap: naar een toekomstbestendig mbo’ van 2 juni 2014 en de brief 
12
‘Fundamenteel vmbo’ van 15 december 2014 . 
 
2. Inhoud van het wetsvoorstel 
 
Dit wetsvoorstel regelt de volgende wijzigingen in de Wet educatie en beroepsonderwijs 
(WEB), de Wet op het voortgezet onderwijs (WVO), de Wet op de expertisecentra (WEC) 
en de WEB BES:  
1. Het invoeren van een landelijke aanmelddatum in het mbo, evenals de plicht voor 
scholen en instellingen om een beperkte gegevensset over aanmeldingen met elkaar 
en met gemeenten uit te wisselen; 
2. Het invoeren van een recht op een studiekeuzeadvies voor alle studenten die zich 
uiterlijk op de landelijke aanmelddatum hebben aangemeld bij een mbo-opleiding; 
3.   Het invoeren van een recht op toelating voor studenten die zich aanmelden voor een 
mbo-opleiding op niveau 2, 3 of 4 en voldoen aan de vooropleidingseisen, evenals 
een bindend studieadvies binnen een jaar na inschrijving overeenkomstig de 
bestaande praktijk in de entreeopleiding van het mbo en het hoger onderwijs. 
2.1 Introductie van een landelijke aanmelddatum in het mbo en de plicht voor 
scholen en instellingen om een beperkte gegevensset over aanmeldingen met 
elkaar en met gemeenten uit te wisselen 
Het mbo kent op dit moment geen landelijke aanmelddatum. Uit ervaringen in het hoger 
onderwijs (ho) met de vroege aanmelddatum (1 mei) blijkt dat het van belang is dat 
studenten zich vroegtijdig op hun studiekeuze oriënteren en voor een opleiding kiezen. 
Hoe eerder men begint, hoe beter men een weloverwogen opleidingskeuze kan maken 
en hoe meer mogelijkheden men heeft om de best passende opleiding te kiezen. Het 
tijdstip van aanmelden voor een opleiding blijkt een rol te spelen bij het maken van die 
keuze en bij het studiesucces. Studenten die de keuze eerder maken en zich eerder 
aanmelden, breken hun studie in het eerste studiejaar aanzienlijk minder vaak af dan 
13
studenten die zich laat aanmelden.  
 
2.1.1 Aanmelddatum 1 april 
Alle studenten die zich willen aanmelden voor een mbo-opleiding, moeten dit op basis 
van dit wetsvoorstel uiterlijk op 1 april voorafgaand aan het betreffende studiejaar doen. 
De aanmelddatum geldt voor alle bekostigde beroepsopleidingen die starten aan het 
begin van het studiejaar. Het grootste gedeelte van de bekostigde opleidingen start met 
ingang van 1 augustus. De aanmelddatum geldt niet alleen voor studenten die vanuit 
het vo komen, maar bijvoorbeeld ook voor studenten die op het mbo zitten en die in het 
nieuwe studiejaar een andere mbo-opleiding willen volgen.  
 
De 1 april-aanmelddatum wijkt af van de aanmelddatum in het ho, waar de 
aanmelddatum van 1 mei geldt. Een reden voor dit verschil is dat het collegejaar in het 
ho een maand later start, namelijk op 1 september, dan het studiejaar in het mbo (1 
augustus). Voor het mbo is daarnaast gekozen voor de 1 april-aanmelddatum omdat op 
die datum een leerling dan in de regel nog op school zit. De vo-school kan de 
overstappende leerling nog benaderen en stimuleren zich aan te melden, mocht deze dat 
nog niet hebben gedaan. Mocht pas na 1 mei duidelijk worden dat de leerling zich niet 
                                                
9
 Kamerstukken II 2014/15, 30 079, nr. 53. 
10
 Kamerstukken II 2014/15, 29 544, nr. 599. 
11
 Kamerstukken II 2013/14, 31 524, nr. 207. 
12
 Kamerstukken II 2014/15, 30 079, nr. 52.  
13
 Onderzoek ResearchNed, Vervroeging aanmelding. Onderzoek naar de impact van vervroeging 
van de aanmelddatum in het hoger onderwijs, BSG 136, Nijmegen 2010 
    ID6707.K-2 15 

     
Begeleiding voor en bij de overstap 
Het is de rol van de vo-school om, in het kader van haar taken op het gebied van LOB, 
haar leerlingen op de vroege aanmelddatum en het studiekeuzeproces voor te bereiden 
en om hen, indien zij zich niet op tijd aanmelden, alsnog hiertoe te stimuleren. Het is 
sterk aan te bevelen dat de vo-scholen álle overstappende leerlingen wijzen op het 
belang en de voordelen van tijdige aanmelding (uiterlijk op 1 april). Het benadrukken 
hiervan is specifiek van belang voor leerlingen die twijfelen of zij hun vervolgopleiding 
op het mbo of het havo willen voortzetten en voor leerlingen die op 1 april nog niet 
zeker weten welke mbo-opleiding ze willen gaan doen. 
Wanneer de leerling zijn vo-diploma heeft behaald of zijn getuigschrift heeft gekregen, 
maar zich nog niet heeft aangemeld bij het mbo, of wanneer na diplomering de 
aanmelding bij het mbo om welke reden dan ook vastloopt, is de gemeente vanuit haar 
rol bij de preventie van voortijdig schoolverlaten de aangewezen partij om de 
overstapper indien nodig te begeleiden tussen het moment van diplomering of het 
krijgen van het getuigschrift en het moment van inschrijving op het mbo.  
Uiteraard hebben ook de studenten zelf een verantwoordelijkheid in het overstapproces. 
Zij hebben de verantwoordelijkheid op tijd na te denken over de vervolgopleiding. En om 
zich op tijd aan te melden. Ook als zij ongediplomeerd overstappen naar het mbo. Het is 
ook van belang dat ouders of verzorgers bij het aanmeld- en studiekeuzeproces van hun 
kinderen betrokken zijn, zeker als het gaat om leer- en kwalificatieplichtige kinderen. 
 
De nieuwe maatregelen voor vroegtijdige aanmelding en de daarmee samenhangende 
rechten zullen uiteraard breed bekend worden gemaakt op de scholen en instellingen, 
zodat daardoor leerlingen gemotiveerd worden zich vroeg aan te melden. Een belangrijk 
gevolg van de maatregelen is ook dat leerlingen die zich niet tijdig aanmelden, direct in 
beeld komen en dat zij gericht kunnen worden benaderd. Zie § 2.1.2 voor een 
beschrijving van waarom en hoe deze leerlingen in beeld worden gehouden. De 
maatregelen leiden in de praktijk dus tot concrete acties op scholen en instellingen. 
 
2.1.2 Gegevensuitwisseling 
 
Dit wetsvoorstel bevat de plicht tot het uitwisselen van gegevens tussen vo-scholen, 
mbo-instellingen en gemeenten over de aanmeldingen van studenten die overstappen 
naar het mbo. Het doel hiervan is een sluitende informatievoorziening te creëren 
waarmee alle overstappende jongeren in Nederland met behulp van actuele informatie 
gedurende de overstap op de voet gevolgd en tijdig begeleid kunnen worden, zodat ze 
aankomen op het mbo. In de huidige situatie is er nog geen sprake van een sluitende 
informatievoorziening. 
 
Huidige gegevensvoorziening 
De huidige gegevensvoorziening is ontoereikend om de studenten tijdens de overstap op 
de voet te kunnen volgen en direct te kunnen ingrijpen. Dat heeft een aantal redenen. 
14
Ten eerste hebben betrokken partijen nu alleen zicht op in- en uitschrijvingen. Tussen 
uitschrijving uit het vo en inschrijving in het mbo kan een aantal maanden zitten. 
Uitschrijvingen uit het vo vinden vlak na diplomering plaats in juni. Veel inschrijvingen in 
het mbo worden momenteel pas in september of uiterlijk 1 oktober door de instellingen 
15
afgerond en in BRON geregistreerd (1 oktober is de teldatum voor de 
16
leerlingbekostiging en het aantal vsv’ers ). Gemeenten, scholen en instellingen 
ontvangen de gegevens over in- en uitschrijvingen in het kader van de aanpak voortijdig 
17
schoolverlaten middels maandelijkse rapportages (de vsv-maandrapportages van DUO ) 
waarmee jongeren tot 23 jaar die zijn uitgeschreven zonder startkwalificatie in beeld 
                                                
14
 Vo-scholen, mbo-instellingen en gemeenten. 
15
 BRON = Basisregister onderwijs 
16
 VSV = voortijdig schoolverlaten 
17
 Dit betreft twee leveringen aan gemeenten, scholen en instellingen: 1) een maandelijks overzicht 
van de jongeren van 12-23 die in die maand zijn uitgeschreven zonder startkwalificatie en 2) een 
maandelijks overzicht van de jongeren die verzuimen.  
    ID6707.K-2 17 

     
NAW-gegevens groter is dan bij het persoonsgebonden nummer. Ook zijn de 
administratieve lasten voor scholen en instellingen bij het gebruik van het 
persoonsgebonden nummer lager dan bij het gebruik van de NAW-gegevens. 
19
 De status van aanmelding is nodig om te kunnen identificeren wie zich wel en niet 
heeft aangemeld en om van de aangemelde studenten te kunnen volgen hoe de 
overstap verloopt. Dankzij dit gegeven is de school of gemeente gedurende de 
overstap op de hoogte van de actuele stand van zaken, en kunnen deze direct actief 
de juiste begeleiding bieden nog voordat het nieuwe studiejaar begint. 
 Het BRIN-nummer van de vo-school is nodig om te identificeren van welke school de 
student afkomstig is; het BRIN-nummer van de mbo-instelling om te identificeren 
waar de student zich heeft aangemeld. Deze nummers zijn nodig voor een 
succesvolle en snelle begeleiding. 
 Om de gegevens aan de juiste gemeente te leveren, is inzicht in de woongemeente 
van de student van belang. De woongemeente is immers na uitschrijving op het vo 
verantwoordelijk voor de begeleiding van de student (de leerplichtambtenaar en 
RMC-functionaris voeren deze taak uit ter voorkoming van schooluitval). 
 
Levering door vo- en vso-scholen en instellingen met vavo-leerlingen 
Het bevoegd gezag van de vo-school (inclusief pro), de vso-school en de mbo-instelling 
voor zover het vavo-leerlingen betreft die een opleiding vmbo-tl volgen, geeft jaarlijks 
aan welke leerlingen naar verwachting het aankomend studiejaar hun opleiding zullen 
vervolgen aan een mbo-opleiding. De bedoeling is dat de scholen dit voor 1 april 
voorafgaand aan het studiejaar doen, maar er zijn natuurlijk ook leerlingen van wie pas 
na 1 april duidelijk wordt dat zij naar het mbo gaan. Bij ministeriële regeling wordt 
gespecificeerd welke gegevens moeten worden geleverd, de wijze waarop de school of 
instelling deze informatie moet leveren en het tijdstip waarop de school de gegevens 
20
moet leveren . Indien na 1 april blijkt dat een leerling geen potentiële mbo’er (meer) is, 
bijvoorbeeld omdat hij toch naar de havo gaat of zakt voor zijn vmbo-examen en nog 
een jaar gaat doubleren, verwijdert de school de gegevens weer. Leerlingen waarvan 
pas later duidelijk wordt dat zij gaan overstappen, kunnen ook na 1 april nog worden 
toegevoegd. Dit betreft bijvoorbeeld leerlingen die van plan waren om na het vmbo over 
te stappen naar het havo, maar op basis van hun eindexamenresultaat er na 1 april voor 
kiezen om toch naar het mbo te gaan. 
Na uitschrijving bij de aanleverende school, bijvoorbeeld omdat de leerling zijn diploma 
heeft gehaald, wordt de woongemeente geïnformeerd over de leerlingen die zich hebben 
21
aangemeld en in welke fase van het aanmeldproces zij zich bevinden.      
 
Levering door de mbo-instellingen 
Als een student zich heeft aangemeld bij een mbo-instelling, meldt de mbo-instelling aan 
de school of instelling waar de student nog is ingeschreven, dat deze zich heeft 
aangemeld. Op basis van het beeld van deze terugmeldingen heeft de vo-school snel na 
1 april inzicht in welke van haar leerlingen zich nog niet hebben aangemeld. In het kader 
van haar LOB-taken kan de vo-school de desbetreffende leerlingen benaderen en hen 
alsnog begeleiden bij een aanmelding. 
 
Om de school of instelling waar de student nog is ingeschreven, in staat te stellen om de 
voortgang na aanmelding te volgen en de student eventueel te begeleiden in dit traject, 
meldt de mbo-instelling aan de school of instelling als: 
a. de student is geaccepteerd en de instelling hem een onderwijsovereenkomst heeft 
aangeboden. De school of instelling weet in dat geval dat de student toegelaten kan 
worden tot de opleiding indien overeenstemming wordt bereikt over de rechten en 
                                                
19
 Aangemeld/niet aangemeld; geaccepteerd; ingeschreven; geweigerd/ingetrokken 
20
 Het betreft hier de leerlingen die vanuit vmbo, vso, pro en vavo (vmbo-tl) de overstap naar het 
mbo gaan maken. De grootste groep hiervan betreft laatstejaars leerlingen, maar het kunnen ook 
derdejaars, tweedejaars of eerstejaars leerlingen zijn die ongediplomeerd overstappen naar het 
mbo. De vo-leerlingen die zijn uitbesteed naar het vavo worden ingevoerd door de vo-school. 
21
 Alleen van de leerlingen tot 23 jaar zonder startkwalificatie. 
    ID6707.K-2 19 

     
professionele intake, zoals bij veel instellingen reeds plaats vindt, kan bijdragen aan een 
goede studiekeuze. Daardoor kunnen ook switchgedrag en uitval worden gereduceerd.  
 
Een juiste voorbereiding op de studiekeuze begint al op het vo. Het is van belang dat 
een leerling in het vo aan de hand van LOB-activiteiten gestimuleerd wordt te ontdekken 
wat zijn talenten en wensen zijn en om na te denken over een vervolgopleiding. Bij de 
uitvoering van het LOB-beleid is het van belang dat de scholen ook voorlichting geven 
over de maatregelen in dit wetsvoorstel. De laatste jaren hebben het ministerie van 
OCW en de vo- en mbo-sector veel geïnvesteerd om het LOB-beleid te verbeteren, te 
intensiveren en beter op elkaar aan te laten sluiten. Daarmee is steeds meer sprake van 
een doorlopende loopbaanontwikkeling en wordt de leerling beter voorbereid op de 
vervolgstappen na het vo. Een voorbeeld daarvan is dat LOB-activiteiten per schooljaar 
‘16/’17 een expliciete plek krijgen in de beroepsgerichte examenprogramma’s van het 
vmbo. Hierdoor krijgen LOB een grotere rol in het onderwijsprogramma van vmbo-
basisberoepsgerichte (vmbo-bb), vmbo-kaderberoepsgerichte (vmbo-kb) en vmbo-
gemengde leerweg (vmbo-gl) opleidingen. In de theoretische leerweg van het vmbo 
maakt de oriëntatie op studie en beroep en het reflecteren op de toekomst verplicht 
onderdeel uit van het onderwijsprogramma. Bovendien is onlangs toegezegd dat een 
aanvullend LOB-plan zal worden ontwikkeld ter versterking van het LOB in het vo en het 
mbo en specifiek de overgang daartussen. Daarnaast helpen projecten als On Stage en 
het onlangs afgeronde Stimuleringsprogramma LOB vmbo-leerlingen bij hun opleidings- 
en beroepskeuze. Deze laatste twee projecten ondersteun(d)en ook mentoren en 
loopbaanbegeleiders bij hun LOB-taak.  
 
Voor deelname aan intake-activiteiten mogen geen kosten in rekening worden gebracht 
aan de student; dit volgt uit artikel 8.1.4 van de WEB. Instellingen hebben baat bij 
investeren in een goede intake; daardoor zullen immers meer studenten op de juiste 
plek terechtkomen en minder uitvallen. De kost gaat hier voor de baat uit.  
 
Ook de student heeft belang bij deelname aan intake-activiteiten. Een goede 
studiekeuze is in eerste instantie in zijn belang. De student moet zichzelf serieus 
verdiepen in zijn persoonlijke ambities en wensen, in de opleidingsmogelijkheden en in 
de arbeidsmarktpositie na het afronden van de opleiding. Het is van belang dat hij zich 
actief oriënteert, bijvoorbeeld door het bezoeken van voorlichtingsdagen of het volgen 
van oriëntatietrajecten, en dat hij hierbij wordt ondersteund. De intakeactiviteiten en 
een eventueel studiekeuzeadvies vormen zo een sluitstuk op het studiekeuzeproces dat 
al op het vo begint. 
 
Vormvrije intake 
Mbo-instellingen bepalen op welke wijze zij hun intake vormgeven en aan wie zij deze 
aanbieden. De intake kan bijvoorbeeld de vorm van een gesprek hebben, maar het kan 
ook een meeloopdag op de opleiding of op de stageplek zijn. Ook een gesprek met een 
(oud-)student kan een intake-activiteit zijn. Dit wetsvoorstel regelt dat de instelling de 
wijze waarop zij haar intakeproces vormgeeft, vooraf aan studenten kenbaar moet 
maken. De wijze waarop staat de instelling vrij; een voorbeeld is publicatie hiervan op 
haar website, daar waar ook de informatie over het opleidingenaanbod wordt gegeven. 
Mbo-instellingen kunnen studenten niet verplichten om deel te nemen aan intake-
activiteiten. 
 
Recht op studiekeuzeadvies 
Soms heeft een student, ondanks de LOB-activiteiten die hem eerder zijn aangeboden 
op het vo, nog twijfels of de opleiding waarvoor hij zich heeft aangemeld of het beroep 
waarvoor die opleiding opleidt, bij hem past. Een student kan in dat geval, indien hij zich 
uiterlijk op 1 april heeft aangemeld, de instelling verzoeken om een studiekeuzeadvies. 
Het past in de LOB-rol van de vo-school om hun leerlingen in het kader van de overstap 
op de mogelijkheid en het belang van het studiekeuzeadvies op het mbo te wijzen. 
Voorwaarde voor het verkrijgen van een advies is wel dat de student deelneemt aan de 
    ID6707.K-2 21 

     
verblijfsrecht in het beroepsonderwijs inhoudt, bijvoorbeeld voor studenten die 
aantoonbaar onvoldoende studievoortgang hebben laten zien.  
 
Door de introductie van het toelatingsrecht krijgt het toelatingsbeleid van mbo-
instellingen een kader waardoor studenten weten waar zij aan toe zijn. Zij kunnen zelf 
de beslissing maken voor welke opleiding zij ingeschreven willen worden. De intake op 
het mbo en de studiekeuze- en loopbaanbegeleiding die ze hebben gekregen kan hen 
hierbij helpen. Ook helpt het toelatingsrecht de Inspectie van het Onderwijs om mbo-
instellingen aan te spreken als het toelatingsbeleid niet in overeenstemming blijkt met 
het toelatingsrecht. Voor de entreeopleiding, die drempelloos is, bestaat reeds een 
toelatingsrecht. Dit wetsvoorstel verandert daar niets aan.  
 
Werking van het toelatingsrecht  
Uitgangspunt is dat iedere student die zich aanmeldt voor een mbo-opleiding op niveau 
2, 3 of 4 en die aan de juiste vooropleidingseisen voldoet, het recht heeft om toegelaten 
te worden tot de opleiding waarvoor hij zich heeft aangemeld en waar zijn vooropleiding 
recht op geeft. Scholen hebben een verantwoordelijkheid om studenten aan de hand van 
LOB-activiteiten en studiekeuzeondersteuning voorafgaand aan de overstap voor te 
bereiden op hun studiekeuze. Mbo-instellingen hebben een verantwoordelijkheid (en de 
professionele expertise) om tijdens de intake met de student te verkennen of 
verwachtingen en ambities aansluiten bij de gewenste opleiding, of dat een andere 
opleiding wellicht toch beter past. Studenten kunnen vervolgens in overleg met de mbo-
instelling en hun ouders of begeleiders een goede afweging maken of een opleiding 
voldoende perspectief biedt op studiesucces en op het vinden van een baan.  
 
Het toelatingsrecht versterkt de positie van studenten bij het maken van deze afweging 
en zorgt ervoor dat zij niet om ongegronde redenen tegen hun wens geweigerd kunnen 
worden. Ook wordt het karakter van de intake- en studiekeuzeactiviteiten die de mbo-
instelling tussen aanmelding en inschrijving kan organiseren met het toelatingsrecht 
verduidelijkt. Deze instrumenten zijn er namelijk om studenten te ondersteunen in het 
maken van een zorgvuldige studiekeuze en niet om studenten te selecteren. 
 
Er zijn twee situaties denkbaar waarin een mbo-instelling de mogelijkheid moet hebben 
om een student niet tot de opleiding van zijn keuze toe te laten. In deze gevallen krijgt 
de student een andere opleiding aangeboden. De eerste situatie is dat een instelling 
soms, uit een oogpunt van de opleidingscapaciteit of arbeidsmarktperspectief, niet alle 
aangemelde studenten kan toelaten. De andere situatie betreft opleidingen waarvoor de 
aard van het beroep of de inrichting van het onderwijs specifieke eisen stellen aan 
studenten. In deze twee gevallen kunnen mbo-instellingen besluiten om een student niet 
toe te laten tot de opleiding van diens voorkeur en in plaats daarvan een passend 
alternatief te bieden.  
 
Toelatingsrecht bij een beperkte opleidingscapaciteit 
Als een student zich aanmeldt voor een opleiding waarvoor het bevoegd gezag uit 
oogpunt van opleidingscapaciteit of arbeidsmarktperspectief in het toelatingsbeleid een 
maximum aantal plekken heeft bepaald, kan het voorkomen dat plaatsing in de opleiding 
van diens voorkeur niet mogelijk is. In zo’n geval wijst de mbo-instelling de beschikbare 
plekken toe. Er kan geen selectie plaatsvinden waarbij aan studenten die aan de 
vooropleidingseisen voor de desbetreffende opleiding voldoen, extra eisen worden 
gesteld aan de geschiktheid (artikel 8.1.1c, derde lid). Toewijzing mag in dat geval dus 
niet geschieden op basis van motivatie, vaardigheden of behaalde cijfers, maar moet 
dan geschieden op basis van bijvoorbeeld loting of op volgorde van aanmelding. 
Instellingen kunnen ook bepalen dat de beperking van de toelating niet geldt voor bbl-
studenten die zelf een leerwerkbaan hebben gevonden. Het wetsvoorstel bepaalt wel dat 
studenten die zich vóór 1 april hebben aangemeld voorrang krijgen indien de instelling 
loting hanteert om de beschikbare plekken toe te wijzen. Dit kan voor studenten een 
motivatie zijn om zich op tijd aan te melden. Indien een student niet kan worden 
    ID6707.K-2 23 

     
weigeren die de grondslag en de doelstellingen van de instelling weigert te respecteren 
respectievelijk, alleen bij niveau drie of vier, te onderschrijven 
 
Studievoortgangsgesprek en beëindigen van de inschrijving  
Om de ontwikkeling van studenten goed te volgen en (het ontbreken van) de voortgang 
te bespreken met de student is het van belang dat alle studenten tijdens hun eerste jaar 
na inschrijving een studievoortgangsgesprek krijgen, uitmondend in een studieadvies. 
Veel mbo-instellingen voeren dergelijke gesprekken al, maar door dit wetsvoorstel 
krijgen de gesprekken een duidelijke plek tijdens het eerste jaar van de opleiding en 
krijgt de student de positie om ook zelf om een dergelijk gesprek te vragen.  
 
Tijdens het studievoortgangsgesprek kan de studiekeuze van de student worden 
geëvalueerd en kan worden beoordeeld of de inhoud van de opleiding voldoende aansluit 
bij de kwaliteiten en loopbaanambities van de student. Het studievoortgangsgesprek is 
op deze manier een logische voortzetting van de LOB-activiteiten in het vo, de intake op 
de mbo-instelling en de LOB-activiteiten in het eerste jaar op het mbo. De mbo-instelling 
kan het best passende moment van dit gesprek zelf kiezen, zo lang het plaatsvindt op 
een zodanig moment dat het studieadvies gegeven kan worden tussen de vierde en de 
twaalfde maand na aanvang van de opleiding. Op dat moment hebben zowel de 
instelling als de student voldoende tijd gekregen om een goed beeld te krijgen van de 
inhoud van de opleiding en de kwaliteiten, motivatie en ambities van de student.  
 
Het studievoortgangsgesprek mondt uit in een studieadvies. Overeenkomstig de praktijk 
in de entree-opleiding en het ho, betreft dit een bindend studieadvies. Dat betekent dat 
instellingen aan studenten die aantoonbaar, en ondanks de inspanningen van alle 
betrokken partijen, onvoldoende studievordering laten zien, het bindende advies kunnen 
geven om een andere opleiding of een andere leerweg te kiezen. Het gebrek aan 
studievorderingen dat hier wordt bedoeld, kan worden veroorzaakt door een gebrek aan 
capaciteiten van de student of door een niet of nauwelijks participeren in het onderwijs. 
  
Het bindend studieadvies waarmee de inschrijving aan een opleiding beëindigd wordt, 
moet met grote zorgvuldigheid worden gehanteerd. Die zorgvuldigheid begint bij de 
onderwijsovereenkomst, waarin de wederzijdse verplichtingen van de instelling en de 
student worden vastgelegd. Daarbij kan uitschrijving alleen aan de orde zijn als vooraf 
helder is wat de wederzijdse verplichtingen en verwachtingen van instelling en student 
zijn en artikel 8.1.3, vijfde lid, van de WEB in acht is genomen. In dit artikel staan 
bepalingen die in acht genomen moeten worden wanneer de verwijdering van een 
student aan de orde is. 
Het studieadvies mag voor een student geen verrassing zijn. Een negatief studieadvies 
moet schriftelijk worden uitgebracht, met redenen zijn omkleed, een verwijzing bevatten 
naar afspraken in de onderwijsovereenkomst en een beroepsmogelijkheid bieden. Voor 
zover studenten nog kwalificatieplichtig zijn of niet reeds drie maal een negatief bindend 
studieadvies hebben gekregen, houden studenten recht op toelating tot een andere 
opleiding. Mbo-instellingen en andere betrokken partijen kunnen in samenspraak met de 
student uiteraard wel overeenkomen om in een eerder stadium een ander 
(maatwerk)traject te volgen, eventueel (deels) buiten het onderwijs.  
 
3. Code of Conduct: een gezamenlijke verantwoordelijkheid 
 
Gedurende het overstapproces naar het mbo hebben diverse partijen op verschillende 
momenten diverse (formele) verantwoordelijkheden ten aanzien van de student. Om 
ervoor te zorgen dat een student, op het moment dat een verantwoordelijkheid naar een 
andere partij overgaat, niet tussen wal en schip valt, is nauwe (regionale) samenwerking 
nodig van vo, gemeenten en het mbo. In diverse regio’s bestaan reeds afspraken over 
deze onderlinge samenwerking. In aanvulling op de maatregelen uit dit wetsvoorstel, is 
met de VNG, MBO Raad, VO-raad, PO-Raad en de vereniging van leerplichtambtenaren 
en RMC-functionarissen (Ingrado) gesproken over het gezamenlijk maken van landelijke 
    ID6707.K-2 25 

     
 
De impact die het gekozen alternatief (4) heeft, weegt op tegen de maatschappelijke 
baten. Zoals in paragraaf 2.1, slot, wordt opgemerkt, wordt gedacht aan het faciliteren 
van de ontwikkeling van een dergelijk systeem met het oog op een dekkende 
voorziening die de zekerheid geeft dat álle overstappers uit alle regio’s in beeld zijn en 
gevolgd en begeleid worden tijdens de overstap. In het kader van artikel 8 van de Wet 
bescherming persoonsgegevens (Wbp), waarin de gronden staan die verwerking van 
persoonsgegevens rechtvaardigen, valt dit doel onder 8e: de gegevensverwerking is 
noodzakelijk voor de goede vervulling van een publiekrechtelijke taak door het 
desbetreffende bestuursorgaan dan wel het bestuursorgaan waaraan de gegevens 
worden verstrekt. Betrokkenen tot 18 jaar zijn nog leer-/ kwalificatieplichtig. De gerichte 
begeleiding die als gevolg van de voorgestelde registratie gegeven wordt, helpt hen deze 
wettelijke plicht te vervullen. Betrokkenen van 18-23 jaar zonder startkwalificatie zijn 
ook onderdeel van de aanpak van vsv, waarvoor een wettelijke basis is. De begeleiding 
dankzij de voorgestelde registratie helpt ook hen bij het halen van een startkwalificatie. 
Hiermee heeft een jongere een bewezen betere basis voor de toekomst. De registratie 
helpt gemeenten bij het uitvoeren van hun taak in het voorkomen van vsv.  
 
In een ministeriële regeling wordt gespecificeerd welke minimale gegevensset wordt 
uitgewisseld, wie daarbij welke gegevens mag gebruiken en welke eisen gesteld worden 
aan onder andere gegevensbeveiliging, geautoriseerde toegang, vernietiging van de 
gegevens en het toezicht daarop.  
 
5.1 Autoriteit persoonsgegevens. 
Het wetsvoorstel is voorgelegd aan het College bescherming persoonsgegevens , thans 
Autoriteit persoonsgegevens (AP) . 
De AP brengt twee aandachtspunten naar voren.  
Ten eerste merkt de AP terecht op dat in de huidige situatie gemeenten, scholen en 
instellingen, in het kader van de aanpak voortijdig schoolverlaten, reeds maandelijkse 
rapportages ontvangen (de vsv-verzuimrapportages van DUO) waarmee de jongeren tot 
23 jaar die zijn uitgeschreven zonder startkwalificatie in beeld zijn, maar ook jongeren 
die verzuimen. De AP adviseert daarom de noodzaak voor de uitbreiding nader te 
motiveren. In reactie hierop wordt opgemerkt, dat de uitbreiding van de 
gegevensuitwisseling uit dit wetsvoorstel betrekking heeft op 3 punten, zoals hierboven 
uiteengezet in paragraaf 2.1.2: 
1. Het moment van gegevenslevering: op dit moment is pas aan het begin van het 
studiejaar op de mbo-instelling duidelijk of een jongere mogelijk tussen wal en schip 
is gevallen; 
2. De doelgroep: in de huidige vsv-gegevenslevering worden de leerlingen uit het pro- 
en vso-onderwijs niet meegenomen. Een deel van deze leerlingen maakt echter ook 
de overstap naar het mbo; 
3. Het soort informatie: de huidige informatievoorziening maakt alleen duidelijk of een 
leerling is ingeschreven of niet; er is nog geen inzicht in aanmeldingen. Om die 
reden worden de gegevens uitgebreid met de volgende informatie tijdens de 
overstapfase: of betrokkene zich heeft aangemeld, of aan betrokkene een 
onderwijsovereenkomst is aangeboden, of de aanmelding niet tot inschrijving kan 
leiden, of de aanmelding is ingetrokken, of dat de betrokkene is ingeschreven. 
 
Ten tweede merkt de AP op dat een PIA standaard moet worden toegepast bij 
ontwikkeling van nieuwe wetgeving en beleid waarmee de bouw van nieuwe ICT-
systemen of de aanleg van grote databestanden wordt voorzien en adviseert de 
memorie van toelichting in dit opzicht uit te breiden. In reactie hierop wordt opgemerkt, 
dat de PIA mede betrekking heeft gehad op een ICT-systeem om de 
gegevensuitwisseling tussen scholen, gemeenten en instellingen te faciliteren. Dit is 
verduidelijkt in paragraaf 5 hierboven. Tevens wordt daar aangegeven welke 
alternatieven in dit verband zijn overwogen en tot welke keuze dit heeft geleid.  
 
    ID6707.K-2 27 

     
'14/'15, ca. 23.000 leerlingen. Dit komt, uitgaande van 5 minuten per leerling, neer op 
een administratieve last voor vo-scholen van ca. €86.000.  
De mbo-instellingen gaan de aanmeldstatus(sen) van aanmelders aan het 
informatiesysteem leveren. Het aantal statussen per leerling varieert; uitgegaan wordt 
van een gemiddelde van 2,5. Dit betekent voor 100.000 overstappers, die zich 
gemiddeld bij 3 opleidingen aanmelden, en een invoertijd van 5 minuten per status, een 
administratieve last van ca. €2,8 mln. 
 
Er zijn ook alternatieven voor een dergelijk systeem onderzocht, variërend van geen 
wettelijke gegevensuitwisseling tot opslag van de benodigde gegevens met betrekking 
tot de overstappende jongeren in een database. In een uiteindelijke afweging, waarbij 
aspecten als privacy, administratieve lasten, betrouwbaarheid, efficiëntie, veiligheid en 
effectiviteit zijn betrokken, is voor de hierboven beschreven optie gekozen. 
 
Het is goed hierbij aan te geven dat in de regio’s waar al afspraken bestaan om met 
behulp van registraties het informatiegat rond leerlingen die van vo naar mbo 
overstappen te dichten, scholen en instellingen deze lasten reeds dragen. Zij hebben 
destijds op eigen initiatief de afweging gemaakt dat de administratieve last opweegt 
tegen de doelstelling om de overstappende jongeren in beeld te hebben en gericht te 
kunnen begeleiden bij de overstap.  
Voor burgers en bedrijven bevat dit wetsvoorstel geen administratieve lasten. 
 
De scholen en instellingen hebben, net als de overstappende jongeren, baat bij deze 
investeringen. De 1 april-datum zorgt, in combinatie met het volgen van de jongere bij 
de overstap, ervoor dat studenten op tijd een meer bewuste studiekeuze maken en, 
indien nodig, begeleid kunnen worden bij het overstapproces. Door deze inspanning zit 
de juiste student sneller op de juiste plek. Dit leidt tot minder uitval- en switchgedrag 
van de studenten. De investering betaalt zich later dus terug.  
 
9. Gevoerd overleg 
 
Over het wetsvoorstel is intensief overleg gevoerd met de betrokken koepels (waaronder 
de MBO Raad, VO-raad, PO-Raad, VNG en Ingrado) en met de studenten- en 
leerlingenorganisaties JOB en LAKS. Ook is op individueel niveau gesproken met 
gemeenten, scholen en instellingen. 
 
De partijen hebben aangegeven zich te kunnen vinden in de hoofdlijnen van het 
wetsvoorstel zoals die, in afstemming met genoemde partijen, uiteindelijk tot stand is 
gekomen. De VO-raad en MBO Raad hebben in hun gezamenlijke bestuurlijke 
werkagenda uit maart 2014 reeds de wens beschreven tot een goede en tijdige 
voorbereiding op de doorstroom naar het mbo en het verminderen van uitval, 
resulterend in het vastleggen van een vroege aanmelddatum bij het mbo.  
In de overleggen heeft de MBO Raad aandacht gevraagd voor en het belang benadrukt 
van de professionaliteit van de intakers op de mbo-instellingen. Zij kunnen vanuit hun 
ervaring samen met de aangemelde student en eventueel zijn ouders of verzorgers het 
gesprek aangaan over wat de best passende opleiding is. De VO-raad benadrukte dat de 
maatregelen uit dit wetsvoorstel de overstap voor alle leerlingen vanuit het vo naar het 
mbo versterken. De studenten gaven aan dat dit wetsvoorstel de positie van de 
aspirant-student verstevigt. Deze uitgangspunten zijn bevestigd tijdens het bestuurlijk 
overleg dat op 1 juli 2015 met genoemde partijen is gevoerd. In dit overleg is ook 
besloten dat genoemde partijen met elkaar in overleg gaan om een code of conduct af te 
spreken. 
 
 
10. Openbare internetconsultatie 
Voorliggend wetsvoorstel is opengesteld voor internetconsultatie. Er zijn 109 reacties 
binnengekomen van verschillende partijen, zoals scholen uit het voortgezet onderwijs, 
    ID6707.K-2 29 

     
reacties hebben geleid tot een nadere verduidelijking en aanpassing van paragraaf 2.1.2 
en paragraaf 7 van de memorie van toelichting. 
 
Vraag 4: Wat vindt u van de invoering van een recht op een studiekeuzeadvies voor 
studenten die zich uiterlijk op 1 april aanmelden voor een mbo-opleiding? 
 
Een deel van de mbo-instellingen vindt het niet nodig om dit recht vast te leggen in de 
wet; andere instellingen vragen zich af of studenten die zich na 1 april aanmelden niet 
juist degenen zijn die het meeste baat hebben bij een studiekeuzeadvies. Het 
wetsvoorstel is op deze punten niet aangepast. Het uiteindelijke doel van dit 
wetsvoorstel is om de overstap van jongeren naar het mbo goed te laten verlopen en 
daarbij de positie van studenten te versterken. Met het recht op een studiekeuzeadvies 
wordt de studiekeuze-ondersteuning bij de overstap verstevigd. Instellingen hebben de 
mogelijkheid om ook een studiekeuzeadvies aan te bieden aan studenten die zich na 1 
april aanmelden. De introductie van het recht op een studiekeuzeadvies bij aanmelding 
vóór 1 april dient als een extra stimulans voor aankomend mbo-studenten, en juist ook 
voor kwetsbare jongeren, om tijdig te beginnen met het maken van een keuze voor een 
vervolgopleiding. De koppeling van dit recht aan de landelijke aanmelddatum 
onderstreept het belang en de voordelen van vroeg aanmelden.  
 
Een aantal mbo-instellingen vraagt zich bovendien af wat de meerwaarde is van dit recht 
en wijst daarbij op de verantwoordelijkheid van het voortgezet onderwijs. Naar 
aanleiding van deze reacties wordt benadrukt dat beide partijen hierin een 
verantwoordelijkheid hebben. Een juiste voorbereiding op een vervolgopleiding begint 
reeds op het vo. Daar wordt een leerling ondersteund en gestimuleerd om na te denken 
over zijn (onderwijs)loopbaan. De intakeactiviteiten en een eventueel studiekeuzeadvies 
op het mbo vormen zo het sluitstuk op het studiekeuzeproces dat al op het vo begint. 
De toelichting op dit onderdeel van het wetsvoorstel is verduidelijkt in paragraaf 2.2 van 
de memorie van toelichting. 
 
Sommige mbo-instellingen zouden tot slot graag zien dat zij jongeren kunnen 
verplichten tot deelname aan intakeactiviteiten. In reactie hierop wordt opgemerkt dat 
een wettelijke verplichting leidt tot overregulering en extra administratieve lasten voor 
instellingen, met daarbij de vraag wie de verplichting moet handhaven en op welke 
manier. Bovendien organiseren veel mbo-instellingen in de praktijk al een zorgvuldige 
intake. Het is aan instellingen zelf om te bepalen hoe zij deze intake vormgeven.  
 
Vraag 5: Hoe beoordeelt u de invoering van een toelatingsrecht voor iedere student die 
zich aanmeldt voor een mbo-opleiding op niveau 2,3 of 4 en die aan de 
vooropleidingseisen voldoet? 
 
Scholen in het voortgezet onderwijs en andere respondenten, waaronder gemeenten, 
reageren positief op het invoeren van een toelatingsrecht. In hun ogen biedt dit 
helderheid voor (aankomende) studenten omdat zij nog te vaak om voor hen 
onduidelijke redenen worden afgewezen. Het toelatingsrecht vraagt van die studenten 
ook een inspanningsverplichting om hun opleiding succesvol af te ronden. Sommige 
mbo-instellingen zijn echter van mening dat niet elke student met een vmbo-diploma 
geschikt is voor elke mbo-opleiding. In hun ogen wordt met dit recht voorbijgegaan aan 
de deskundigheid en professionaliteit van instellingen om studenten zorgvuldig in een 
opleiding te plaatsen. Naar aanleiding van deze reacties wordt opgemerkt dat de ruimte 
voor de deskundigheid van mbo-instellingen behouden blijft om studenten, na 
aanmelding voor een opleiding, te ondersteunen bij het maken van een weloverwogen 
definitieve studiekeuze. Daarbij kunnen instellingen hun intakebeleid en –activiteiten 
naar eigen inzicht inrichten. Het onderhavige wetsvoorstel verduidelijkt het karakter van 
deze intake. Deze is bedoeld om studenten te ondersteunen in het maken van een 
passende studiekeuze, niet om te selecteren. Met de introductie van een toelatingsrecht 
krijgt het toelatingsbeleid van mbo-instellingen een kader waardoor studenten weten 
    ID6707.K-2 31 

     
juist meer weigeringsgronden willen hebben. Veel respondenten vinden de formulering 
ingewikkeld en interpreteren deze (onterecht) als een plicht tot weigering. Zij zijn 
daarbij van mening dat deze studenten niet per definitie moeten worden geweigerd, 
maar dat instellingen vooral moeten kijken naar de achtergrond van deze studenten. In 
reactie hierop wordt benadrukt dat met deze begrenzing mbo-instellingen de 
mogelijkheid krijgen om de inschrijving van studenten te weigeren, maar niet de plicht. 
Juist in dit soort situaties is het goed om (persoonlijke) omstandigheden van studenten 
mee te nemen in het besluit betreffende de toelating. De begrenzing is naar aanleiding 
van de internetconsultatie versimpeld en nader verduidelijkt in artikel 8.1.1 WEB en in 
paragraaf 2.3 van de memorie van toelichting. 
 
Vraag 7: Wilt u nog op andere onderdelen van dit wetsvoorstel reageren? 
 
De laatste vraag uit de internetconsultatie heeft geleid tot uiteenlopende reacties. Een 
aanzienlijk deel van de respondenten herhaalt eerder genoemde opmerkingen. 
Tegelijkertijd vraagt men aandacht voor voldoende voorbereidingstijd op de maatregelen 
uit dit wetsvoorstel, worden suggesties gedaan voor de (vorm van de) Code of Conduct 
en worden vragen gesteld over de relatie met passend onderwijs. Het wetsvoorstel is op 
deze punten niet aangepast. Wel hebben de uitkomsten van de internetconsultatie geleid 
tot het toevoegen van een evaluatiebepaling. Binnen vier jaar na de inwerkingtreding 
van deze wet wordt verslag gedaan over de doeltreffendheid en de effecten van deze 
wet in de praktijk. 
 
Relatie met de Wet gelijke behandeling op grond van handicap of chronische ziekte en 
de Wet passend onderwijs  
 
De MBO Raad, en met hem een aantal mbo-instellingen, stelde in de internetconsultatie 
dat het wetsvoorstel op gespannen voet staat met de Wet gelijke behandeling op grond 
van handicap of chronische ziekte (WGB/hcz) en met de Wet passend onderwijs. Er is 
echter geen discrepantie tussen deze wetten en dit wetsvoorstel. Eerstgenoemde wet 
verbiedt onderscheid op grond van handicap of chronische ziekte bij het verlenen van 
toegang tot het beroepsonderwijs. Dat betekent dat een handicap of chronische ziekte 
geen weigeringsgrond mag zijn. Verder is de instelling op grond van de WGB/hcz 
verplicht om desgevraagd doeltreffende aanpassingen te verrichten voor een 
gehandicapte of chronisch zieke student, tenzij dat een onevenredige belasting vormt 
voor de instelling. Bij aanpassingen op grond van de WGB/hcz gaat het dus om 
aanpassingen waarom de student zelf vraagt. Geschillen hierover kunnen worden 
voorgelegd aan het College voor de rechten van de mens of aan de rechter. 
 
Passend onderwijs houdt voor het MBO in dat het bevoegd gezag verplicht is om het 
ondersteuningsaanbod voor gehandicapte studenten vast te leggen in de onderwijs- en 
examenregeling en de afspraken met de gehandicapte student over ondersteuning vast 
te leggen in de onderwijsovereenkomst. Het ondersteuningsaanbod moet aansluiten bij 
de WGB/hcz: De instelling moet zorgen voor dat wat redelijkerwijs nodig is, maar 
onevenredig belastende maatregelen hoeven niet. 
Het onderhavige wetsvoorstel sluit daarbij aan. Het houdt in dat al degenen die 
beschikken over de juiste vooropleiding en in voorkomend geval voldoen aan de nadere 
eisen die voor specifieke opleidingen gesteld kunnen worden, toelatingsrecht hebben. 
Het wetsvoorstel legt aankomende studenten niet de verplichting op om deel te nemen 
aan intake-activiteiten. De instelling is echter niet gehouden om ondersteuning te 
verlenen waar een student niet meewerkt om de noodzaak daartoe te kunnen 
vaststellen. Het wetsvoorstel verhindert niet dat studenten die vanwege hun handicap of 
chronische ziekte extra ondersteuning behoeven, aan een intakeprocedure worden 
onderworpen opdat duidelijk wordt wat aan extra ondersteuning aan de orde is.  
 
 
 
    ID6707.K-2 33 

     
II ARTIKELSGEWIJS  
 
Artikel I. Wet educatie en beroepsonderwijs 
 
Artikel I, onderdeel A (artikel 1.1.3 WEB) 
 
Omdat met dit wetsvoorstel in hoofdstuk 8 een nieuwe titel over aanmelding wordt 
ingevoegd, wordt het artikel over de aard van de bepalingen in deze wet, artikel 1.1.3, 
aangevuld om ervoor te zorgen dat ook de aard van de nieuwe bepalingen daarin aan de 
orde komt. Het betreft de nieuwe artikelen 8.0.1 tot en met 8.0.4 en 8.2.2a. Ook deze 
nieuwe artikelen zijn voorwaarden voor bekostiging voor bijzondere instellingen voor 
educatie en beroepsonderwijs. 
 
Artikel I, onderdelen B en C (artikelen 2.3.6a, vierde lid en 2.5.5a, zesde lid, 
WEB)  
 
Deze bepalingen maken mogelijk dat het bevoegd gezag van de instelling bij het 
uitwisselen van deze overstapgegevens, gebruik maakt van het persoonsgebonden 
nummer. Dit omdat door gebruik van het persoonsgebonden nummer de foutmarge bij 
het identificeren minimaal is en het met het oog op het voorkomen van voortijdig 
schoolverlaten van leerlingen bij hun overstap noodzakelijk is dat begeleiding kan 
worden geboden aan de leerlingen die dat nodig hebben. Ook zijn de administratieve 
lasten bij het gebruik van het persoonsgebonden nummer lager dan bij het gebruik van 
de NAW-gegevens.  
 
Artikel I, onderdeel D (titel 0 van hoofdstuk 8, WEB) 
 
Deze nieuwe titel regelt de aanmelding en de rechten en plichten die daaraan zijn 
verbonden. Omdat de aanmelding voorafgaat aan de inschrijving en daar onlosmakelijk 
bij hoort, is ervoor gekozen deze titel voorafgaand aan titel 1 in dit hoofdstuk op te 
nemen. De artikelen van deze nieuwe titel worden hierna toegelicht. 
 
Artikel 8.0.1 Aanmelding op uiterlijk 1 april 
 
Eerste lid  
Dit lid bepaalt dat de aanmelding op uiterlijk 1 april dient te gebeuren, tenzij de beoogde 
opleiding niet start met ingang van het daaropvolgende studiejaar. In § 2.1.1 van het 
algemeen deel van de toelichting is de keuze voor deze datum toegelicht. Na de 
aanmelding kan nog steeds worden gekozen voor een andere opleiding dan die waarvoor 
een aanmelding was gedaan. Een leerling die zich op 1 april voor bijvoorbeeld drie 
opleidingen heeft aangemeld, daarna van gedachten verandert en alsnog voor een heel 
andere opleiding kiest, heeft zich nog steeds tijdig aangemeld. Alleen een leerling die 
zich voor geen enkele opleiding heeft aangemeld op 1 april, heeft niet de voordelen die 
zijn verbonden aan een tijdige aanmelding.  
 
Tweede lid 
Bij ministeriële regeling kan een beperking worden aangebracht in het aantal opleidingen 
waarvoor men zich bij een instelling kan aanmelden. Aangezien de student zich na zijn 
aanmelding per 1 april, nog steeds kan laten inschrijven bij een andere opleiding dan die 
waarvoor hij zich had aangemeld, zijn de gevolgen van een dergelijke beperking niet 
onevenredig groot.  
 
Derde lid 
Behalve voor beroepsopleidingen die niet starten aan het begin van een nieuw 
studiejaar, is voorzien in twee andere uitzonderingen op de aanmeldplicht op uiterlijk 1 
april. De eerste betreft studenten die na een negatief bindend studieadvies (op grond 
van artikel 8.1.7a) hun opleiding moeten verlaten en zich voor een andere opleiding 
    ID6707.K-2 35 

     
instelling meldt terug dat de aspirant-student een onderwijsovereenkomst wordt 
aangeboden dan wel dat de student is ingeschreven. Maar er zijn ook situaties waarbij 
extra begeleiding nodig is om de overstap succesvol te laten verlopen. Daarom is 
bepaald dat de mbo-instelling het ook meldt als een aanmelding niet tot toelating zal 
kunnen leiden omdat de aspirant-student (al dan niet na afronding van diens 
schoolopleiding) niet voldoet aan de (nadere) vooropleidingseisen of aanvullende eisen 
of in verband met de capaciteit van of arbeidsmarktperspectief aan een opleiding, of als 
een aanmelding wordt ingetrokken. In die gevallen is het ook weer van belang dat de 
school de leerling kan begeleiden om alsnog tot een succesvolle overstap te komen.  
 
Het vierde lid betreft de gegevens die dienen te worden gemeld aan de 
woonplaatsgemeente van deelnemers zonder startkwalificatie die nog geen 23 jaar zijn 
en die overstappen naar een opleiding in het mbo. Als de jongere die de overstap naar 
het mbo gaat maken, niet of niet meer ingeschreven is aan de school of instelling (dus 
ofwel na afronding van de schoolopleiding of bij vertrek om een andere reden), is het in 
het kader van de verantwoordelijkheid van de gemeente bij het voorkomen van 
voortijdig schoolverlaten van belang dat de gemeente op de hoogte is van het verloop 
van het overstapproces van deze groep. De gemeente kan dan zo nodig gerichte 
begeleiding bieden aan de jongeren bij wie dat proces niet goed verloopt.  
 
Het vijfde lid voorziet in een ministeriële regeling voor de uitvoering van de 
gegevensuitwisseling. Deze gegevensuitwisseling zal zo worden georganiseerd dat er zo 
min mogelijk (administratieve) lasten uit voortvloeien. Voor de facilitering van de 
gegevensuitwisseling wordt gedacht aan een ICT-informatiesysteem dat dekkend werkt 
over alle regio’s. Het idee is dat dit systeem zo wordt ingericht dat de juiste gegevens op 
de juiste momenten terecht komen bij de juiste instanties. Bij ministeriële regeling zal 
dit nader worden geregeld.  
 
Zesde lid 
Omdat het niet de bedoeling is dat deze gegevens over de aanmelding van jongeren 
voor andere doeleinden worden gebruikt, bepaalt dit lid expliciet dat de gegevens alleen 
ten behoeve van het voorkomen van voortijdig schoolverlaten mogen worden gebruikt. 
 
Artikel 8.0.4. Intakeactiviteiten en studiekeuzeadvies 
 
Eerste lid  
Aspirant-studenten die daarom verzoeken, krijgen op grond van dit artikel het recht op 
studiekeuzeadviezen als zij zich op uiterlijk 1 april hebben aangemeld. Als een aspirant-
student een studiekeuzeadvies wil ontvangen, moet de instelling daarin voorzien. Een 
studiekeuzeadvies kan een belangrijke rol spelen bij een juiste studiekeuze. Aan de hand 
van een of meer intakeactiviteiten zal de instelling tot een dergelijk advies kunnen 
komen. Degene die om een studiekeuzeadvies verzoekt, kan dat recht dan ook slechts 
effectueren bij deelname aan die activiteiten. Bij niet-deelname, vervalt het recht.  
 
Tweede lid 
Om het aantal adviezen beheersbaar te houden voor (aspirant-student en) instelling kan 
bij ministeriële regeling een maximum aantal studiekeuzeadviezen worden vastgesteld 
waarop de student recht heeft. 
 
Derde en vierde lid 
Voor degenen die zich tijdig aanmelden heeft het bevoegd gezag voldoende tijd 
voorafgaand aan de aanvang van de opleiding om tot een dergelijk advies aan de hand 
van intakeactiviteiten te komen. Daarom is het mogelijk deze tijdige aanmelders hier 
een recht te doen gelden. Maar uiteraard is een dergelijk advies aan de hand van 
intakeactiviteiten van belang voor alle studenten. Het derde lid voorziet in de 
mogelijkheid dat het bevoegd gezag ook voor hen intakeactiviteiten organiseert en 
studiekeuzeadviezen uitbrengt.  
    ID6707.K-2 37 

     
 
Voor de aanvullende eisen wordt verwezen naar de toelichting bij artikel I, onderdeel I 
en J (toelichting bij artikelen 8.2.2a en 8a.2.2a, vierde lid, onderdeel g). 
 
De eisen die afgezien van de vooropleidingseisen nu al gelden op grond van artikel 
8.1.1, blijven onverkort gelden. Dus het bevoegd gezag van een bijzondere instelling 
kan nog steeds de inschrijving weigeren om redenen als bedoeld in artikel 8.1.1, vierde 
lid, bijvoorbeeld als een student weigert de grondslag en de doelstellingen te 
respecteren dan wel onderschrijven als het niveau drie of vier betreft, of als er gegronde 
vrees bestaat dat hij van de inschrijving en de daaraan verbonden rechten misbruik zal 
maken. Voorts gelden nog de uitzonderingen van het tweede en derde lid.  
 
Artikel 8.1.1c, tweede lid 
Deze uitzondering betreft de situatie dat een opleiding “vol” is, zoals aangegeven in 
bovengenoemde § 2.3, vanwege de opleidingscapaciteit of uit oogpunt van 
arbeidsmarktperspectief. Als sprake is van een toelatingsbeperking vanwege 
opleidingscapaciteit of arbeidsmarktperspectief, dient vooraf bekend te zijn dat deze 
beperking geldt, hoeveel plaatsen er naar verwachting beschikbaar zullen zijn en het 
toelatingsbeleid dat in die gevallen geldt.  
 
Artikel 8.1.1c, derde lid 
In het derde lid wordt geregeld in welke gevallen een deelnemer niet hoeft te worden 
toegelaten tot de instelling. Deze mogelijkheden zijn opgenomen omdat in redelijkheid 
niet van een instelling kan worden verwacht dat een onderwijsovereenkomst met een 
deelnemer wordt afgesloten – dan wel dat de bestaande onderwijsovereenkomst met 
hem wordt gecontinueerd – indien hij jaar na jaar onvoldoende resultaten boekt. Zie ook 
de toelichting in § 2.3 van het algemeen deel van de toelichting. 
 
Het bevoegd gezag kan volgens de onderhavige bepaling iemand weigeren in de 
volgende gevallen. Op de eerste plaats indien al drie keer of vaker de 
onderwijsovereenkomst met hem is ontbonden wegens een negatief studieadvies en hij 
niet meer leerplichtig is. Op de tweede plaats indien hij reeds zes jaar of langer in een 
beroepsopleiding ingeschreven is geweest zonder een diploma te hebben behaald. In 
beide gevallen is de voorwaarde toegevoegd dat sinds de laatste dag van inschrijving 
minder dan drie studiejaren moeten zijn verstreken. Deze voorwaarde heeft tot gevolg 
dat de betreffende deelnemer zich, nadat drie jaar zijn verstreken, wederom kan laten 
inschrijven in een opleiding. 
 
Deze bepaling laat onverlet dat de onderwijsovereenkomst ook op grond van artikel 
8.1.3 kan worden ontbonden en dat op grond van het nieuwe artikel 8.1.7b WEB de 
onderwijsovereenkomst kan worden ontbonden of kan worden geweigerd een 
onderwijsovereenkomst aan te gaan.  
 
Artikel 8.1.1c, vierde lid 
Iemand die voor een bepaalde opleiding die hij wenst te volgen niet aan de aanvullende 
eisen (artikel 8.2.2a) voldoet of die niet wordt toegelaten vanwege de 
opleidingscapaciteit of het arbeidsmarktperspectief, loopt het risico uit de boot te vallen. 
Met deze bepaling wordt in dat geval voorzien in een door het bevoegd gezag aan te 
bieden alternatief. Het bevoegd gezag houdt hierbij uiteraard rekening met de 
voorkeuren van de student. Bij vakopleidingen en aoc’s is het onderwijsaanbod zo 
specifiek dat de eis om een alternatief aan te bieden niet realistisch is. Daarom wordt de 
eis niet gesteld als het deze instellingen betreft.  
 
Artikel 8.1.1c, vijfde lid 
Op grond van deze bepaling kunnen in elk geval geen extra eisen aan studenten worden 
gesteld als voor de desbetreffende opleiding een inschrijvingsbeperking geldt op grond 
van opleidingscapaciteit of arbeidsmarktperspectief en er sprake is van overaanmelding. 
    ID6707.K-2 39 

     
deel van deze toelichting. Op grond van het eerste lid van dit artikel worden de 
betrokken opleidingen bij ministeriële regeling aangewezen en stelt het bevoegd gezag 
een regeling vast voor de selectiecriteria en selectieprocedure. Evenals in het ho wordt 
met betrekking tot voorgenomen besluiten van het bevoegd gezag ten aanzien van deze 
regeling voorzien in adviesbevoegdheid voor de deelnemersraad, door toevoeging van 
het nieuwe onderdeel g aan artikel 8a.2.2a, vierde lid. 
  
 
Artikel II. Wet op het voortgezet onderwijs 
 
Artikel II, onderdelen A en B (artikelen 27d en 103b WVO) 
 
Voor de gegevensverstrekking en het gebruik daarbij van het persoonsgebonden 
nummer, wordt verwezen naar artikelsgewijze toelichting hierboven, bij artikel I, 
onderdelen B, C en D 
 
 
Artikel III. Wet op de expertisecentra 
 
Artikel III, onderdelen A en B (artikelen 42b en 164a WEC) 
 
Voor de gegevensverstrekking en het gebruik daarbij van het persoonsgebonden 
nummer, wordt verwezen naar artikelsgewijze toelichting hierboven, bij artikel I, 
onderdelen B, C en D. 
 
 
Artikel IV. Wet educatie en beroepsonderwijs BES 
 
Artikel IV, onderdeel A (artikel 1.1.2 WEB BES) 
 
Omdat met dit wetsvoorstel in hoofdstuk 8 een titel over aanmelding wordt ingevoegd, 
wordt dit artikel, dat betrekking heeft op de aard van de bepalingen in deze wet, 
aangevuld om ervoor te zorgen dat dat ook de aard van de nieuwe bepalingen daarin 
aan de orde komt. Het betreft de nieuwe artikelen 8.0.1 tot en met 8.0.3 en 8.2.2a. Ook 
deze nieuwe artikelen zijn, voor zover zij de instellingen betreffen, regels voor openbare 
instellingen voor beroepsonderwijs en voorwaarden voor bekostiging van 
beroepsopleidingen van aan bijzondere instellingen. 
 
Artikel IV, onderdeel B (artikelen 8.0.1, 8.0.2 en 8.0.3 WEB BES) 
 
Artikel 8.0.1. Aanmelding op uiterlijk 1 april 
Dit artikel introduceert de plicht tot aanmelding op uiterlijk 1 april. 
 
Eerste lid  
Dit lid bepaalt dat de aanmelding op uiterlijk 1 april gebeurt. In § 2.1.1 van het 
algemeen deel van de toelichting is de keuze voor deze datum toegelicht. Ook is daar 
toegelicht dat de aanmelddatum geldt voor alle studenten die zich willen laten 
inschrijven voor een bekostigde beroepsopleiding die start aan het begin van een nieuw 
studiejaar en dat dit – in uitzondering daarop - niet geldt niet voor de opleidingen die op 
een later tijdstip starten.  
 
Tweede lid  
Bij ministeriële regeling kan een beperking worden aangebracht in het aantal opleidingen 
waarvoor men zich bij een instelling kan aanmelden. Aangezien de student zich na zijn 
aanmelding per 1 april, nog steeds kan laten inschrijven bij een andere opleiding dan die 
waarvoor hij zich had aangemeld, zijn de gevolgen van een dergelijke beperking niet 
onevenredig groot. 
    ID6707.K-2 41 

     
Artikel V. Evaluatie 
 
Een verplichting om binnen vier jaar over de doeltreffendheid van deze wet te 
rapporteren, is opgenomen vanwege het belang dat in een vroeg stadium duidelijk wordt 
of de voorgestelde maatregelen daadwerkelijk leiden tot minder uitval.  
 
 
De Minister van Onderwijs,  
Cultuur en Wetenschap, 
 
 
 
 
 
dr. Jet Bussemaker 
    ID6707.K-2 43 

