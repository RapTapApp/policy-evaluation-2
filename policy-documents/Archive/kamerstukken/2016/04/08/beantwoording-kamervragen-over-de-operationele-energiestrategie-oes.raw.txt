 
 
 
 
> Retouradres Postbus 20701 2500 ES Den Haag 
 
de Voorzitter van de Tweede Kamer 
Ministerie van Defensie 
der Staten-Generaal 
 
Plein 4 
Plein 2 
MPC 58 B 
2511 CR Den Haag 
Postbus 20701 
2500 ES Den Haag 
www.defensie.nl 
 
 
 
 
 
 
 
Onze referentie 
Datum 8 april 2016 
BS2016005221 
Betreft Antwoorden op vragen over de Operationele Energiestrategie (OES)  
Afschrift aan 
de Voorzitter van de Eerste  
Kamer der Staten-Generaal 
Binnenhof 22 
2513 AA Den Haag 
 
 
 
Bij beantwoording datum, 
 
onze referentie en betreft 
vermelden. 
Hierbij ontvangt u de antwoorden op de lijst van feitelijke vragen van de vaste 
commissie voor Defensie over de Operationele Energiestrategie (OES) 
(ingezonden 17 maart 2016 met kenmerk 33763-95/2016D11256). 
 
 
 
 
 
 
DE MINISTER VAN DEFENSIE 
 
  
 
 
 
 
J.A. Hennis-Plasschaert 
 
 
 
 
 
 Pagina 1 van 10  
 
 

 
 
 
 
  
3 
 
Kunt u in een tabel overzichtelijk aangeven hoeveel Defensie in totaal 
heeft uitgegeven aan brandstof, per jaar, in de jaren 2005-2015? 
 
  
Brandstofuitgaven Defensiematerieel  
[in miljoen euro’s] 
2005 100 
2006 113 
2007 100 
2008 132 
2009 83 
2010 111 
2011 156 
2012 120 
2013 115 
2014 127 
2015 117 
 
In de OES (blz. 7) is voor 2010 is een bedrag van € 86,8 miljoen aan 
brandstofuitgaven opgenomen. Dat betreft echter alleen de brandstoffen die 
tijdens operationele gereedstelling en inzet zijn verbruikt. Aangezien de OES 
betrekking heeft op alle operationele energie, dus ook die ten behoeve van 
opleiding en training, zijn in bovenstaande tabel de totale uitgaven voor brandstof 
opgenomen. 
 
4 
Bent u bereid de Kamer jaarlijks te informeren over de voortgang en de 
behaalde resultaten van de Operationele Energiestrategie, inclusief 
concrete cijfers over in hoeverre de gestelde doelen zijn behaald? 
 
De tenuitvoerlegging van de Operationele Energie Strategie bevindt zich nog in de 
beginfase, waarbij de streefdoelen betrekking hebben op 2030 en 2050. Zodra de 
uitvoering goed op gang komt, zal in het Jaarverslag Defensie over de voortgang 
worden gerapporteerd.   
 
5 
Welke afdeling bij het ministerie van Defensie wordt verantwoordelijk 
voor het uitvoeren van de Operationele Energiestrategie? 
 
6 
Op welke wijze wordt de uitvoering van de Operationele Energiestrategie 
belegd binnen uw departement? 
 Pagina 3 van 10  
 
 

 
 
 
 
aangepast. Het plan is bedoeld voor de interne bedrijfsvoering. Over de  
voortgang zal in het Jaarverslag Defensie worden gerapporteerd. 
 
  
11 
Kunt u concrete voorbeelden noemen van logistieke uitdagingen en 
beperkingen in de operatiegebieden die ontstonden door de 
afhankelijkheid van fossiele brandstoffen en die zich de afgelopen jaren 
hebben voorgedaan? Hoe is met die uitdagingen en beperkingen 
omgegaan? 
 
Een concreet voorbeeld is de brandstofaanvoer tijdens de missie in Afghanistan 
(Uruzgan) in de periode 2006 - 2010. De aanvoerlijnen over de weg waren lang 
en de veiligheidsrisico’s groot. Regelmatig liepen de logistieke konvooien grote 
vertragingen op, waardoor de brandstofvoorraden op de bases sterk 
verminderden. Meermalen is daarom brandstof tegen hoge kosten door de lucht 
aangevoerd.  
 
12 
Wordt het overschakelen op duurzame energie minder urgent nu de 
prijzen voor fossiele brandstoffen niet stijgen maar juist sterk zijn 
gedaald, mogelijk voor langere tijd? Graag een toelichting. 
 
De keuze om het gebruik van fossiele energie te reduceren is vooral gemaakt op 
operationele en veiligheidsgronden. De urgentie om over te schakelen op 
duurzame energie blijft dus onverminderd aanwezig. Daarnaast wordt de 
brandstofprijs tijdens uitzendingen vooral bepaald door het transport naar het 
uitzendgebied en de daarbij benodigde beveiliging, en minder door de marktprijs. 
 
13 
Zijn de ramingen ten aanzien van de wereldwijde vraag in de periode 
2000-2050 nog accuraat, gezien de huidige olieprijs en overproductie 
van grondstoffen? 
 
De passage omtrent de stijgende wereldwijde vraag is in de OES opgenomen om 
te onderstrepen dat op de langere termijn naar alternatieven voor fossiele 
brandstoffen moet worden gezocht. De noodzaak voor Defensie om in het 
operationele domein te zoeken naar alternatieve energiebronnen hangt vooral 
samen met het voortzettingsvermogen van de operaties en de veiligheid van het 
personeel. 
 
 
 
 
 
 
 
 
 
 
 
 
 Pagina 5 van 10  
 
 

 
 
 
 
18  
Kunt u een overzicht geven van de initiatieven die tot nu toe binnen de 
 
NAVO zijn genomen? Zo nee, waarom niet? 
 
De Navo heeft in de Chicago Summit Declaration (2012) vastgelegd zich te zullen 
inzetten voor de verbetering van de energie-efficiëntie van de krijgsmachten van 
de lidstaten. Nederland volgt de ontwikkelingen op energiegebied bij de Navo op 
de voet en participeert daar actief in.  
 
De volgende fora en initiatieven zijn in dit verband relevant: 
- het Energy Security Centre of Exellence in Litouwen fungeert als 
kenniscentrum op energiegebied; 
- in het Smart Energy Team (SENT) wisselen de lidstaten informatie uit 
over energiebesparende technieken; 
- de Environmental Protection Working Group (EPWG) stelt voorschriften op 
voor milieuaspecten van militaire kampementen; 
- in de werkgroep STEEEP (Special Team on Energy Efficiency and 
Environmental Protection) wisselen de lidstaten informatie uit over 
energiebesparende technieken op maritiem gebied, zoals anti-
foulingtechnieken, warmteterugwinning aan boord van schepen en 
rompaanpassingen; 
- het Science for Peace and Security Program en System Analysis and 
Studies Panels (SAS) voeren energiegerelateerde studies uit.  
 
19 
Kunt u een overzicht geven van de materiele en operationele maritieme 
aspecten van energie? Valt hier ook vervuiling onder? 
 
Naast de bij vraag 18 genoemde activiteiten op maritiem gebied volgt Defensie de 
energiegerelateerde regelgeving van de International Maritime Organisation 
(IMO), die normen stelt voor emissies van stikstofoxyden (NO ) en zwaveloxyden 
x
(SO ). 
x
 
20 
Kunt u een overzicht geven van de milieuaspecten van het militair 
optreden op land en in de lucht ? Valt hieronder bijvoorbeeld ook 
vervuiling op een andere wijze dan alleen door CO2 uitstoot ? Zo nee, 
waarom niet? 
 
De milieuaspecten van het militaire optreden tijdens oefeningen en missies 
betreffen naast CO -uitstoot ook afval- en afvalwaterverwerking, 
2
bodembescherming bij de opslag van gevaarlijke stoffen, waterverbruik, 
luchtverontreiniging en geluid.  
 
21 
Kunt u toelichten in hoeverre bij huidige vervanging van materieel nu al 
rekening wordt gehouden met het realiseren van de ambities voor het 
terugdringen van het energieverbruik? 
 
Bij de vervanging van materieel is het energiegebruik een van de factoren die een 
rol spelen bij de keuze. Recent zijn voor de Koninklijke Marine drie sleepboten 
 Pagina 7 van 10  
 
 

 
 
 
 
CODEMO (Commissie Defensie Materieel Ontwikkeling) en NTP (Nationaal  
Technologie Project) om het bedrijfsleven te stimuleren tot innovatie op het 
 
gebied van energie. In 2016 is energie bijvoorbeeld het thema van de Defensie 
Innovatie Competitie. Defensie werkt samen met instituten zoals ECN, TNO, 
MARIM en NLR die programma’s hebben voor het optimaliseren van ontwerpen, 
alternatieve aandrijftechnieken en vervangende brandstoffen. Ook onderhoudt 
Defensie contacten met partijen zoals SkyNRG, KLM en de US Airforce, die actief 
zijn op het gebied van alternatieve brandstoffen. 
 
26 
Heeft het Kennisnetwerk Energie een formele positie binnen de 
organisatie van Defensie? Graag een toelichting. 
 
Nee. Kennisnetwerken zijn bedoeld om op informele wijze kennis uit te wisselen 
in het ministerie van Defensie en met partijen daarbuiten. 
 
27 
Op welke termijn is het oprichten van een energieplatform realiteit? Hoe 
periodiek zijn de beoogde energiesymposia, gegeven de snelheid van 
ontwikkelingen ? Is dat jaarlijks? Halfjaarlijks?  
 
De Stichting Nederlandse Industrie voor Defensie en Veiligheid (NIDV) kent 
inmiddels negen platforms, waaronder het Operationele Energie Platform. Dit zijn 
ontmoetingsplaatsen voor bedrijven met een gemeenschappelijke interesse. Ook 
ondersteunen ze kennisopbouw, informatie-uitwisseling, samenwerking met 
universiteiten en kennisinstituten en contacten met vertegenwoordigers van de 
ministeries van Defensie en Veiligheid en Justitie. Tot nu toe heeft de NIDV in 
2012 en 2014 een symposium op het gebied van operationele energie 
georganiseerd en is voor 2016 opnieuw een symposium voorzien. 
 
28 
Hebben andere Europese landen en NAVO-lidstaten vergelijkbare plannen 
ten aanzien van de operationele energiestrategie om te streven naar een 
vermindering in fossiele brandstoffen zoals aangegeven in het 
klimaatakkoord van Parijs? Kunt u die plannen kort toelichten en daarbij 
de belangrijkste verschillen en overeenkomsten met Nederlandse 
plannen benadrukken? 
 
29 
Wanneer verwacht u duidelijkheid te kunnen geven over de 
mogelijkheden voor internationale samenwerking? 
 
Denemarken, Duitsland, Ierland en de Verenigde Staten hebben vergelijkbare 
operationele energiestrategieën, met als doel de afhankelijkheid van fossiele 
brandstoffen te verminderen. Zo heeft de Amerikaanse  Operational Energy 
Strategy als doelstellingen het vergroten van de Future Warfighting Capability, 
het identificeren en reduceren van logistieke en operationele risico’s en het 
verminderen van het energieverbruik door materiële en niet-materiële 
maatregelen. In de Navo en in de EDA en bilateraal wordt informatie uitgewisseld 
over de energiestrategie. Defensie volgt daar de ontwikkelingen, de voortgang 
van de uitvoering en de resultaten van de energiestrategieën van andere landen. 
 Pagina 9 van 10  
 
 

