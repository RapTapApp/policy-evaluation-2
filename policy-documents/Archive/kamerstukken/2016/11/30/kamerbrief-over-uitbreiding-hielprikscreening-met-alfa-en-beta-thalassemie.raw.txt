> Retouradres Postbus 20350 2500 EJ  Den Haag 
De Voorzitter van de Tweede Kamer 
Bezoekadres 
der Staten-Generaal 
Parnassusplein 5 
2511 VX  Den Haag 
Postbus 20018 
www.rijksoverheid.nl 
2500 EA  DEN HAAG 
Kenmerk 
 1044951-157940-PG 
 
 
 Bijlage(n) 
1 
 
 
 
 
Uw brief 
 
  
Datum 30 november 2016 
 
  
Betreft Uitbreiding hielprikscreening met alfa- en bèta-thalassemie 
Correspondentie uitsluitend 
 
richten aan het retouradres 
met vermelding van de 
datum en het kenmerk van 
 
deze brief. 
 
Geachte voorzitter, 
De neonatale hielprikscreening heeft als doel het tijdig opsporen van een aantal 
zeldzame aandoeningen bij pasgeborenen zodat ernstige schade aan de 
lichamelijke en geestelijke ontwikkeling voorkomen of beperkt kan worden. Op dit 
moment wordt gescreend op zeventien aandoeningen. 
 
Met ingang van 1 januari 2017 zullen de aandoeningen alfa-thalassemie en  
bèta-thalassemie worden toegevoegd aan de neonatale hielprikscreening. De  
onderbouwing voor deze toevoeging wordt gegeven in de notitie Uitbreiding  
neonatale hielprikscreening met alfa- en bèta-thalassemie, die het Rijksinstituut 
voor Volksgezondheid en Milieu (RIVM) op 11 november jl. aan mij heeft  
aangeboden. Deze notitie bied ik u hierbij aan. 
 
Naar aanleiding van het Gezondheidsraadrapport Neonatale hielprikscreening: 
nieuwe aanbevelingen heb ik op 14 april 2015 besloten de hielprikscreening uit te 
breiden met veertien aandoeningen, waaronder alfa-thalassemie en  
bèta-thalassemie. In mijn standpunt van 9 juli 2015 (29 323, nr. 96) heb ik ook 
de opdracht aan het Centrum voor Bevolkingsonderzoek van het RIVM  
aangekondigd om met een uitvoeringstoets de haalbaarheid van implementatie 
van deze veertien aandoeningen in het huidige screeningsprogramma in kaart te 
brengen. Daarbij heb ik benadrukt dat zorgvuldigheid bij het implementeren nodig 
is, maar dat ik snel gezondheidswinst wil boeken daar waar snelheid gemaakt kan 
worden. In de opdracht aan het RIVM is daarom gevraagd om prioriteit te geven 
aan de aanpassingen die nodig zijn in de informatiehuishouding, voorlichting,  
deskundigheidsbevordering en de testmethode voor de drie mogelijk sneller in te 
voeren aandoeningen die in de huidige hielprikscreening al als nevenbevinding 
worden gerapporteerd aan de ouders van de pasgeborene: alfa-thalassemie,  
bèta-thalassemie en OCTN2. 
 
Ter onderbouwing van de snelle toevoeging van deze aandoeningen heeft het 
RIVM het eerste deel van de uitvoeringstoets - in de vorm van de notitie 
Uitbreiding neonatale hielprikscreening met alfa- en bèta-thalassemie - alvast 
opgeleverd.  De aandoeningen alfa-thalassemie en bèta-thalassemie kunnen met 
ingang van 1 januari 2017 worden toegevoegd aan de hielprikscreening, zo luidt 
 
Pagina 1 van 2 

