 
 
 
> Retouradres Postbus 20401 2500 EK Den Haag 
 
Directoraat-generaal Agro en 
 
Natuur 
De Voorzitter van de Tweede Kamer 
Directie Natuur en Biodiversiteit 
der Staten Generaal 
Bezoekadres 
Binnenhof 4 
Bezuidenhoutseweg 73 
2594 AC Den Haag 
2513 AA  DEN HAAG 
Postadres 
Postbus 20401 
2500 EK Den Haag 
Factuuradres 
Postbus 16180 
2500 BD Den Haag 
Overheidsidentificatienr 
00000001003214369000 
 
T 070 379 8911 (algemeen) 
Datum 21 november 2016 www.rijksoverheid.nl/ez 
Betreft Voortgangsbrief Natuur 
 
 Ons kenmerk  
DGAN-NB / 16160338  
Geachte Voorzitter, 
Bijlage 
 
1 
Natuur staat volop in de belangstelling, er vinden nationaal en internationaal 
interessante ontwikkelingen plaats en er worden belangrijke successen geboekt. 
Ik heb u na het zomerreces met een aantal brieven geïnformeerd over de 
voortgang van belangrijke natuurdossiers, zoals mijn inzet voor de zeventiende 
Conferentie van Partijen (COP17) van het CITES-verdrag (TK 31379, nr. 20), de 
tussenbalans programma Nationale Parken (TK 33576, nr. 88), de 
voortgangsrapportage Programma Aanpak Stikstof 2015-2020 (TK 32670, nr. 
111), de Landschapsbrief (TK 33576, nr. 89), de stand van zaken invoering van 
de wet Natuurbescherming (TK 33348, nr. 192) en recent de aanpak weidevogels 
(TK 33576, nr. 92) en de beleidsevaluatie Natuurschoonwet 1928 (TK 33576, nr. 
90). Ook vermeldingswaardig is dat Nederland als partij van het Verdrag inzake 
Antarctica (ATCM) heeft meegeholpen aan de bescherming van de unieke Ross 
zee in het Antarctisch gebied. Met deze brief stel ik u op de hoogte van de 
voortgang in enkele andere natuurdossiers en informeer ik u over de voor 
de
Nederland en de voor de EU succesvol verlopen 13 CITES Conferentie van 
Partijen en over de conferentie in Vietnam over Illegal Wildlife Trade.  
 
De acties en voornemens uit voornoemde brieven en deze brief dragen bij aan het 
realiseren van nationale, Europese en internationale doelen voor behoud, 
versterking en duurzame benutting van de natuur en de soorten die erin leven. 
Natuur is een belangrijke publieke waarde die noodzakelijk is voor ons welzijn en 
welvaart en dient in balans met andere publieke waarden die daaraan bijdragen, 
zoals economie en voedselproductie, beschermd te worden.  
 
Volgens de recente Balans voor de Leefomgeving 2016 (Richting geven, ruimte 
maken, PBL 2016) toont de Nederlandse natuur voorzichtige tekenen van herstel, 
maar zijn de ruimtelijke - en milieu condities nog onvoldoende om alle doelen te 
realiseren. De Balans vraagt in het bijzonder aandacht voor de impact van de 
landbouw op natuur. De achteruitgang van de soortenrijkdom in algemene zin lijkt 
te zijn gestopt, er is succes bereikt met icoonsoorten zoals visarend en bever 
maar er zijn nog steeds kwetsbare habitats en soorten. En sommige soorten, 
bijvoorbeeld de van agrarisch cultuurlandschap afhankelijke weidevogels, gaan 
achteruit. 
 
 Pagina 1 van 13 
 
 

 
 
Directoraat-generaal Agro en 
 
Natuur 
Directie Natuur en Biodiversiteit 
 
 
 
 
Ons kenmerk 
 
DGAN-NB / 16160338 
 
 
 
In aanvulling op de tweede provinciale Voortgangsrapportage natuur zal ik uw 
Kamer daarover nader informeren. 
 
Nationale (Rijks)opgaven 
 
Goedkeuring LIFE IP Deltanatuur programma  
Het Ministerie van Economische Zaken heeft, samen met 23 andere partners, bij 
de Europese Commissie een aanvraag ingediend onder het LIFE programma met 
als titel Deltanatuur. Mijn voorganger heeft u over dit voornemen tot indiening 
geïnformeerd in het kader van de Natuurambitie Grote Wateren (TK 31710, nr. 
36). LIFE is het Europese subsidieprogramma voor de ontwikkeling en uitvoering 
van het Europese natuur- en milieubeleid. De Europese Commissie heeft laten 
weten dat de Nederlandse aanvraag wordt gehonoreerd. Hoewel er nog enkele 
vragen beantwoord moeten, heeft de Europese Commissie aangegeven dat 
Nederland kan beginnen met de uitvoering. De programmaperiode is gestart op  
1 oktober 2016 en loopt 6 jaar. 
Het LIFE IP Delta natuur programma heeft als doel om de samenwerking voor het 
implementeren van Natura 2000 doelen in de Nederlandse grote wateren te 
verbeteren en daarmee het doelbereik te vergroten. De omvang van het 
programma is € 17,4 miljoen, waaraan de Europese Commissie € 10,5 miljoen 
bijdraagt. November 2016 wordt de Grant Agreement ondertekend door 
Economische Zaken en de Europese Commissie waarin de finale goedkeuring is 
opgenomen. 
 
Voortgang uitkering Caribisch Nederland/tussenstand 
De bijzondere uitkering natuur Caribisch Nederland is gericht op het wegwerken 
van achterstallig onderhoud van de natuur in Caribisch Nederland (TK 33750 VII, 
nr. 56). De thema’s van de bijzondere uitkering vormen een belangrijk element 
van het natuurbeleidsplan Caribisch Nederland. De uitvoering van de projecten is 
de verantwoordelijkheid van de openbare lichamen van Saba, St. Eustatius en 
Bonaire. Op Saba zijn vier projecten in uitvoering, op St Eustatius drie en op 
Bonaire acht projecten. Op St Eustatius worden op de korte termijn nog drie 
projecten opgestart. De projecten zijn met name gericht op natuurherstel-
maatregelen, erosiebestrijding, de bestrijding van exoten en loslopend vee en 
aanleg van wandelpaden. De uitvoering van de projecten loopt over het algemeen 
voorspoedig maar wel achter bij de oorspronkelijke planning.  
 
Natuurinclusieve landbouw, motie Leenders 
Biodiversiteit en ecologische systemen zijn onmisbare hulpbronnen voor 
voedselproductie. Denk aan de cruciale rol die bestuivers en een gezonde bodem 
in de landbouw spelen. De biodiversiteit in het agrarisch gebied blijft echter 
afnemen. Voor een ecologisch houdbare voedselproductie is een transitie nodig 
naar een landbouwbedrijfsvoering waarin de rol van en een zorgvuldige omgang 
met natuur en biodiversiteit geïntegreerd is: een natuurinclusieve landbouw. Dat 
is een landbouw die de positieve effecten van natuur op de bedrijfsvoering zoveel 
mogelijk benut en waarin de negatieve effecten van de bedrijfsvoering op de 
 
 Pagina 3 van 13 
 

 
 
Directoraat-generaal Agro en 
 
Natuur 
Directie Natuur en Biodiversiteit 
 
 
 
 
Ons kenmerk 
 
DGAN-NB / 16160338 
 
 
 
natuurinclusieve landbouw op de drie eerder genoemde prestatiegebieden. 
Hiermee geef ik tevens invulling aan mijn toezegging uit het hierboven genoemde 
Algemeen Overleg om aan uw Kamer aan te geven hoe mijn inzet op 
natuurinclusieve landbouw er concreet uit ziet. 
 
- Met het nieuwe stelsel voor Agrarisch natuur- en landschapsbeheer heb ik 
samen met de provincies een slag gemaakt in de effectiviteit van het beheer 
van natuur op agrarische grond. Daarnaast is met de oprichting van 
agrarische collectieven de mogelijkheid geschapen om in de toekomst meer 
onderwerpen op regionaal niveau aan te pakken. Voorbeelden hiervan zijn 
waterbeheer en het sluiten van kringlopen. Op het onderdeel innovatie binnen 
de Voedselagenda geef ik prioriteit aan het in samenwerking met stakeholders 
en wetenschap, opstellen van een zogenoemde bestuivingsstrategie voor 
Nederland. Het gaat om een aanpak die zich richt op duurzame 
gewasbescherming, nieuwe agrarische landschapsinrichting om biodiversiteit 
te stimuleren (zoals bloemen- en akkerranden) en op het stimuleren van een 
optimale imkerpraktijk (voor de honingbij). De bedoeling is dat in meer EU-
landen en ook mondiaal aan een dergelijke strategie wordt gewerkt, waarbij 
Nederland tot de voortrekkers behoort. Nederland lanceert in december 2016 
op de tweejaarlijkse vergadering van de leden van het Biodiversiteitsverdrag 
een ‘Pollinators Coalition’. De ambitie is dat in 2030 de populaties bestuivers 
in Nederland duurzaam beschermd zijn. 
- Nederland zet in op een verdere vergroening van het Gemeenschappelijk 
Landbouwbeleid, waarbij de inzet onder anderen is om een effectieve 
koppeling te realiseren tussen de vergroening in de eerste pijler en het 
agrarisch natuurbeheer in de tweede pijler. 
- Vanaf 2021 moeten nieuwe pachters van grond van Staatsbosbeheer met een 
certificaat kunnen aantonen dat ze de kennis en vaardigheden hebben om de 
natuur op de pachtgronden goed te beheren. 
- Ik ondersteun de Stichting Commonland in haar aanpak van landschapsherstel 
met een business case in de veenweidegebieden rond Amsterdam. 
- Door onderzoek en ondersteuning van pilots wordt veel kennis ontwikkeld, 
bijvoorbeeld over verdienmodellen, de technische kanten van natuurinclusief 
produceren en de factoren die een rol spelen bij de beslissing van een boer 
om al dan niet meer aandacht te geven aan de rol van biodiversiteit op zijn 
bedrijf. 
- Ik zet in op de boeren van de toekomst, door ervoor te zorgen dat de 
ontwikkelde kennis doorwerkt naar het groene onderwijs. Ten behoeve van 
die kennisontwikkeling financier ik een bijzonder hoogleraar ‘Beheer van 
biodiversiteit in agrarisch gebied’ en een lector ‘weidevogels’. 
- Ik werk actief aan de totstandkoming van een netwerk natuurinclusieve 
landbouw, waarin innovatoren, koplopers, voorbeeldbedrijven, agrarische 
collectieven, grote en kleine natuur- en landbouworganisaties, onderzoekers, 
ketenpartijen en financiële partijen van elkaar kunnen leren. 
 
 
 
 
 Pagina 5 van 13 
 

 
 
Directoraat-generaal Agro en 
 
Natuur 
Directie Natuur en Biodiversiteit 
 
 
 
 
Ons kenmerk 
 
DGAN-NB / 16160338 
 
 
 
aanwezige landen om wereldwijd stroperij en illegale handel in wildlife te 
bestrijden. De conferentie werd geopend door de premier van Vietnam en door 
Prins William van het Verenigd Koninkrijk. De Commissaris voor Milieu van de 
Europese Unie, de heer Vella, gaf een toelichting op het gezamenlijke 
actieprogramma van de EU tegen illegale handel in wildlife. Onder de deelnemers 
waren diverse politieke en hoog-ambtelijke vertegenwoordigers van landen en 
internationale organisaties.  
 
In de unaniem aangenomen ‘Verklaring van Hanoi’ wordt opgeroepen om via vier 
lijnen de illegale handel in wildlife te bestrijden:  
1. Het uitbannen van de markt voor illegale wildlife-producten; 
2. Het vaststellen van effectieve wetgeving en adequate 
afschrikkingsmiddelen; 
3. Het versterken van handhaving van de wetgeving; 
4. Het ondersteunen van de economische ontwikkeling van de lokale 
bevolking en hun bestaansmogelijkheden . 
In de verklaring is ook een verwijzing opgenomen naar de conferentie ‘Save 
Wildlife: Act Now or Game Over’, die ik in maart 2016 in Den Haag heb 
georganiseerd. In de bijbehorende bijlage bij de verklaring hebben de aanwezige 
landen aangegeven welke activiteiten zij hebben ondernomen sinds de vorige 
conferentie. Daarin zijn ook diverse Nederlandse projecten vermeld. Het Verenigd 
Koninkrijk gaf aan de inzet van middelen voor dit onderwerp te verdubbelen en 
bood aan een vierde conferentie te organiseren in 2018 in Londen. 
 
De tekst van de Verklaring van Hanoi is te vinden via: http://iwthanoi.vn/wp-
content/themes/cites/template/statement/Hanoi%20Statement%20on%20Illegal
%20Wildlife%20Trade%20(English).pdf  
 
Voortgang implementatie Verordening Invasieve uitheemse soorten  
Op 1 januari 2015 is de Europese exotenverordening 1143/2014 in werking 
getreden. Deze verordening heeft als doel om invasieve uitheemse soorten die 
een communautair probleem zijn, te bestrijden. De eerste Unielijst van invasieve 
exoten, behorende bij die verordening, is op 3 augustus jongstleden van kracht 
geworden. Op de eerste lijst staan 37 soorten, waaronder vogels, zoogdieren, 
planten, waterplanten en waterdieren. Elke EU-lidstaat dient maatregelen te 
nemen tegen verspreiding van deze soorten, ook al zou een soort in een bepaalde 
lidstaat zelf nauwelijks tot problemen leiden. 
 
Voor een aantal soorten op de lijst nam de Nederlandse overheid al maatregelen 
om verdere verspreiding tegen te gaan. De lijst bevat echter ook soorten 
waarvoor dat uit Nederlands perspectief niet nodig was en of waarvan de 
Nederlandse praktijk moeilijk verenigbaar is met de voorgeschreven maatregelen. 
Dit geldt voor de Chinese wolhandkrab, uitheemse rivierkreeften en de 
waterhyacint. 
 
Ten aanzien van de Chinese wolhandkrab en de uitheemse rivierkreeften heb ik 
met uw Kamer van gedachten gewisseld over de mogelijkheid voor de 
binnenvisserij (Aanhangsel handelingen 2015-2016, nr. 3212). Mijn beleidslijn om 
 
 Pagina 7 van 13 
 

 
 
Directoraat-generaal Agro en 
 
Natuur 
Directie Natuur en Biodiversiteit 
 
 
 
 
Ons kenmerk 
 
DGAN-NB / 16160338 
 
 
 
dan de boerenlandpadregeling. De uitwerking van de aanpak van 
boerenlandwandelpaden vindt regionaal plaats, conform de provinciale 
gebiedsaanpak. Er zijn veel mooie voorbeelden waar provincies, gemeenten en 
maatschappelijke partners gezamenlijk werken aan aanleg en behoud van 
boerenlandwandelpaden. De decentralisatie biedt ruimte voor een 
gedifferentieerde aanpak en provincies zien geen noodzaak om nadere afspraken 
te maken over uniformering van de regelingen. 
 
Daarnaast heb ik, zoals verzocht, laten onderzoeken hoe de toegankelijkheid van 
1
wandelpaden in het buitenland is geregeld . Uit onderzoek van Wageningen 
Economic Research (voorheen LEI) blijkt dat de publieke toegankelijkheid van 
boerenland- en andere wandelpaden in eigendom van particulieren op andere 
manieren is georganiseerd. In Duitsland bijvoorbeeld zijn volgens de algemene 
wetgeving, wegen en paden, ook als deze in privébezit zijn, voor iedereen 
toegankelijk. Verder kent geen van de onderzochte landen een regeling waarbij 
boeren een vergoeding krijgen voor de openstelling van hun land. Het IPO is op de 
hoogte gesteld van de resultaten van dit onderzoek zodat de provincies, indien 
gewenst, deze kennis kunnen gebruiken in hun beleid. 
 
Uit de evaluatie van de Natuurschoonwet (NSW) blijkt verder dat 100.000ha 
(73%) van het NSW-areaal is opengesteld voor publiek. Recent heb ik uw Kamer 
geïnformeerd over mijn reactie op deze evaluatie (TK 33576, nr. 90). In relatie tot 
deze motie is relevant te melden dat om de toegankelijkheid van doorgaande 
wandelroutes nog verder te bevorderen, het voornemen is om in de NSW op te 
2
nemen dat samenwerkende landgoederen in samenhang aan het 
openstellingsbesluit voldoen. Hierbij dienen de wandelpaden op de beide 
landgoederen aanwezig te zijn en moeten deze op elkaar aansluiten. 
 
Motie Natuurvrijwilligers 
De inzet van natuurvrijwilligers is onmisbaar voor het beheer van natuur en 
landschap, de monitoring, het draagvlak en betrokkenheid van velen in de 
samenleving bij natuur. De motie van de leden Leenders en Geurts (34300 XIII, 
nr. 115) verzoekt de regering om met de provincies afspraken te maken over de 
continuïteit van het vrijwilligerswerk en de eventuele financiële consequenties 
daarvan in beeld te brengen. 
Er is veel belangstelling voor groen vrijwilligerswerk, zeker ook in de steden en 
onder jongeren. De uitdaging ligt er in dat de bestaande organisaties zich in de 
toekomst op een eigentijdse manier weten te verbinden met deze vrijwilligers. De 
inhaalslag, die enkele jaren in beslag zal nemen, vraagt om steun van de rijks- en 
provinciale overheden. Vervolgens is het aan de organisaties zelf en de provincies 
om het groene vrijwilligerswerk vitaal te houden.  
 
Een gezamenlijke werkgroep van natuurorganisaties, IPO en Rijk werkt aan  
                                                
 
1
 Toegang tot wandelpaden in beheer bij boeren en andere particuliere eigenaren: buitenlandse voorbeelden, 
oktober 2016. Wageningen Economic Research 
2
 Samenwerkende landgoederen in het kader van de NSW zijn twee aangrenzende landgoederen, die elk 
afzonderlijk 1 – 5 ha groot zijn en samen meer dan 5 ha. 
 
 Pagina 9 van 13 
 

 
 
Directoraat-generaal Agro en 
 
Natuur 
Directie Natuur en Biodiversiteit 
 
 
 
 
Ons kenmerk 
 
DGAN-NB / 16160338 
 
 
 
BIJLAGE 1: Uitkomsten CITES COP17 
 
 
Algemeen 
De CITES CoP werd bijgewoond door ongeveer 2500 deelnemers vanuit 150 
Partijen, NGO’s en andere organisaties. De Conferentie werd geopend door de 
Zuid-Afrikaanse President Zuma en voorafgegaan door een bijeenkomst op 
ministerieel niveau waarbij ongeveer 40 Ministers, EU Commissaris Vella en vele 
Ambassadeurs (waaronder de Nederlandse Ambassadeur in Zuid-Afrika) aanwezig 
waren. 
 
Er is een tijdelijke overeenkomst bereikt over de Rules of Procedure voor de 
CITES CoP in relatie tot de toetreding van de EU tot het CITES-verdrag. De 
overeenkomst handhaaft alle rechten van de EU waardoor de EU tijdens de CoP op 
bepaalde onderwerpen voor alle 28 lidstaten kon stemmen. Er wordt gezocht naar 
een structurele oplossing in een werkgroep tussen nu en de volgende CoP. 
 
Ivoor en olifanten 
De EU heeft tijdens de CoP duidelijk gemaakt dat het huidige verbod op de 
internationale handel in ivoor gehandhaafd zou moeten blijven en dat de nadruk 
moet liggen op het tegengaan van stroperij en illegale handel. 
De CoP werd geconfronteerd met tegenstrijdige voorstellen inzake de handel in 
ivoor. Al deze voorstellen zijn met grote meerderheden weggestemd waarmee het 
bestaande verbod gehandhaafd blijft. De voorstellen van Namibië en Zimbabwe 
voor hervatting van de handel krijgen alleen steun van zuidelijk Afrika, China en 
Japan. Ook het voorstel van een dertigtal Afrikaanse landen om alle populaties 
olifanten op Bijlage I te plaatsen is met een grote meerderheid, inclusief de EU, 
VS en Latijns Amerika, weggestemd. 
De EU heeft zich net als andere landen tegen dit voorstel gekeerd, omdat er bij de 
zuidelijk Afrikaanse landen geen steun was om hun populaties op Bijlage I te 
plaatsen en het voorstel voor die populaties niet aan de wetenschappelijke criteria 
voldeed. De populaties zijn in die regio groot en levenskrachtig. 
Bovendien zou een dergelijk besluit de mogelijkheid openen om een zg. 
reservering aan te tekenen, waardoor landen het bestaande verbod op de 
internationale handel in ivoor zouden kunnen omzeilen. 
 
Tijdens de vorige CoP is gestart met een proces van ‘national ivory action plans’ 
waarin landen gericht plannen voor de handhaving van het verbod op de 
internationale handel in ivoor moeten rapporteren aan de Standing Committee van 
CITES en laten toetsen. Daar is nu met actieve steun van de EU aan toegevoegd 
dat er bij gebleken tekortkomingen handelssancties genomen kunnen worden. 
Ook is er een akkoord bereikt over de sluiting van de binnenlandse ivoormarkten, 
waarbij CITES-partijen nationale ivoormarkten die bijdragen aan de internationale 
illegale handel in ivoor moeten sluiten. Dit voorstel is baanbrekend gezien de 
traditionele opvatting dat internationale verdragen zoals CITES niet zouden mogen 
ingrijpen in nationale aangelegenheden. De EU heeft dit akkoord gesteund. 
 
 
 Pagina 11 van 13 
 

 
 
Directoraat-generaal Agro en 
 
Natuur 
Directie Natuur en Biodiversiteit 
 
 
 
 
Ons kenmerk 
 
DGAN-NB / 16160338 
 
 
 
 
Haaien en roggen 
Waar het bij de vorige CoP nog tot spannende stemmingen leidde om commercieel 
verhandelde mariene soorten op de CITES-lijsten op te nemen, zijn nu voorstellen 
voor voshaaien, zijdehaaien en duivelsroggen met grote meerderheden 
aangenomen ondanks de gebruikelijke oppositie uit Japan, China en andere 
Aziatische landen. Daarnaast zijn er besluiten aangenomen om meer synergie te 
creëren tussen CITES, de FAO en de Regionale Organisaties voor Visserij Beheer 
en om implementatie van de besluiten te waarborgen. 
 
Exotische reptielen, vogels en vissen 
De door de EU en diverse herkomstlanden (China, Vietnam, Tanzania,  
Madagaskar) ingediende voorstellen om de handel in exotische reptielen te 
reguleren, werden allemaal aangenomen bij consensus. Deze soorten worden 
onder meer in de EU ingevoerd als huisdier. 
De CoP heeft ingestemd met beperkt commercieel gebruik van drie krokodillen-
soorten uit Colombia, Mexico en Maleisië, waardoor een betere status van hun 
populatie en robuuste beheersmaatregelen door deze landen worden 
gewaarborgd. 
Het voorstel van Gabon, de EU, en veel andere landen om de internationale 
handel in grijze roodstaartpapegaaien te verbieden, werd na een geheime 
stemming eveneens aanvaard. De Democratische Republiek Congo en Qatar 
hebben hun voornemen bekendgemaakt om een reservering tegen deze beslissing 
aan te tekenen. 
De EU heeft onder druk van Indonesië besloten haar voorstel om de Banggai 
kardinaal vis, een intensief verhandelde vis die alleen in Indonesië voorkomt, in te 
trekken, in ruil voor de toezeggingen van Indonesië om de instandhoudings- en 
beheersmaatregelen voort te zetten voor deze soort en verslag uit te brengen bij 
de CITES wetenschappelijke comités. 
 
Leeuwen 
De CoP nam een groot aantal besluiten aan om het behoud van de leeuwen te 
versterken, en nam een strengere regeling aan voor de internationale handel van 
leeuwenproducten, met name botten die naar Azië worden geëxporteerd voor de 
traditionele Aziatische geneeskunde. 
 
 Pagina 13 van 13 
 

