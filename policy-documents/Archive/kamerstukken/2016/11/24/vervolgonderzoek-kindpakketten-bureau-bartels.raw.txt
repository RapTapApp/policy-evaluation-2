 
 
 
 
 
 
 
 
Vervolgonderzoek naar  
Kindpakketten 
 
 
 
 
 
 
Eindrapport 
Uitgebracht in opdracht van het  
Ministerie van Sociale Zaken en Werkgelegenheid 
Amersfoort, 9 november 2016 
 
 
 
 
Bureau Bartels B.V.  
 
Postbus 318   
3800 AH Amersfoort   
 
Stationsplein 69   
 
3818 LE Amersfoort   
T  033 – 479 20 20   
  
info@brtls.nl   
www.bureaubartels.nl   

Inhoud 
 
Samenvattende conclusies                                                   i 
 
1. Inleiding  1 
1.1 Aanleiding  1 
1.2 Doel en uitgangspunten  2 
1.3 Onderzoeksaanpak  3 
1.4 Respons  4 
 
2. Aantal gemeenten met een Kindpakket 5 
2.1 Inleiding  5 
2.2 Aantal gemeenten met een Kindpakket  5 
2.3 Landelijke spreiding van het Kindpakket  7 
 
3. Kenmerken van het Kindpakket 9 
3.1 Inleiding  9 
3.2 Typen voorzieningen in het Kindpakket  9 
3.3 Doelgroepen van het Kindpakket  12 
 
4. Totstandkoming en financiering van het Kindpakket 17 
4.1 Inleiding  17 
4.2 Betrokkenheid maatschappelijke partners  17 
4.3 Betrokkenheid kinderen  20 
4.4 Financiering van het Kindpakket  22 
 
5. Aanvraag, verstrekking en gebruik Kindpakket 25 
5.1 Inleiding  25 
5.2 Wijze van aanvraag Kindpakket  25 
5.3 Wijze van verstrekking Kindpakket  26 
5.4 Bijdrage werkwijze aan gebruik Kindpakket  30 
 
6. Communicatie over het Kindpakket 33 
6.1 Inleiding  33 
6.2 Communicatie over het Kindpakket  33 
6.3 Gebruik van de term Kindpakket  34 
 
7. Succesfactoren en aandachtspunten Kindpakket 37 
7.1 Inleiding  37 
7.2 Belangrijkste succesfactoren  37 
7.3 Belangrijkste aandachtspunten  38 
7.4 Ondersteuningsbehoefte vanuit landelijke partijen  39 
  

Samenvattende conclusies                                                  
van het vervolgonderzoek naar Kindpakketten 
In Nederland groeien volgens recente CBS-gegevens meer dan 400.000 kinderen op in 
armoede. Landelijk gaat het om 12 procent van de kinderen in de leeftijd van 0 tot en met 
1
17 jaar . Zij lopen een grote kans om verstoken te blijven van (basis)voorzieningen voor 
bijvoorbeeld school, sport en cultuur die belangrijk zijn voor hun ontwikkeling. Ook heeft 
het langdurig voortduren van een armoedesituatie een negatieve impact op hun kansen 
voor een volwaardige participatie aan de samenleving.  
 
Het armoedevraagstuk onder kinderen staat hoog op de politieke agenda en heeft in de 
afgelopen jaren een (extra) impuls gekregen door het advies van de Kinderombudsman 
om meer in te zetten op hulp die direct ten goede komt aan de sociale, geestelijke en 
lichamelijke ontwikkeling van kinderen die opgroeien in armoede. Hierbij is ook het begrip 
Kindpakket geïntroduceerd. Daarmee wordt een bundeling van voorzieningen in natura 
2
bedoeld die rechtstreeks ten goede komt aan kinderen in armoede . Om initiatieven als 
het Kindpakket kracht bij te zetten, zijn vanuit het kabinet in de afgelopen jaren extra 
structurele middelen (vanaf 2015 jaarlijks 100 miljoen euro) beschikbaar gesteld voor 
armoede- en schuldenbeleid. Bovendien is recent met Prinsjesdag bekendgemaakt dat 
vanaf 1 januari 2017 jaarlijks 100 miljoen euro extra beschikbaar wordt gesteld voor 
kinderen in armoede. Dit laatste bijvoorbeeld in de vorm van een Kindpakket. Daarmee 
wordt een bundeling van voorzieningen in natura bedoeld die direct ten goede komt aan 
kinderen in armoede. 
 
 
Sterke groei van gemeenten met een Kindpakket 
In de praktijk komt een Kindpakket binnen een gemeente of een samenwerkingsverband 
van gemeenten tot stand. Uit onderzoek van Bureau Bartels bleek dat in 2014 12% van 
de gemeenten beschikte over een Kindpakket. Op verzoek van de Tweede Kamer aan de 
staatssecretaris van Sociale Zaken en Werkgelegenheid zijn de ontwikkelingen rondom 
het Kindpakket in het voorliggende onderzoek opnieuw in kaart gebracht. Hieruit volgt dat 
het aantal gemeenten met een Kindpakket sterk is gegroeid, namelijk van 12% van de 
gemeenten in 2014 naar 44% van de gemeenten in 2016. Dit betreft bijna een 
verviervoudiging in twee jaar tijd die laat zien dat steeds meer gemeenten de beschikking 
over een Kindpakket (of een equivalent daarvan) als een waardevol middel ervaren om 
kinderen in armoede te bereiken. In de nabije toekomst (2016 en 2017) zal dit aandeel 
naar verwachting bovendien nog licht groeien naar circa de helft van alle Nederlandse 
gemeenten. Voor de overige helft van de gemeenten geen Kindpakket voorziet. Deze 
gemeenten kiezen vaak bewust voor een andersoortige regeling (of regelingen) om 
kinderen in armoede te ondersteunen. 
 
Kindpakketten in Nederland: ‘eenheid in verscheidenheid’ 
Onder de ruim 150 Nederlandse gemeenten met een Kindpakket is sprake van eenheid 
in verscheidenheid. Eenheid in die zin dat, ondanks de ‘couleur locale’ die vrijwel elke 
                                                      
1
  CBS, Meer dan 400.000 kinderen in armoede, 9 mei 2016. 
2
  De Kinderombudsman, Kinderen in Armoede in Nederland, juni 2013.  
Bureau Bartels  |  i 
 

tweederde van de gemeenten verruimd naar boven de 110% en zijn bij enkele 
gemeenten uitsluitend nog de individuele omstandigheden van de kinderen leidend voor 
de verstrekkingen uit het Kindpakket. De (ouders van) kinderen die in armoede opgroeien 
kunnen meestal op verschillende wijzen voorzieningen uit het Kindpakket aanvragen. 
Naast het loket van de gemeente, verloopt deze aanvraag ook steeds vaker via de 
maatschappelijke partners. Het aandeel gemeenten dat deze mogelijkheid biedt, is 
namelijk toegenomen van een kleine 50 procent in 2015 naar bijna 60 procent in 2016. 
Ook zijn de maatschappelijke partners – in het verlengde hiervan – vaak betrokken bij de 
verstrekking van de voorzieningen uit het Kindpakket (namelijk bij ruim 80 procent van de 
gemeenten). Daarbij bestaat onder veel gemeenten de indruk dat deze samenwerking 
met maatschappelijke partners van grote toegevoegde waarde is. Vooral de persoonlijke 
aanpak waarmee maatschappelijke partners achter de voordeur weten te komen van 
(gezinnen van) kinderen in armoede wordt door veel gemeenten positief gewaardeerd. 
Hiermee wordt het bereik vergroot en komen, met andere woorden, meer kinderen in 
beeld voor het Kindpakket.  
 
Gebruik van het Kindpakket: ‘graadmeter van succes’ 
De belangrijkste graadmeter voor het succes van een Kindpakket is echter gelegen in het 
feitelijk gebruik daarvan door de doelgroep (kinderen in armoede). Vandaar dat voor het 
eerst aan alle gemeenten met een Kindpakket is gevraagd om een schatting te geven 
van het gebruik daarvan. Hieruit is allereerst naar voren gekomen dat bij iets minder dan 
de helft van de gemeenten het gebruik niet bekend is omdat zij bijvoorbeeld pas recent 
met het Kindpakket zijn gestart. Waar iets meer dan helft van de gemeenten wel een 
schatting kon maken, blijkt dat op jaarbasis gemiddeld bijna 65 procent van de kinderen 
die in beeld zijn voor het Kindpakket van één of meerdere voorzieningen gebruikmaakt. 
Hierbij is wel sprake van een grote ‘bandbreedte’. In die zin dat bij ongeveer tweevijfde 
van de gemeenten het aantal gebruikers van het Kindpakket boven de 75 procent ligt. 
Terwijl dit percentage bij een vrijwel even groot aandeel gemeenten tussen de 50 en 75 
procent uitkomt en bij een zesde van de gemeenten tussen 25 en 50 procent beweegt.  
 
Zeker in het laatste geval vormt het vergroten van het gebruik van het Kindpakket een 
belangrijk aandachtspunt voor de toekomst. Daarbij gaat het vaak om gemeenten die pas 
recent zijn gestart met de uitvoering van een Kindpakket en/of waarbij de communicatie 
over dit pakket nog ‘in de steigers staat’. Indien dit laatste het geval is, zijn de 
beschikbare voorzieningen vanuit deze gemeenten nog niet altijd even ‘zichtbaar’ voor de 
doelgroep (waardoor het gebruik achterblijft). Tot slot blijft het gebruik van het Kindpakket 
bij enkele gemeenten achter omdat de (ouders van) kinderen in armoede voorzieningen 
uitsluitend digitaal kunnen aanvragen. In de praktijk werpt deze digitale 
aanvraagprocedure binnen sommige gemeenten voor de doelgroep een behoorlijke 
drempel op. Het bieden van meer assistentie op dit vlak vanuit bijvoorbeeld de 
(betrokken) maatschappelijke partners in het veld en de sociale wijk- en gebiedsteams 
kan hier mogelijk soelaas bieden. 
 
Kinderen meer betrekken 
Een ander aandachtspunt vormt tot slot de betrokkenheid van kinderen in armoede bij het 
Kindpakket. Hoewel sprake is van een stijging in vergelijking tot de uitkomsten van het 
Bureau Bartels  |  iii 
 

1. Inleiding 
 
1.1 Aanleiding 
In Nederland groeit een aanzienlijk deel van de kinderen op in armoede. Volgens recente 
uitkomsten van het Centraal Bureau voor de Statistiek (CBS) groeien 421.000 kinderen 
op in een gezin met een laag inkomen. Dit komt neer op 12 procent van de kinderen in 
3
Nederland in de leeftijd van 0 tot en met 17 jaar . Armoede onder kinderen kan grote 
gevolgen hebben. Deze kinderen lopen namelijk een grote kans om verstoken te blijven 
van (basis)voorzieningen voor bijvoorbeeld school, sport en cultuur die belangrijk zijn 
voor hun ontwikkeling. Ook heeft het langdurig voortduren van een armoedesituatie een 
negatieve impact op de kansen voor een volwaardige participatie aan de samenleving. 
 
Het vraagstuk van armoede onder kinderen heeft in de achterliggende jaren de nodige 
aandacht gekregen. Het kwam vooral hoog op de politieke agenda te staan als gevolg 
van het rapport ‘Kinderen in armoede in Nederland’ dat in 2013 is gepubliceerd door de 
Kinderombudsman. Hierin heeft de Kinderombudsman het advies gegeven om vanuit 
gemeenten meer in te zetten op hulp die rechtstreeks ten goede komt aan de sociale, 
geestelijke en lichamelijke ontwikkeling van kinderen die opgroeien in armoede. In dit 
verband is ook het begrip Kindpakket geïntroduceerd. Daarmee wordt een bundeling 
4
van voorzieningen in natura bedoeld die direct ten goede komt aan kinderen in armoede . 
In een reactie op het rapport van de Kinderombudsman heeft de staatssecretaris van 
Sociale Zaken en Werkgelegenheid (SZW) gemeenten gevraagd om bij de intensivering 
van het armoede- en schuldenbeleid ook specifiek aandacht te besteden aan armoede-
bestrijding onder kinderen. Gemeenten kunnen dit bijvoorbeeld doen in de vorm van een 
Kindpakket of door een bundeling van kindvoorzieningen in natura met een soortgelijke 
5
strekking aan te bieden . 
 
Voor de (gedeeltelijke) bekostiging hiervan hebben gemeenten ook gebruik kunnen 
maken van de extra structurele middelen die het kabinet in de afgelopen jaren aan 
gemeenten beschikbaar heeft gesteld voor de bestrijding en preventie van armoede en 
schulden. Hierbij gaat het vanaf 2015 jaarlijks om een bedrag van 100 miljoen euro. 
Daarvan gaat 90 miljoen euro naar gemeenten. Bovendien is recent met Prinsjesdag 
bekendgemaakt dat vanaf 1 januari 2017 jaarlijks 100 miljoen euro extra beschikbaar 
6
wordt gesteld voor kinderen in armoede . Deze additionele middelen kunnen door 
gemeenten en maatschappelijke organisaties worden aangewend om armoedebestrijding 
onder kinderen (nog sterker) tegen te gaan. Daarbij kwam uit onze vorige onderzoeken al 
naar voren dat gemeenten de armoedebestrijding onder kinderen steeds vaker oppakken 
in de vorm van een Kindpakket. Vrij kort na de introductie van het begrip Kindpakket door 
                                                      
3
  CBS, Meer dan 400.000 kinderen in armoede, mei 2016. 
4
  De Kinderombudsman, Kinderen in Armoede in Nederland, juni 2013.  
5
  In deze rapportage spreken we verder gemakshalve over een Kindpakket. Hiermee kan ook een bundeling 
van kindvoorzieningen in natura met een soortgelijke strekking worden bedoeld. 
6
  Van deze 100 miljoen euro zal 85 miljoen euro structureel beschikbaar worden gesteld aan gemeenten via 
een zogenoemde ‘decentralisatieuitkering’, verdeeld naar rato van het aantal kinderen in de gemeente dat 
opgroeit in een gezin met een laag inkomen. Daarnaast zal jaarlijks 14 miljoen euro. Ook stelt het kabinet 
voor Caribisch Nederland structureel 1 miljoen euro beschikbaar. Zie voor meer informatie: 
https://www.rijksoverheid.nl/documenten/kamerstukken/2016/09/20/kamerbrief-kansen-voor-alle-kinderen. 
 
Bureau Bartels  |  1 
 

cetera) voorzieningen in het Kindpakket opnemen. In het verlengde daarvan is ook 
aandacht besteed aan de vraag hoe gemeenten in de praktijk vorm en inhoud geven aan 
het Kindpakket – zowel bij de totstandkoming van het pakket als bij de aanvraag, de 
verstrekking en het gebruik daarvan door de doelgroep. Tot slot is bekeken in hoeverre 
en op welke wijze gemeenten daarbij samenwerken met verschillende typen partijen om 
(idealiter) de doelmatigheid van het Kindpakket te vergroten. 
 
1.3 Onderzoeksaanpak 
Het onderzoek naar Kindpakketten kende twee onderzoeksfasen, namelijk een brede 
raadpleging onder ruim 350 gemeenten (om een betrouwbaar en actueel beeld te geven 
van het aandeel Nederlandse gemeenten met een Kindpakket) en een verdiepende fase 
waarin onder gemeenten met een Kindpakket interviews zijn afgenomen over de opzet 
en de inhoud daarvan. In beide fasen zijn verschillende stappen gezet die we hieronder 
kort toelichten. 
 
Brede raadpleging van ruim 350 gemeenten 
Voor de brede raadpleging bestond de eerste deelstap uit het aanschrijven van alle 
(samenwerkingsverbanden van) gemeenten in Nederland. Zij ontvingen een uitnodigings-
brief van het ministerie en zijn daarna telefonisch door medewerkers van Bureau Bartels 
benaderd. Tijdens dit eerste persoonlijke contact met de desbetreffende gemeente of een 
samenwerkingsverband van gemeenten is via een kort interview in beeld gebracht of 
sprake is van een Kindpakket dan wel van een bundeling van kindvoorzieningen in natura 
met een soortgelijke strekking. Indien hiervan nog geen sprake bleek te zijn, is tevens 
nagegaan of een dergelijk pakket eventueel wel voor de nabije toekomst (2016 of 2017) 
werd verwacht. De uitkomsten van deze inventarisatie onder ruim 350 gemeenten zijn 
vervolgens opgetekend en gebruikt om een landelijk beeld te kunnen geven van zowel 
het aantal gemeenten met een Kindpakket als de geografische spreiding daarvan over de 
provincies. Deze uitkomsten staan verderop in hoofdstuk 2 nader uitgewerkt. 
 
Verdiepende interviews onder gemeenten met een Kindpakket 
Op basis van deze landelijke inventarisatie is met de (samenwerkingsverbanden van) 
gemeenten die over een Kindpakket (of een soortgelijke bundeling) beschikken een 
telefonische vervolgafspraak gemaakt. Hierbij is meestal de beleidsmedewerker van de 
gemeente en/of de intergemeentelijke sociale dienst (ISD) op een voor hem of haar 
passend moment gesproken om een verdiepend inzicht te krijgen in de opzet en inhoud 
van het Kindpakket. Daarnaast zijn een enkele keer eveneens de maatschappelijke 
organisaties aanvullend geraadpleegd om het beeld over het Kindpakket compleet te 
krijgen. Deze ‘warme aanpak’ heeft ertoe geleid dat naast 353 korte telefonische 
interviews onder gemeenten, in totaal 136 van de 155 geïdentificeerde gemeenten met 
een Kindpakket (ook) verdiepend zijn geraadpleegd. De uitkomsten daarvan hebben we 
in hoofdstuk 3 tot en met hoofdstuk 7 van deze rapportage opgetekend. 
 
  
Bureau Bartels  |  3 
 

2. Aantal gemeenten met een Kindpakket 
 
2.1 Inleiding 
In dit hoofdstuk staan de uitkomsten van de eerste fase van het onderzoek centraal. Dit 
betreft de brede raadpleging onder ruim 350 gemeenten om een betrouwbaar en actueel 
beeld te krijgen van het aantal gemeenten met een Kindpakket. In paragraaf 2.2 staan de 
uitkomsten hiervan weergegeven. Vervolgens zullen we in paragraaf 2.3 ook stilstaan bij 
de geografische spreiding van gemeenten met een Kindpakket over de twaalf provincies 
in ons land. 
 
2.2 Aantal gemeenten met een Kindpakket 
Nederland telt per 1 januari 2016 in totaal 390 gemeenten. In dit onderzoek is bij 353 van 
deze gemeenten (ruim 90 procent) in kaart gebracht of sprake is van een Kindpakket of 
een soortgelijke bundeling van kindvoorzieningen in natura die direct ten goede komt aan 
9
kinderen in armoede (hierna gemakshalve Kindpakket genaamd) . In het onderstaande 
schema staan de uitkomsten hiervan weergegeven. 
 
Schema 2.1 Aantal gemeenten met (op termijn) een Kindpakket 
Organisatie van kindvoorzieningen Aantal gemeenten   Aandeel gemeenten    
(absoluut) (relatief) 
Aantal gemeenten met een Kindpakket of een 155 44%  
bundeling van kindvoorzieningen in natura met 
 
10
een soortgelijke strekking 
Aantal gemeenten zonder een Kindpakket of een 27 8% 
soortgelijke bundeling, maar op korte termijn 
(2016 of 2017) wel verwacht 
Aantal gemeenten zonder een Kindpakket of een 171 48% 
bundeling van kindvoorzieningen in natura en 
 
ook niet verwacht 
Totaal 353 100% 
Bron: Interviews met gemeenten door Bureau Bartels, peildatum 15 oktober 2016. 
 
Hieruit volgt allereerst dat op de peildatum van het onderzoek (15 oktober 2016) bij 44 
procent van de onderzochte gemeenten een Kindpakket aanwezig is. In totaal gaat het 
hierbij om 155 gemeenten die de kindvoorzieningen vanuit een gebundeld pakket in 
natura aan kinderen in armoede verstrekken. Dit laatste al dan niet in samenwerking met 
maatschappelijke partners en/of vanuit een regionaal samenwerkingsverband van 
gemeenten. Daarmee is het aantal gemeenten met een Kindpakket sterk gegroeid in 
de afgelopen jaren, namelijk van 12 procent in 2014 naar 44 procent in 2016. Dit betreft 
bijna een verviervoudiging in twee jaar tijd die laat zien dat steeds meer gemeenten de 
                                                      
9
  Deze 353 gemeenten vertegenwoordigen ook ruim 90 procent van de Nederlandse bevolking. Op 1 januari 
2016 telden deze gemeenten volgens het CBS namelijk 15.356.225 inwoners. Op dat moment kwam de 
totale bevolking van Nederland uit op 16.979.120 inwoners. 
10
  Van deze 155 gemeenten hanteren 45 gemeenten in zowel hun interne als externe communicatie ook de 
term Kindpakket. Bij de overige 110 gemeenten wordt voor de soortgelijke bundeling van kindvoorzieningen 
in natura een andere benaming gehanteerd. 
Bureau Bartels  |  5 
 

2.3 Landelijke spreiding van het Kindpakket 
Voor de 155 gemeenten met een Kindpakket hebben we ook de geografische spreiding 
over de twaalf provincies in Nederland in kaart gebracht. In de onderstaande figuur en 
het bijbehorende schema is dit weergegeven. Hierbij merken we op dat we voor de 
berekende ‘aandelen’ per provincie, de 155 gemeenten met een Kindpakket hebben 
afgezet tegen de 353 gemeenten die in dit onderzoek zijn meegenomen. Dit betekent met 
andere woorden dat de 37 Nederlandse gemeenten die geen onderdeel uitmaakten van 
dit onderzoek, in deze berekening buiten beschouwing zijn gelaten. 
 
Figuur 2.2 Aandeel gemeenten per provincie met een Kindpakket (N=353) 
63%  
52% 
55% 
41% 
40% 
36%  
20%  
55% 
50% 
25% 
18% 
58% 
 
 
Schema 2.2 Gemeenten per provincie met een Kindpakket (N=353) 
Provincie Aantal Aandeel Provincie Aantal Aandeel 
gemeenten gemeenten  gemeenten gemeenten  
Drenthe 6 55% N-Brabant  14 25% 
Flevoland 2 40% N-Holland 17 41% 
Friesland 15 63% Overijssel 9 36% 
Gelderland 24 50% Utrecht 4 20% 
Groningen 12 52% Zeeland 2 18% 
Limburg 18 58% Zuid-Holland 32 55% 
Bron: Interviews met gemeenten door Bureau Bartels, peildatum 15 oktober 2016. Indeling van gemeenten naar 
provincie gebaseerd op de CBS-gegevens van 1 januari 2016. 
Bureau Bartels  |  7 
 

3. Kenmerken van het Kindpakket 
 
3.1 Inleiding 
In het voorgaande hoofdstuk is naar voren gekomen dat bij 155 gemeenten sprake is van 
een Kindpakket. Binnen deze geïdentificeerde groep hebben we voor 136 gemeenten de 
belangrijkste kenmerken van het Kindpakket via een verdiepend telefonisch interview 
nader in beeld gebracht. In de navolgende hoofdstukken van deze rapportage staan deze 
uitkomsten centraal.  
 
Hierbij starten we in het voorliggende hoofdstuk eerst met de typen voorzieningen die de 
gemeenten in het Kindpakket onderbrengen (paragraaf 3.2) en de doelgroepen die 
hiervoor in aanmerking komen (paragraaf 3.3). Daarbij roepen we hier voor de zekerheid 
in herinnering dat de waarnemingen onder de 136 gemeenten met een Kindpakket in de 
rest van deze rapportage feitelijk zijn gebaseerd op 98 interviews. Over het Kindpakket 
zijn namelijk 23 functionarissen van G36-gemeenten, 56 functionarissen van overige 
gemeenten en 19 vertegenwoordigers van samenwerkingsverbanden van gemeenten 
geraadpleegd. In het laatste geval werken binnen deze 19 samenwerkingsverbanden 
echter 57 gemeenten samen. Vandaar dat we vanaf hier met de uitkomsten van de 98 
respondenten in totaal 136 gemeenten met een Kindpakket ‘afdekken’. 
 
3.2 Typen voorzieningen in het Kindpakket 
Vanuit een Kindpakket kunnen gemeenten uiteenlopende voorzieningen aanbieden om 
kinderen in armoede te ondersteunen. In lijn met ons vorige onderzoek dat we in 2015 
11
hebben uitgevoerd naar Kindpakketten , zijn de gesprekken met de gemeenten benut om 
inzicht te krijgen in de typen voorzieningen die vanuit het Kindpakket worden ingezet voor 
armoedebestrijding onder kinderen. Deze voorzieningen zijn in te delen in een zestal 
typen, te weten: 
 Voorzieningen voor maatschappelijke participatie. 
 Voorzieningen voor school. 
 Voorzieningen voor vervoer. 
 Basisvoorzieningen in levensonderhoud. 
 Overige voorzieningen (bijvoorbeeld een verjaardagspakket of gratis ID-kaarten). 
 Voorzieningen voor bijzondere omstandigheden. 
 
Bij iedere gemeente zijn deze voorzieningen voorgelegd en is getoetst of men deze 
(vanuit het Kindpakket) aanbiedt. Voor de totale groep geraadpleegde gemeenten levert 
dit het beeld op zoals weergegeven in figuur 3.1 op de volgende bladzijde. 
                                                      
11
  Bureau Bartels, Onderzoek naar Kindpakketten, november 2015. 
Bureau Bartels  |  9 
 

voedsel(voorzieningen) door sommige gemeenten bewust buiten het pakket is gehouden. 
Deze laatste keuze is meestal ook sterk gebonden aan de (lokale) politieke signatuur van 
de gemeente. Ofwel aan de opvatting dat bepaalde voorzieningen voor levensonderhoud 
niet vanuit de gemeente verstrekt dienen te worden.  
 
Indien we wederom kijken in figuur 3.1 op de vorige bladzijde dan kan worden toegelicht 
dat de overige voorzieningen die soms in het Kindpakket worden meegenomen, onder 
meer betrekking hebben op een verjaardagspakket, gratis ID-kaarten en (educatieve) 
tijdschriften. Langzaam, maar zeker bieden steeds meer gemeenten deze voorzieningen 
aan. Daarnaast kan ook dit jaar worden geconcludeerd dat bij de meeste gemeenten 
voorzieningen voor bijzondere omstandigheden aanwezig zijn. Deze voorzieningen 
maken meestal echter onderdeel uit van de bijzondere bijstand en worden niet tot het 
Kindpakket gerekend. 
 
Uitbreiding van het Kindpakket 
De voorgaande uitkomsten laten al zien dat de integraliteit van het Kindpakket 
toeneemt. Dit betekent dat een ontwikkeling valt waar te nemen waarbij gemeenten op 
steeds meer domeinen van het kind (sport, cultuur, school, et cetera) voorzieningen in 
het Kindpakket opnemen. Ook in schema 3.1 zien we deze tendens bevestigd. Hierin is 
namelijk zichtbaar dat (bij elkaar opgeteld) circa 80 procent van de gemeenten in 2016 
vanuit hun Kindpakket minimaal drie of meer typen voorzieningen beschikbaar stelt aan 
kinderen in armoede. Ter vergelijk: in 2015 was dit bij ongeveer 60 procent van de 
gemeenten het geval. 
 
Schema 3.1 Ontwikkeling van het aantal typen voorzieningen in Kindpakket, 2015-2016 
Aantal typen voorzieningen  2015 (N=72) 2016 (N=98) Mutatie 
in Kindpakket 
Eén voorziening 18% 4% -14% 
Twee voorzieningen 21% 16% -5% 
Drie voorzieningen 32% 41% +9% 
Vier voorzieningen 22% 20% -2% 
Vijf voorzieningen 4% 14% +10% 
Zes voorzieningen 3% 4% +1% 
Totaal 100% 100% n.v.t. 
 
In de kantlijn van de interviews hebben diverse respondenten dan ook naar voren 
gebracht dat het Kindpakket bij hun gemeente in de afgelopen periode (aanzienlijk) is 
verbreed. Hierbij heeft deze verbreding niet alleen betrekking op het aantal typen 
voorzieningen dat in het Kindpakket is opgenomen (zie wederom schema 3.1), maar ook 
op de variëteit in het aanbod daarbinnen. Zoals we in het volgende hoofdstuk zullen zien, 
komt dit laatste ook voort uit het feit dat meer gemeenten zijn gaan samenwerken met 
maatschappelijke partners. Daarbij zijn deze partners vaak actief betrokken bij de 
totstandkoming van het Kindpakket waardoor bij veel gemeenten een verbreding en 
inhoudelijke verrijking van het Kindpakket heeft plaatsgevonden. Een goede illustratie 
hiervan vormt de fashioncheque voor kinderen die binnen het samenwerkingsverband 
van de Groningse gemeenten Bedum, De Marne, Eemsmond en Winsum is ingezet voor 
Bureau Bartels  |  11 
 

De voorzieningen voor school zijn, zoals ook al uit de naamgeving blijkt, alleen voor 
schoolgaande kinderen bedoeld. Hierbij is ook tijdens het onderhavige vervolgonderzoek 
naar Kindpakketten door diverse gemeenten naar voren gebracht dat in de hoogte van de 
bijdrage vaak sprake is van een onderscheid tussen kinderen in het basisonderwijs en 
het voortgezet onderwijs. De kosten van kinderen in het voortgezet onderwijs zijn over 
het algemeen namelijk (veel) hoger dan van kinderen in het basisonderwijs. Dit houdt 
verband met het feit dat ouders zich (vaker) geconfronteerd zien met bijkomende kosten, 
waaronder de aanschaf van computers/tablets (inclusief een internetabonnement), 
uitstapjes/schoolreisjes en huiswerkbegeleiding. Bovendien vragen sommige scholen ook 
een (vrijwillige) bijdrage van de ouders voor de schoolkosten. Daarnaast kunnen door de 
vaak grotere afstand tot de onderwijsinstelling de vervoerskosten toenemen wanneer 
kinderen naar het voortgezet onderwijs gaan. 
 
De voorzieningen voor vervoer zijn bij tweederde van de gemeenten voor kinderen van 
alle leeftijden bedoeld (of ten minste vanaf de schoolgaande leeftijd van 4 jaar). Ook kan 
het, zoals eerder gezegd, gaan om vervoersvoorzieningen voor specifieke doelgroepen, 
waaronder brugklassers en minderjarige jongeren in het mbo. De basisvoorzieningen 
voor levensonderhoud zijn bij het merendeel van de gemeenten voor kinderen van alle 
leeftijden beschikbaar. De overige gemeenten bieden deze voorziening alleen aan 
schoolgaande kinderen aan. In het laatste geval gaat het bijvoorbeeld om sportkleding 
die voor de gymlessen op school benodigd is. Ook merken we op dat enkele gemeenten 
‘spontaan’ naar voren brachten dat ze met partijen voor vluchtelingenwerk aandacht 
besteden aan het in beeld brengen van kinderen van vluchtelingen. Aan deze doelgroep 
kunnen dan ook basisvoorzieningen worden verstrekt als zomer- en winterkleding en 
speelgoed voor kinderen. 
 
De overige voorzieningen omvatten onder meer verjaardagspakketten, bibliotheek-
passen, abonnementen op educatieve tijdschriften en gratis ID-kaarten. Een deel van 
deze voorzieningen (zoals ID-kaarten) worden aan kinderen van alle leeftijden verstrekt. 
Terwijl dit voor andere voorzieningen weer niet het geval is. Zo worden de verjaardags-
pakketten, bijvoorbeeld in samenwerking met Stichting Jarige Job, verstrekt aan kinderen 
in de basisschoolleeftijd en zijn de bibliotheekpassen bedoeld voor kinderen van 16 en 17 
jaar (die anders in veel gemeenten voor de bibliotheek een vergoeding moeten betalen). 
Tot slotmerken we op dat de uitgaven door bijzondere omstandigheden – waar enkele 
gemeenten deze onder het Kindpakket scharen – voor alle kinderen beschikbaar zijn. 
 
Afbakening doelgroep Kindpakket 
Tot eind 2014 was sprake van een landelijke inkomensgrens van 110 procent van het 
sociaal minimum voor het verstrekken van de aanvullende inkomensondersteuning. Per 1 
januari 2015 is deze landelijke norm geschrapt en kunnen gemeenten zelf een 
inkomensgrens vaststellen. Uit de raadpleging blijkt dat veel gemeenten – namelijk 7 op 
de 10 gemeenten – dit ook doen (zie schema 3.3). Daarbij is de gehanteerde 
inkomensgrens bij tweederde van de gemeenten verruimd naar boven de 110 procent. 
Ook zijn bij enkele gemeenten uitsluitend de individuele omstandigheden van de kinderen 
nog leidend voor de verstrekkingen uit het Kindpakket. 
Bureau Bartels  |  13 
 

“Om participatie te stimuleren hanteren wij een glijdende schaal bij het aanbieden van onze 
’strippenkaart’ voor kinderen en jongeren, die toegang verschaft tot vele voorzieningen. Normaal 
mag het inkomen van ouders niet hoger zijn dan 110% van het sociaal minimum, maar tot 120% 
van het sociaal minimum worden voorzieningen die via de strippenkaart worden geboden nog tot 
de helft vergoed.” Een gemeente uit de provincie Overijssel. 
 
‘‘Om maatwerk te bieden heeft ons gebiedsteam een apart budget dat zij naar eigen inzicht 
mogen inzetten om kinderen in armoede te ondersteunen. Via keukentafelgesprekken kijkt het 
team bij een gezin of een kind in aanmerking komt voor (extra) voorzieningen uit het Kindpakket, 
zodat hij of zij niet ‘buiten de boot valt’. Waar nodig kan het gebiedsteam dan overgaan tot het 
verlenen van ondersteuning uit het pakket.” Een samenwerkingsverband van gemeenten uit de 
provincie Friesland. 
 
‘‘Veel kinderen van gezinnen die in de schuldhulpverlening zitten hebben officieel geen recht op 
voorzieningen vanwege het te hoge inkomen van de ouders. Voor deze kinderen is maatwerk 
gewenst omdat het netto besteedbaar inkomen van het gezin vaak te laag is. Hiervoor zetten we 
als gemeente intermediairs in als Stichting Leergeld om ervoor te zorgen dat deze kinderen er 
niet tussendoor schieten.” Een gemeente uit de provincie Limburg. 
 
Eenduidigheid in selectiecriteria kindvoorzieningen 
In de selectiecriteria van de verschillende typen voorzieningen uit het Kindpakket is over 
het algemeen wel sprake van eenduidigheid. Dit betekent dat in de keuzes die worden 
gemaakt om tot een verstrekking over te gaan, zich geen grote verschillen voordoen naar 
gelang het type voorziening dat wordt verstrekt. Dit wordt ook bevestigd in figuur 3.2 
waarin de antwoorden van de gemeenten staan weergegeven op de vraag of zij tussen 
de diverse kindvoorzieningen een onderscheid maken in de selectiecriteria.  
 
Figuur 3.2 Eenduidigheid selectiecriteria kindvoorzieningen, naar type gemeente en totaal 
G36-gemeenten  (N=25) 74% 26% 
Overige gemeenten (N=56)
68% 32% 
Samenwerkingsverbanden (N=21) 79% 21% 
Totaal (N=98)
71% 29% 
0% 20% 40% 60% 80% 100%
Selectiecriteria zijn eenduidig Selectiecriteria lopen uiteen
 
 
Uit de bovenstaande weergave volgt dat 7 op de 10 gemeenten voor elke voorziening uit 
het Kindpakket dezelfde toegangseisen stelt. Hierbij is bovendien zichtbaar dat dit zelfs 
bij 8 op de 10 samenwerkingsverbanden van gemeenten het geval is. Zoals we ook naar 
voren brachten in ons vorige onderzoek naar Kindpakketten, is dit gelegen in het feit dat 
Bureau Bartels  |  15 
 

4. Totstandkoming en financiering van het Kindpakket 
 
4.1 Inleiding 
In dit hoofdstuk besteden we aandacht aan de totstandkoming en financiering van het 
Kindpakket. Hierbij kijken we in paragraaf 4.2 en 4.3 naar de betrokkenheid van 
maatschappelijke partners en kinderen bij de realisatie van het Kindpakket. In paragraaf 
4.4 staan de financieringsvormen van het Kindpakket centraal. 
 
4.2 Betrokkenheid maatschappelijke partners 
In de gesprekken met de gemeenten zijn vragen gesteld over de totstandkoming en 
financiering van het Kindpakket. Hierbij is allereerst in kaart gebracht in hoeverre de 
gemeenten maatschappelijke partners hebben betrokken voor het bepalen van de inhoud 
en de vormgeving van het Kindpakket. Uit figuur 4.1 volgt dat dit bijna overal het geval is 
geweest. Daarbij doen zich geen grote verschillen voor naar typen gemeenten. 
 
Figuur 4.1 Betrokkenheid maatschappelijke partners bij totstandkoming Kindpakket, naar 
type gemeente en totaal 
G36-gemeenten (N=23) 91% 9% 
Overige gemeenten (N=56)
91% 9% 
Samenwerkingsverbanden (N=21)
95% 5% 
Totaal (N=98) 92% 8% 
0% 20% 40% 60% 80% 100%
Maatschappelijke partners betrokken Geen maatschappelijke partners betrokken
 
 
Bovendien is in figuur 4.2 zichtbaar dat gemeenten in vergelijking tot vorig jaar steeds 
meer zijn gaan samenwerken met maatschappelijke partners om het Kindpakket vorm en 
inhoud te geven. Dit aandeel is gestegen van bijna driekwart naar meer dan 9 op de 10 
gemeenten. 
 
Bureau Bartels  |  17 
 

verstaan), voedsel- en kledingbanken en sociale wijkteams. Daarnaast hebben enkele 
gemeenten bij de opzet van hun Kindpakket gebruikgemaakt van de deskundigheid van 
het Centrum voor Jeugd en Gezin (CJG), een collega-gemeente of intergemeentelijke 
sociale dienst. Overige partijen die soms zijn betrokken, zijn bibliotheken, kinderopvang-
organisaties, de jeugdgezondheidszorg en Stichting Jarige Job. 
 
Zetten we deze uitkomsten van de betrokkenheid van maatschappelijke partners bij de 
totstandkoming van het Kindpakket af tegen de uitkomsten van vorig jaar, dan is in 
schema 4.1 op de volgende bladzijde zichtbaar dat de betrokkenheid van de landelijke 
maatschappelijke partners bij de totstandkoming van Kindpakketten sterk is toegenomen. 
Dit is ook in lijn met het feit dat zij – zie het volgende hoofdstuk – steeds vaker betrokken 
zijn bij het in beeld brengen van de doelgroep en de aanvraag en verstrekking van de 
voorzieningen. Hierbij valt vooral de grotere betrokkenheid van het Jeugdcultuurfonds op 
(+19%) bij veel gemeenten. Verder is in schema 4.1 zichtbaar dat ook de lokale 
middenstand, vrijwilligersorganisaties en kerken veel vaker meedenken over de vorm en 
inhoud van het Kindpakket. Bij bijna een derde van de gemeenten is dit nu het geval. Dit 
komt ook omdat deze partijen vaak actief betrokken zijn bij het in beeld brengen van de 
doelgroep (vooral de vrijwilligersorganisaties en kerken spelen hierin een actieve rol) en 
de verstrekking van voorzieningen uit het Kindpakket. In het laatste geval leveren ook 
winkeliers bijvoorbeeld een bijdrage door ervoor te zorgen dat de verstrekte middelen uit 
het Kindpakket, zoals de eerder besproken fashioncheques in een aantal gemeenten, 
daadwerkelijk bij de kinderen terechtkomen. Zij zijn dan alert op het feit of deze 
voorzieningen door de (ouders van) kinderen op een passende wijze worden besteed. 
 
Schema 4.1 Ontwikkeling betrokkenheid maatschappelijke partners bij de totstandkoming 
  van het Kindpakket naar type partner, 2015-2016 
Type partner 2015 (N=72) 2016 (N=90) Mutatie 
Stichting Leergeld 53% 63% +10% 
Jeugdsportfonds 41% 49% +8% 
Jeugdcultuurfonds 22% 41% +19% 
Lokale middenstand, vrijwilligers en kerken 5% 36% +31% 
Cliëntenraad 31% 29% -2% 
Onderwijs 13% 22% +9% 
Sociale wijkteams 33% 21% -12% 
Voedselbanken 25% 19% -6% 
Kledingbanken 7% 19% +12% 
CJG 11% 11% 0% 
Collega-gemeente/ISD 7% 10% +3% 
Bibliotheek 7% 9% +2% 
Stichting Jarige Job 7% 6% -1% 
JGZ/GGD 0% 6% +6% 
Kinderopvang 0% 3% +3% 
Totaal 100% 100% n.v.t. 
 
Bureau Bartels  |  19 
 

ook tijdens de gesprekken ‘spontaan’ naar voren gebracht dat ze met dit onderwerp 
binnenkort aan de slag willen gaan. 
 
Figuur 4.5 Ontwikkeling van betrokkenheid kinderen bij de totstandkoming van het 
Kindpakket, 2015-2016 
2015 (N=72)
10% 90% 
2016 (N=98)
18% 82% 
0% 20% 40% 60% 80% 100%
Ook kinderen betrokken Geen kinderen betrokken
 
Aan de (18) gemeenten die kinderen betrokken hebben bij de totstandkoming van het 
Kindpakket, is ook gevraagd op welke manier zij dit hebben vormgegeven. Hieruit komt 
naar voren dat het volgens deze gemeenten vooral de kunst is gebleken om kinderen op 
een aantrekkelijke en informele manier te betrekken. Enkele praktijkvoorbeelden die 
tijdens dit onderzoek naar voren zijn gebracht, bieden hier goede aanknopingspunten 
toe. Hierbij kan bijvoorbeeld worden gedacht aan een regelmatig ‘pizza-overleg’ over 
armoedebeleid met kinderen (in de gemeente Vught), aan het inzetten van jongeren 
vanuit het ROC als onderzoeker (in de gemeente Utrecht), aan het opzetten van een 
website waarop kinderen zelf hun wensen kunnen aangeven (in de gemeente Emmen) 
en aan de inzet van een kinderburgemeester en Jeugdraad (in de gemeente Capelle aan 
den IJssel). In de onderstaande kaders staan een aantal van deze voorbeelden ook 
nader uitgewerkt aan de hand van citaten. 
 
‘‘We willen van jongeren horen wat er bij ze leeft en wat ze bezig houdt Dat hebben we nodig bij 
onze beleidsontwikkelingen. Maar hoe krijg je jongeren warm om daar met ons over te praten? 
Gewoon, pizza’s bestellen en samen tijdens het eten kletsen over van alles en nog wat. Ook over 
zaken die wij als gemeente ‘denken te moeten ontwikkelen’. Zo is het pizza-overleg Vught 
ontstaan. Dit pizza-overleg, dat je formeel een ‘klankbordbijeenkomst’ kan noemen, hebben we 
meerdere keren per jaar. We betrekken steeds verschillende doelgroepen. Zo gaan we binnenkort 
tijdens het eten van een pizza met een aantal brugklassers om tafel over hun specifieke wensen. 
Denk aan het trapveld, veiligheid, de hangbank of de wifiplek. Tussen neus en lippen door praten 
we dan ook over het armoedebeleid en de inhoud van het Kindpakket.” Een beleidsmedewerker 
van de gemeente Vught. 
 
“In onze gemeente hebben we jongeren actief betrokken bij de evaluatie van het Kindpakket door 
hen zelf onderzoek te laten doen. Vanuit het ROC Midden Nederland (in samenwerking met Save 
the Children) zijn hiervoor een aantal leerlingen aan de slag gegaan om de wensen van jongeren 
op te halen. Daarnaast gaven de leerlingen een advies over het vernieuwen van het Kindpakket en 
de aansluiting daarvan op de leefwereld van jongeren. De uitkomsten hiervan zijn teruggekoppeld 
aan de gemeente en (grotendeels) vertaald naar het Kindpakket. Hierbij is het een succesfactor 
gebleken dat leeftijdsgenoten [namelijk jongeren van het ROC, red.] elkaar hebben geïnterviewd 
over hun ondersteuningsbehoefte vanuit het Kindpakket.” Een beleidsmedewerker van de 
gemeente Utrecht. 
 
Bureau Bartels  |  21 
 

Kindpakket. Ook maken voornamelijk de samenwerkingsverbanden aanspraak op de 
regionale fondsen van de gemeenten waarmee zij samenwerken. Toch valt op dat het 
aantal gemeenten dat aanspraak maakt op externe fondsen en private partijen vrij 
beperkt is. Ongeveer 1 op de 6 gemeenten maakt hiervan gebruik. 
 
 
 
  
Bureau Bartels  |  23 
 

5. Aanvraag, verstrekking en gebruik Kindpakket 
 
5.1 Inleiding 
In dit hoofdstuk kijken we naar de wijze waarop voorzieningen uit het Kindpakket in de 
praktijk worden aangevraagd (paragraaf 5.2) en verstrekt (paragraaf 5.3). Ook bezien we 
hoe deze werkmethodes bijdragen aan het gebruik van het Kindpakket (paragraaf 5.4). 
 
5.2 Wijze van aanvraag Kindpakket 
Op verschillende manieren kunnen (ouders van) kinderen die in armoede opgroeien 
voorzieningen uit een Kindpakket aanvragen. Naast het (digitale) loket van de gemeente 
is in schema 5.1 zichtbaar dat deze aanvragen steeds vaker via de maatschappelijke 
partners verlopen. Het aandeel gemeenten dat deze mogelijkheid biedt, is namelijk 
toegenomen van een kleine 50 procent in 2015 naar bijna 60 procent in 2016. Gelijk aan 
de uitkomsten van vorig jaar worden deze maatschappelijke partners dan het vaakst bij 
de aanvraag betrokken in de G36-gemeenten en bij de samenwerkingsverbanden van 
gemeenten. 
 
Schema 5.1 Kanalen voor aanvraag Kindpakket, naar type gemeente en totaal 
Aanvraagkanaal G36 Overig Verband Totaal 
(N=23) (N=56) (N=19) N=98) 
Loket van de gemeente 74% 73% 68% 72% 
Maatschappelijke partners 70% 52% 58% 57% 
Elektronisch loket gemeente 52% 41% 32% 42% 
Sociale wijkteam(s) 26% 18% 0% 16% 
Centrum voor Jeugd en Gezin 0% 2% 0% 1% 
Aantallen tellen niet op tot 100% omdat meerdere antwoorden mogelijk waren. 
 
Daarnaast volgt uit het bovenstaande schema dat het aantal aanvragen dat verloopt via 
de sociale wijkteams en centra voor jeugd en gezin beperkt is. Eerder constateerden we 
al dat dit ook geldt voor hun betrokkenheid bij de totstandkoming van het Kindpakket. 
Bovendien zijn zij – zie de volgende paragraaf – in relatief weinig gemeenten betrokken 
bij de verstrekking van voorzieningen. Wel komt uit de gesprekken met gemeenten naar 
voren dat de sociale wijkteams en centra voor jeugd en gezin vaak een ‘signalerende 
functie’ en ‘doorwijsfunctie’ vervullen. Zij zijn dan alert op kinderen die mogelijk in 
aanmerking komen voor voorzieningen uit het Kindpakket en trachten hen door te zetten 
naar de gemeente en/of de maatschappelijke partners die de aanvraag verzorgen.  
 
Verder kan worden opgemerkt dat – zie wederom schema 5.1 – bij twee op de vijf 
gemeenten ook de mogelijkheid bestaat om voorzieningen uit het Kindpakket digitaal 
aan te vragen. Hiervoor kunnen (ouders van) kinderen meestal gebruikmaken van de 
gemeentelijke website of van een speciaal hiervoor ingerichte website of webshop. 
Enkele goede voorbeelden hiervan vormen de website ‘www.kindpakket.nl’ van de 
samenwerkende gemeenten en maatschappelijke partners in Noordwest-Friesland, de 
gedigitaliseerde aanvraagprocedure van het Texelse Kindpakket (op www.texel.nl) en de 
participatiewebshop van de gemeente Emmen (www.participatiewebshop.emmen.nl). 
Bureau Bartels  |  25 
 

Figuur 5.1 Ontwikkeling aandeel gemeenten tussen 2015 en 2016 dat voorzieningen uit 
het Kindpakket rechtstreeks in natura verstrekt, naar type kindvoorziening  
78% 
70% 
80% 71% 
68% 
61% 
57% 
58% 
58% 
60%
48% 
43% 
40%
20% 11% 
0% 
0%
2015 2016
 
 
Verstrekking Kindpakket: in zijn geheel of ook los 
Aan de gemeenten is ook de vraag voorgelegd of zij het Kindpakket altijd als één geheel 
verstrekken of dat voorzieningen daaruit tevens ‘los’ aangevraagd kunnen worden. In 
figuur 5.2 staan de uitkomsten hiervan vervat. Vrijwel gelijk aan de uitkomsten van vorig 
jaar volgt hieruit dat bijna alle gemeenten onderdelen uit het Kindpakket eveneens los 
verstrekken. Hierbij doen zich geen grote verschillen voor naar type gemeenten. 
 
Figuur 5.2  Wijze van verstrekking van het Kindpakket, naar type gemeente en totaal 
G36-gemeenten (N=23) 4% 96% 
Overige gemeenten (N=56)
4% 96% 
Samenwerkingsverbanden (N=19) 11% 89% 
Totaal (N=98)
5% 95% 
0% 20% 40% 60% 80% 100%
Het Kindpakket wordt uitsluitend als één geheel verstrekt
Onderdelen van het Kindpakket worden ook los verstrekt
 
 
Betrokkenheid maatschappelijke partners bij verstrekking 
Hiervoor kwam al naar voren dat de aanvraag voor voorzieningen – naast het (digitale) 
loket van de gemeente – steeds vaker via de maatschappelijke partners verloopt. Het 
aandeel gemeenten dat deze mogelijkheid biedt is namelijk toegenomen van een kleine 
Bureau Bartels  |  27 
 

cultuurverenigingen die bij de verstrekkingen betrokken zijn. Door de ‘couleur locale’ die 
vrijwel iedere gemeente hanteert in haar opzet, communicatie en uitvoering van het 
Kindpakket geven deze maatschappelijke partners op verschillende manieren vorm en 
inhoud aan het Kindpakket. Verder is zichtbaar in figuur 5.4 dat bij een kleine minderheid 
van de gemeenten de sociale wijkteams en centra voor jeugd en gezin een actieve rol 
vervullen bij de verstrekkingen. Zoals we eerder naar voren brachten, zijn deze partijen 
meer betrokken bij het signaleren en doorverwijzen van de kinderen naar het (digitale) 
loket van de gemeente en de maatschappelijke partners die op hun beurt vaak zowel de 
aanvraag als de feitelijke verstrekking van de voorzieningen uit het Kindpakket voor hun 
rekening nemen. 
 
Regie en afstemming over het Kindpakket 
Door de toenemende samenwerking van gemeenten met maatschappelijke organisaties 
is een goede regie en afstemming over de uitvoering van het Kindpakket van belang. Aan 
de groep gemeenten die samenwerken met maatschappelijke partners (N=80) is dan ook 
gevraagd welke partij hierop de centrale regie voert. Bij vrijwel alle gemeenten – namelijk 
94 procent – is hiervoor één partij aangewezen. Dit betreft veelal de gemeente zelf of de 
intergemeentelijke sociale dienst (51 keer genoemd). In de overige gevallen gaat het 
vaak om Stichting Leergeld (15 keer genoemd) of zijn lokale stichtingen als regievoerders 
op het Kindpakket aangewezen (9 keer genoemd). Daarbij blijft de gemeenten echter wel 
altijd de eindverantwoording dragen voor (het succes van) het Kindpakket. 
 
Verder is getoetst of tussen de gemeente en de maatschappelijke partners regelmatig 
afstemming plaatsvindt over de uitvoering van het Kindpakket (zie figuur 5.5).  
 
Figuur 5.5  Afstemming tussen de gemeente en maatschappelijke partners over de 
uitvoering van het Kindpakket, naar type gemeente en totaal 
G36-gemeenten (N=21)
95% 5% 
Overige gemeenten (N=42) 95% 5% 
Samenwerkingsverbanden (N=17)
88% 12% 
Totaal (N=80)
91% 9% 
0% 20% 40% 60% 80% 100%
Afstemming vindt plaats Afstemming vindt niet plaats
 
 
Hieruit komt naar voren dat de meeste gemeenten regelmatig – dat wil zeggen enkele 
keren per jaar – met de maatschappelijke partners om de tafel gaan. Tijdens deze 
overleggen wordt onder meer gesproken over het vergroten van het bereik van de 
doelgroep, bijvoorbeeld door hiervoor de (digitale) NAW-bestanden van gemeenten en 
maatschappelijke partners aan elkaar te koppelen. Ook wordt het gebruik van het 
Kindpakket vaak in kaart gebracht en wordt kennis en ervaring gedeeld om de vorm en 
inhoud van het Kindpakket nog beter te laten aansluiten bij de doelgroep. 
 
Bureau Bartels  |  29 
 

Voor al deze 136 individuele gemeenten is navraag gedaan naar het feitelijk gebruik van 
de voorzieningen uit het Kindpakket. Hieruit volgt in de eerste plaats dat bij iets minder 
dan de helft van de gemeenten het gebruik niet bekend is. Dit is bijvoorbeeld het geval 
omdat deze gemeenten pas net gestart zijn met het uitvoeren van een Kindpakket. Het 
verkrijgen van een beter zicht op het feitelijk gebruik van het Kindpakket vormt voor veel 
van deze gemeenten dan ook een belangrijk aandachtspunt voor de toekomst. Daar staat 
tegenover dat bij iets meer dan de helft van de gemeenten met een Kindpakket – ofwel 
75 gemeenten – het gebruik wel goed bekend is. De uitkomsten daarvan hebben we in 
het onderstaande schema opgetekend. 
 
Schema 5.4 Feitelijk gebruik van het Kindpakket, naar type gemeente en totaal 
Feitelijk gebruik G36 (N=16) Overig (N=26) Verband (N=33) Totaal (N=75) 
<25% 0% 4% 0% 1% 
25% tot 50% 13% 31% 9% 17% 
50% tot 75% 38% 35% 52% 43% 
75% tot 100% 50% 31% 39% 39% 
Gemiddeld gebruik 70% 58% 70% 64% 
Let op: percentages tellen door afrondingsverschillen niet exact op tot 100%.  
 
Uit het bovenstaande schema volgt dat op jaarbasis gemiddeld bijna 65 procent van de 
kinderen die bij gemeenten in beeld zijn van het Kindpakket gebruikmaken. Zij 
benutten hieruit jaarlijks één of meerdere voorzieningen. Splitsen we deze uitkomsten 
nader uit naar type gemeente, dan ligt het geschatte gebruik het hoogst in de G36-
gemeenten en de samenwerkingsverbanden van gemeenten (namelijk op 70 procent). 
Terwijl het geschatte gebruik bij de overige gemeenten op gemiddeld bijna 60 procent 
uitkomt.  
 
Bij de bovenstaande uitkomsten tekenen we overigens wel direct aan dat het gaat om 
een schatting van het gebruik van het Kindpakket. Hierbij is deze schatting telkens 
gerelateerd aan het aantal kinderen dat bij de desbetreffende gemeente in beeld is voor 
het Kindpakket. Bovendien stelden we ook al eerder vast – zie wederom schema 3.3 op 
bladzijde 14 – dat bij een deel van de gemeenten het Kindpakket alleen beschikbaar is 
voor kinderen uit gezinnen met een inkomensgrens tot 110% van het sociaal minimum, 
terwijl in andere gemeenten ruimere selectiecriteria (een inkomensgrens tot 130% van 
het sociaal minimum) worden gehanteerd of zelfs de individuele omstandigheden van 
een kind leidend zijn om van het Kindpakket gebruik te mogen maken. Dit betekent dat 
de totale doelgroep van het Kindpakket waartegen het feitelijke gebruik wordt afgezet per 
gemeente kan verschillen. 
 
Variatie in gebruik van het Kindpakket 
Verder is in schema 5.4 een grote ‘bandbreedte’ zichtbaar. In die zin dat bij ongeveer 
tweevijfde van de gemeenten het aandeel (doelgroep)kinderen dat gebruikmaakt van het 
Kindpakket boven de 75 procent uitkomt. Terwijl dit percentage bij een vrijwel even groot 
Bureau Bartels  |  31 
 

6. Communicatie over het Kindpakket 
 
6.1 Inleiding 
In dit hoofdstuk gaan we in op de communicatie over het Kindpakket. Hierbij brengen we 
in paragraaf 6.2 in beeld hoe gemeenten over het Kindpakket communiceren richting de 
doelgroep. Daarnaast staan we in paragraaf 6.3 stil bij het feitelijke gebruik van de term 
Kindpakket in de (interne en externe) communicatie-uitingen van de gemeenten. 
 
6.2 Communicatie over het Kindpakket 
Om de doelgroep te informeren over (de opzet en inhoud van) het Kindpakket zetten de 
gemeenten verschillende informatiekanalen in. Een overzicht hiervan is weergegeven in 
de onderstaande figuur. 
 
Figuur 6.1  Informatiekanalen over het Kindpakket (N=98) 
Algemene website gemeente
91% 
Informatiefolder/brochure/poster 76% 
Persoonlijke contacten gemeente
67% 
Publicaties in lokale media 64% 
Persoonlijke contacten betrokken partijen
56% 
Website maatschappelijke organisaties
50% 
Sociale media 31% 
Cliëntenraad
19% 
Speciale website  gemeente 17% 
Informatiepunt/-loket van de gemeente
3% 
0% 20% 40% 60% 80% 100%
 
 
In de bovenstaande figuur is zichtbaar dat bijna alle gemeenten de doelgroep trachten te 
informeren over het Kindpakket via de eigen (algemene) website. In aanvulling daarop 
verspreidt driekwart van de gemeenten informatiefolders, brochures en/of posters in de 
richting van (gezinnen van) kinderen in armoede en betrokken partijen als scholen en de 
sociale wijkteams. Ook laat circa tweederde van de gemeenten publicaties plaatsen over 
het Kindpakket in de lokale media en informeert de doelgroep tijdens persoonlijke 
contacten met de (bijstands)consulenten van de gemeente of intergemeentelijke sociale 
dienst (ISD) op het bestaan hiervan. 
 
Ruim de helft van de gemeenten (56 procent) betrekt in haar communicatie(strategie) ook 
de maatschappelijke organisaties. Naast het plaatsen van informatie over het Kindpakket 
op de websites van deze organisaties (bij de helft van de gemeenten), vervullen zij in het 
bijzonder een rol om doelgroepen te informeren die soms buiten het gezichtsveld van de 
gemeenten vallen. Hierbij kan worden gedacht aan gezinnen met grote schulden die niet 
in de bijstand zitten. Bij deze gezinnen is vaak namelijk geen sprake van een al bestaand 
contact met (een medewerker van) de gemeente. 
 
Bureau Bartels  |  33 
 

 Als gevolg hiervan leidt een Kindpakket volgens veel gemeenten tot een clustering 
van (een aanzienlijk deel van) de bestaande regelingen. Waar voorheen sprake was 
van een versnipperde situatie rondom de kindvoorzieningen, is dit met een Kindpakket 
minder het geval. 
 
Tot slot hebben we ook ditmaal getoetst in hoeverre de term ‘Kindpakket’ in de praktijk 
wordt gebruikt. Hierbij hebben gemeenten kunnen aangeven of zij deze term in alle 
communicatie-uitingen, alleen intern of helemaal niet toepassen (zie figuur 6.2). 
 
Figuur 6.2  Gebruik van de term ‘Kindpakket’, naar type gemeente en totaal 
G36-gemeenten (N=23)
35% 4% 61% 
Overige gemeenten (N=56)
23% 5% 72% 
Samenwerkingsverbanden (N=19) 22% 11% 67% 
Totaal (N=98)
26% 6% 68% 
0% 20% 40% 60% 80% 100%
Term Kindpakket wordt in alle communicatie-uitingen gebruikt
Term Kindpakket wordt alleen intern gebruikt
Term Kindpakket wordt niet gebruikt
 
 
Gelijk aan vorig jaar volgt uit de bovenstaande figuur dat ongeveer een kwart van de 
gemeenten de term Kindpakket in alle communicatie-uitingen gebruikt. Daarnaast passen 
enkele gemeenten de term alleen intern toe. De overige gemeenten hanteren de term 
Kindpakket helemaal niet. In lijn met de eerder gepresenteerde uitkomsten in het tweede 
hoofdstuk van deze rapportage (over het aantal gemeenten met een Kindpakket) gaat het 
dan om gemeenten met een bundeling van kindvoorzieningen in natura met een 
soortgelijke strekking. Zij hanteren voor deze bundeling andere benamingen, zoals het 
‘Kinderfonds’, de ‘Kidskaart’ of de ‘Meedoenregeling voor Kinderen’. 
 
 
 
  
Bureau Bartels  |  35 
 

7. Succesfactoren en aandachtspunten Kindpakket 
 
7.1 Inleiding 
Op basis van de uitkomsten in deze rapportage zetten we in dit laatste hoofdstuk de 
belangrijkste succesfactoren (paragraaf 7.2) en aandachtspunten (paragraaf 7.3) uiteen 
rondom de opzet en uitvoering van een Kindpakket. Ook gaan we in op de behoefte van 
gemeenten aan ondersteuning door landelijke partijen bij het Kindpakket (paragraaf 7.4). 
 
7.2 Belangrijkste succesfactoren 
In schema 7.1 hebben we een aantal belangrijke succesfactoren van de gemeenten met 
een Kindpakket uiteengezet. Dit betreft dan vooral succesfactoren die zich sinds het 
vorige onderzoek naar Kindpakketten in 2015 versterkt hebben voorgedaan. 
 
Schema 7.1 Succesfactoren rondom de opzet en uitvoering van het Kindpakket 
Succesfactoren 
 Door de toenemende samenwerking met maatschappelijke partners worden kinderen in 
armoede beter gesignaleerd. Hierbij komen bijvoorbeeld ook kinderen van gezinnen met 
grote schulden vaker in beeld 
 Een brede inzet van communicatiemiddelen helpt om de doelgroep te informeren over de 
opzet en inhoud van het Kindpakket. In het verlengde hiervan biedt de toepassing van 
sociale media een extra mogelijkheid om de doelgroep regelmatig te informeren en te 
laten meedenken over het Kindpakket 
 Via initiatieven als een ‘pizza-overleg’ over armoedebeleid kunnen kinderen meer worden 
betrokken bij de opzet en inhoud van het Kindpakket 
 Door samen met maatschappelijke partners te komen tot een inhoudelijke verbreding en 
verrijking van het Kindpakket sluiten de voorzieningen beter aan bij de wensen en 
behoeften van de doelgroep (en neemt het gebruik toe) 
 Door het Kindpakket vaker in natura te verstrekken, wordt geborgd dat de voorzieningen 
daaruit daadwerkelijk terechtkomen bij kinderen in armoede 
 
In het bovenstaande overzicht is allereerst zichtbaar dat de signalering van kinderen in 
armoede bij verschillende gemeenten beter verloopt door de toegenomen samenwerking 
met maatschappelijke partners. Door hun vaak persoonlijke aanpak weten zij achter de 
voordeur te komen van gezinnen die anders buiten beeld van de gemeente blijven. 
Hiermee wordt het bereik vergroot en komen, met andere woorden, meer kinderen in 
beeld voor het Kindpakket. Een brede inzet van communicatiemiddelen is daarbij ook een 
succesfactor gebleken om de doelgroep beter te informeren over het Kindpakket. 
Hiervoor hebben diverse gemeenten een breed scala aan informatiekanalen ingezet.  
 
In het bijzonder de inzet van sociale media heeft bij enkele gemeenten de mogelijkheid 
geboden om de doelgroep regelmatig te informeren en te laten meedenken over het 
Kindpakket. Dit laatste geldt ook voor de (laagdrempelige en aantrekkelijke) 
bijeenkomsten die sommige gemeenten met kinderen hebben gehouden. Innovatieve 
overlegvormen als het ‘pizza-overleg’ met kinderen over het armoedebeleid vormen hier 
goede voorbeelden van. 
Bureau Bartels  |  37 
 

7.4 Ondersteuningsbehoefte vanuit landelijke partijen 
Tot slot is aan de gemeenten met een Kindpakket gevraagd of zij nog behoefte hebben 
aan (verdere) ondersteuning vanuit de landelijke partijen. In het onderstaande schema 
staan de antwoorden op deze vraag vervat. Hieruit volgt dat bij iets meer dan twee op de 
vijf gemeenten behoefte bestaat aan landelijke ondersteuning bij het Kindpakket. Voor de 
overige gemeenten is dit nu niet het geval.  
 
Schema 7.3 Ondersteuningsbehoefte vanuit landelijke partijen bij de opzet en uitvoering 
van het Kindpakket, naar type gemeente en totaal 
Behoefte aan ondersteuning G36 Overig Verband Totaal 
(N=23) (N=56) (N=19) (N=98) 
Ja, behoefte aan ondersteuning 39% 43% 47% 43% 
Nee, geen behoefte aan ondersteuning 52% 46% 37% 46% 
Weet niet/geen mening 9% 11% 16% 11% 
Totaal 100% 100% 100% 100% 
 
Aan de gemeenten die behoefte hebben aan landelijke ondersteuning rondom het 
Kindpakket (N=42), is ten slotte de vraag gesteld op welke wijze deze ondersteuning dan 
het beste kan plaatsvinden. Hierbij brengen zij de volgende punten naar voren: 
 Het delen van goede praktijken over de opzet en uitvoering van het Kindpakket tussen 
de verschillende (samenwerkingsverbanden van) gemeenten; 
 De oprichting van een (landelijke en/of regionale) klankbordgroep waarin gemeenten 
kunnen samenkomen om praktijkervaringen te delen; 
 Informatie verspreiden over de wijze waarop gemeenten hun communicatie in de 
richting van de doelgroep het beste kunnen vormgeven; 
 In het verlengde hiervan: informatie delen over de wijze waarop kinderen in armoede 
beter betrokken kunnen worden bij de vormgeving en inhoud van het Kindpakket; 
 Het geven van een overzicht van de landelijke en lokale maatschappelijke partners die 
interessant kunnen zijn voor het Kindpakket. Hierbij dient ook aandacht te zijn voor de 
rollen en taken die zij mogelijk bij de totstandkoming, aanvraag en verstrekking van 
het Kindpakket kunnen vervullen. Dit laatste op basis van de ervaringen van collega-
gemeenten. 
 
Daarbij stellen deze gemeenten dat landelijke partijen als het ministerie van SZW, de 
VNG, Divosa en de landelijke fondsen waarschijnlijk het beste in deze bovengenoemde 
ondersteuningsbehoeften kunnen voorzien. 
Bureau Bartels  |  39 
 

