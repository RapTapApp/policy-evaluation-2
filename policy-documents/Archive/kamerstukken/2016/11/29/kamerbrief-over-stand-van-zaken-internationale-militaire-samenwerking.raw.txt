 
 
 
 
> Retouradres Postbus 20701 2500 ES Den Haag 
 
de Voorzitter van de Eerste Kamer  
Ministerie van Defensie 
 
der Staten-Generaal 
Plein 4 
MPC 58 B 
Binnenhof 22 
Postbus 20701 
2513 AA Den Haag 
2500 ES Den Haag 
 
www.defensie.nl 
 
de Voorzitter van de Tweede Kamer 
 
 
der Staten-Generaal 
 
Plein 2 
 
2511 CR Den Haag 
 
 
Onze referentie 
BS2016023368 
Datum 29 november 2016 
 
Afschrift aan 
Rapportage internationale militaire samenwerking 
Betreft 
 
 
 
 
Bij beantwoording datum, 
 
onze referentie en betreft 
 
vermelden. 
Hierbij informeer ik u over de stand van zaken van de internationale militaire 
samenwerking (IMS). Deze rapportage over 2016 kent dezelfde opzet als de 
voorgaande van 30 oktober 2015 (Kamerstuk 33 279, nr. 16). In de rapportage 
van oktober 2015 ben ik op verzoek van de Kamer tevens ingegaan op de 
doelstellingen, de criteria en de aansturing van IMS.  
 
De voordelen en opbrengsten van internationale samenwerking zijn op termijn 
aanzienlijk. De samenwerking is echter niet vrijblijvend en ook niet zonder 
gevolgen. Eenheden die Defensie periodiek levert aan internationale 
samenwerkingsverbanden of operaties, zijn in die periode niet inzetbaar op 
andere plaatsen of voor andere doelstellingen. Dat spreekt voor zich. Dit geldt 
ook voor de financiële middelen die Defensie besteedt aan 
samenwerkingsprojecten. Samenwerking vraagt voorts om vertrouwen tussen 
landen. Dat vertrouwen vindt zijn oorsprong in gedeelde normen en politieke 
doelstellingen, culturele overeenkomsten en de wetenschap dat landen elkaar 
steunen als veiligheidsbelangen in het geding zijn. De in 2015 ingezette koers van 
verdieping in plaats van verbreding is ook in 2016 gevolgd. 
 
Net als in de vorige rapportage zal ik nader ingaan op de samenwerking met vier 
van de zes strategische samenwerkingspartners, en zo ook op ontwikkelingen in 
de EU en de Navo. In bijlage 1 is een overzicht opgenomen van de bijdragen die 
Nederland levert aan operaties en operationele samenwerkingsverbanden. Bijlage 
2 bevat een overzicht van de belangrijkste binationale en multinationale 
samenwerkingsprojecten. 
 
Ontwikkelingen bij enkele strategische partners 
 
België 
De Belgische minister van Defensie heeft op 29 juni jl. zijn Strategische Visie 
gepubliceerd. Het document bevat de hoofdlijnen voor een hervorming en 
versterking van de Belgische krijgsmacht in de periode tot 2030. Het Belgische 
defensiebudget, inclusief pensioenen, moet omhoog van 0,9 % van het bbp nu 
naar 1,3 % in 2030.  
Pagina 1 van 24  
 
 

 
 
Duitsland 
 
Duitsland heeft het afgelopen jaar een belangrijke hervorming van de krijgsmacht 
 
in gang gezet. Zo is in juli jl. het Witboek gepubliceerd over de grondslagen van 
 
het veiligheidsbeleid en de taken van de Bundeswehr. Kern daarvan is dat 
 
Duitsland bereid is meer verantwoordelijkheid te nemen voor de Europese 
veiligheid, in nauwe samenwerking met partnerlanden. Naast samenwerking in de 
 
Navo, EU en VN richt Duitsland zich bij bilaterale samenwerking vooral op de 
Verenigde Staten, Frankrijk, het Verenigd Koninkrijk, Polen en Nederland, en 
daarnaast ook Israël.  
 
Ook op andere punten heeft Duitsland belangrijke bakens verzet. Interne 
plafonds voor de personeelsomvang en de hoeveelheid zwaar materieel zoals 
tanks zijn verhoogd en beperkende maatregelen voor de gereedheid van 
materieel door bijvoorbeeld poolvorming zijn opgeheven. Dit voorjaar besloot het 
Duitse kabinet bovendien het defensiebudget voor de periode tot 2020 te 
verhogen. Duitsland geeft dit jaar nog 34,3 miljard euro uit aan Defensie (1,2 % 
van het bbp). In 2020 zal dat 39,2 miljard euro zijn. In het Witboek is voorts 
vermeld dat Duitsland op de langere termijn zoveel mogelijk streeft naar het 
voldoen aan de zogenoemde 2 % Navo-norm. 
 
De Duits-Nederlandse samenwerking is bijzonder omdat onze landen 
samenwerkingsprojecten tot stand brengen die grensverleggend zijn. Na de 
integratie van de Nederlandse Luchtmobiele Brigade in de Duitse Division 
e
Schnelle Kräfte volgde dit jaar het begin van de integratie van de 43 
Gemechaniseerde Brigade in de Duitse Eerste Pantserdivisie. Als onderdeel van 
dit integratieproject maakt een nieuw Duits tankbataljon deel uit van de 
Nederlandse brigade, en wordt één van de drie compagnieën van dit Duitse 
bataljon bemand door Nederlands personeel dat gebruik maakt van Duitse tanks. 
De Nederlandse Defensie blijft derhalve beschikken over kennis en expertise van 
het optreden met en tegen tanks. 
 
Zoals bekend heeft Duitsland het initiatief genomen tot het Framework Nation 
Concept (FNC), waarbij een groter land samenwerkt met een aantal kleinere 
landen bij de ontwikkeling van capaciteiten of bij de vorming van operationele 
eenheden. Dit initiatief neemt steeds concretere vormen aan met verschillende 
projecten. Een voorbeeld van een FNC-project is de eerder genoemde integratie 
e
van de 43 Gemechaniseerde Brigade in de Duitse Eerste Pantserdivisie. 
 
Verder heb ik op 4 februari jl. samen met mijn Duitse collega een Letter of Intent 
getekend over het medegebruik van het Joint Support Ship (JSS) Zr.Ms. Karel 
Doorman en de integratie van het Duitse Seebataillon in de Koninklijke Marine. 
Beide samenwerkingsprojecten worden momenteel uitgewerkt. Het doel van de 
samenwerking is dat Nederlandse en Duitse specialisten op het gebied van 
bescherming van schepen, boardingoperaties, duikinzet, explosievenopruiming en 
maritieme verkenning volledig geïntegreerd kunnen optreden vanaf het JSS, de 
Landing Platform Docks (LPD’s) of andere marineschepen. 
 
Een ander belangrijk project betreft de samenwerking bij de grondgebonden 
luchtverdediging. Een gezamenlijke expeditionaire Duits-Nederlandse Patriot-
eenheid is in oktober jl. operationeel inzetbaar verklaard na succesvolle 
schietoefeningen op Kreta. Voor de langere termijn zijn in voorbereiding een 
gezamenlijk opleidingsinstituut, de integratie van Duitse en Nederlandse 
Pagina 3 van 24  
 
 

 
 
veiligheidscontext van de EU verandert echter niet. Ook blijft het Verenigd 
 
Koninkrijk vanzelfsprekend lid van de Navo. De komende periode zal duidelijk 
 
moeten worden wat de gevolgen zijn van de Brexit voor de 
 
veiligheidssamenwerking tussen het Verenigd Koninkrijk en de EU, en in het 
 
bijzonder ten aanzien van de Britse bijdrage aan activiteiten in het kader van het 
Gemeenschappelijk Veiligheids- en Defensiebeleid (GVDB). Het Verenigd 
 
Koninkrijk heeft laten weten een betrouwbare en actieve veiligheidspartner te 
willen blijven. De Brits-Nederlandse bilaterale defensiesamenwerking zal naar 
verwachting onveranderd blijven. Zo worden geen directe gevolgen verwacht voor 
de samenwerking in de JEF en de NL/UK Amphibious Force. 
 
Nederland zal in eerste instantie met de UK/NL Amphibious Force en het JSS aan 
de JEF bijdragen. Op 30 november 2015 tekende ik met de ministers van 
Denemarken, Estland, Noorwegen, Letland, Litouwen en het Verenigd Koninkrijk 
een Foundation Memorandum of Understanding over de JEF. Dit MoU wordt in 
aanloop naar volledige operationele inzetbaarheid van de JEF in 2018 omgevormd 
naar een Comprehensive Memorandum of Understanding. In deze overeenkomst 
worden de details over informatiesystemen, informatie-uitwisseling, strategische 
communicatie en logistiek vastgelegd. In 2017 worden diverse grote JEF-
oefeningen uitgevoerd en worden diverse political exercises gehouden, ook op 
ministerieel niveau. Vanaf juni 2015 was een Nederlandse stafofficier geplaatst bij 
de oprichtingseenheid van de JEF. Sinds augustus 2016 heeft Nederland een 
stafofficier in het JEF-hoofdkwartier geplaatst. 
 
Defensiesamenwerking en de Europese Unie (EU)  
In Europees verband zijn verschillende stappen gezet om internationale militaire 
samenwerking te ondersteunen en te bevorderen. Over de resultaten van het 
Nederlandse EU-voorzitterschap bent U op 7 juli jl. geïnformeerd (Kamerstuk 24 
139, nr. 18). Zo is er tijdens het voorzitterschap hard gewerkt aan de 
totstandkoming van de Global Strategy on the EU’s Foreign and Security Policy 
(hierna: EU Global Strategy).  
 
Op 28 juni 2016 heeft de Europese Raad de presentatie van de EU Global 
Strategy verwelkomd. De veiligheids- en defensieaspecten van de strategie zijn 
voorts onder leiding van Hoge Vertegenwoordiger (HV) Mogherini verder 
uitgewerkt. Tijdens de Raad Buitenlandse Zaken op 14 november jl. is het 
Implementation Plan on Security and Defence aan de lidstaten gepresenteerd. In 
dit implementatieplan wordt het ambitieniveau van de EU op veiligheids- en 
defensie gebied beschreven op basis van de prioriteiten uit de EU Global Strategy 
ten aanzien van het Gemeenschappelijk Veiligheids- en Defensiebeleid (GVDB): 
het beschermen van de EU en de lidstaten; een geïntegreerd crisis- en 
conflictbeleid; en capaciteitsopbouw van partners.  
 
Voorts worden in het implementatieplan voorstellen aangekondigd ten aanzien 
van capaciteitsontwikkeling, het verdiepen van defensiesamenwerking, het 
herzien van structuren om de planning en aansturing van GVDB-missies en 
operaties te verbeteren, het herzien van de instrumenten voor financiering van 
missies en operaties, het onderzoeken van de mogelijkheden voor permanent 
gestructureerde samenwerking (PESCO) en het versterken van samenwerking 
met partners zoals de Navo en de VN.  
 
Het implementatieplan zal coherent EU-optreden en interoperabiliteit bevorderen. 
Ik acht het dan ook van belang dat de voorstellen uit het implementatieplan zo 
Pagina 5 van 24  
 
 

 
 
Ook is er vooruitgang geboekt in het kader van het European Union Police 
 
Services Training Programme (EUPST II). De Koninklijke Marechaussee is 
 
voorzitter van het consortium dat het trainingsprogramma gedurende de periode 
 
2015-2018 uitvoert. Het programma bevordert de opbouw van politie- en 
 
gendarmecapaciteiten en bevordert interoperabiliteit en harmonisatie, en het 
internationale netwerk voor deelname aan crisisbeheersingsoperaties voor de EU, 
 
de VN, de Afrikaanse Unie (AU) en andere internationale organisaties. Het 
afgelopen jaar zijn er ongeveer 1.000 politiemensen en gendarmes opgeleid met 
behulp van grootschalige oefeningen, trainingen en conferenties. 
 
Defensiesamenwerking in de Navo  
De Navo is de hoeksteen van het Nederlandse veiligheidsbeleid. Artikel 5 van het 
Noord-Atlantisch Verdrag vormt de ultieme veiligheidsgarantie voor Nederland. In 
bondgenootschappelijk verband levert Nederland een bijdrage aan het uitvoeren 
van de drie kerntaken van de Navo, te weten de collectieve verdediging, 
crisisbeheersing en coöperatieve veiligheid.  
 
In het licht van de verslechterde Europese veiligheidssituatie is er hernieuwde 
aandacht voor de collectieve verdediging en afschrikking. De Navo neemt 
maatregelen om zich aan de veranderde veiligheidsomgeving aan te passen. 
Samen met de andere bondgenoten geeft Nederland hier uitvoering aan.  
 
Tijdens de Navo-top in Wales in 2014 werd het Readiness Action Plan (RAP) 
aangenomen en werd besloten tot de uitbreiding van de NATO Response Force 
(NRF) van 13.000 naar 40.000 militairen. In Wales werd tevens besloten tot de 
oprichting van de Very High Readiness Joint Task Force (VJTF) binnen de NRF. De 
eenheden die landen leveren aan de NRF moeten sneller dan voorheen gereed 
zijn voor inzet. Tijdens de Top in Warschau op 8 en 9 juli jl. werd vastgesteld dat 
de uitbreiding en herstructurering van de NRF zijn voltooid. De Navo beschikt nu 
over verbeterde capaciteiten om een bedreigde bondgenoot snel te versterken.  
 
Nederland levert in beginsel elk jaar eenheden aan de NRF. In 2016 zijn een 
Nederlandse brigadestaf en een luchtmobiel infanteriebataljon met eigen 
ondersteuning beschikbaar om de VJTF in voorkomend geval te versterken. 
Nederland levert in 2016 tevens een amfibische taakgroep voor de maritieme 
component van de NRF en mijnenjagers voor de mijnenjagerverbanden van de 
Navo. Ook in 2017 zal Nederland bijdragen leveren aan de NRF. Een squadron 
mariniers met eigen ondersteuning maakt in dat jaar deel uit van de 
landcomponent van de VJTF onder leiding van het Verenigd Koninkrijk. Verder 
levert Nederland voor periodes van drie tot vier maanden twee mijnenjagers en 
twee fregatten aan de staande vlootverbanden van de Navo. 
 
In de veranderde Europese veiligheidsomgeving stelt de Navo niet alleen hogere 
eisen aan de eenheden die Nederland aan de NRF bijdraagt, maar ook aan de 
krijgsmacht als geheel. In de overview van de NATO Defence Planning Capability 
Review (Kamerstuk 28 676, nr. 241) staat dat de Navo vindt dat de gereedheid 
en inzetbaarheid van de krijgsmacht moeten worden verbeterd en dat Nederland 
moet beschikken over eenheden die zich kunnen handhaven op de hoogste 
geweldsniveaus. Om aan de hogere Navo-eisen te voldoen, acht de Navo het 
noodzakelijk om verder te investeren in materieel, personeel, voorraden en 
(gevechts)ondersteuning.  
 
Pagina 7 van 24  
 
 

 
 
Bijlage 1: Bijdragen aan operaties en operationele 
 
samenwerkingsverbanden 
 
 
 
Deze bijlage bevat een overzicht van operaties en operationele 
 
samenwerkingsverbanden waaraan Defensie wel bijdraagt of juist geen bijdrage 
levert. Het overzicht bevat de operaties van EU, Navo en VN, en daarnaast 
 
overige coalitieoperaties zoals die tegen ISIS. Het overzicht van operationele 
samenwerkingsverbanden is beperkt tot de verbanden waarbij Europese landen 
zijn betrokken.  
 
In Europa bestaat een aantal samenwerkingsverbanden waaraan Nederland niet 
meedoet, zoals Nordefco (enkele Noordse landen), de Visegrad-groep (Hongarije, 
Polen, Tsjechië en Slowakije) en het Eurokorps, alsmede de bilaterale 
samenwerking tussen Frankrijk en het Verenigd Koninkrijk, tussen Frankrijk en 
Duitsland en tussen Duitsland en Polen. Het gaat hierbij overwegend om 
regionale of bilaterale samenwerking tussen landen waarbij Nederland geen rol 
heeft te spelen. 
 
Operaties 
Voor de bijzonderheden van de operaties met Nederlandse betrokkenheid verwijs 
ik naar de desbetreffende art. 100-brieven en de tussentijdse evaluatie van 
lopende operaties van 18 mei jl. (Kamerstuk 29 521, nr. 315). 
 
Operaties met Nederlandse deelname van eenheden en/of militairen: 
Navo: Resolute Support Mission (Afghanistan), KFOR (Kosovo), SNMG-2 in het 
kader van beheersing migratiestromen in de Egeïsche Zee (Zr.Ms. De Ruyter), 
NATO Support of African Union.  
 
EU (inclusief enkele civiele missies): EUFOR Althea (Bosnië-Herzegovina), EULEX 
(Kosovo), EUNAVFOR Somalië/ATALANTA (Hoorn van Afrika), EUNAVFOR 
MED/Sophia (Middellandse Zee), EUTM Somalië, EUTM Mali, EUCAP Sahel Mali, 
EUBAM Rafah (Gaza, standby), EULPC (Tunesië), EUBAM Libië (Tunesië).  
 
Militaire operaties van de EU worden geleid door een van de vijf operationele 
hoofdkwartieren (OHQ’s) die lidstaten hiervoor ter beschikking hebben gesteld. 
Dit zijn hoofdkwartieren in Duitsland, Frankrijk, Griekenland, Italië en het 
Verenigd Koninkrijk. Nederland levert op dit moment militairen aan het OHQ in 
Italië ten behoeve van EUNAVFOR MED (Middellandse Zee) en die in het Verenigd 
Koninkrijk ten behoeve van EUNAVFOR Somalië.  
 
FRONTEX: Border Security Teams in het kader van beheersing migratiestromen in 
de Egeïsche Zee.  
 
VN: MINUSMA (Mali), UNMAS (Mali), UNTSO (Midden-Oosten), UNDOF (Midden-
Oosten), UNMISS (Zuid-Soedan), UNAMA (Afghanistan). 
 
Overig: Bestrijding ISIS, Capability Building Mission Iraq (CBMI): training van 
Iraakse en Koerdische strijdkrachten, force protection eenheid ter beveiliging van 
het Belgische luchtmachtdetachement, individuele militairen op hoofdkwartieren 
in Bagdad, Qatar en Koeweit; Vessel Protection Detachments in de Indische 
Oceaan/Arabische Zee, USSC (Palestijnse gebieden), Combined Maritime Forces 
Bahrein, Netherlands Liaison Team CENTCOM (NTLC), ACOTA trainingsmissies 
(Afrika). 
Pagina 9 van 24  
 
 

 
 
- hoofdkwartieren voor maritieme strijdkrachten (Northwood, VK), 
 
landstrijdkrachten (Izmir, Turkije), en luchtstrijdkrachten (Ramstein, 
 
Duitsland);  
- NATO CIS Group in Mons (België) voor communicatie- en IV-capaciteiten.  
 
 
Daarnaast zijn er acht snel ontplooibare Navo-hoofdkwartieren voor landoperaties  
die worden gerekend tot de NATO Force Structure. Een daarvan is het Duits-
Nederlandse legerkorpshoofdkwartier in Münster (1GNC) waaraan Nederland een 
substantiële bijdrage levert. De snel ontplooibare hoofdkwartieren waarin 
Nederland op beperkte schaal is vertegenwoordigd, zijn die in het Verenigd 
Koninkrijk (ARRC), Italië (RDC-IT), Turkije (RDC-TU) en Frankrijk (RRC-FR). Ook 
is Nederland vertegenwoordigd in het hoofdkwartier onder Deense, Duitse en 
Poolse leiding in het Poolse Szczecin dat wordt omgevormd tot een snel inzetbaar 
hoofdkwartier (Multinational HQ North-East). De hoofdkwartieren waarin 
Nederland niet is vertegenwoordigd, zijn die in Spanje (RDC-SP) en Griekenland 
(RDC-GR). Snel inzetbare maritieme Navo-hoofdkwartieren bevinden zich in 
Italië, Spanje, Frankrijk, het Verenigd Koninkrijk en Portugal. Nederland is 
vertegenwoordigd in de drie laatstgenoemde hoofdkwartieren.  
 
Tevens levert Nederland bijdragen aan de AWACS-eenheid van de Navo in 
Geilenkirchen en de in oprichting zijnde NATO Allied Ground Surveillance Force in 
het Italiaanse Sigonella. 
 
In 2015 is besloten tot de oprichting van acht NATO Force Integration Units 
(NFIU’s) als onderdeel van de geruststellende maatregelen voor de oostelijke 
bondgenoten. De NFIU’s zullen onder meer de snelle ontplooiing van de VJTF 
kunnen faciliteren. Nederland is betrokken bij de NFIU’s in Polen en de drie 
Baltische staten. Andere NFIU’s worden gevestigd in Slowakije, Hongarije, 
Roemenië en Bulgarije. 
 
Verder stationeert Nederland vanaf maart 2017 een infanteriecompagnie in 
Litouwen in het kader van de enhanced forward presence, als onderdeel van een 
door Duitsland geleide Battlegroup. Ten slotte heeft Nederland een bijdrage 
toegezegd aan de zogenoemde tailored forward presence in Bulgarije en 
Roemenië, die kan bestaan uit enkele stafofficieren en, op incidentele basis, 
enkele waarnemers bij militaire oefeningen.  
 
EU: 
De EU beschikt niet over eigen operationele hoofdkwartieren. Nederland levert 
proportionele bijdragen aan onder andere het Europees Defensie Agentschap 
(EDA), het EU Militair Comité, de EU Militaire Staf en het EU-operatiecentrum in 
Brussel. Voor de aansturing van militaire operaties van de EU zijn vijf 
operationele hoofdkwartieren beschikbaar die Duitsland, Frankrijk, Griekenland, 
Italië en het Verenigd Koninkrijk ter beschikking hebben gesteld. Nederland 
draagt hieraan bij als daartoe een concrete aanleiding toe. Hierop is ingegaan in 
de paragraaf over operaties van deze bijlage. 
 
  
Pagina 11 van 24  
 
 

 
 
 
 
Korps Mariniers en Lichte Brigade 
 
In juni 2016 hebben de Belgische commandant van de Landcomponent en de 
 
Nederlandse commandant Zeestrijdkrachten een overeenkomst getekend over 
 
verdieping van de samenwerking tussen het Korps Mariniers en de Belgische 
Lichte Brigade. Het Korps Mariniers gaat delen van de Lichte Brigade trainen in 
 
het amfibisch optreden en het optreden in extreme omstandigheden.  
 
Opleiding & training: de drie landen maken steeds meer wederzijds gebruik van 
bestaande opleidings- en oefenfaciliteiten, zoals op het gebied van civiel-militaire 
samenwerking (CIMIC), explosievenopruiming (EOD), verdediging tegen 
chemische, biologische, radiologische en nucleaire stoffen (CBRN), vuursteun, 
genie, logistiek, informatie-operaties en Counter-IED. Waar mogelijk worden 
doctrines en syllabi gesynchroniseerd om tot gezamenlijke opleidingen te komen. 
De gezamenlijke paraschool in het Belgische Schaffen organiseert inmiddels de 
gezamenlijke basisopleiding automatische opening en die voor jumpmaster. 
(CZSK, CLAS, CLSK) 
 
Tactische oefeningen en schietseries: sinds begin 2014 maken Nederlandse en 
Belgische landmachteenheden gezamenlijk gebruik van het schiet- en 
oefenterrein in het Duitse Bergen-Hohne. Sinds 2016 wordt daarbij een 
geïntegreerde trainingsagenda gehanteerd. De ontwikkeling van een Benelux-
centrum voor simulaties van landoptreden in Amersfoort is in onderzoek. (CLAS) 
 
Operationele landmachtsamenwerking: België, Luxemburg en Nederland hebben 
in 2016 een Letter of Intent getekend over samenwerking tussen de Belgische 
e
Medium Brigade, de Nederlandse 13 Lichte Brigade en het Luxemburgse Centre 
Militaire d’Instruction. (CLAS)  
 
Special Forces: verdergaande samenwerking op het gebied van gereedstelling en 
inzet. Het streven is regelmatig een geïntegreerde bijdrage te leveren aan de snel 
inzetbare eenheden van EU en Navo. (CZSK, CLAS) 
 
Uitwisseling officieren: de uitwisseling van Belgisch-Nederlandse officieren bij de 
nationale staven, de staven van operationele commando’s, DMO en bij eenheden 
is succesvol gebleken en zal worden voortgezet. (CZSK, CLAS, CLSK) 
 
Militaire gezondheidszorg: gezamenlijke training en oefening van medische 
evacuaties per helikopter en per vliegtuig (Luxemburg Air Rescue). Op basis van 
operationele testen blijkt een gezamenlijk concept voor medische zorg aan boord 
van schepen zinvol. De ontwikkeling van gezamenlijke opleidingen voor 
geneeskundig personeel is begonnen. (CZSK, CLAS, CLSK) 
 
Verkenningen (ISTAR): het betreft een gezamenlijke opleidingskalender en 
opleidingen, en het streven naar nauwe samenwerking tussen België, Luxemburg 
en Nederland op het gebied van tactische onbemande vliegtuigen. Het betreft de 
verwerving, onderhoud en de wijze van inzet van mini-UAV’s, vergelijkbaar met 
de Raven, en tactische UAV’s voor de korte afstand, vergelijkbaar met de Scan 
Eagle. (DMO, CLAS) 
 
Officiersopleidingen: de samenwerking bij hogere stafcursussen wordt voortgezet 
en een studie naar de verdere integratie van vervolg- en masteropleidingen is 
gaande. (CDC) 
Pagina 13 van 24  
 
 

 
 
Medegebruik JSS: Duitsland zal onder voorwaarden gebruik kunnen maken van 
 
het JSS voor strategisch transport en seabasing. Daarbij wordt gewerkt aan 
 
interoperabiliteit tussen het JSS en Duitse enablers zoals helikopters en medische 
 
eenheden. Op 4 februari 2016 hebben de ministers van Defensie daartoe een LoI 
 
getekend.  
 
 
Duits-Nederlands legerkorpshoofdkwartier: het consolideren van de 
geïnstitutionaliseerde samenwerking van beide Framework Nations, Nederland en 
Duitsland, door oefeningen en inzet. Dit hoofdkwartier wordt verder ontwikkeld 
tot Joint Task Force Land HQ en is aangeboden als hoofdkwartier aan de Navo 
voor 2019. (CLAS) 
 
e
Luchtmobiele brigade: verdergaande samenwerking door de integratie van de 11 
Luchtmobiele Brigade in de Division Schnelle Kräfte. De geïntegreerde eenheid is 
vanaf 2019 volledig operationeel inzetbaar. (CLAS) 
 
e
Tanks en 43 Gemechaniseerde Brigade: Defensie streefde al enige tijd naar het 
behoud van kennis en expertise met betrekking tot het optreden met en tegen 
tanks. In het overleg met Duitsland daarover bleken verdergaande stappen 
e
mogelijk. Besloten is tot de integratie van de 43 Gemechaniseerde Brigade in de 
Duitse Eerste Pantserdivisie die in 2020 gereed moet zijn. De Nederlandse 
brigade wordt onderdeel van de Duitse divisie, terwijl een Duits tankbataljon 
onderdeel wordt van de Nederlandse brigade en Nederland het personeel levert 
voor een compagnie van dit Duitse tankbataljon. De Nederlandse militairen 
maken daarbij gebruik van Duitse tanks. (CLAS) 
 
Lucht- en raketverdediging: verdergaande samenwerking van de grondgebonden 
en maritieme lucht- en raketverdediging waaronder Patriots en de SMART-L 
radar. (DMO, CZSK, CLAS en CLSK) 
 
Artillerie: verdergaande samenwerking en uiteindelijk de integratie van artillerie-
eenheden (onderwijs en training, onderhoud, verwerving onderdelen en 
operationeel optreden). Deze plannen zullen in de periode tot 2020 worden 
uitgewerkt. Ook België is hierbij betrokken. (CLAS, DMO) 
 
Doctrine: ontwikkeling van gezamenlijke doctrines. (CZSK, CLAS) 
 
Cyber: onderzoeken van samenwerkingsmogelijkheden op het gebied van cyber. 
(Defensie Cyber Commando) 
 
Uitwisseling van personeel: uitwisseling bij nationale staven, staven van de 
operationele commando’s en eenheden, zodat er wederzijds kennis en begrip 
ontstaat over de manier van opereren. (CZSK, CLAS, DMO) 
 
Opleidingen & training: gebruikmaken van elkaars opleidingen en 
trainingsfaciliteiten. Hierdoor ontstaan schaalvoordelen en wordt het personeel op 
vergelijkbare wijze opgeleid, wat bevorderlijk is voor samenwerking en 
uitwisseling. (CZSK, CLAS, CLSK) 
 
Oefenmogelijkheden: Duitsland beschikt over veel goede en grote oefengebieden 
waarvan Nederland veelvuldig gebruik maakt en wil blijven maken. (CZSK, CLAS, 
CLSK) 
 
Pagina 15 van 24  
 
 

 
 
 
 
Capaciteitenontwikkeling: samenwerking bij de capaciteitenontwikkeling van op 
 
afstand bestuurbare onbemande systemen. (DMO, CLAS) 
 
 
 
Cyber: onderzoeken van samenwerkingsmogelijkheden op het gebied van cyber.  
 
 
Officiersopleidingen: Nederland laat officieren studeren aan de Ecole de Guerre en 
in het Franse equivalent van de Middelbare Defensie Vorming voor officieren in de 
rang van kapitein of majoor. (CZSK, CLAS, CKMar) 
 
Quadri Parti Cooperation: het consolideren en verder versterken van de 
samenwerking tussen St. Maarten, St-Martin, Frankrijk en Nederland bij onder 
meer Kustwacht, grensbewaking, criminaliteitsbestrijding, gezondheidszorg, 
informatie-uitwisseling en gezamenlijk oefenen. (CZSK, CLAS, CKMar) 
 
Samenwerkingsgebieden met Noorwegen  
Hoge Noorden: het strategisch belang van het hoge Noorden neemt toe door het 
slinken van de ijskap. Hierdoor worden de noordelijke vaarroutes aantrekkelijk, 
komen er meer toeristische mogelijkheden, ontstaan nieuwe visgebieden en 
nemen de mogelijkheden van olie- en gaswinning toe. Nederland volgt het 
multilaterale overleg tussen betrokken landen met grote belangstelling. 
 
Jachtvliegtuigen: Nederland en Noorwegen werken nauw samen op het gebied 
van de F-16 en de F-35. Beiden landen hebben besloten de F-35 aan te schaffen 
en onderzoeken welke mate van samenwerking mogelijk is, eventueel in 
combinatie met andere F-35 gebruikers zoals Groot-Brittannië en Italië. Mogelijke 
samenwerkingsgebieden zijn opleiding en training van vliegers en 
onderhoudspersoneel, onderhoud van de airframes en gezamenlijk optreden als 
Europese F-35 partners. De Noorse en Nederlandse luchtmachten onderzoeken 
bijvoorbeeld de mogelijkheden voor de oprichting van een F-35 Weapon 
Instructor Course en hebben daarover een LoI getekend. (CLSK, DMO) 
 
Onderzeeboten: Nederland en Noorwegen onderzoeken mogelijkheden voor 
nauwere samenwerking. Groot-Brittannië, Noorwegen en Nederland werken nauw 
samen bij de opleiding van toekomstige onderzeebootcommandanten in de 
Submarine Command Course. (CZSK) 
 
UK/NL Amphibious Force: Noorwegen heeft belangstelling voor nauwere 
samenwerking met de UK/NL Amphibious Force. De mogelijkheden worden 
onderzocht. (CZSK) 
 
Oefenmogelijkheden: de uitgestrektheid en klimatologische omstandigheden 
maken Noorwegen en andere landen in de regio aantrekkelijk voor oefeningen en 
training. Nederland maakt hier veelvuldig gebruik van en wil dit blijven doen. 
(CZSK, CLAS, CLSK) 
 
Mijnenbestrijding: Noorwegen ondersteunt de Belgisch-Nederlandse 
mijnenbestrijdingsschool in Oostende met expertise op het gebied van 
mijnenleggen, mijnenvegen en het gebruik van onderwater Remotely Operated 
Vehicles. (CZSK) 
 
Pagina 17 van 24  
 
 

 
 
Onderhoud: beide landen beschikken over een gezamenlijke pool voor het 
 
onderhoud aan de gasturbines van de Luchtverdedigings- en Commandofregatten 
 
en M-fregatten. (CZSK, DMO) 
 
 
 
F-35: het Verenigd Koninkrijk en Nederland voeren samen met Australië en de 
Verenigde Staten de operationele testfase van de F-35 uit. (CLSK, DMO) 
 
 
Joint Expeditionary Force (JEF): het Verenigd Koninkrijk heeft met Denemarken, 
Estland, Letland, Litouwen, Nederland en Noorwegen op 30 november 2015 een 
MoU getekend over deelname in de JEF. Het betreft een expeditionaire eenheid 
voor snelle inzet, opgebouwd rond Britse eenheden, concepten en voorzieningen. 
Het streven is dat de JEF in de internationale samenstelling operationeel zal zijn 
vanaf 2018, waarbij zal worden gebruikgemaakt van (niche)capaciteiten van de 
genoemde partners. Sinds augustus 2016 is een Nederlandse stafofficier in het 
JEF-hoofdkwartier geplaatst. (CZSK)  
 
Migratie: de samenwerking van de Koninklijke Marechaussee met het Verenigd 
Koninkrijk is de laatste jaren geïntensiveerd als gevolg van de 
migratieproblematiek, veelal rondom de veerboten. Hiervoor is een Joint Action 
Plan opgesteld. (CKMar) 
 
Samenwerkingsgebieden met de Verenigde Staten 
Doctrinevorming en -ontwikkeling: de Verenigde Staten zijn koploper op dit 
gebied in de wereld en binnen de Navo in het bijzonder. De uitwisseling van 
kennis omtrent doctrinevorming en -ontwikkeling wordt mogelijk gemaakt door 
het plaatsen van Nederlands personeel bij strategische militaire commando’s 
(CENTCOM, AFRICOM), bij operationele commando’s, bij krijgsmachtdeelstaven, 
bij hogere defensieopleidingen (Defense Colleges) en het U.S. Army Cyber Centre 
of Excellence. (CZSK, CLAS, CLSK) 
 
Opleiding, training en oefeningen: het consolideren van bestaande en verkennen 
van nieuwe mogelijkheden op het gebied van opleiding, training en oefeningen. 
Voorbeelden van bestaande samenwerking zijn de vliegeropleiding voor 
jachtvliegtuigen en helikopters, voortgezette F-16 opleiding, de CLSK/CLAS Air 
Assault/gunnery training in Fort Hood, gezamenlijk trainen en oefenen van het 
Korps Mariniers met het US Marine Corps, en opleidingen en cursussen op het 
gebied van de ruimte (Space). Daarnaast worden individuele loopbaanopleidingen 
gegeven op alle rangniveaus voor alle operationele commando’s. (CZSK, CLAS, 
CLSK, CKMar) 
 
Materieel: de aanschaf en instandhouding van wapensystemen evenals de 
ondersteuning van bestaande wapensysteemprogramma’s. Het betreft het verder 
uitbouwen van operationele en materiële samenwerkingsmogelijkheden op het 
gebied van onder meer de F-35, raketverdediging, onbemande vliegtuigen, 
helikopters en cyber. (CZSK, CLAS, CLSK, DMO) 
 
Anti-drugsoperaties: de Commandant Zeemacht in de Cariben (CZMCARIB) is een 
van de zes ondercommandanten van de Amerikaanse Joint Inter Agency Task 
Force South (JIATFS) bij anti-drugsoperaties in het Caribisch gebied. CZMCARIB 
is daarbij niet alleen een leverancier van capaciteiten, maar voert ook operaties 
uit. Voor de uitwisseling van inlichtingen heeft Nederland een vertegenwoordiger 
geplaatst bij JIATFS. De Verenigde Staten maken gebruik van Curaçao en Aruba 
als steunpunten voor (onbewapende) drugsbestrijdingsvluchten. (CZSK, CLSK) 
Pagina 19 van 24  
 
 

 
 
Individual Training and Education Programme: het bereiken van meer doelmatige 
 
en doeltreffende coördinatie van individuele trainingsprogramma’s van Navo-
 
personeel dat op missie gaat.  
 
 
 
Remote Controlled Vehicles for Route Clearance Operations: het gezamenlijk 
verwerven van op afstand bedienbare Counter-IED voertuigen. 
 
 
Female Leaders in Security and Defence: a Roadmap to Provide Equal 
Opportunities: het opzetten van een conferentie als opstap naar een betere 
implementatie van VN-genderresolutie (VNVR 1325).  
 
Joint Logistics Support Group capability: het ontwikkelen en implementeren van 
een standaard format voor gezamenlijke logistieke ondersteuning. Vanwege 
ervaring en expertise vervult Nederland hierbij een voortrekkersrol. 
 
Shared Operational Resources Tool: het opzetten van een virtuele markplaats 
waarop landen in het operatiegebied militaire goederen en diensten kunnen 
aanbieden en uitruilen. 
 
P&S MN Medical Treatment facilities (Role 2): het samenbrengen van 
multinationaal samengestelde medische faciliteiten op het niveau van Role 2 
Enhanced.  
 
Pooling of Deployable Air Activation Modules: het coördineren van nationale 
Deployable Air Activation Modules opdat Navo-breed meer eenheden inzetbaar 
zijn. Nederland neemt momenteel niet deel aan dit project, maar is wel 
geïnteresseerd. (CLSK) 
 
Theatre Opening Capability: het inzichtelijk maken en delen van capaciteiten om 
Ports of Disembarkation operationeel te krijgen. (CZSK) 
 
Multinational Logistics Partnership – Fuel Handling: samenwerking op het gebied 
brandstofvoorziening in het operatiegebied.  
 
Dismantling, Demilitarization and Disposal (DD&D) of Military Equipment: het 
gezamenlijk demilitariseren, ontmantelen en afstoten van militaire 
uitrustingsstukken. Dit project is inmiddels voltooid. 
 
Multinational Cooperation on Munitions: het opzetten van een netwerk van 
internationale samenwerking op munitiegebied. (BS, DMO) 
 
Biometrics: Nederland leidt dit project waarbij de focus ligt op het ontwikkelen 
van een gezamenlijke biometriedoctrine. (CLAS, BS) 
 
Multinational Cyber Defence Capability Development (MNCD2): Nederland neemt 
deel aan dit project ter versterking van de capaciteiten voor cyberverdediging. 
(DMO) 
 
Malware Information Sharing Platform (MISP): het onderhouden en versterken 
van het huidige MISP ten aanzien van technische capaciteiten en deelnemende 
landen om informatie-uitwisseling over malware te vergroten. (DMO) 
 
Pagina 21 van 24  
 
 

 
 
Cyber Defence: een programma voor onder meer samenwerking bij het gebruik 
 
van nationale cyberfaciliteiten, en overige samenwerking bij oefeningen en 
 
trainingen op cybergebied. (CLAS) 
 
 
 
RPAS: een programma voor samenwerking bij het gebruik van op afstand 
bestuurbare vliegtuigen (Remotely Piloted Aircraft Systems). (DMO) 
 
 
Maritime Mine Counter Measures: het project betreft een studie naar de eisen 
voor de toekomstige mijnenbestrijdingscapaciteit. (CZSK, DMO) 
 
Sharing of Spare Parts: het project streeft naar onderlinge logistieke steun tussen 
deelnemende lidstaten tijdens operaties. Nederland is lead nation. (DMO) 
 
Single European Sky: Military Implementation (SES/SESAR): het project behartigt 
de militaire belangen bij het doelmatiger gebruik van het luchtruim via het Single 
European Sky-programma (SES). (CLSK) 
 
Overige multilaterale samenwerkingsgebieden 
Movement Coordination Centre Europe (MCCE): het MCCE is een multinationaal 
samenwerkingsverband dat het strategisch militair transport en de capaciteiten 
voor bijtanken in de lucht (Air-to-Air Refueling) van de 27 deelnemende landen 
coördineert. Het MCCE beoogt een meer doelmatig en doeltreffend gebruik van de 
beschikbare nationale transportmiddelen. Een van de middelen van het MCCE is 
ATARES, een administratiesysteem om het gebruik van transportmiddelen of 
bijtanken onderling vergelijkbaar en verrekenbaar te maken. Het MCCE is 
gevestigd op de vliegbasis Eindhoven. (CLSK) 
 
European Air Transport Command (EATC): het EATC is een multinationaal 
samenwerkingsverband van België, Duitsland, Frankrijk, Italië, Luxemburg, 
Spanje en Nederland op het gebied van militair luchttransport. Het hoofdkwartier 
van het EATC bevindt zich op de vliegbasis Eindhoven. (CLSK) 
 
Strategic Airlift Capability (SAC) C-17: de SAC C-17 is een internationaal 
samenwerkingsverband van twaalf landen voor het gezamenlijk beheer en 
gebruik van drie in Hongarije gestationeerde C-17 transportvliegtuigen van de 
Heavy Airlift Wing (HAW). De deelnemende landen beschikken hiermee over een 
strategische luchttransportcapaciteit aan de hand van een vlieguurverdeelsleutel. 
(CLSK) 
 
Multinational Sealift Steering Committee (MSSC): een samenwerkingsverband 
waarin landen hebben afgesproken een contract aan te gaan met een derde partij 
om beschikbaarheid van strategisch zeetransport te garanderen. Het contract, en 
het op de markt zetten daarvan, is in handen van het NATO Support Agency 
(NSPA).  
 
European Gendarmerie Force (EUROGENDFOR): een multinationaal 
samenwerkingsverband van politiekorpsen met een militaire basis voor de 
uitvoering van politietaken in instabiele landen. (CKMar) 
 
European Air Group (EAG): een samenwerkingsverband van zeven Europese 
landen met als doel de interoperabilitiet van de deelnemende luchtmachten te 
vergroten. (CLSK) 
 
Pagina 23 van 24  
 
 

