 
 
 
 
> Retouradres Postbus 20701 2500 ES Den Haag 
 
de Voorzitter van de Tweede Kamer 
Ministerie van Defensie 
der Staten-Generaal 
 
Plein 4 
Plein 2 
MPC 58 B 
2511 CR Den Haag 
Postbus 20701 
2500 ES Den Haag 
www.defensie.nl 
 
 
 
 
 
 
 
Onze referentie 
BS2016031216 
Datum 17 november 2016 
 
Betreft Schriftelijke antwoorden op vragen begrotingsbehandeling 
 
Bij beantwoording datum, onze 
referentie en betreft 
vermelden. 
 
 
Hierbij zend ik u de antwoorden op vragen, gesteld tijdens de eerste termijn van 
de begrotingsbehandeling Defensie op 16 november jongstleden (bijlage 1).  
 
 
DE MINISTER VAN DEFENSIE  
 
 
 
 
J.A. Hennis-Plasschaert 
 Pagina 1 van 14  
 
 

 
 
Met betrekking tot de kernwapentaak in Navo-verband, wil Nederland een 
 
betrouwbare partner zijn. De leden van het bondgenootschap moeten op elkaar 
 
kunnen vertrouwen. Tegelijkertijd speelt Nederland op constructieve wijze een 
 
aanjagende rol in internationale discussies, ook in het bondgenootschap, over 
 
ontwapening en niet-strategische nucleaire wapens. Het kabinet is van mening 
dat, ook onder de huidige, moeilijke internationale omstandigheden, het debat 
 
over een wereld zonder kernwapens niet moet worden vermeden. Deze 
boodschap wordt ook in het bondgenootschap actief uitgedragen. De huidige 
spanningen maken vooruitgang in dezen echter niet vanzelfsprekend.  
 
5 
Wat vindt de minister van het voornemen van de Turken om Russische 
raketten aan te schaffen, na eerdere plannen voor Chinese wapens? Gaat 
de minister kritiek uiten in Navo-verband over samenwerking met 
Rusland? 
 
Navo-bondgenoten, inclusief Nederland, hebben Turkije in een eerder stadium 
duidelijk gemaakt dat een in Rusland aangekocht luchtverdedigingssysteem een 
stand alone capaciteit zou zijn, omdat het niet op de Navo-systemen kan worden 
aangesloten. 
 
Tijdens een recent bezoek aan Istanbul heeft president Poetin verklaard dat 
Rusland open staat voor het leveren van een Russisch luchtverdedigingssysteem, 
mocht Turkije daartoe willen overgaan. Vooralsnog is in Turkije een intern 
beoordelingsproces gaande over de wijze waarop de gewenste 
luchtverdedigingscapaciteit kan worden verworven. Er zijn nog geen besluiten 
genomen. 
 
6 
Is de minister bereid de Navo-norm ter discussie te stellen om zo ook 
niet militaire uitgaven hieronder te brengen? Wapens zijn niet de enige 
oplossing. 
 
Wapens zijn zeker niet de enige oplossing. Ik ben dan ook een verklaard 
voorstander van de geïntegreerde benadering die het kabinet voorstaat. Als het 
echter gaat om “wat wel en wat niet” als defensie-uitgaven kan worden 
aangemerkt, wil ik vasthouden aan de afspraken die we als bondgenoten 
daarover gezamenlijk hebben gemaakt. Niet voor niets is de Navo een militair 
bondgenootschap.  
 
7 
Kan de minister garanderen dat de luchtsteuncapaciteit, inclusief 
Medevac, voor de MINUSMA missie in Mali voldoende is? 
 
Nederland zal begin 2017 de helikopters uit de missie terugtrekken. Het kabinet 
is daarover in gesprek met de VN en partners. Op initiatief van Nederland werkt 
de VN inmiddels aan het opzetten van een rotatieschema voor 
helikoptercapaciteit in MINUSMA. Dit is een belangrijk middel om cruciale 
capaciteiten, zoals helikopters, ook op langere termijn continu beschikbaar te 
hebben voor inzet in Mali. Dit is van groot belang voor de effectiviteit van de 
missie. Nederland is ook met Duitsland in gesprek over de overdracht van 
helikoptercapaciteit in MINUSMA. Op 2 november jl. heeft Duitsland de VN per 
Note Verbale gemeld de mogelijkheid te onderzoeken om in 2017 
 Pagina 3 van 14  
 
 

 
 
 
 
10 
 
Ziet de minister mogelijkheden om innovatiever bij te dragen aan 
 
missies, bijvoorbeeld met cyberpersoneel? 
 
 
De ontwikkeling van cybercapaciteiten moet de slagkracht van de krijgsmacht, 
 
ook tijdens missies, vergroten. Cyber is binnen korte tijd een integraal onderdeel 
geworden van het militaire optreden. De Navo heeft het digitale domein tijdens 
de Top van Warschau in 2016 erkend als nieuw domein van het militair optreden. 
Nederland heeft dit al gedaan in de Defensie Cyber Strategie in 2012. Er kan 
daarom op dit ogenblik in oefeningen en bij missies al gebruik worden gemaakt 
van de – nog beperkte – cybercapaciteiten waarover Defensie beschikt. De 
komende jaren zullen deze capaciteiten verder moeten worden versterkt als 
onderdeel van het meerjarige perspectief op de versterking van de krijgsmacht. 
 
11 
Met welke landen en hoe acht de minister internationale samenwerking 
verder mogelijk? 
 
Defensie heeft zeven strategische partners: België, Duitsland, Frankrijk, 
Luxemburg, Noorwegen, het Verenigd Koninkrijk en de Verenigde Staten. Dat 
neemt niet weg dat uiteraard ook met andere landen wordt samengewerkt. Voor 
meer informatie en een volledig overzicht verwijs ik naar de rapportage 
Internationale Militaire Samenwerking die uw Kamer jaarlijks ontvangt. 
 
12 
Benesam en samenwerking Duitsland: Hoe verhoudt dit zich tot 
samenwerking op EU-niveau? 
 
Dit type samenwerking is de beste manier om de defensieopbrengst van Europese 
landen te vergroten. De ervaring leert dat als een (beperkt) aantal landen op een 
praktische manier samenwerkt, zij het verst komen. Deze samenwerking past dan 
ook volledig bij het streven naar een sterker Europa op defensiegebied. Ook 
wordt hiermee de Europese Navo-pijler versterkt. De Navo is en blijft de 
hoeksteen van het Nederlandse veiligheidsbeleid. 
 
13 
De Onderzoeksraad Integriteit Overheid (OIO) heeft in de zaak Van 
Wulfen/Eindhoven verwezen naar een rapport van de Inspectie Militaire 
Gezondheidszorg (IMG) die niet klopt. De arts heeft grote fouten 
gemaakt en is toch bevorderd als toezichthouder. Dit kan niet kloppen. 
Kan de minister het IMG-rapport verstrekken?   
 
De Onderzoeksraad Integriteit Overheid heeft gesteld, zoals ook in het door de 
IMG uitgevoerde onderzoek is vastgesteld, dat in het onderhavige geval sprake is 
geweest van een onzorgvuldig wegschrijven onder een onjuiste code in het 
medische dossier van klager door de eerste onderdeelsarts. 
 
Er is dus geen sprake geweest van fraude. Voor het opleggen van straffen of 
andere rechtspositionele maatregelen was onvoldoende aanleiding. De 
onderdeelsarts is overigens geen toezichthouder geworden (Militaire Luchtvaart 
Autoriteit). Degene die in deze zaak wel MLA is geworden, betreft de toenmalige 
 Pagina 5 van 14  
 
 

 
 
17 
 
Wat gaat de minister doen om meer personeel aan te trekken? 
 
 
 
Defensie voert voortdurend wervingscampagnes uit. Vooral voor de zogenaamde 
 
schaarstecategorieën worden grotere wervingsinspanningen geleverd. Functies uit 
deze categorieën vragen immers om een gedifferentieerde wervingsaanpak, 
 
toegesneden op de doelgroep en het bijbehorende opleidingsniveau. Door deze 
aanpak is Defensie de afgelopen jaren in staat geweest een iets betere vulling 
van deze categorieën functies te bewerkstelligen. Indien er ad hoc knelpunten in 
de werving zijn, worden die aangepakt door een intensivering van de campagne 
en extra wervingsinspanningen. Zo is er bijvoorbeeld de wervingscampagne 
specifiek gericht op vrouwen. 
 
18 
Levert de VeVa voldoende rendement op? (Reactie artikel AD, Jongeren 
geen Jan Soldaat) 
 
Om te beginnen wil ik stellen dat VeVa een succesvolle formule. Er is nog sprake 
van kinderziekten, maar de intensieve samenwerking met ROC-a, de verankering 
daarmee van Defensie in de maatschappij en de enorme belangstelling van 
studenten motiveert mij zeer deze formule verder te ontwikkelen. Ondanks dat er 
meer scholieren solliciteren dan verwacht, wordt het streven dat 49 procent van 
de VeVa leerlingen instroomt op een startfunctie nog niet gehaald. Dit percentage 
ligt nu rondom de 30. Helaas vallen er tijdens het sollicitatieproces en tijdens de 
initiële opleiding bij Defensie nog veel mensen af. Daarom zijn maatregelen 
genomen om de instroom te verbeteren. Deze maatregelen gaan in het schooljaar 
2017-2018 in. Zo worden de verschillen tussen de ROC’s verkleind door op 
bestuurlijk en directieniveau de programma’s op elkaar af te stemmen. Er zal een 
uniforme selectieprocedure worden gehanteerd die beter dan voorheen aansluit 
op de aanstellingseisen. Ook is er aandacht voor de kwaliteit en kwantiteit van de 
instructiecapaciteit. Daarnaast wordt er gewerkt aan de verdere integratie van de 
kennisontwikkeling bij Defensie en de ROC’s. Hiermee wordt de aansluiting tussen 
de ROC’s en de initiële opleiding bij Defensie verbeterd. 
 
19 
Ziet de minister ruimte in het personeelsbeleid om talent sturend te laten 
zijn in plaats van de duur van aanstelling bij Defensie?  
 
Talentontwikkeling is geen luxe, maar noodzaak. Vanuit het flexibel 
personeelssysteem staat, naast de evenwichtige personeelsopbouw, de 
talentontwikkeling van de militair dan ook centraal. Hiertoe doet de militair 
werkervaring op in diverse functies, kan hij opleidingen volgen en wordt hij in zijn 
ontwikkeling ondersteund door onder andere loopbaanbegeleiders. Zij stellen met 
de militair ook een persoonlijk ontwikkelplan (POP) op.  
  
Het streven is om het flexibel personeelssysteem verder te ontwikkelen en daarbij 
de employability van de militair verder te versterken en nadere initiatieven te 
ontplooien voor de talentontwikkeling van de burgermedewerker. Juist dit is 
nadrukkelijk geadresseerd in het deelakkoord van vorig jaar en is een kernpunt 
waar ik graag met de bonden nieuwe afspraken over wil maken. 
 
20 
 Pagina 7 van 14  
 
 

 
 
beleidsbrief Internationale Veiligheid van het kabinet (Kamerstuk 33 694 nr. 6) 
 
onderstreept het belang van cyber.  
 
 
 
22 
 
Welke mogelijkheden zijn er om het thuisfront beter te bedienen? 
 
 
Zonder thuisfront is er geen inzet. Defensie werkt daarom hard aan de steun voor 
het thuisfront. Eind vorig jaar is de zogeheten “thuisfrontcheck” naar uw Kamer 
gestuurd, naar aanleiding van een motie van de fracties van de PvdA en de 
ChristenUnie. Dit was een onderzoek van de Nederlandse Defensie Academie naar 
het thuisfront in Nederland. Het rapport concludeerde dat het in algemene zin 
goed gaat met het Nederlandse thuisfront. Tegelijkertijd kan Defensie meer 
aandacht besteden aan transparantie rondom missies, aan goede communicatie, 
en aan maatwerk. Voorbeelden zijn de ‘Defensie Organisatie Thuisfront’, 
experimenten met thuisfrontconferenties op kleine schaal, een boekje voor jonge 
kinderen, en een survivalweekend voor oudere kinderen van uitgezonden 
militairen. Wat zorg betreft, kijkt Defensie vooral naar Amerikaanse voorbeelden 
– het zogeheten ADAPT-programma - waarbij het thuisfront rondom missies op 
allerlei vlakken steun krijgt vanuit de defensieorganisatie. Er lopen nu 
experimenten met meerdere gezinnen. In de evaluatie van het veteranenbeleid 
kom ik hier overigens nog op terug. U ontvangt deze voor het Kerstreces.  
 
23 
Gaat u militairen toestaan in uniform over straat te gaan? 
 
Afgelopen maandag is het meest recente Dreigingsbeeld Terrorisme Nederland 
verschenen, dat mede van belang is voor mijn afweging. Zoals ik tijdens het 
wetgevingsoverleg Personeel heb gemeld, neem ik geen enkel risico hierin en zal 
ik niet afwijken van het advies van de Beveiligingsautoriteit van Defensie. Zodra 
er ruimte is voor een aanpassing, wordt u vanzelfsprekend hierover 
geïnformeerd. 
 
24 
Als er ruimte komt voor uitbreiding van de krijgsmacht, groeit de 
geestelijke verzorging dan mee? 
 
De formatie van de Dienst Geestelijke Verzorging beweegt mee met de aard en 
de omvang van de eenheden bij Defensie. Als er ruimte komt voor uitbreiding van 
de krijgsmacht, wordt rekening gehouden met het benodigd aantal geestelijke 
verzorgers.  
 
25 
De bijzondere positie van militairen spoort niet met verschillende wetten 
(en andere ministeries) en het personeel is daarvan de dupe.  
 
Ik heb reeds een aantal malen met uw Kamer gesproken over de bijzondere 
positie van de militair. Die bijzondere positie bestaat uit een aantal verplichtingen 
die sterk afwijken van wat maatschappelijk en arbeidsrechtelijk gebruikelijk is. 
Defensie voert een arbeidsvoorwaardenbeleid dat recht aan doet aan deze 
verplichtingen. Dit beleid kenmerkt zich naast opleiding en training door zorg en 
beloning.  
 
 Pagina 9 van 14  
 
 

 
 
Het uitgangspunt bij de aanbesteding van materieel is de value-for-money 
 
benadering, waarbij hoogwaardige kwaliteit van materieel, levertijden, 
 
onderhoudbaarheid van systemen en betaalbaarheid belangrijke uitgangspunten 
 
zijn. Belangrijke aspecten daarbij zijn de mogelijkheden die de Europese industrie 
 
biedt en de mogelijkheden voor samenwerking met Europese partners bij de 
aanschaf en het gebruik van defensiematerieel. 
 
 
28 
De interne markt voor de Defensie industrie werkt niet. Graag een reactie 
van de minister. 
 
Nederland is gebaat bij een open Europese defensie- en veiligheidsmarkt. De 
Nederlandse industrie heeft namelijk een goede concurrentiepositie en is 
innovatief. Een open markt biedt daarom kansen. Op dit moment is van een open 
Europese defensie- en veiligheidsmarkt echter nog geen sprake, ondanks de 
Europese richtlijn 2009/81/EG. In Nederland is deze richtlijn in februari 2013 
omgezet in de Aanbestedingswet Defensie en Veiligheid (ADV).  
 
Eerder dit jaar heb ik voor de raad van de Europese koepel voor de luchtvaart-, 
ruimtevaart- en defensie-industrie (ASD) in het Kurhaus in Scheveningen nog 
gepleit voor een toegankelijke, transparante en goed functionerende defensie-
industrie in Europa. Dat is nodig om een geloofwaardige, goede en effectieve 
veiligheidsbrenger en partner te zijn. In de huidige, complexe, internationale 
veiligheidssituatie, met dreigingen zoals terrorisme, is het immers van belang dat 
Europa zich verenigt en initiatief neemt. Ik ben dan ook blij dat de Europese 
Commissie nu werkt aan een Defensie Actie Plan voor de defensiemarkt en -
industrie.  
 
29 
Wanneer kan de kamer een ‘A-brief’ verwachten voor de 
vervangingstrajecten Mijnenjagers en M-fregatten? 
 
Op dit moment onderzoekt Defensie samen met België de vervanging van zowel 
de M-fregatten als de mijnenjagers. Zodra de behoefte voldoende concreet is, kan 
een A-brief worden verstuurd. Op 30 november a.s. zullen mijn Belgische collega 
en ik daarover een intentieverklaring (Letter of Intent, LoI) ondertekenen. Ik zal 
de Kamer volledig op de hoogte houden van het verdere proces, in 
overeenstemming met het Defensie Materieel Proces (DMP). 
 
30 
Vuurkracht marine: het plaatsen van lange afstand kruisraketten op 
fregatten. Wanneer gaat u dat doen, wat kost het en wat zijn de 
voordelen? 
 
Diverse veiligheidsanalyses signaleren de behoefte aan capaciteiten om vanuit 
zee doelen op het land uit te schakelen (land attack capabilities). Deze maken 
deel uit van de derde stap in het meerjarige perspectief voor de krijgsmacht, te 
weten de uitbreiding en modernisering van de slagkracht. Deze capaciteit is geen 
onderdeel van het huidige investeringstekort.  
 
31 
 Pagina 11 van 14  
 
 

 
 
In het AD stond een bericht dat Jihadist simpel Nederland kan 
 
binnenkomen door een tekort bij de KMar. Graag een reactie van de 
 
minister. 
 
 
 
Door de toegenomen terroristische dreigingen, de omvangrijke migratiestroom en 
de stijging van passagiersaantallen is er sprake van krapte bij de KMar. Daarom 
 
heeft het kabinet voor 2017 op de begroting van het ministerie van Veiligheid & 
Justitie incidenteel extra geld (€ 20 miljoen) uitgetrokken. Een deel daarvan is 
voor de KMar. De Kamer wordt binnenkort geïnformeerd over de verdeling van 
dat geld. De veiligheid van Nederland staat altijd voorop en het is dus van groot 
belang dat de KMar voldoende capaciteit heeft om haar taken uit te voeren. De 
noodzakelijke controles worden slim en flexibel uitgevoerd. 
 
36 
Klopt het dat de formatie van de KMar afneemt? 
 
De daling van de formatie van de KMar heeft te maken met de doorwerking van 
een eerdere herschikking. Hiermee is de formatie verkleind met 120 vte. De 
formatie beweegt nu in opwaartse richting, onder meer door de oprichting van de 
zes HRB-pelotons voor het uitvoeren van de nieuwe structurele bewaking en 
beveiligingstaak. 
 
37 
Graag een reactie van de minister op het bericht in de Groene 
Amsterdammer over de hoeveelheid geld naar Defensie wereldwijd 
(1700 miljard). Is dat niet meer dan genoeg? 
 
Er gaat in de wereld ontegenzeggelijk veel geld naar Defensie. Het zijn echter 
vooral de defensie-uitgaven van niet-westerse landen die de afgelopen tien jaar 
fors zijn gestegen, terwijl de uitgaven van Europese landen lange tijd een dalende 
trend hebben laten zien.  
 
De meeste veiligheidsanalyses wijzen uit dat de verslechtering van de 
internationale veiligheidssituatie structureel van aard is. De snelheid waarmee 
crises opkomen en de toegenomen verscheidenheid en complexiteit van 
bedreigingen nopen tot verdere versterking en vernieuwing van de krijgsmacht. 
Er rust een grondwettelijke verplichting op ons om Nederland en de Nederlandse 
samenleving te verdedigen. 
 
38 
Hoe staat het met het onderzoek naar een baten-lastenboekhouding?  
 
Zoals vorige week gemeld tijdens het wetgevingsoverleg Materieel, loopt er 
momenteel een Rijksbreed onderzoek naar de voor- en nadelen van een verdere 
toevoeging van baten-lasteninformatie aan de huidige wijze van begroten en 
verantwoorden. De hiertoe door de minister van Financiën en de president van de 
Algemene Rekenkamer ingestelde Adviescommissie “Verslaggevingsstelsel 
rijksoverheid” is gevraagd om begin 2017 te rapporteren. 
 
39 
Kan de minister een reactie geven op de “ombuigingsbijbel” van 
Financiën? 
 
 Pagina 13 van 14  
 
 

