 
 
 
 
> Retouradres Postbus 20701 2500 ES Den Haag 
 
de Voorzitter van de Tweede Kamer 
Ministerie van Defensie 
der Staten-Generaal 
 
Plein 4 
Plein 2 
MPC 58 B 
2511 CR Den Haag 
Postbus 20701 
2500 ES Den Haag 
www.defensie.nl 
 
 
 
 
 
 
 
Onze referentie 
BS2016010817 
Datum  
Bij beantwoording datum, 
Betreft Antwoorden op vragen Jaarverslag 2015 Kustwacht Caribisch 
onze referentie en betreft 
gebied 
vermelden. 
 
 
 
Hierbij bied ik u aan, mede namens de minister van Binnenlandse Zaken en 
Koninkrijksrelaties, de antwoorden op de feitelijke vragen inzake het Jaarverslag 
2015 van de Kustwacht voor het Koninkrijk der Nederlanden in het Caribisch 
Gebied (34300-X, nr. 102). De vragen zijn ingezonden op 18 mei jl. (34300-X-
102/2016D22775).  
 
 
 
 
 
 
 
 
DE MINISTER VAN DEFENSIE 
 
 
 
 
 
 
J.A. Hennis-Plasschaert 
 
 Pagina 1 van 8  
 
 

 
 
 
4 
 
 
Waarom heeft u de motie van de leden Sjoerdsma en Knops over zorgen 
 
op het gebied van veiligheid, migratie en toerisme op de ABC-eilanden 
(Kamerstuk 29653, nr. 19) van 25 juni 2015 nog steeds niet uitgevoerd? 
 
Bent u bereid de Kamer met spoed te informeren hoe u met deze motie 
omgaat? 
 
5 
Waarom heeft u de motie van de leden Ten Broeke en Knops over 
monitoring van illegale migratie door de ABC-eilanden (Kamerstuk 
29653, nr. 21) van 25 juni 2015 nog steeds niet uitgevoerd? Bent u 
bereid de Kamer met spoed te informeren hoe u met deze motie omgaat? 
 
6 
Waarom heeft u de motie van de leden Knops en Ten Broeke over 
geruststellende maatregelen voor territoriale integriteit en stabiliteit van 
de Benedenwindse eilanden (Kamerstuk 29653, nr. 22) van 25 juni 2015 
nog steeds niet uitgevoerd? Bent u bereid de Kamer met spoed te 
informeren hoe u met deze motie omgaat? 
De situatie in Venezuela baart de regering veel zorgen. Over de in de moties 
genoemde onderwerpen vindt nauw overleg plaats tussen de Landen van het 
Koninkrijk. De ontwikkelingen in Venezuela worden door de vier regeringen van 
het Koninkrijk nauw gemonitord op mogelijke effecten voor de Caribische delen 
van het Koninkrijk, zodat maatregelen kunnen worden genomen en 
voorbereidingen kunnen worden getroffen. Dat is een gezamenlijke exercitie van 
BZK, BZ, Defensie, V&J en I&M en uiteraard de regeringen van de Caribische 
Koninkrijkslanden. Graag verwijs ik naar de brief van de minister van 
Buitenlandse Zaken van 29 juni jl. aan uw Kamer (Minbuza 2016.367357), waarin 
onder meer de uitvoering van voornoemde moties aan bod komt.    
 
7 
Kunt u nader ingaan op de veroudering van het walradarsysteem en 
enkele vaartuigen? Verwacht u structureel intensiever onderhoud? In 
hoeverre zijn er plannen en voldoende middelen voor vervanging, 
modernisering en/of instandhouding? 
12 
Zijn alle problemen met het walradarsysteem op Aruba en Curaçao 
inmiddels volledig opgelost? Graag een toelichting. 
De problemen zoals genoemd in het Jaarverslag zijn inmiddels opgelost. De 
leeftijd van het systeem, in combinatie met de klimatologische omstandigheden in 
het Caribisch gebied, veroorzaakt bij alle genoemde middelen meer slijtage van 
onderdelen dan verwacht. Dit leidt tot hogere uitgaven in de exploitatie. Extra 
aankopen van reserveonderdelen zijn waarschijnlijk noodzakelijk. Op dit moment 
is hier in de begroting van de Kustwacht geen rekening mee gehouden. Het 
onderhoud en de vervanging van middelen moet in samenhang worden bezien 
met de wisselkoersfluctuaties op Hoofdstuk IV (Koninkrijksrelaties). Indien bij 
aanhoudende wisselkoersproblematiek geen structurele oplossing wordt gevonden 
voor Hoofdstuk IV, kan de dan benodigde herdimensionering van de Kustwacht 
ook gevolgen hebben voor het onderhoud en de vervanging van middelen. 
 
 
 
 Pagina 3 van 8  
 
 

 
 
 
13 
 
 
Om welk bedrag gaat het bij de investering die nodig is om het Franse 
 
walradarsysteem op het Nederlandse systeem te laten aansluiten? 
Waarom is er 'op dit moment' geen ruimte voor in de begroting van de 
 
Kustwacht? Wanneer verwacht u die ruimte wel? 
Frankrijk heeft de financiering rond om in 2018 een walradarsysteem op de 
Franse Bovenwindse Eilanden te plaatsen. Echter, op basis van de beschikbare 
Franse gegevens is het op dit moment nog niet mogelijk om inzichtelijk te maken 
welke financiële gevolgen dit voor de Kustwacht heeft. Op dit moment zijn binnen 
de begroting van de Kustwacht geen middelen beschikbaar voor deze investering, 
die initieel was begroot op €8 miljoen. Een eventuele investering in het 
walradarsysteem zal onderdeel zijn van integrale besluitvorming over de 
begroting van de Kustwacht. Ik kan daar op dit moment nog niet op vooruitlopen. 
  
 
14 
Kunt u de toename van illegale immigratie vanuit Venezuela naar Aruba 
nader duiden? Wordt rekening gehouden met een nog grotere toename in 
de komende jaren, gezien de zorgelijke situatie in Venezuela? Zijn de 
Caribische delen van het Koninkrijk voorbereid op een grote toestroom 
van migranten vanuit Venezuela? Graag een toelichting. 
16 
Verwacht u een nog veel grotere stijging van het aantal illegalen uit 
Venezuela? Zo ja, welke maatregelen bent u bereid te nemen? 
Op dit moment gaat het slechts om enkele personen die de ABC-eilanden 
(illegaal) bereiken via zee. Intensievere patrouilles van de Kustwacht laten tot op 
heden geen beeld zien van een toename van illegale immigratie. De Kustwacht 
blijft echter alert. Onze inschatting is onverminderd dat mocht de situatie in 
Venezuela sterk verslechteren, er geen massale migratiestroom op gang komt 
richting het Caribisch deel van het Koninkrijk. Dit neemt niet weg dat we op alle 
scenario’s voorbereid moeten zijn. Deze scenario’s zijn uitgewerkt en worden 
voortdurend geactualiseerd en geoperationaliseerd. De Landsregeringen, die 
primair verantwoordelijk zijn voor migratie, hebben evenwel werkgroepen in het 
leven geroepen en actualiseren hun crisisbeheersingsplannen om een eventuele 
instroom te kunnen opvangen. De Nederlandse overheid heeft regelmatig contact 
met de Landen over de uitwerking van deze plannen.  
 
15 
Waarom worden door de Kustwacht aangehouden illegale Venezolanen 
niet meteen teruggestuurd naar Venezuela? In hoeverre sturen de 
immigratiediensten van Aruba, Curaçao, Sint Maarten of Nederland 
illegalen terug naar het land van herkomst? 
 
17 
Waarom draagt de Kustwacht aangehouden illegalen over aan de 
immigratiedienst van Nederland? Worden deze illegalen vanuit het 
Caribisch gebied naar Nederland gebracht? 
De Kustwacht draagt aangehouden personen zo spoedig mogelijk over aan de 
justitiële autoriteiten van de Landen. De Landen hebben hierin autonome 
verantwoordelijkheid. Illegalen uit het Caribisch gebied worden niet overgebracht 
naar Nederland. 
 
 Pagina 5 van 8  
 
 

 
 
 
 
 
 
24 
 
In hoeverre zijn er maatregelen genomen om een mogelijk structurele 
ongunstige dollarkoers op te vangen? 
 
Vooralsnog zijn er geen structurele maatregelen genomen. Het Ministerie van 
Binnenlandse Zaken en Koninkrijksrelaties is beleidsverantwoordelijk. Naast de 
koers- en ramingsverschillen van de Kustwacht, heeft de volledige begroting van 
Koninkrijksrelaties te maken met wisselkoersproblematiek. De ontwikkeling van 
de wisselkoers in 2016 en verder en de consequenties daarvan voor de begroting 
zijn nog ongewis. De situatie wordt nauwlettend in de gaten gehouden zodat 
indien nodig – als de wisselkoersproblematiek aanhoudt - tijdig in het reguliere 
begrotingsproces keuzes kunnen worden gemaakt om dit op te vangen.  
 
25 
Waarom zijn de percentages aan bijdragen van de landen zoveel hoger 
voor Nederland uitgevallen en zoveel lager voor de rest, in vergelijking 
met de verdeelsleutel? Bent u bereid alsnog te verrekenen conform de 
verdeelsleutel voor 2015 en voor toekomstige jaren? 
 
26 
Waarom neemt Nederland volgens de verdeelsleutel maar liefst 69 % van 
de kosten voor haar rekening en de overige landen zo weinig? Bent u 
bereid het percentage van Nederland naar beneden bij te stellen en 
daartoe de verdeelsleutel aan te passen? Zo nee, waarom niet? 
 
28 
Hoe vallen de percentages aan bijdragen in de kosten conform de 
verdeelsleutel uit als de kosten van de bijdrage van Defensie ook 
meegerekend worden? Waarom worden de kosten van de bijdrage van 
Defensie niet meegerekend? 
De huidige percentages zijn op 10 oktober 2010 vastgelegd door de 
Rijksministerraad. Op dit moment is er geen aanleiding om deze verdeling te 
wijzigen. Met de afspraken is vastgesteld dat de financiering van de personele en 
materiële exploitatie-uitgaven, het vaste budget kleine investeringen en de 
investeringsuitgaven vanaf 2009 door de Landen gezamenlijk wordt gedragen. De 
verdeelsleutel hierbij is als volgt: Nederland: 69 procent, Aruba: 11 procent, 
Curaçao: 16 procent en Sint Maarten: 4 procent.  
 
Buiten de verdeelsleutel financiert Nederland de inzet van defensiemiddelen (via 
de begroting van Defensie) en de Luchtverkenning, inclusief de integrale 
exploitatie van het steunpunt Hato. Dit beslaat ongeveer de helft van het 
kustwachtbudget. Hierdoor draagt Nederland ongeveer 85 procent van de 
uitgaven die de Kustwacht gemoeid zijn. De financiering van de 
luchtverkenningscapaciteit voor de Kustwacht is een toezegging van de 
Nederlandse regering na het afstoten van de Orion P-3 vliegtuigen in 2005.  
Deze vloeit voort uit het belang van de uitvoering van luchtverkenningstaken door 
de Kustwacht in het kader van de internationale verplichtingen van het 
Koninkrijk.  
 
  
 Pagina 7 van 8  
 
 

