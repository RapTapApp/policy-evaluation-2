Aan de Voorzitter van de
Directie Westelijk Halfrond
Bezuidenhoutseweg 67
Tweede Kamer der Staten-Generaal
2594 AC Den Haag
Binnenhof 4
Postbus 20061
Den Haag
Nederland
www.rijksoverheid.nl
Onze Referentie
Minbuza 2016.392585
Uw Referentie
2016Z11120/2016D23018
Datum 7 juli 2016
Betreft Uw verzoek inzake de actuele situatie in Venezuela
Graag bied ik U hierbij de reactie aan op het verzoek van de vaste commissie voor
Koninkrijksrelaties van 3 juni 2016 met kenmerk 2016Z11120/2016D23018
inzake de situatie actuele situatie in Venezuela en de mogelijke consequenties
voor de afzonderlijke landen in het Koninkrijk, in het bijzonder de Benedenwindse
(ei)landen, en de wijze waarop de Koninkrijksregering en de regeringen van de
landen hiermee rekening houden in hun beleid.
Aanleiding van voornoemd verzoek was het Interparlementair Koninkrijksoverleg
(IPKO) dat te Den Haag plaatsvond van 31 mei tot 3 juni jl. en waarin de
parlementaire delegaties van Aruba, Curacao, Sint Maarten en Nederland hun
respectievelijke regeringen opriepen “om ten aanzien van de situatie in Venezuela
intensief en proactief samen te werken en informatie uit te wisselen, zowel politiek
als ambtelijk”. In het IPKO was afgesproken dat de Nederlandse delegatie, mede
namens de andere delegaties, de Koninkrijksregering zal verzoeken om, “na
overleg met de andere regeringen, de parlementen uiterlijk 1 juli 2016 te
informeren over de actuele situatie in Venezuela en de mogelijke gevolgen voor
Aruba, Curaçao en Bonaire. Zij wensen in het bijzonder te vernemen welke
beleidsscenario's er zijn ontwikkeld.”
De brief van de vaste commissie voor Koninkrijksrelaties van 3 juni jl. dient in dat
licht te worden gezien. Nu dat verzoek was gericht aan de Koninkrijksregering
heeft de Rijksministerraad mij op 1 juli jl. gemachtigd om –in overleg met de
regeringen van de Koninkrijkslanden en de relevante vakdepartementen- U een
antwoord te doen toekomen.
Graag verwijs ik U naar mijn brief die U op 29 juni jl. is toegegaan (kenmerk
2016.367357) voor uitgebreide informatie over de sociaaleconomische, politieke
en humanitaire ontwikkelingen en de mensenrechtensituatie in Venezuela en
mogelijke consequenties voor de landen binnen het Koninkrijk.
Zoals ook reeds aan het einde van die brief staat aangegeven, hechten de
regeringen van Aruba en Curacao er aan om eerst de eigen Staten te informeren.
Inmiddels is begrepen dat dit ook voor Sint Maarten geldt. De achterliggende
reden hiervan is dat de te nemen maatregelen als reactie op de ontwikkelingen in
Venezuela primair een autonome bevoegdheid van de Koninkrijkslanden betreft en
Pagina 1 van 3

Directie Westelijk Halfrond
Benedenwindse eilanden te inventariseren en, zo nodig, te treffen (Kamerstuk
29653, nr. 22) wordt op de volgende wijze invulling gegeven: het kabinet acht het
Onze Referentie
belangrijk om te blijven investeren in de bilaterale relatie met Venezuela. Dat
Minbuza 2016.392585
betekent het openhouden van de communicatie en het inzetten op goed
nabuurschap. Er bestaat op veiligheidsterrein al jaren samenwerking tussen
Venezuela en het Koninkrijk. Deze samenwerking is van groot belang, aangezien
door die samenwerking beter kan worden opgetreden tegen mensensmokkel,
drugssmokkel en andere grensoverschrijdende criminaliteit. Het bevordert ook het
onderling vertrouwen en geeft ingangen. Tijdens recent ambtelijk overleg, in mei
van dit jaar, is afgesproken om de samenwerking onder het MoU tussen de
regeringen van het Koninkrijk en Venezuela uit 2013 te intensiveren (hetgeen
uitdrukkelijk niet slechts ziet op het terrein van “Search and Rescue”, maar in het
bijzonder op operationele samenwerking op diverse terreinen zoals
drugsbestrijding). Afgesproken is hierover op korte termijn nader overleg te
hebben in de regio. De Kustwachten van het Koninkrijk en Venezuela hebben
gezamenlijke oefeningen op het gebied van Search and Rescue. De meest recente
oefening vond plaats in november 2015. De VS en andere partners in de regio
waarderen de rol die het Koninkrijk speelt in de regio op veiligheidsterrein.
Ten slotte verzocht het IPKO te vernemen welke beleidsscenario's er zijn
ontwikkeld. Zoals ik in het plenair debat van 30 juni jl. reeds aangaf, wordt een
breed spectrum aan scenario’s ontwikkeld en uitgewerkt met alle relevante stake
holders in multidisciplinair verband, zowel in Nederland als de Caribische Landen
van het Koninkrijk. Het betreft daarbij zowel scenario’s die zien op de mogelijke
ontwikkelingen in Venezuela, alsook scenario’s die zien op de gevolgen van de
ontwikkelingen in Venezuela op het Caribisch deel van het Koninkrijk, zoals
eventuele migratie en aspecten rond energietoevoer.
De Minister van Buitenlandse Zaken,
Bert Koenders
Cc:
- Staten van Aruba
- Staten van Curacao
- Staten van Sint Maarten
Pagina 3 van 3

