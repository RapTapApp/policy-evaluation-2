 
In de brief van 7 december 2015 heeft de minister toegezegd met betrokken partijen in gesprek te 
zullen gaan over de bevindingen in hun signaleringsbrief van de Inspectie SZW en u vóór de 
zomer van 2016 te informeren over mogelijke vervolgstappen. Echter, de bestudering van deze 
bevindingen kost meer tijd dan verwacht. Zij informeert uw Kamer nader in de 
voortgangsrapportage ‘Rechtmatige zorg: aanpak fouten en fraude’ die u dit najaar ontvangt. 
 
De staatssecretaris heeft toegezegd voor de zomer te laten weten of een werkwijze mogelijk is 
waarbij zorgverzekeraars bij vermoedens van fraude bewijsmateriaal laten veiligstellen 
door een opsporingsinstantie of een toezichthouder (het plenaire debat van 9 januari 2016 
over de wijziging van de Zorgverzekeringswet met het oog op het opnemen van regels betreffende 
een Zvw-pgb, TK 34 233). De staatssecretaris is in overleg getreden met DSW. Zorgverzekeraars 
hebben aangegeven waar zij tegen aan lopen. De officier van justitie of de rechter kan het 
bewijsmateriaal dat de zorgverzekeraar als bewijs heeft aangeleverd dan toetsen aan de gegevens 
die de zorgaanbieder die verdacht wordt van fraude in de zorg onder zich heeft. Omdat voor het 
veiligstellen van gegevens de nodige waarborgen gelden, zal de staatssecretaris verkennen wat de 
mogelijkheden binnen de huidige regelgeving zijn. Hij zal uw Kamer in het najaar over deze 
verkenning informeren. 
 
In december 2015 heeft de minister u via de voortgangsrapportage NZa aangegeven in het 
voorjaar terug te komen op het informatiestatuut tussen VWS en NZa. Hier wordt nog verder 
aan gewerkt. Na de zomer wordt uw Kamer hierover nader informeren.  
 
De minister heeft in het Algemeen Overleg van 21 april jl. over medische zorg op de BES eilanden 
toegezegd het verzoek van lid Bruins Slot, om te bezien of de schoolfruitregeling ook in 
Caribisch Nederland van kracht kan worden, over te dragen aan de staatssecretaris van 
Economische Zaken (EZ). Deze overdracht heeft inmiddels plaatsgevonden en is afgerond met een 
brief aan de secretaris-generaal van EZ gedateerd 16 juni jl.  
 
Eind november heeft de staatssecretaris u geïnformeerd over het plan van aanpak voor de 
beleidsdoorlichting Gezondheidszorg, jeugdzorg en publieke gezondheidszorg in 
Caribisch Nederland (Kamerstuk 32772 nr. 9). In deze brief heeft de staatssecretaris 
aangegeven deze beleidsdoorlichting voor het zomerreces naar de Kamer te sturen. Het onderzoek 
voor de beleidsdoorlichting vergt echter meer tijd. Het rapport met de kabinetsreactie en het 
oordeel van de onafhankelijke deskundigen wordt na de zomer toegestuurd. 
 
Eerder heeft de minister uw Kamer laten weten dat het kabinet voor de zomer met een 
beleidsreactie zou komen op het rapport ‘Voltooid leven’ van de Commissie van Wijzen. Voor 
de zorgvuldige afweging die voor standpuntbepaling over dit onderwerp vereist is, heeft het 
Kabinet meer tijd nodig dan aangegeven. Het Kabinet is voornemens de standpuntbepaling na de 
zomer naar uw Kamer te zenden.  
 
De minister heeft in de open data brief van mei 2015 (Kamerstuk 32620, nr. 157) en in het 
Algemeen Overleg Elektronische gegevensuitwisseling in de zorg van 18 juni 2015 toegezegd om u 
begin 2016 te informeren over het gereedkomen van de 'datawasstraat'. Met dit instrument kan 
VWS, en in eerste instantie het RIVM, zich op basis van een checklist/beslisboom een beeld vormen 
over het al dan niet en onder welke voorwaarden zorgvuldig publiceren van specifieke datasets als 
open data. De ontwikkeling van dit instrument bevindt zich in de afrondende fase. De minister 
informeert u nader voor de begrotingsbehandeling over de oplevering van dit instrument. 
 
Als nog resterende maatregel van het drieluik om de IGZ meer ruggensteun te geven heeft de 
minister uw Kamer een verzamelwetsvoorstel ter versterking van de 
handhavingsinstrumenten van de IGZ toegezegd (Kamerstuk 33 149, nr. 36). Het streven is 
om de interne voorbereiding hiervan deze zomer af te ronden en het vóór het einde van het jaar bij 
uw Kamer in te dienen. 
 
1 
 

 
ook ingegaan op de wijze waarop landelijke taken van Mentorschap Nederland structureel 
kunnen worden geborgd. De staatssecretaris heeft in de achterliggende periode diverse partijen 
hierover gesproken. Alvorens hij zijn visie aan uw Kamer stuurt, wil hij in de komende 
zomermaanden zijn bevindingen en (beleids)conclusies met het veld bespreken en toetsen. Uw 
Kamer ontvangt deze visie voor 1 november 2016. 
 
In het Algemeen Overleg Palliatieve zorg van 28 januari jl. heeft de staatssecretaris toegezegd 
voor de zomer een brief te sturen over onder meer de financiering van palliatieve zorg, enkele 
inhoudelijke onderwerpen en het praktijkteam palliatieve zorg. Zoals de staatssecretaris u 
heeft laten weten bij brief van 8 maart jl. (Kamerstuk 509, nr. 58), is het praktijkteam sinds 1 
maart jl. actief. Het praktijkteam heeft tot op heden 35 meldingen ontvangen (plus ruim 30 
informatievragen). De meldingen zijn ongeveer gelijk verdeeld over Zvw en Wlz en beslaan veel 
verschillende onderwerpen (op financieel, inhoudelijk, en organisatorisch vlak). Op 2 juni jl. is met 
name over de financieringsvragen een consultatiebijeenkomst met veldpartijen georganiseerd, 
hetgeen een aantal concrete voorstellen voor verbeterpunten heeft opgeleverd. Teneinde dit goed 
mee te kunnen nemen, zal de staatssecretaris de toegezegde brief over financiering (inclusief alle 
toezeggingen en de reactie op de motie inzake geestelijke verzorging uit het Algemeen Overleg, 
alsook een uitgebreidere update van het praktijkteam) rond 1 oktober 2016 naar uw Kamer sturen. 
 
De staatssecretaris heeft tijdens het Algemeen Overleg trekkingsrecht pgb van 10 december 2015 
toegezegd de Kamer te informeren over de stand van zaken rondom het terugvorderen bij 
fraude. De afgelopen maanden hebben zorgkantoren uitvoering gegeven aan de afspraken die 
gemaakt zijn, zoals verwoord in de brief van de staatssecretaris aan de Kamer over de aanpak pgb 
fraude van 7 december 2015 (Kamerstuk 25 657, nr. 225). De basis van de afspraak ten aanzien 
van het terugvorderen is de budgethouder die ter goeder trouw is, snel rust geven en de 
frauderende zorgverlener aanpakken door de vordering op deze derde te verhalen. De 
staatssecretaris is de zorgkantoren zeer erkentelijk bij het helpen van budgethouders die te goeder 
trouw blijken te zijn en tegelijkertijd fraude in de zorg aanpakken.  
De zorgkantoren hebben nu de activiteiten gericht op budgethouders die per 7 december 2015 een 
openstaande vordering hadden of waarvan de vordering was opgeschort. Hierover is 
gecommuniceerd aan de tot nu toe bekende budgethouders te goeder trouw. Een van de 
zorgkantoren heeft tevens een aantal informatiebijeenkomsten georganiseerd voor deze 
budgethouders. De vermoedelijke frauderende partij wordt door de zorgkantoren op 
civielrechtelijke wijze aangesproken tot terugbetaling. Daarnaast vindt eventuele strafrechtelijke 
vervolging door het OM na onderzoek door de Inspectie SZW plaats. Zorgkantoren bepalen per 
casus de juridische aanpak die het meest effectief bijdraagt aan doelstelling en beoogde effecten. 
De staatssecretaris doet hiermee de toezegging uw Kamer te informeren over de stand van zaken 
rondom terugvorderen bij fraude, gestand.  
 
De staatssecretaris heeft toegezegd u voor de zomer de kabinetsreactie te sturen op het advies 
van het Zorginstituut over toegang van de GGZ tot de Wlz. We hebben besloten om eerst een 
uitvoeringstoets te laten verrichten om de consequenties van het advies voor de verschillende 
domeinen in kaart te brengen. De staatssecretaris zal u over de voortgang daarvan voor 1 
december 2016 informeren. 
 
Bij brief van 9 mei jl. (Kamerstuk 25424, nr. 313) heeft de staatssecretaris toegezegd de Tweede 
Kamer deze zomer over zijn voornemens voor het vervolg van het onderzoeksprogramma 
Memorabel, de eerste pijler van het Deltaplan Dementie, te informeren. De staatssecretaris zal u 
hierover voor 1 oktober a.s. nader informeren.  
 
Tijdens het debat over de backpay op 10 december 2015, heeft de staatssecretaris toegezegd werk 
te maken van de collectieve herinnering aan Nederlands-Indië. De uitvoering van de 
individuele genoegdoening verloopt goed, zoals ook het Indisch Platform heeft laten weten. Voor 
het vaststellen van de onderwerpen van een brede collectieve erkenning heeft de staatssecretaris 
het afgelopen half jaar diverse gesprekken gevoerd met vertegenwoordigers en een grote 
3 
 

 
eigen bijdrage moet betalen voor een laag aantal uren zorg - vaker voorkomen en welke 
oplossingen mogelijk zijn. De staatssecretaris hoopt u in het najaar over een oplossing te 
informeren. 
De staatssecretaris heeft reeds aandacht gevraagd aan zorgkantoren en zorgaanbieders voor het 
correct aanleveren van gegevens. Cliënten die geen zorg hebben ontvangen, zouden ook geen 
factuur voor een eigen bijdrage van het CAK moeten ontvangen. Het CAK is hier echter afhankelijk 
van de door zorgkantoren aangeleverde gegevens en zorgkantoren van de gegevens van 
zorgaanbieders. Daarom zijn zij gevraagd deze gegevensstroom te verbeteren. 
 
In de brief van 23 oktober 2013 (Kamerstuk 32 793, nr. 105) heeft de minister toegezegd u te 
informeren over een onderzoek naar de vergoeding van de tolk in de zorg. Hierbij stuurt de 
minister het onderzoek ‘Noodzaak en omvang van de inzet van professionele tolken; een 
inventarisatie onder zorgverleners’ dat het NIVEL heeft uitgebracht in opdracht van de Koninklijke 
Nederlandsche Maatschappij tot bevordering der Geneeskunst (KNMG). Vanaf 2012 zijn er drie 
specifieke groepen patiënten benoemd waarbij de inzet van een tolk in de zorg wordt vergoed. Het 
gaat daarbij om slachtoffers van mensenhandel, asielzoekers in opvangcentra en vrouwen die in de 
maatschappelijke opvang verblijven. De vergoeding voor de kosten van een professionele tolk voor 
andere groepen patiënten is vanaf 2012 vervallen. Door het NIVEL is onderzocht of er naast de drie 
genoemde uitzonderingen wellicht een vierde specifieke groep te benoemen is waarvoor de inzet 
van een tolk zou moeten worden vergoed. Daarbij stond de vraag centraal bij welke patiënten, in 
welke situaties en onder welke omstandigheden een professionele tolk noodzakelijk is en wat de 
omvang van die groep is. Het NIVEL constateert dat er veel onduidelijkheid, onbekendheid en 
onervarenheid is bij zorgverleners als het gaat om de inzet van professionele tolken. De KNMG 
gaat aan de slag met de aanbevelingen uit dit onderzoek en met hen zal in gesprek worden 
gegaan. Deze toezegging wordt hiermee afgedaan. 
 
Bij de begrotingsbehandeling is gesproken over het belang van de betrokkenheid van de omgeving 
bij regionale plannen. Dit betrof met name de betrokkenheid bij regionale plannen als er een 
ziekenhuis dreigt om te vallen, zoals in Zeeland. Zoals gevraagd in de motie van de leden 
Bouwmeester en Bruins Slot (Kamerstuk 34300-XVI, nr. 53) over de betrokkenheid van de 
omgeving bij regionale plannen is hierover overleg geweest met verzekeraars en 
zorgaanbieders.  
Verzekeraars geven aan dat zij bij de organisatie van zorg en de zorginkoop belang hechten aan de 
omgeving, met name hun verzekerden. Verzekeraars hebben op grond van de Zvw een zorgplicht 
en zullen het oordeel van hun verzekerden willen betrekken bij de invulling daarvan. De minister 
ziet ook dat het veelvuldig gebeurt, bijvoorbeeld via leden- en verzekerdenraden, het organiseren 
van regiobijeenkomsten met verzekerden, inzet van klantenpanels en sociale media, advisering 
door regionale) adviesraden, contacten met patiëntenorganisaties, het uitzetten van enquêtes, 
beleidsaanpassingen naar aanleiding van klachten van verzekerden en het opzetten van ‘virtual 
communities’. Ook bij de proeftuinen, zoals Vitaal Vechtdal, is de omgeving vaak goed betrokken. 
Een goed voorbeeld van het betrekken van de omgeving bij de plannen vindt de minister de ‘Visie 
op zorg in Zeeland’: een gezamenlijke toekomstvisie van partijen, die onder regie van 
zorgverzekeraar CZ is opgesteld, om de veranderende zorgbehoefte in deze krimpregio te kunnen 
blijven ondervangen. De basis voor deze visie wordt gevormd door gesprekken met de Zeeuwse 
bevolking.  
Wanneer een ziekenhuis failliet dreigt te gaan of failliet is gegaan, dan is de continuïteit van de 
zorg aan cliënten het allerbelangrijkste. Maar, ook dan is het heel waardevol om de inwoners van 
de regio goed te betrekken bij het vraagstuk rondom (de toekomst van) het zorgaanbod in die 
regio. Dat is bij het faillissement van De Sionsberg ook gebeurd. In de brief van 10 februari 2015 
(Kamerstuk 32 299, nr. 39) heeft de minister u geïnformeerd over “de Sionsbergdag”, waarbij 
ongeveer 300 bewoners en professionals samen een plan hebben opgesteld over welke zorg er in 
de toekomst in Dokkum noodzakelijk en wenselijk is. 
5 
 

 
Om u volledig te informeren, inclusief de uitkomsten van de evaluatie en de opgezette plannen van 
aanpak, wordt de voortgangsbrief kostenbewustzijn in het najaar aan uw Kamer verstuurd.  
 
Zoals toegezegd in het Algemeen Overleg acute zorg/ambulancezorg van 18 februari jl., is 
gesproken met Ambulancezorg Nederland (AZN), zorgverzekeraars en V&VN-ambulancezorg over 
de mogelijkheden van uitbreiding van ambulancezorg in krimpregio’s. Dat gesprek heeft 
duidelijk gemaakt dat de ambulancesector voortdurend op zoek is naar innovaties om de kwaliteit 
van de ambulancezorg op de ambulance te verbeteren. Bijvoorbeeld door gebruik te maken van de 
toenemende technologische mogelijkheden en de mogelijkheden van functiedifferentiatie. Ook 
zetten alle partijen zich in voor het optimaliseren van de spreiding en beschikbaarheid van 
ambulances, waarbij goed gekeken wordt naar de lokale omstandigheden, zoals de veranderende 
bevolkingssamenstelling, de veranderingen in de zorgbehoefte en veranderingen in de 
beschikbaarheid van zorgvoorzieningen in de regio’s. 
Genoemde partijen hebben aangegeven van mening te zijn dat, door de aard van de zorg en de 
omstandigheden waarin de zorg wordt verleend, de inhoudelijke zorgverlening op de ambulance 
wel aan grenzen is gebonden. Ook in krimpregio’s. De tijdige beschikbaarheid van generalistische 
spoedzorg moet te allen tijde gewaarborgd zijn, maar een ambulance is geen ziekenhuis en moet 
dat ook niet proberen te zijn. 
De meerwaarde van ambulancezorg kan volgens partijen ook in krimpregio’s vooral toenemen door 
optimalisering van de samenwerking en communicatie in de (acute) keten. Dit begint bij een goede 
vaststelling van het toestandbeeld op de meldkamer met bijbehorende afspraken met andere 
mobiele acute zorgverleners (denk aan ambulancezorg, huisartsen, acute GGZ en acute thuiszorg) 
over welke partij wanneer aan zet is. Daarnaast dienen goede afspraken te bestaan tussen 
ketenpartners over hoe elkaar het best te ondersteunen en zo nodig tijdig voor te bereiden op wat 
er aan gaat komen. Goede communicatie tussen zorgprofessionals en toegang tot relevante 
(patiënt)gegevens is daarbij een belangrijk aandachtspunt. Tevens werd gewezen op de noodzaak 
van samenwerking op het gebied van scholing en oefening. Versterking van de samenwerking op 
regionaal niveau leidt tot verbinding op de inhoud en maakt maatwerk – binnen, maar ook buiten 
krimpregio’s – beter mogelijk. 
De samenwerking en communicatie in de acute somatische zorg, acute GGZ en ouderenzorg zijn 
onderdeel van gesprek in verschillende gremia, waaronder uiteraard de Regionale Overlegorganen 
Acute Zorg (ROAZen). Het is ook een belangrijk onderwerp bij de totstandkoming van het 
kwaliteitskader voor de spoedzorgketen, de generieke module voor de acute GGZ en het ronde 
tafel overleg met alle ketenpartners uit de reguliere spoedzorg en ouderenzorg uit de regio 
Amsterdam, dat op 30 juni jl. heeft plaatsgevonden naar aanleiding van de brief van TraumaNet 
AMC; allemaal trajecten die zoals u weet de bijzondere aandacht van de minister hebben. Deze 
toezegging wordt hiermee afgedaan. 
 
De afgelopen maanden heeft de minister zich verder laten informeren over de 
burgerhulpverlening in het algemeen en over de herkenning, de vindbaarheid en de 
vergoeding van het gebruik van AED’s in het bijzonder. Hierbij doet ze de toezegging af. De 
minister heeeft gesprekken gevoerd met vertegenwoordigers van HartslagNU, de Hartstichting, 
Stichting Twente Hart Safe, Medisol, ZN en AZN.  
De initiatieven en inspanningen van ieder die zich inzet binnen de burgerhulpverlening vormen een 
waardevolle aanvulling op de professionele acute zorg. Binnen die burgerhulpverlening zijn er 
verschillende gezichtspunten en belangen, maar altijd is er een gemeenschappelijk doel: het 
vergroten van de overlevingskans en de kwaliteit van het verdere leven van slachtoffers met een 
circulatiestilstand. 
Hoe groot het probleem omtrent de herkenbaarheid en vindbaarheid van AED’s daadwerkelijk is, is 
onbekend. Over mogelijke oplossingen zijn de meningen ook verdeeld. Wel wil de minister de 
7 
 

 
neemt de inspectie handhavende maatregelen. Medio 2017 maakt de inspectie een geaggregeerde 
rapportage met haar bevindingen, conclusies en maatregelen voor de GGZ-patiënten die met een 
BOPZ-maatregel in tbs-klinieken zijn opgenomen. 
 
Op 30 juni 2015 heeft de minister uw Kamer bij brief (Kamerstuk, 29689, nr. 627) geïnformeerd 
over de uitvoering van de motie van de leden Leijten en Dik Faber (Kamerstuk 29689, nr. 581) 
waarin u mij vraagt te onderzoeken of er voor de eerste lijn een uitzondering op de 
Mededingingswet mogelijk is. Dit onderzoek is, na een Europese aanbesteding in het najaar van 
2015, gestart in 2016. Tijdens het Algemeen Overleg Zorgverzekeringswet van 20 april jl. heeft zij 
uw Kamer toegezegd dat ernaar wordt gestreefd om het onderzoeksrapport voor de zomer aan de 
Kamer aan te bieden. Op dit moment bevindt het onderzoek zich in de eindfase. De onderzoekers 
hebben aangegeven het rapport na de zomer op te leveren. Zij zendt u dit rapport ter uitvoering 
van de motie, zodra deze aan haar is aangeboden. 
 
De motie van de leden Bouwmeester en de Lange (Kamerstuk, 34300-XVI, nr.51) verzoekt de 
regering met voortvarendheid de doelstelling over patiëntgericht communiceren met een tijdpad te 
realiseren en de Kamer daarover voor de zomer van 2016 te informeren. De motie verzoekt de 
regering tevens het Zorginstituut als aanjager voor patiëntgericht informeren te laten fungeren 
voor de gehele sector en de voortgang te stimuleren en te monitoren.  
VWS is zeer actief op het gebied van patiëntgericht informeren. Samen met betrokken partijen 
heeft de minister in het jaar van transparantie de doelstelling geformuleerd dat iedere patiënt voor 
elke vraag in elke fase van de behandeling relevante informatie kan vinden of krijgt aangereikt. 
Informatie over zorg en gezondheid moet daarvoor gemakkelijk vindbaar, betrouwbaar en 
begrijpelijk zijn. 
Om deze doelstelling te realiseren is in 2015 een rigoureus plan gelanceerd voor de medisch 
specialistische zorg waarbij het Kwaliteitsinstituut als aanjager voor patiëntgericht informeren 
fungeert voor de gehele sector en de voortgang stimuleert en monitort. Dit heeft ondermeer geleid 
tot verwijzingen naar betrouwbare informatie op KiesBeter.nl, keuzehulpen op 
ZorgkaartNederland.nl en korte beschrijvingen van richtlijnen in voor patiënten begrijpelijke taal. 
Komend jaar gaan we zorgen dat patiëntgericht informeren nog veel meer gaat leiden tot een 
goede dialoog en gezamenlijke besluitvorming tussen de patiënt en zijn zorgverlener. Niet alleen 
wordt doorgegaan met de acties die vorig jaar zijn gestart, maar deze worden ook uitgebreid naar 
de GGZ en in de eerste lijn zal de gidsfunctie van de huisarts om de patiënt gericht te informeren 
over keuzemogelijkheden worden versterkt. De invoering van de ‘3 goede-vragen campagne’ in de 
huisartsenpraktijk zal worden gefaciliteerd. 
 
De motie van leden de Lange en Bouwmeester (Kamerstuk 34300-XVI, nr. 41) verzoekt de 
regering, de NZa te verzoeken om ‘Samen Beslissen’ een onderdeel te laten zijn van het plan 
van aanpak voor de doorontwikkeling van DOT's, zodat het goede gesprek de norm wordt; 
verzoekt de regering eveneens, ‘Samen Beslissen’ de standaard in de zorg te laten worden door 
het Kwaliteitsinstituut te verzoeken om ‘Samen Beslissen’ op te laten nemen in de relevante 
medische protocollen en richtlijnen; 
De minister heeft de Nederlandse Zorgautoriteit (NZa) verzocht te onderzoeken hoe samen 
beslissen kan worden verankerd in de DBC-bekostiging. De NZa heeft de afgelopen periode 
gesproken met experts op het terrein van samen beslissen bij (vertegenwoordigers van) 
zorgverzekeraars en ziekenhuizen. Uit deze analyse volgt dat er voldoende mogelijkheden zijn voor 
het belonen van samen beslissen binnen de huidige bekostigingssystematiek. Er zijn verschillende 
zorgaanbieders en zorgverzekeraars die samen gebruik maken van deze mogelijkheden. De reden 
dat dit nog niet op grote schaal gebeurt ligt in de contracteringsafspraken die zorgverzekeraars en 
zorgaanbieders met elkaar maken en de (doorvertaling van deze) afspraken binnen de 
ziekenhuizen. Zorgaanbieders en zorgverzekeraars geven bovendien aan dat de inzet van samen 
beslissen transparanter gemaakt kan worden om de onderhandelingen te stimuleren. De NZa kan 
9 
 

 
In het Algemeen Overleg Zwangerschap en Geboorte van 25 november 2015 (Kamerstuk 29 323, 
nr. 98) heeft de minister uw Kamer toegezegd voor de zomer van 2016 te komen met een 
schriftelijke stand van zaken van ‘de verkenning naar een neonatale screening op 
onbehandelbare aandoeningen waarvoor ouders kunnen kiezen’. Ter voorbereiding op deze 
verkenning heeft het Forum Biotechnologie en Genetica een werkgroep samengesteld bestaande uit 
wetenschappers met relevante kennis en vertegenwoordigers van patiëntenorganisaties. Zij komen 
deze zomer met een voorstel hoe een dergelijke screening eruit zou kunnen zien en wat daarvoor 
nog nader zou moeten worden onderzocht. Op basis van dit voorstel zal de minister zich verder 
beraden op mogelijke vervolgstappen. Over deze vervolgstappen zal de Tweede Kamer dit najaar 
schriftelijk worden bericht. 
Het advies van de Gezondheidsraad over de vergunningverlening voor de Niet Invasieve Prenatale 
Test (NIPT) als eerste test in onderzoekssetting verwacht de minister 6 juli aanstaande te 
ontvangen. Vervolgens zal zij beslissen over de vergunningverlening. In de brief ‘stand van zaken 
prenatale screening’ die 1 maart 2016 aan uw Kamer is gestuurd (Kamerstuk 29 323 nr. 100), 
heeft de minister aangegeven dat zij eventuele opname van de NIPT als eerste test bij prenatale 
screening in het basispakket overweegt. Zij heeft hiertoe een adviesvraag aan het ZiN 
aangekondigd tijdens het Algemeen Overleg Afbreking Zwangerschap van 3 maart 2016 
(Kamerstuk 30371, nr. 31). Aangezien het ZiN voor dit advies ook het advies van de 
Gezondheidsraad over de gehele prenatale keten (verwacht eind 2016) wil gebruiken, wordt het 
ZiN-advies medio 2017 verwacht. Daarna kan besloten worden over het al dan niet opnemen van 
de NIPT als eerste test in het basispakket. Na de zomer zal de minister de Tweede Kamer 
schriftelijk informeren over de stand van zaken rond NIPT, zoals is toegezegd in de brief Zvw-
pakket per 2017 (Kamerstuk 29 689 nr. 713). Dit is conform de eerder aan uw Kamer gestuurde 
planning. 
 
Tijdens het Algemeen Overleg op 17 februari jl. met uw Kamer heeft de minister toegezegd 
eventuele veranderingen in de ontwikkelingen rond het zikavirus, onder meer met het oog 
op de Olympische Spelen, te melden. 
Hoewel nog niet onomstotelijk bewezen, is er inmiddels consensus tussen wetenschappers over het 
causale verband tussen infecties met het zikavirus bij zwangeren en het ontwikkelen van 
microcefalie bij de foetus. Eveneens is er consensus ten aanzien van het verband tussen het 
Guillain–Barré syndroom en infecties met het zikavirus. Onderzoek hiernaar maar ook naar 
eventuele vaccins wordt voortgezet. 
De WHO is op 14 juni 2016 voor de derde keer bijeengekomen om de situatie rondom het zikavirus 
opnieuw in te schatten. In zijn algemeenheid ziet de WHO geen nieuwe ontwikkelingen die risico’s 
van het zikavirus anders inschatten. De WHO herbevestigde daarom het eerdere advies dat er geen 
algemene beperkingen op reizen en handel nodig zijn met landen waar het zikavirus voorkomt. De 
reizigersadvisering richt zich vooral op de groepen met de meeste risico’s, te weten zwangeren, 
vrouwen die zwanger willen worden en hun mannelijke partner. 
In een open brief van ruim 150 wetenschappers werd de Wereldgezondheidsorganisatie (WHO) 
verzocht te adviseren om de Olympische Spelen in Brazilië niet door te laten gaan vanwege het 
risico op besmetting met het zikavirus. De WHO heeft in hetzelfde overleg van 14 juni jl. de situatie 
rond de Olympische Spelen nogmaals beoordeeld. De WHO concludeerde dat er een zeer laag risico 
van verdere internationale verspreiding van zikavirus is als gevolg van de Olympische en 
Paralympische Spelen in Brazilië. De evenementen vinden plaats tijdens het winterseizoen. Op dat 
moment zijn de muggen niet of nauwelijks actief. Daardoor zal de overdracht van virussen zoals 
zika en dengue minimaal zijn. Ook worden tijdens de evenementen de 
muggenbestrijdingsmaatregelen in en rondom de locaties voor de Spelen geïntensiveerd die het 
risico van overdracht verder moet verminderen. Wat de deskundigen betreft hoeven de Spelen 
wegens het zikavirus dan ook niet verplaatst of verschoven te worden.  
11 
 

