 
 
 
 
> Retouradres Postbus 20301 2500 EH  Den Haag 
 
 Directoraat-Generaal 
Straffen en Beschermen 
Aan de Voorzitter van de Tweede Kamer 
  
Turfmarkt 147 
der Staten-Generaal 
2511 DP  Den Haag 
Postbus 20018 
Postbus 20301 
2500 EA DEN HAAG 
2500 EH  Den Haag 
www.rijksoverheid.nl/venj 
 
  
  
  
  
Ons kenmerk 
798490 
  
 
Bij beantwoording de datum 
en ons kenmerk vermelden. 
Wilt u slechts één zaak in uw 
Datum 26 september 2016 
brief behandelen. 
Onderwerp Aanbieding van het rapport van het Subcomité ter preventie van 
 
 
foltering en andere wrede, onmenselijke of onterende behandeling of 
bestraffing naar aanleiding van een adviserend bezoek inzake het 
Nederlandse Nationaal Preventie Mechanisme.  
Hierbij bied ik u, mede namens mijn ambtgenoot van Buitenlandse Zaken, het 
rapport aan van het Subcomité ter preventie van foltering en andere wrede, 
onmenselijke of onterende behandeling of bestraffing (hierna: het Subcomité) 
naar aanleiding van het adviserende bezoek aan het Nederlandse Nationaal 
Preventie Mechanisme (hierna: NPM). In de reactie die eveneens als bijlage is 
opgenomen bij deze brief benoem ik de belangrijkste bevindingen van het 
Subcomité en reageer ik tevens op de door het Subcomité gedane aanbevelingen.  
 
In september 2010 heeft Nederland het Facultatief Protocol bij het Verdrag tegen 
foltering en andere wrede, onmenselijke of onterende behandeling of bestraffing 
(OPCAT) geratificeerd. Hiermee heeft Nederland ingestemd met internationaal 
toezicht door voornoemd Subcomité en zich daarnaast verplicht om een Nationaal 
Preventie Mechanisme te onderhouden, aan te wijzen of op te richten. Het NPM 
houdt toezicht op plaatsen van vrijheidsbeneming en rapporteert daarover aan 
het Subcomité. Het Subcomité is een onafhankelijk comité van de Verenigde 
Naties. Het mandaat van het Subcomité is drieledig. Allereerst is het Subcomité 
bevoegd zelf plaatsen te bezoeken waar personen gedetineerd worden. Daarnaast 
kan het Subcomité adviserende bezoeken afleggen aan de verschillende lidstaten 
om aanbevelingen te doen over (de werking van) het NPM. Tot slot kan het 
Subcomité met NPM’s uit de verschillende lidstaten samenwerken om hen beter in 
staat te stellen hun preventieve taak uit te voeren. Gelet op het gebrek aan 
middelen en tijd om plaatsen van vrijheidsbeneming in de verschillende lidstaten 
met regelmaat te kunnen bezoeken, heeft het Subcomité strategisch gekozen om 
zich te concentreren op de laatste twee aspecten van bovengenoemd mandaat.  
 
 
 
 
 
 
 
 
  
 Pagina 1 van 8 
  
 

 
Reactie op het rapport van het Subcomité aangaande 
het Nederlandse NPM 
 
Opmerkingen en aanbevelingen - wettelijke grondslag 
Het Subcomité meldt in zijn rapport het van het grootste belang te achten dat – 
hoewel de lidstaten zelf verantwoordelijk zijn voor de wijze van inrichting van het 
NPM – deze inrichting voldoet aan alle in het OPCAT en de naar aanleiding hiervan 
geformuleerde NPM-guidelines gestelde eisen. Het Subcomité stelt dat het een 
aparte wettelijke grondslag voor het NPM cruciaal acht voor het reguleren van de 
specifieke NPM functies, het NPM mandaat, de relaties tussen NPM-leden en 
andere organisaties zoals het Nederlands Instituut voor Mensenrechten en de 
andere voorschriften uit deel IV van het OPCAT. Het Subcomité beveelt daarom 
aan een aparte wettelijke grondslag voor het NPM te creëren. De op te stellen 
NPM-wet zou eveneens moeten voorzien in immuniteit en privileges voor de NPM 
leden en de personen die werken voor het NPM, alsook in bescherming voor 
personen die informatie verstrekken aan het NPM. 
 
Om uitvoering te geven aan de verplichtingen uit het OPCAT zijn in 2011 de 
Inspectie voor de Sanctietoepassing, de Commissie Integraal Toezicht Terugkeer, 
de Inspectie Openbare orde en Veiligheid (de organisaties zijn inmiddels 
opgegaan in de Inspectie Veiligheid en Justitie (hierna: Inspectie V&J)), de 
Inspectie voor de Gezondheidszorg (IGZ), de Inspectie Jeugdzorg (IJZ) (als 
onafhankelijke toezichthouders) en de Raad voor Strafrechtstoepassing en 
Jeugdbescherming (RSJ) (als adviserend orgaan) tezamen aangewezen als 
Nederlands NPM. Daarnaast zijn als toehoorder benoemd: de Commissie van 
Toezicht voor justitiële inrichtingen (Klankbordgroep CvT’s), het Landelijk  
centrum Commissies van Toezicht Arrestantenzorg (CTA) en de Commissie van 
Toezicht detentieplaatsen Koninklijke Marechaussee (KMar) en de Nationale 
1
ombudsman (No) (zie bijlage I: toelichtende nota over de inrichting van het 
2
Nederlandse NPM). 
 
Het OPCAT stelt eisen aan de onafhankelijkheid en bevoegdheden van een NPM, 
maar laat de inrichting daarvan vrij. Een belangrijke overweging bij de keuze voor 
de inrichting van het Nederlandse NPM is dat Nederland al beschikt over een 
dekkend en effectief systeem van toezicht op behandeling van personen in 
detentie. Teneinde de toezichtlast niet te vergroten is daarom besloten geen 
nieuwe toezichthouder aan te wijzen, maar uit te gaan van meerdere bestaande 
visitatie- en adviesorganen. Daarmee heeft Nederland een mechanisme 
ontwikkeld op grond waarvan plaatsen waar personen worden gedetineerd, maar 
ook op een effectieve wijze en vanuit een specifieke deskundigheid kunnen 
worden bezocht. Bovendien beschikken de deelnemers en toehoorders in ruime 
mate over kennis om de overheid te kunnen adviseren over het verbeteren van 
detentieomstandigheden en bestaand beleid en toekomstige wetgeving. 
 
Een belangrijke rol binnen het Nederlandse NPM is weggelegd voor de 
klankbordgroep CvT’s en de KMar als toehoorders van het NPM. De verschillende 
CvT’s bestaan uit specialisten (met achtergronden in onder meer de rechtspraak, 
de advocatuur, de medische wereld, het jeugdveld en het bestuur) en beschikken 
over de benodigde deskundigheid die in beginsel slechts van de NPM’s zelf (en 
niet van de toehoorders) wordt verlangd. De commissies bezoeken op zeer 
                                                
1
 De Nationale ombudsman heeft in september 2014 laten weten zich als toehoorder terug 
te trekken uit het Nederlandse NPM. 
2
 Kamerstuk 31 797 (R1871), nr. 1/A). 
  
 Pagina 3 van 8 
  
 

 
om over de eigen bevoegdheden heen te kijken en zaken te signaleren die 
aandacht behoeven. 
 
De eisen met betrekking tot de specifieke functies en het mandaat van het NPM 
die uit het OPCAT voortvloeien zijn voor de verschillende organen afzonderlijk 
reeds geregeld en verankerd in de beginselenwetten, oprichtingsstatuten en 
regelingen. Voor een afzonderlijke wettelijke grondslag bestaat daarom geen 
noodzaak. Voor de manier waarop de verschillende organen hun NPM-taken 
invullen, verwijs ik naar de toelichtende nota bij de goedkeuring van het OPCAT 
(Kamerstuk 31797 (R 1871), nr. 1/A)  
 
Opmerkingen en aanbevelingen - zichtbaarheid en samenwerking 
Het Subcomité stelt in zijn rapport dat de focus van het Nederlandse NPM ligt op 
het monitoren van plaatsen waar personen worden gedetineerd en dat de andere 
NPM-functies zoals het opkomen voor bepaalde groepen, het opbouwen van 
capaciteit, het reageren op wetgeving en het werken aan bewustwording 
onderontwikkeld zijn. Bovendien is het NPM grotendeels onzichtbaar. Anders dan 
het NPM jaarverslag, worden geen documenten gepubliceerd. De samenwerking 
tussen de organisaties van het NPM hangt af van de bereidheid en de 
beschikbaarheid van de organisaties om samen te werken, aldus het Subcomité. 
Het Subcomité beveelt daarom aan om een uniforme visie te ontwikkelen op het 
werk op het gebied van het voorkomen van onmenselijke of vernederende 
behandelingen of bestraffingen, in welke visie rekening gehouden wordt met de 
best practices en andere ervaringen van alle organisaties die zich bezighouden 
met het monitoren van mensenrechten en detentiefaciliteiten. Nederland zou 
voorts de status van de aan het NPM verbonden toehoorders moeten 
verduidelijken en hun rol ten aanzien van het NPM moeten vergroten. Voorts zou 
het Nederlandse NPM zichtbaarder moeten worden door campagnes, het maken 
van folders in verschillende talen voor gevangenispersoneel, gedetineerden en de 
maatschappij en het informeren van betrokken organisaties. 
 
De regering onderschrijft de bevinding van het Subcomité dat de samenwerking 
binnen het NPM nog steeds kan worden verbeterd en dat - naast het monitoren 
van detentiefaciliteiten - meer aandacht kan worden besteed aan de preventie 
van onmenselijke of vernederende behandelingen of bestraffingen door middel 
van voorlichting en bewustwordingsactiviteiten. In het voorgaande is reeds 
beschreven op welke wijze Nederland de samenwerking binnen het NPM in de 
toekomst wil vormgeven. Daarbij dient overigens te worden opgemerkt dat – in 
verband met de onafhankelijke positie van het NPM – vanuit de regering 
terughoudendheid gepast is als het gaat om het voorschrijven van de wijze van 
samenwerking. De regering vertrouwt erop dat met de aanpassingen die worden 
gedaan de rollen en mogelijke samenwerking - nog meer dan hiervoor het geval 
was - helder zijn. 
 
Daarnaast verdient het opmerking dat het NPM zich nog aan het ontwikkelen is 
naar een maatschappelijk ingebed systeem. Als het gaat om de zichtbaarheid, is 
het aan de deelnemers aan het NPM als onafhankelijke instituties om hierop een 
visie te ontwikkelen. De regering heeft de deelnemers hiertoe opgeroepen. Ook 
het betrekken van het maatschappelijk middenveld (waaronder bijvoorbeeld de 
Nationale ombudsman en het College voor de Rechten van de Mens) en externe 
stakeholders is aan de deelnemers aan het NPM. Hiervoor biedt de nieuwe 
structuur naar de mening van de regering voldoende ruimte. Het jaarverslag van 
het NPM wordt elk jaar naar de Tweede Kamer gestuurd. Het is vervolgens aan de 
Tweede Kamer of over de in het verslag opgenomen onderzoeken en adviezen 
  
 Pagina 5 van 8 
  
 

 
concrete afspraken gemaakt over de inzet van de Inspectie V&J bij onderzoeken 
van de Raad. Om de samenwerking - inclusief de samenwerking met de andere 
deelnemers en toehoorders van het Nederlandse NPM - te versterken, zal in de 
komende maanden worden onderzocht of het wenselijk is en er (ook uit praktisch 
oogpunt) mogelijkheden bestaan om de Raad als agenda-lid van het 
(toezichthoudende) NPM aan te merken of uit te nodigen op het moment dat er 
voor de BES relevante thema’s op de agenda staan. 
 
Aan het buitenland verhuurde locaties 
Wat betreft het toezicht op de aan het buitenland verhuurde locaties geldt het 
volgende. Nederland heeft in 2009 met België en in 2015 met Noorwegen 
verdragen gesloten die ertoe strekken dat twee Nederlandse gevangenissen ter 
beschikking worden gesteld aan respectievelijk de Belgische en de Noorse 
autoriteiten ten behoeve van de tenuitvoerlegging van Belgische en Noorse 
strafvonnissen. In deze verdragen is geregeld dat deze strafvonnissen 
overeenkomstig het nationale recht van België en Noorwegen ten uitvoer worden 
gelegd. In de aan België en Noorwegen ter beschikking gestelde gevangenissen is 
het nationale recht van die landen van toepassing met betrekking tot de 
tenuitvoerlegging van straffen. Beslissingen, zoals die met betrekking tot het 
regime in de gevangenis en de rechtspositie van de gedetineerden, worden 
genomen op grond van Belgisch respectievelijk Noors recht. 
 
Anders dan bij een overdracht van de tenuitvoerlegging van de strafexecutie het 
geval is, neemt Nederland dus niet de verantwoordelijkheid voor de 
tenuitvoerlegging over van België, respectievelijk Noorwegen. Die 
verantwoordelijkheid blijft uitdrukkelijk Belgisch en Noors. De algemene leiding 
van de gevangenis berust ook bij een Belgische, respectievelijk Noorse directeur. 
Onder zijn leiding en verantwoordelijkheid zal Nederlands personeel zorgdragen 
voor de feitelijke uitvoering van de Belgische en Noorse straffen. De Nederlandse 
wet is derhalve niet van toepassing op vrijheidsbeneming ondergaan ten gevolge 
van de tenuitvoerlegging van Belgische en Noorse gevangenisstraffen in deze 
gevangenissen op Nederlands grondgebied, overeenkomstig de gesloten 
verdragen. De titel voor de vrijheidsbeneming is het Belgische, respectievelijk 
Noorse vonnis waarbij gevangenisstraf is opgelegd. Uit artikel 4 van het OPCAT 
volgt de verplichting voor een lidstaat om bezoeken toe te staan aan plaatsen 
“onder zijn rechtsmacht en invloedssfeer waar personen gedetineerd worden of 
kunnen worden”. Ten aanzien van de door Nederland aan België en Noorwegen 
verhuurde gevangenissen is hiervan geen sprake. 
 
Uiteraard is het zo dat de tenuitvoerlegging van Belgische en Noorse 
strafvonnissen in Nederland slechts kan worden toegestaan als gegarandeerd is 
dat daarbij de fundamentele rechten van de mens worden gerespecteerd en 
voorts dat is voorzien in toereikend toezicht op de tenuitvoerlegging. Dat is het 
geval. België en Noorwegen zijn immers partij bij alle relevante 
mensenrechtenverdragen en mensenrechten zijn in beide landen ook 
(grond)wettelijk beschermd. Als gevolg hiervan kunnen de bevoegde Belgische 
c.q. Noorse (toezichthoudende) autoriteiten hun taken en bevoegdheden volledig 
uitoefenen ten aanzien van de gedetineerden op Nederlands grondgebied. In de 
verdragen met Noorwegen en België is expliciet vastgelegd dat een gedetineerde 
zich met klachten en rechtsvorderingen kan wenden tot de bevoegde nationale 
autoriteiten. Hiermee is verzekerd dat de in die landen geldende (penitentiaire) 
rechtsbescherming ook geldt voor gedetineerden in Nederland. 
 
Uit het bovenstaande volgt dat het Nederlandse NPM niet bevoegd is om adviezen 
  
 Pagina 7 van 8 
  
 

