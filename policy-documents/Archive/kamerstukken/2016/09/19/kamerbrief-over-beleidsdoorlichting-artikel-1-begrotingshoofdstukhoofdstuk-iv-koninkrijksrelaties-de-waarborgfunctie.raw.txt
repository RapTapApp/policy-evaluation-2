  
 
 
 
 
 
 
 
 
 
> Retouradres Postbus 20011 2500 EA  Den Haag 
Directie Koninkrijksrelaties 
Aan de Voorzitter van de Tweede Kamer der Staten -
 
 
Generaal 
Turfmarkt 147 
Postbus 20018 Den Haag 
Postbus 20011 
2500 EA  Den Haag 
2500 EA  Den Haag 
www.rijksoverheid.nl 
www.facebook.com/minbzk 
www.twitter.com/minbzk 
 
Kenmerk 
2016-0000577015 
 
 
Uw kenmerk 
 
  
Datum 19 september 2016 
Betreft Beleidsdoorlichting Hoofdstuk IV, artikel 1 
  
 
  
In 2017 zal een beleidsdoorlichting worden uitgevoerd naar het beleidsartikel 1 
van het begrotinghoofdstuk IV Koninkrijksrelaties, de Waarborgfunctie. Dit zal 
plaatsvinden op grond van de Regeling Periodiek Evaluatieonderzoek en 
beleidsinformatie (RPE), die stelt dat periodiek een beleidsdoorlichting plaatsvindt 
op de operationele doelstellingen van begrotingsartikelen. De vorige 
beleidsdoorlichting van dit artikel is op 1 maart 2012 aan uw Kamer verstuurd 
(TK, vergaderjaar 2011-2012, 33 189, nr. 1). Deze beleidsdoorlichting heeft 
geleid tot het continueren van het beleid ten aanzien van de waarborgfunctie. 
 
In deze brief ga ik in op de opzet en vraagstelling van deze beleidsdoorlichting, 
inclusief de daarbij horende kwaliteitseisen. Het uitgangspunt hierbij is de 
Regeling Periodiek Evaluatieonderzoek (RPE) 2015.  
 
De waarborgfunctie is een instrument van het Koninkrijk op grond van het Statuut 
voor het Koninkrijk der Nederlanden. Het waarborgen van de rechtszekerheid en 
de mensenrechten betreft in eerste instantie de verantwoordelijkheid van de 
autonome landen Aruba, Curaçao en Sint Maarten zelf. Indien de landen hier 
onvoldoende toe in staat zijn, bestaat voor het Koninkrijk op grond van artikel 43 
van het Statuut de mogelijkheid in te grijpen. Dit is een ultimum remedium en 
dient zo veel mogelijk voorkomen te worden. Mijn beleid is dan ook zowel 
repressief als preventief van aard. Door bij te dragen aan het versterken van 
diverse instituties wordt ingezet op het vergroten van de rechtszekerheid. 
 
De beleidsdoorlichting gaat achtereenvolgens in op: 
 de algemene doelstelling ‘het waarborgen van de rechtszekerheid, 
deugdelijk bestuur en mensenrechten in Aruba, Curaçao en Sint Maarten’; 
 het effect van de ingezette instrumenten om invulling te geven aan deze 
doelstelling, te weten de Kustwacht voor het Koninkrijk der Nederlanden 
in het Caribisch gebied (Kustwacht), het Recherchesamenwerkingsteam 
(RST), de Rechterlijke Macht en ondersteuning van de grensbewaking 
(Koninklijke Marechaussee); 
 in hoeverre is er sprake van doelmatigheid en doeltreffendheid door 
middel van de ingezette instrumenten.  
 
 
Pagina 1 van  
 

