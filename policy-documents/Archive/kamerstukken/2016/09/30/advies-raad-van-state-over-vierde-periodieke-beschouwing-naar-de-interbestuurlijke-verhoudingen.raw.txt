.......................... ..................................... .................... 
No.W04.15.0367/I 's-Gravenhage, 30 september 2016 
 
 
En nu verder! 
 
 
Vierde periodieke beschouwing over interbestuurlijke verhoudingen na de 
decentralisaties in het sociale en fysieke domein 
 
 
 
  
AAN DE KONING 

3 
4.2.2 Omslag in denken............................................................................................. 28 
4.2.3 Integrale beleidsuitvoering .............................................................................. 30 
4.2.4 Gerechtvaardigd verschil, discriminatie of willekeur ................................... 30 
4.3 Interbestuurlijke verhoudingen ............................................................................... 33 
4.3.1 Gescheiden bevoegdheid, gezamenlijke verantwoordelijkheid................. 33 
4.3.2 Stelselverantwoordelijkheid: een hanteerbaar begrip? .............................. 33 
4.3.3 Stelselverantwoordelijkheid: operationalisering ........................................... 35 
4.3.4 Stelselverantwoordelijkheid en ministeriële verantwoordelijkheid ............ 36 
4.3.5 Stelselverantwoordelijkheid: het functioneren van het stelsel ................... 38 
4.3.6 Geschillen .......................................................................................................... 39 
4.4 Maatschappelijke ontwikkeling en bestuurlijke inrichting ................................... 41 
4.4.1 Spanning schaal vraagstukken en bestuurlijke ordening ........................... 41 
4.4.2 Keerzijde van een pragmatische aanpak...................................................... 42 
4.4.3 Democratische legitimatie: voorstellen tot aanpassing .............................. 44 
4.4.4 Democratische legitimatie: verschillende perspectieven ............................ 45 
4.4.5 Naar een ordelijke bestuurlijke organisatie .................................................. 46 
4.4.6 Het grondwettelijk kader .................................................................................. 48 
4.4.7 Naar een duiding van de regio’s .................................................................... 50 
4.4.8 Een incrementele aanpak ............................................................................... 51 
4.5 Inspectie, toezicht en rechtsbescherming ............................................................ 53 
4.5.1 Inspectie en toezicht in transformatie ............................................................ 53 
4.5.2 Herinrichting van toezicht ................................................................................ 54 
4.5.3 Toezicht op maatwerk en integraal beleid .................................................... 55 
4.5.4 Kwaliteitsbewaking, toezicht en rechtsbescherming ................................... 56 
4.6 Financiering en financiële verhoudingen .............................................................. 57 
4.6.1 Stand van de financiële verhoudingen .......................................................... 57 
4.6.2 Financiële verhoudingen ter discussie .......................................................... 59 
4.6.3 Herziening financiële verhoudingen: nut en noodzaak ............................... 61 
4.6.4 Herziening financiële verhoudingen: uitgangspunten ................................. 62 
5 En nu verder! .................................................................................................................... 65 
 

5 
Het verzoek om een beschouwing over de interbestuurlijke verhoudingen richt zich 
nadrukkelijk op het door de wetgever in gang gezette proces van decentralisatie van 
taken en verantwoordelijkheden. De praktijkervaring daarmee is nog zeer beperkt. De 
decentralisaties in het sociale domein zijn op 1 januari 2015 in werking getreden. 
Daarbij is het invoeringsjaar – 2015 – voor deze decentralisaties een overgangsjaar 
geweest, waarin de voorziene budgettaire beperkingen nog maar beperkt zijn 
doorgevoerd. In het fysieke domein is de wetgeving dienaangaande in 2015 nog niet in 
werking getreden. Zo wordt voor de Omgevingswet inwerkingtreding pas in 2019 
voorzien.  
 
In dit verband moet bovendien onderscheiden worden tussen de transitie, dat wil 
zeggen de overgang bij wet van taken, bevoegdheden en middelen, en de 
transformatie, de wijziging in de praktijk van het beleid, in de uitvoering en in de 
verhouding tussen overheid en burger. De transitie is voornamelijk een 
organisatorische en administratieve operatie. In het afgelopen jaar zijn door gemeenten 
veel inspanningen geleverd om de overgang van de uitvoering van verschillende taken 
naar gemeenten zo goed mogelijk te realiseren. Dat was geen sinecure gelet op de 
omvang van de operatie en de korte voorbereidingstijd die gemeenten is gegund, 
nadat tot in een zeer laat stadium op de verschillende deelterreinen aanzienlijke 
wijzigingen in de opzet zijn aangebracht. De transformatie die nodig is, reikt echter 
veel verder en wordt niet met de enkele wijziging van de wet gerealiseerd. Breed wordt 
onderkend dat het nog een aantal jaren zal vergen om na de transitie de transformatie, 
de voorziene omslag, werkelijk te maken. Dit geldt voor burgers, voor zorgaanbieders 
en zorgverleners en voor provincies, gemeenten en het rijk. Een dergelijke verandering 
in houding en gedrag van alle betrokkenen kan niet van de ene op de andere dag 
worden verwacht, maar vergt een proces van langere adem.  
 
De tijd is kortom nog te kort en de ervaring te beperkt om nu al een afgewogen oordeel 
te kunnen vormen over de resultaten van de transitie van bevoegdheden en de 
gevolgen daarvan voor het functioneren van de overheid op de onderscheiden 
beleidsterreinen. In het overgangsjaar 2015 heeft in het sociale domein de nadruk 
gelegen op het ‘doen’. Alle zeilen moesten worden bijgezet om op 1 januari van dat 
jaar de overgang organisatorisch en administratief op orde te hebben. Organisatorisch 
lijkt de verschuiving van taken van het rijk naar de gemeenten over het algemeen 
2
bevredigend te zijn verlopen. Te zijner tijd zal uit de evaluatie moeten blijken wat de 
effecten precies zijn geweest; op dit moment kunnen hierover nog geen goed 
gemotiveerde uitspraken worden gedaan.  
 
Omdat de ervaring met de nieuwe verhoudingen nog beperkt is, heeft de Afdeling de 
voorbereiding van deze beschouwing hierop afgestemd. In drie overleggen met 
deskundigen en vertegenwoordigers van betrokken besturen zijn de veranderingen op 
onderscheidenlijk het sociale domein, het fysieke domein en de financiële 
verhoudingen besproken. In een vierde overleg is ingegaan op een aantal algemene 
vraagstukken, zoals het toezicht, de democratische besluitvorming en verantwoording 
en de inhoud van het concept stelselverantwoordelijkheid in de nieuwe verhoudingen.  
 
                                                
 
2
 Zie voor belevingen van de decentralisaties: Belevingsonderzoek interbestuurlijke verhoudingen, Editie 
2016, 24 mei 2016, Decisio.  

7 
In de derde periodieke beschouwing is ook in het bijzonder stilgestaan bij de stand van 
de interbestuurlijke verhouding met de Caribische delen van Nederland (de BES-
eilanden). In de voorliggende beschouwing is daar vanaf gezien. Niet omdat deze 
verhouding minder aandacht behoeft, maar omdat deze verhouding in het afgelopen 
jaar, in het kader van de overeengekomen evaluatie na vijf jaar, voorwerp is geweest 
van onderzoek en een indringende rapportage van de Commissie evaluatie uitwerking 
3
van de nieuwe staatkundige structuur Caribisch Nederland (Commissie Spies). De 
regering heeft pas in het afgelopen halfjaar een standpunt bepaald naar aanleiding van 
4
deze rapportage. Daarom is het nog te vroeg om de stand van die verhoudingen nu al 
te toetsen aan de nieuwe uitgangspunten en normen.  
 
Ook aan de waterschappen is in deze beschouwing geen bijzondere aandacht 
besteed. De waterschappen werken al jarenlang probleemgericht waardoor 
samenwerking in regio’s onvermijdelijk is. Zij zijn bij uitstek ervaringsdeskundig op dit 
gebied. Tijdens de gesprekken met bestuurders en deskundigen hebben zij dan ook 
een belangrijke inbreng geleverd. De decentralisaties hebben echter nauwelijks invloed 
op hun werkwijze en om deze reden is er in deze beschouwing geen bijzondere 
aandacht aan de waterschappen besteed. Daarnaast blijkt uit het rapport Water 
Governance in the Netherlands: Fit for the Future? dat de OESO positief oordeelt over 
de organisatie van het Nederlandse waterbeleid. Mede gelet op dit rapport ziet de 
Afdeling op dit moment geen aanleiding inhoudelijk in te gaan op de positie van de 
5
waterschappen. 
                                                
 
3
  Vijf jaar verbonden: Bonaire, Sint Eustatius, Saba en Europees Nederland, 12 oktober 2015. 
4
  Kamerstukken II 2015/16, 34 300 IV, nr. 59. 
5
  OECD (2014),Water Governance in the Netherlands: Fit for the Future?, OECD Studies onWater, 
OECD Publishing (Kamerstukken II 2013/14, 28 966, nr. 27). 

9 
 
2.2 Veranderingen in bestuurlijke verhoudingen 
2.2.1 Sociaal domein  
 
Op 1 januari 2015 zijn de Wet maatschappelijke ondersteuning 2015 (Wmo 2015), de 
7
Jeugdwet en de Participatiewet in werking getreden. Met deze wetten zijn op het 
sociale domein de taken, bevoegdheden en verantwoordelijkheden die daaruit 
voortvloeien primair op gemeentelijk niveau belegd. Ook is de wijze van financiering 
gewijzigd. Met deze wijzigingen werden met name vier doelstellingen beoogd, te 
weten: beleid op maat, integrale uitvoering, democratische controle en beperking van 
de kosten.  
 
Met ‘beleid op maat’ wordt in dat verband gedoeld op de verandering waarbij niet 
langer iedere burger die aan de gestelde voorwaarden voldoet, gelijkelijk aanspraak 
heeft op een gegeven voorziening. Iemand komt alleen dan voor een specifieke 
(maatwerk)voorziening in aanmerking als hij niet op eigen kracht, met gebruikelijke 
hulp, met mantelzorg of met hulp van andere personen uit het sociale netwerk dan wel 
met gebruikmaking van algemene voorzieningen, in staat is tot participatie en 
8
zelfredzaamheid. In het verlengde daarvan ligt het streven naar ‘integrale uitvoering’. 
Daarmee wordt bedoeld dat de verstrekking van verschillende voorzieningen ook 
onderling op elkaar wordt afgestemd. 
 
Oogmerk van deze veranderingen in de (jeugd)zorg is om te komen tot een 
verandering in de verhouding tussen overheid en burger, waarbij zorg uit collectieve 
middelen niet alleen onderling wordt afgestemd, maar tevens zo goed mogelijk wordt 
afgestemd op de behoefte aan ondersteuning en de mogelijkheid van zelfredzaamheid 
en participatie. Het behoeft geen betoog dat dit een omslag in denken en doen bij 
zowel overheid als burger vergt. Het impliceert ook dat in gemeenten eigen afwegingen 
gemaakt kunnen worden over de onderlinge afstemming en samenhang van 
voorzieningen. Vandaar de doelstelling van democratische besluitvorming en 
verantwoording.  
 
Verondersteld wordt ook dat met ‘beleid op maat’ en ‘integrale uitvoering’ synergie- en 
efficiëntievoordelen kunnen worden gerealiseerd en daarmee kostenbesparingen. De 
noodzaak om te bezuinigen op de collectieve zorguitgaven vormde niet de minst 
belangrijke drijfveer achter de decentralisatie van taken en verantwoordelijkheden. De 
overheveling van middelen in samenhang daarmee ging dan ook gepaard met een niet 
onaanzienlijke korting waarvan de effecten evenwel pas in de jaren 2016-2018 in volle 
omvang zichtbaar zullen worden, omdat de budgettaire korting pas geleidelijk zal 
worden doorgevoerd. Met de uitbreiding van taken is ondanks de bezuiniging de 
omvang van het Gemeentefonds fors toegenomen.  
                                                
 
7
   Zie voor een korte beschrijving van genoemde wetten bijlage 3. 
8
 Kamerstukken II 2012/13, 30 597, nr. 296, bijlage, paragraaf 2 en memorie van toelichting, paragraaf 
1.1. 

11 
aangewezen taken en bevoegdheden, of taken en bevoegdheden die specifieke 
deskundigheid vergen of een bovenlokale dimensie hebben, op basis van mandaat uit 
15
te laten voeren door RUD’s.  
 
Daarnaast heeft het rijk in 2013 in de Hervormingsagenda woningmarkt een aantal 
maatregelen voorgesteld die invulling geven aan de integrale en structurele 
16
hervormingen uit het regeerakkoord en het Woonakkoord. Het rijk is ten aanzien van 
de woningmarkt lange tijd zowel systeem- als resultaatsverantwoordelijk geweest. Het 
rijk bouwt met de Hervormingsagenda de resultaatsverantwoordelijkheid af, onder 
meer door gemeenten verantwoordelijk te maken voor het regionale evenwicht tussen 
vraag en aanbod van woningen.  
 
De maatregelen zijn wettelijk vormgegeven in de herziene Woningwet, die op 1 juli 
17
2015 in werking is getreden. De Woningwet 2015 beoogt de kwaliteit van de sociale 
huisvesting te waarborgen, de financiële risico’s te beperken en een passende 
toewijzing van sociale huurwoningen aan de doelgroep te regelen. Woningcorporaties 
moeten samen met gemeenten en huurders prestatieafspraken maken over de lokale 
woonopgave. Hoewel de positie van gemeenten richting toegelaten instellingen en ten 
18
aanzien van de regionale schaal waarbinnen deze moeten werken, is versterkt, zijn 
ook op rijksniveau functies versterkt. Zo laat de Minister van Binnenlandse Zaken en 
Koninkrijksrelaties instellingen toe die zich ten doel stellen uitsluitend op het gebied 
van de volkshuisvesting werkzaam te zijn en die beogen hun financiële middelen 
19
uitsluitend in het belang van de volkshuisvesting in te zetten. Daarnaast behandelt de 
minister geschillen tussen gemeenten en toegelaten instellingen omtrent de bijdragen 
van toegelaten instellingen aan het in die gemeenten geldende 
20
volkshuisvestingsbeleid. Tot slot is het toezicht op toegelaten instellingen landelijk 
vormgegeven door de instelling van de Autoriteit woningcorporaties. Door deze 
wijzigingen is er op dit punt geen generiek toezicht door de provincies. 
 
2.3 Kwalitatieve verandering van verhoudingen 
 
De verschuiving van taken en verantwoordelijkheden van het rijk naar medeoverheden 
verschilt van beleidsterrein tot beleidsterrein. In het fysieke domein is de uitvoering en 
invulling van veel beleid al langere tijd bij decentrale overheden belegd, zodat 
maatwerk kan worden geleverd. In de sfeer van de ruimtelijke ordening speelde lokale 
verscheidenheid al langer een rol; met de nieuwe omgevingswetgeving zal deze 
nadruk verder toenemen.  
 
Hoewel in het fysieke domein een geringere onderlinge verwevenheid van taken en 
verantwoordelijkheden bestaat, speelt hier de vraag naar een effectieve en doelmatige 
afstemming van bevoegdheden en verantwoordelijkheden. Veel ruimtelijke 
vraagstukken vragen om een oplossing op regionaal niveau. Het kader van de 
                                                
 
15
  https://www.eerstekamer.nl/wetsvoorstel/33872_verbetering 
16
  Kamerstukken II 2013/14, 32 847, nr. 119 (Integrale visie op de woningmarkt) 
17
  Stb. 2015, 145 (Herzieningswet toegelaten instellingen volkshuisvesting), Stb. 2015, 146 (Wet van 20 
maart 2015 tot wijziging van de Herzieningswet toegelaten instellingen volkshuisvesting), Stb. 2015, 
232 (inwerkingtreding). 
18
  Zie voor de laatste stand van zaken: Kamerstukken II 2015/16, 32 847, nr. 260  
19
  Artikel 19, eerste lid, Woningwet. 
20
  Artikel 42, eerste lid, Woningwet. 

13 
mogelijkheden en omstandigheden uitgangspunt geworden. Het gaat daarbij niet alleen 
om verschillen tussen provincies en gemeenten, maar ook om verschillen in besluiten 
op vergelijkbare vragen binnen een provincie of gemeente omdat er een besluit op 
maat genomen moet worden. Hierin zijn de specifieke omstandigheden van het geval 
leidend.  
 
Dit betekent niet dat daarmee de ‘gelijkheid’ voor de wet wordt verlaten; de invulling 
van die ‘gelijkheid’ zal echter meer worden bepaald door rekening te houden met de 
verscheidenheid van plaatselijke omstandigheden en persoonlijke mogelijkheden, dan 
door eenvormige rechtsaanspraken die onder alle omstandigheden kunnen worden 
gerealiseerd. Juist door verschillen te ‘compenseren’ kan men komen tot meer 
gelijkheid dan wanneer men bij alle verschillen gelijke aanspraken heeft. Deze 
benadering heeft belangrijke implicaties voor het toezicht op de uitvoering van het 
beleid en de rechtsbescherming van burgers. 
2.3.3 Medebewind van een andere aard 
 
Met de aangegeven verschuiving van taken en verantwoordelijkheden krijgen de 
medeoverheden een aanzienlijke ruimte voor het ontwikkelen van eigen beleid. Hoewel 
de wetgever bewust veel ruimte heeft geboden voor eigen beleid op gemeentelijk of 
provinciaal niveau, moeten de decentralisaties staatsrechtelijk gezien worden als 
21
medebewind. 
 
Wel kan de vraag gesteld worden of het medebewind met de verschuiving van 
bevoegdheden waarvan hier sprake is niet een andere aard en maatvoering laat zien 
dan tot nog toe het geval was. Op brede en voor de burger majeure beleidsterreinen 
heeft de wetgever ervoor gekozen de wet zo in te richten dat decentrale overheden zelf 
de echte beleidskeuzes maken waarbij het rijk nog maar een beperkte rol heeft. Om 
dan nog in de klassieke grondwettelijke terminologie te spreken van regeling en 
bestuur die ‘gevorderd’ worden en van medewerking aan de ‘uitvoering’ van hogere 
regelingen, roept al snel een beeld op dat niet meer in overeenstemming is met de 
nieuwe verhoudingen. 
2.3.4 Regionalisering 
 
Door de recente decentralisaties is de noodzaak tot intergemeentelijke samenwerking 
bij een aantal van de nieuwe gemeentelijke taken sterk toegenomen. De schaal en 
deskundigheid die een goede uitvoering vergen, overstijgen de schaal van veel 
gemeenten. Ook het in de adviesaanvraag gesignaleerde uitgangspunt van de 
medeoverheden (VNG, IPO en Unie van Waterschappen) dat de maatschappelijke 
ontwikkelingen en niet de organisatie van het binnenlands bestuur leidend moeten zijn 
bij de invulling en uitvoering van taken, is hierop van invloed. Volgens het 
visiedocument ‘De Gemeente 2020’ moet het openbaar bestuur zich in vormgeving 
aanpassen aan de samenleving en de maatschappelijke ontwikkelingen en opgaven. 
 
                                                
 
21
  Bestuur dat bij of krachtens de wet op grond van artikel 124, tweede lid, grondwet van provincies en 
gemeenten wordt ‘gevorderd’.  

15 
Het voorgaande brengt met zich dat de aard en intensiteit van de interbestuurlijke 
verhoudingen in hoge mate bepalend zijn geworden voor de doelmatigheid en kwaliteit 
van het overheidsbeleid zoals deze door de burger worden ervaren. De 
interbestuurlijke verhoudingen zijn daarmee nog meer bepalend geworden voor de 
kwaliteit van de verhouding tussen overheid en burger. Dat heeft implicaties voor de 
interbestuurlijke verhoudingen die in het volgende hoofdstuk verkend zullen worden.  

17 
beleidsvoornemens. Eveneens is hierin vastgelegd dat afspraken tussen rijk en 
decentrale overheden op de nationale dossiers mutatis mutandis gelden voor de 
Europese dossiers. 
3.3 De voorbereiding en totstandkoming van de decentralisatie 
wetgeving  
 
3.3.1 Duidelijk oogmerk beleid 
 
In de adviesaanvraag wordt de Afdeling met betrekking tot de inmiddels gerealiseerde 
decentralisatie van taken en verantwoordelijkheden in de eerste plaats gevraagd welke 
lering voor de toekomst uit de ervaring in de afgelopen periode kan worden getrokken. 
In de derde periodieke beschouwing, die tot stand is gekomen ten tijde van de 
voorbereiding van de decentralisatie, heeft de Afdeling een aantal randvoorwaarden 
geformuleerd die het succes van de decentralisatie zouden kunnen bevorderen en 
verzekeren.  
 
In de eerste plaats benadrukte de Afdeling het belang van duidelijkheid omtrent de 
beleidsaannamen en -doelstellingen. Alleen zo ontstaat voor alle betrokken partijen 
duidelijkheid omtrent de kaders waarbinnen de nieuwe taken gerealiseerd moeten 
worden. Het schept tevens duidelijkheid over de ruimte waarbinnen efficiencywinst 
behaald moet worden. Budgettaire doelstellingen laten zich wel eenvoudig afmeten 
aan beschikbare middelen, maar daarmee is niet gegeven dat de feitelijke beperking 
van uitgaven daadwerkelijk uit synergie- en efficiëntievoordelen voortvloeit en niet uit 
verschraling van de kwaliteit van voorzieningen. Een dergelijk kader is ook van belang 
om te beantwoorden aan de eis, dat indien de wetgever nieuwe randvoorwaarden stelt 
aan de voorzieningen (bijvoorbeeld eisen aan het kwaliteitsniveau) dit vergezeld moet 
gaan van de benodigde financiële middelen.  
 
In de afgelopen periode is niet steeds aan die eis voldaan. Zo heeft de Afdeling bij de 
totstandkoming van de Wmo 2015 gewezen op onduidelijkheden en inconsistenties, 
die ertoe kunnen leiden dat de verwachtingspatronen van burgers en overheid 
26
onvoldoende op elkaar aansluiten. Dit belast de interbestuurlijke verhoudingen. Bij 
decentralisaties in het sociale domein is onvoldoende gecommuniceerd dat met de 
inwerkingtreding voorzieningen zouden wegvallen of worden beknot. Het ongenoegen 
van burgers die de indruk hadden ten onrechte in hun rechten te worden beknot richtte 
zich vervolgens vooral op gemeenten, hoewel het een beslissing van de wetgever 
betrof. Onvoldoende duidelijkheid tast uiteindelijk het vertrouwen van burgers in de 
overheid verder aan; dat raakt alle bestuursorganen. 
 
Bij nieuwe voornemens tot decentralisatie zou daarom vooraf helder moeten worden 
geformuleerd wat met de te decentraliseren verantwoordelijkheden en bevoegdheden 
na een afgesproken periode moet zijn bereikt. Daar horen ook duidelijke afspraken bij 
over de evaluatie aan het eind van die periode, hoe met die evaluatieresultaten wordt 
omgegaan en hoe die bij nieuwe afspraken voor een daaropvolgende periode gebruikt 
                                                
 
26
 Kamerstukken II 2013/14, 33 841, nr. 4. 

19 
het vermoedelijk verstandiger om na de transitie meer tijd beschikbaar te stellen voor 
het oplossen van gebleken knelpunten, dan ervan uit te gaan dat deze door een langer 
invoeringstraject voor de transitie voorkomen kunnen worden. Het gaat daarbij 
overigens niet alleen om een wettelijke of bestuurlijke overgangsperiode, maar ook om 
een politieke ‘wittebrood-periode’ waarin niet ieder knelpunt of geconstateerde misslag 
onmiddellijk gezien wordt als bewijs van bestuurlijk tekortschieten of structurele 
tekortkomingen.  
 
In de adviesaanvraag wordt verondersteld dat te korte implementatietermijnen mogelijk 
onwenselijke gevolgen hebben voor de decentrale democratische processen. Bij 
implementatie van de decentralisaties in het sociale domein hebben de korte termijnen 
vermoedelijk een omgekeerd effect gehad. Door de beperkte voor implementatie 
beschikbare tijd is de inzet in de meeste gemeenten er vooral op gericht geweest de 
overgang organisatorisch en administratief op orde te hebben. Het beleid is daarbij in 
eerste instantie beperkt gewijzigd. Eventuele problemen met de decentrale 
democratische processen zullen zich daardoor veeleer voordoen in de huidige periode 
van transformatie, mede vanwege het gelijktijdige proces van regionalisering. In het 
volgend hoofdstuk wordt hier nader op ingegaan.  
 
3.3.4 De praktijk van invoeringswetten 
 
In de adviesaanvraag wordt in verband met de implementatietermijnen in het bijzonder 
ook aandacht gevraagd voor het gebruik van het instrument van invoeringswetten. De 
invoeringswetten zijn belangrijk om te voorkomen dat bij de besluitvorming over de 
hoofdzaak van de decentralisatie ook gelijk over de invulling van alle concrete vragen 
die zich daarbij voordoen, beslist moet worden. Invoeringswetten kunnen echter als 
bezwaar hebben dat daardoor op een veel te laat tijdstip alsnog substantiële 
inhoudelijke wijzigingen kunnen worden aangebracht, waardoor de voorbereiding ten 
dele weer teniet wordt gedaan.  
 
Deze problematiek heeft bij de recente decentralisaties onder andere bij de jeugdhulp 
28
gespeeld. De Invoeringswet is op 2 juli 2014 ingediend terwijl de Jeugdwet op 1 
januari 2015 in werking is getreden. Nadien zijn twee nota’s van wijziging ingediend 
met nadere wijzigingen. De complexiteit was er met name in gelegen dat gelijktijdig de 
kinderbeschermingsmaatregelen werden herzien waardoor niet alleen de 
verantwoordelijkheid voor de jeugdhulp van de provincie naar de gemeente verschoof 
maar bovendien inhoudelijke wijzigingen werden doorgevoerd. Ook bij de herziening 
29
van de kinderbeschermingsmaatregelen is gebruik gemaakt van een invoeringswet . 
De Afdeling heeft op deze complexe samenhang gewezen en gelet op de complexiteit 
van deze opeenstapeling van wetswijzigingen geadviseerd te voorzien in een 
doorlopende tekst van de relevante artikelen van Boek 1 van het Burgerlijk Wetboek 
(BW) en de Jeugdwet zoals deze zouden komen te luiden op het tijdstip van 
30
inwerkingtreding van deze wetten. De Wmo 2015 heeft geen gebruik gemaakt van 
een invoeringswet. Bij de Omgevingswet zal ook een omvangrijke Invoeringswet 
                                                
 
28
  Kamerstukken II 2013/14, 33 983, nr. 3. 
29
  Kamerstukken II 2011/12, 33 061. 
30
  Kamerstukken II 2013/14, 33 983 nr. 4. 

21 
3.4.1 Kabinetsformatie 
 
Kabinetsformaties hebben hun eigen dynamiek. De herschikking van taken en 
34
verantwoordelijkheden was opgenomen in het Bestuursakkoord 2011-2015 . Nadien 
zijn hierover geen akkoorden gesloten. Met het regeerakkoord werd tot definitieve 
herschikking besloten, inclusief het financieel kader daarvan. De koepels hadden wel 
overleg met de informateurs en nadien vond bestuurlijk overleg plaats met het kabinet, 
maar daarin vormden de afspraken tussen de fracties in de Tweede Kamer in het 
regeerakkoord een vaststaand gegeven inclusief het financieel kader dat daarvoor was 
vastgesteld. Decentrale overheden hebben de tijdens de formatie gemaakte keuzes als 
een dictaat van de centrale overheid ervaren. Omgekeerd bestond aan de zijde van het 
rijk het gevoelen dat de medeoverheden zich weinig medeverantwoordelijk voelden 
voor de budgettaire opgaven waarvoor Nederland zich op nationaal niveau gesteld 
zag. Aan weerszijden bestond kortom het beeld dat van een echt gesprek of 
onderhandeling tussen gelijkwaardige partijen geen sprake was.  
 
Door vertegenwoordigers van de medeoverheden werd de gang van zaken rond de 
besluitvorming over decentralisaties in het regeerakkoord als onbevredigend ervaren. 
Daarbij moet wel worden vermeld dat er bij de afgelopen kabinetsformatie ten gevolge 
van de financiële crisis en eurocrisis grote ombuigingen en hervormingen aan de orde 
waren. In ieder geval was er onvoldoende gedeeld probleembesef tussen de centrale 
en decentrale overheden. Ook bestond onvoldoende inzicht in de wijze waarop 
invulling kon worden gegeven aan de gemeenschappelijke verantwoordelijkheid voor 
de oplossing van grote maatschappelijke vraagstukken. 
 
De financiële – en daarmee interbestuurlijke — verhoudingen kwamen onder druk te 
staan, terwijl de wederzijdse afhankelijkheid van de verschillende overheden en hun 
gemeenschappelijke verantwoordelijkheid om de ingezette decentralisatieoperaties 
succesvol te doen zijn, vroegen om gezamenlijk optrekken. Beter gedeeld 
probleembesef en erkenning van onderscheiden verantwoordelijkheden zijn nodig voor 
betekenisvoller overleg, resulterend in gedeelde en duidelijker keuzes. 
 
Het overleg tijdens een kabinetsformatie zal, gegeven de aard van dat overleg altijd 
sterk het karakter hebben van het horen van de decentrale overheden. Van echt 
overleg, laat staan onderhandelingen is nauwelijks sprake. Verbetering van overleg 
over de inhoud van een regeerakkoord zou daarom wellicht in een andere richting 
gezocht moeten worden:  
 
- Lang voor een kabinetsformatie zou op ambtelijk niveau moeten worden 
gewerkt aan de vaststelling van een gedeelde probleemanalyse, mogelijke 
35
oplossingen en de onderscheiden verantwoordelijkheden daarbij.  
- In een regeerakkoord zou afgesproken moeten worden dat over de uitwerking 
van voorstellen, die de medeoverheden raken, nader overleg plaats zal vinden 
met de medeoverheden, zoals dit ook geschiedt ten aanzien van maatregelen 
die sociale partners raken. 
 
                                                
 
34
 De decentralisaties vinden plaats op de beleidsterreinen: Werken naar vermogen, Begeleiding AWBZ, 
Jeugdzorg, Ruimte, natuur en economie en Water (Bestuursakkoord 2011-2015, blz.19). 
35
  Vergelijk Studiegroep Begrotingsruimte of Studiegroep Openbaar Bestuur. 

23 
 
De medeoverheden zouden evenmin in de positie gebracht moeten worden waarin 
ieder afzonderlijk met sociale partners moet overleggen over de beleidsinvulling en -
uitvoering binnen de eigen jurisdictie. Indien nodig zou overleg op het niveau van het 
kabinet moeten plaatsvinden, waarbij het voorgaande punt eveneens van toepassing 
is.  
 
3.5 Toekomstige wetswijzigingen die de medeoverheden raken 
 
In de Code IBV hebben de artikelen 4 en 5 betrekking op de voorbereiding en het 
vroegtijdig overleg over nieuwe beleidsvoornemens die de medeoverheden raken. Het 
belang van dit overleg is door de decentralisaties toegenomen. Met het oog op 
eventuele nieuwe decentralisaties of andere wetswijzigingen die de medeoverheden 
raken, merkt de Afdeling het volgende op. 
 
i. Bestendigheid en structuur 
Omdat gemeenten en provincies tijd nodig hebben om de met de decentralisaties 
verbonden gewijzigde beleidsopvattingen in de praktijk handen en voeten te geven, is 
bestendigheid en continuïteit van beleid en bestuurlijke organisatie gewenst. In de 
derde periodieke beschouwing schetste de Afdeling een ontwikkelingsperspectief, 
waarbij op het belang van een aantal elementen werd gewezen zoals de Europese 
context en de groeiende betekenis van regio’s daarbinnen, een beleid tot 
schaalvergroting dat aansluit bij autonome ontwikkelingen ‘van onderop’, positieve 
prikkels als stimulans en het belang van politiek draagvlak om continuïteit van het 
beleid te waarborgen.  
 
De voorstellen van de regering om te komen tot de vorming van één provincie door 
samenvoeging van Noord-Holland, Utrecht en Flevoland zijn niet geslaagd omdat deze 
39
beperkt bleven tot een provinciale herindeling. De Studiegroep Openbaar Bestuur 
heeft nadien bij de oplossing van maatschappelijke opgaven bepleit meer uit te gaan 
40
van de regio als bestuurlijk uitgangspunt. In het volgende hoofdstuk zal worden 
ingegaan op de onverminderde behoefte aan een bestendige bestuurlijke organisatie.  
 
De noodzaak van bestendigheid geldt in het bijzonder ook de financiering van het 
beleid. Consistent beleid vergt dat decentrale overheden vóóraf weten waar zij in 
financiële zin aan toe zijn. Dat geldt helemaal waar bij de overheveling van taken niet 
alleen een transitie maar ook een transformatie wordt beoogd, waarbij minder 
financiële middelen beschikbaar zijn dan er in de ‘oude’ situatie waren. Wordt niet aan 
de voorwaarde van voorspelbaarheid en stabiliteit van financiële middelen voldaan, 
dan zal dat er niet alleen toe leiden dat beoogde beleidsdoelen niet worden 
gerealiseerd, maar ook de verhouding tussen rijk en decentrale overheden belasten. 
Bij de (meerjarige) zekerheid over de beschikbare middelen gaat het overigens niet 
alleen om de zogenoemde normeringsystematiek van het accres waarmee het 
Gemeente- en Provinciefonds jaarlijks worden aangepast, maar ook om de bestaande 
verdeel- en vereveningssystematiek. De complexiteit daarvan leidt niet altijd tot 
                                                
 
39
  Kamerstukken II 2013/14, 33 047, nr. 22. 
40
  Studiegroep Openbaar Bestuur, Maak verschil. Krachtig inspelen op regionaal-economische opgaven, 
Den Haag 2016. 

25 
4 Een voortgaande verandering 
4.1 Algemeen 
 
In het voorgaande hoofdstuk is ingegaan op de algemene kenmerken van de overgang 
van bevoegdheden en verantwoordelijkheden op een groot aantal beleidsterreinen 
naar gemeenten en provincies, en op de ervaring en lering met die transitie tot dusver. 
In dit hoofdstuk richt de Afdeling de aandacht op de implicaties en consequenties van 
een aantal kenmerken en aspecten van deze verschuiving. Dit betreft in het bijzonder 
aspecten van de decentralisatie in het sociale domein, aangezien de transitie daar 
inmiddels haar beslag heeft gevonden. 
 
Een eerste kenmerk dat aandacht verdient en dat uitdrukkelijk met de decentralisaties 
in het sociale domein is verbonden, is het ‘op maat-concept’ en de andere verhouding 
tussen overheid en burger. Dit heeft op uiteenlopende punten implicaties en 
consequenties. In de eerste plaats heeft dit gevolgen voor de invulling van de notie van 
42
rechtsgelijkheid. Van eenvormige gelijkheid zonder aanzien des persoons wordt 
overgestapt naar gelijkheid die sterker rekening houdt met onderscheiden behoeften, 
mogelijkheden en omstandigheden. Dat stelt nieuwe vragen aan uitvoering, toezicht en 
rechtsbescherming. Het concept van maatwerk stelt voorts beperkingen aan de daarop 
betrekking hebbende wet- en regelgeving. De wijze waarop taken uitvoering krijgen (de 
‘hoe-vraag’) zal aan gemeentelijke diensten gelaten moeten worden om, naar gelang 
de specifieke, lokale of persoonlijke situatie, te beantwoorden. Daarin ligt besloten dat 
decentrale overheden de ‘hoe-vraag’ op uiteenlopende wijzen beantwoorden. De 
burger wordt dan ook mogelijk geconfronteerd met een naar woonplaats verschillende 
invulling. Maar het op deze wijze kijken naar de eigen verantwoordelijkheid van burgers 
en hun ruimte en mogelijkheden daagt ook de gemeenten uit om de nieuwe taken en 
verantwoordelijkheden vanuit een nieuw perspectief te bezien en binnen de kaders van 
de wet invulling te geven aan begrippen als eigen verantwoordelijkheid en 
zorgbehoefte. Het concept ‘maatwerk’ is ook aan de orde in het fysieke domein, zij het 
in een andere vorm. Voor de maatschappelijke opgaven dient een maatoplossing te 
worden gevonden waarvoor afhankelijk van het onderwerp provincies of gemeenten als 
eerste aan zet zijn. 
 
In het voorgaande hoofdstuk is er reeds op gewezen dat de decentralisaties in het 
sociale domein ingrijpende implicaties en gevolgen hebben voor de verhouding tussen 
43
overheden onderling. Aan het begrip medebewind is als het ware een nieuwe 
dimensie toegevoegd. De onderlinge verwevenheid en wederzijdse afhankelijkheid 
tussen overheden is zodanig toegenomen dat de interbestuurlijke verhoudingen in 
belangrijke mate bepalend zijn voor de kwaliteit van het functioneren van de overheid 
op deze terreinen. In dat verband wordt wel gesproken van stelselverantwoordelijkheid 
zonder dat ieder hetzelfde bedoelt. De implicaties voor wetgeving, beleidsontwikkeling 
en uitvoering die dit heeft en de mechanismen van overleg, heldere afspraken en 
conflictbeslechting die dit vergt, vormen een tweede aspect waaraan hier aandacht 
wordt besteed. 
 
                                                
 
42
   Zie 2.3.2. 
43
   Zie 2.3.3 en 2.3.6. 

27 
47
zelfredzaamheid. Door ontschotting of ‘integrale uitvoering’ moet het mogelijk zijn 
hulp en zorg beter op elkaar af te stemmen. Overheidszorg is in die visie niet meer 
‘eerste hulp’ bij persoonlijke of maatschappelijke problemen, maar nog slechts 
´achterwacht´ in die gevallen dat andere ‘hulpmiddelen’ geen soelaas bieden. De 
burger zal eerst zelf en in zijn directe omgeving de hulp die hij nodig heeft, moeten zien 
te regelen voordat de vastgestelde hulpvraag kan leiden tot een beroep op de 
overheid. Die treedt vervolgens vooral faciliterend en ondersteunend op.  
 
Duidelijk zal zijn dat dit een beleidsambitie is die makkelijker is opgeschreven dan in de 
praktijk gerealiseerd. Tegelijkertijd is het de enige mogelijkheid om met beperkte 
middelen toch een zo goed mogelijke zorg en ondersteuning te bieden aan personen 
die geen andere hulp kunnen inroepen. Het enige alternatief lijkt immers te zijn dat – 
gelet op de beperkte financiële middelen – de algemene voorzieningen op gelijke wijze 
voor iedereen worden teruggeschroefd, hetgeen een verschraling tot onaanvaardbaar 
lage niveaus van ondersteuning zou kunnen betekenen. In plaats daarvan wordt nu 
gestreefd naar ondersteuning van alleen diegenen die dat bij gebrek aan andere 
mogelijkheden werkelijk nodig hebben. Tot het laatste is de overheid ook gehouden. 
Op grond van internationale en grondwettelijke verplichtingen zijn overheden verplicht 
een minimumniveau aan zorg en sociale zekerheid in stand te houden voor zover de 
48
samenleving niet op andere wijze het vangnet kan garanderen. 
 
Deze benadering vergt, het is al meermalen gezegd, een omslag in denken en doen bij 
de betrokken bestuurlijke diensten. De toepassing van regels zal sterker dan voorheen 
gericht zijn op weging van de bijzondere omstandigheden van het geval. Dat vergt in 
de eerste plaats een andere wijze van communicatie met burgers om draagvlak te 
vinden voor de invulling van het beleid en om het oplossend vermogen van burgers te 
mobiliseren. Dit is niet eenvoudig in een tijd van afnemend vertrouwen van burgers in 
de overheid. Zolang de uitwerking van het nieuwe beleid nog niet duidelijk is, zal dit 
voor bepaalde burgers neerkomen op onzekerheid, verhoging van eigen bijdragen en 
het versoberen of zelfs weigeren van voorzieningen.  
 
De beslissing of een burger in aanmerking komt voor een voorziening verandert ook 
van karakter. Het gaat daarbij niet meer om de beslissing op een schriftelijke aanvraag, 
maar om onderzoek naar de specifieke omstandigheden van het afzonderlijke geval. 
Bij de weging van die omstandigheden zal ook inzicht moeten bestaan in de algemene 
vraag naar hulp in relatie tot het daarvoor beschikbare budget. Het vergt een helder 
beleidskader en een persoonlijk gesprek op basis waarvan een beslissing kan worden 
genomen. In een aantal gemeenten is daartoe het zogenaamde ‘keukentafelgesprek’ 
ontwikkeld. Dat zal bij de betrokken diensten een grote professionaliteit vragen om te 
voorkomen dat degenen die het echt nodig hebben, ten onrechte en in strijd met 
grondrechtelijke verplichtingen de noodzakelijke hulp en ondersteuning wordt 
onthouden. 
 
                                                
 
47
 Kamerstukken II 2012/13, 30 597, nr. 296, bijlage, paragraaf 2 en memorie van toelichting, paragraaf 
1.1. 
48
  Deze zorgplichten zijn vastgelegd in het ESH, het IVESCR en art. 18-22 Grondwet. Hierover G.J. 
Vonk, Decentralisaties in het sociale domein en grondrechtelijke zorgplichten, TvCR 2016, blz. 202 e.v. 
Zie ook Gijsbert Vonk (red.), Rechtsstatelijke aspecten van decentralisaties in het sociale domein, 
Serie Bestuursrecht & Bestuurskunde Groningen, Groningen 2016, blz. 121 e.v. 

29 
doordenking van de functie van regels vergt en een grotere professionele 
deskundigheid vereist op gemeentelijk niveau. De centrale overheid kan dienstbaar zijn 
bij het ontwikkelen van de vereiste professionele deskundigheid, door uitwisseling van 
ervaring, inzichten en ‘good practices’, en eventueel het organiseren van intervisie. In 
de tweede plaats dient de centrale overheid behulpzaam te zijn bij het ontwikkelen van 
de rechtsconcepten die nodig zijn om noties zoals ‘beleid op maat’ en 
‘keukentafelgesprekken’ in te passen in het bestuursrecht. Op welke wijze moet de 
uitkomst van een keukentafelgesprek juridisch worden vertaald; betreft het een besluit 
of een publieke overeenkomst, en zo het een besluit is, is het dan één besluit of een 
bundel besluiten als daarbij zgn. integraal beleid wordt gevoerd? In verband daarmee 
49
is ook de vraag hoe en op welk moment er rechtsbescherming zal zijn. 
 
Bij een eerste toetsing door de rechter van de nieuwe praktijk in het sociale domein 
blijkt deze bereid om gemeenten ruimte te bieden voor het maken van de nodige 
50
keuzen , maar dat laat nog tal van onduidelijkheden en vragen open over de balans 
tussen rechtszekerheid, recht doen aan omstandigheden en het vermijden van 
willekeur. Het gaat het vermogen van afzonderlijke gemeenten te boven om de nodige 
antwoorden zelf te vinden; het geheel overlaten aan de gemeenten zal ook tot een 
verscheidenheid aan antwoorden leiden die de rechter vervolgens zou kunnen dwingen 
tot het maken van nadere keuzes. In het licht van die diversiteit op juridisch gebied ligt 
51
er ook een taak voor de centrale overheid. 
 
De beoogde nieuwe verhouding tussen overheid en burger vereist ook van gemeenten, 
en in voorkomende gevallen van provincies, een omslag in denken. Indien men de 
zelfredzaamheid van burgers, al dan niet in onderlinge samenwerking, wil mobiliseren, 
vergt dit evenzeer dat hen ruimte gelaten wordt om naar eigen inzicht oplossingen te 
vinden. Dat betekent niet dat de burger daarbij aan zijn lot kan worden overgelaten. 
Om vruchtbaar te kunnen zijn, behoeven initiatieven van burgers vaak facilitering door 
de overheid. Het betekent ook dat de wetgeving de nodige ruimte laat. De Afdeling 
52
heeft er in adviezen op gewezen dat men niet van burgers kan verwachten dat zij 
mantelzorg verlenen om ze vervolgens met een korting op de AOW of een uitkering te 
confronteren, of van burgers kan verwachten dat zij gezamenlijk kinderopvang 
verzorgen om ze vervolgens met alle professionele eisen van een peuterspeelzaal te 
confronteren. De wetgeving is nog maar beperkt berekend op burgerinitiatieven in het 
publieke domein; de trustfiguur die in het Engelse recht vaak een uitkomst biedt, kent 
het Nederlandse recht niet.  
 
                                                
 
49
   Zie 4.5.4. 
50
 Centrale Raad van Beroep, 18 mei 2016, ECLI:NL:CRVB:2016:1402; ECLI:NL:CRVB:2016:1403; 
ECLI:NL:CRVB:2016:1404.  
51
  Zie de kabinetsbrief van 16 juni 2016, Kamerstukken II 2015/16, 34 477, nr. 2. Hieruit blijkt dat onder 
leiding van M. Scheltema wordt gewerkt aan een nieuwe inrichting van de geschillenbeslechting in het 
sociale domein waarbij op gemeentelijk niveau gestreefd wordt naar integratie van bezwaarprocedures 
en interne klachtenprocedures. 
52
  Kamerstukken II 2013/14, 33 853, nr. 4 (Wijziging van de Algemene Ouderdomswet in verband met 
beëindiging van de voorschotregeling en vaststelling van een grondslag voor het stellen van regels ten 
aanzien van hetgeen wordt verstaan onder het hebben van het hoofdverblijf in dezelfde woning) en 
Kamerstukken II 2014/15, 34 256, nr. 4 (Wijziging van de Wet kinderopvang en kwaliteitseisen 
 
peuterspeelzalen in verband met het opnemen van nadere regels voor ouderparticipatiecrèches).

31 
Evenzo zijn verschillen tussen gemeenten het gevolg van een gelijke bevoegdheid om 
eigen politieke keuzen te maken. 
 
De gemiddelde burger zal echter wellicht weinig begrip hebben voor de 
vanzelfsprekendheid van implicaties van decentralisatie en voor de abstracte gelijkheid 
van ‘ieder het zijne’. Hij zal vooral verschillen zien in de wijze waarop hij behandeld 
wordt in vergelijking met ‘naaste buren’ of in een andere gemeente wonende familie en 
vrienden. Indien de gepercipieerde verschillen niet adequaat kunnen worden verklaard, 
zullen zij als willekeur worden ervaren en het rechtsgevoel en gevoelens van nationale 
eenheid en solidariteit aantasten. Het ontbreken van een deugdelijke verklaring kan 
voorts leiden tot rechterlijke procedures waarin de bestuursrechter mogelijk zal 
concluderen tot strijd met het verbod van willekeur en het gelijkheidsbeginsel. 
 
De diensten en de plaatselijke politiek zullen daarom worden geconfronteerd met de 
last van motivering en uitleg die hiervoor nodig is. Dit vergt in de eerste plaats 
duidelijke communicatie naar burgers toe op plaatselijk niveau. Daarbij moet 
onderkend worden dat bij het nemen van concrete beslissingen regels waarschijnlijk 
een andere functie zullen gaan vervullen dan voorheen. De notie van maatwerk 
impliceert dat de toepassing van regels van karakter zal veranderen in de zin dat deze 
meer gericht zal moeten zijn op de omstandigheden van het geval. In drie recente 
55
uitspraken heeft de Centrale Raad van Beroep dit bevestigd. De Centrale Raad van 
Beroep oordeelde daarin dat het bij wijze van maatwerk in alle gevallen een 
standaardbedrag betalen, ongeacht de individuele omstandigheden, geen passende 
voorziening opleverde. Dit wordt verder gecompliceerd door de notie van integraal 
bestuur die met zich brengt dat de genomen besluiten niet aan één wettelijk kader 
moeten voldoen, maar aan de optelsom van eisen van de verschillende wetten die 
‘integraal’ worden toegepast. 
 
De praktijk van de nieuwe visie op zorg schept een zware motiveringslast in concrete 
gevallen. De ontwikkelde methode van het ‘keukentafelgesprek’ kan daarbij 
behulpzaam zijn indien dit, uiteraard na zorgvuldig onderzoek en overleg, uitmondt in 
overeenstemming met betrokkene; dan zal eerder op het behaalde resultaat, dan op 
verschillen met anderen gelet worden. Het is echter niet enkel een kwestie van goede 
communicatie en overleg. Ook onder de nieuwe wetgeving mag de burger niet zijn 
overgeleverd aan ambtelijke willekeur van de uitvoerende diensten. Dat zal betekenen 
dat regels ook in de nieuwe verhoudingen onontbeerlijk zullen zijn maar deze wel, 
gegeven het concept van ‘maatwerk’ anders zullen moeten worden benaderd en 
toegepast. Dit vergt nieuwe concepten en methoden van toetsing van regels bij de 
interne controle binnen uitvoerende diensten, alsook bij het toezicht en de 
rechtsbescherming.  
 
Ook tussen gemeenten zal niet ieder verschil in uitvoering gerechtvaardigd kunnen 
worden als inherent gevolg van de onderscheiden gemeentelijke invulling van het 
beleid. In het geval van autonomie zijn verschillen tussen gemeenten inderdaad het 
inherent gevolg van de constitutionele orde. Bij de gedecentraliseerde beleidsterreinen 
gaat het evenwel niet om autonomie, maar om medebewind. Hoewel daar niet mee 
onverenigbaar is dat gemeenten een aanzienlijke ruimte wordt gelaten bij de 
                                                
 
55
 Centrale Raad van Beroep, 18 mei 2016, ECLI:NL:CRVB:2016:1402; ECLI:NL:CRVB:2016:1403; 
ECLI:NL:CRVB:2016:1404.  

33 
 
4.3 Interbestuurlijke verhoudingen 
4.3.1 Gescheiden bevoegdheid, gezamenlijke verantwoordelijkheid 
 
De decentralisaties zowel in het sociale als het fysieke domein hebben ingrijpende 
59
implicaties voor de verhouding tussen overheden onderling. De traditionele beelden 
van medebewind en decentralisatie kunnen daarbij een verkeerd beeld oproepen. In 
het voorgaande is er al op gewezen dat er weliswaar sprake is van medebewind, maar 
dat de grondwettelijke terminologie in het licht van de nieuwe verhoudingen een beeld 
kan oproepen dat niet in overeenstemming is met de huidige realiteit (zie 2.3.3). 
Decentralisatie roept daarnaast het beeld op van taken die door ieder van de betrokken 
bestuursorganen zelfstandig kunnen worden uitgevoerd. Geconstateerd werd al (zie 
2.3.6) dat in werkelijkheid een stelsel is ontstaan waarin de onderlinge verwevenheid 
en de wederzijdse afhankelijkheid tussen overheden alleen maar groter zijn geworden, 
zodanig dat de interbestuurlijke verhoudingen bepalend zijn geworden voor de kwaliteit 
van het overheidsbeleid op deze terreinen. Geconstateerd is dat in het fysieke domein 
de onderlinge verwevenheid weliswaar beperkter is, maar dat daarmee de noodzaak 
van onderlinge afstemming en samenwerking groter is.  
 
De Afdeling meent dat het bovenstaande zijn doorwerking zal moeten krijgen in de 
interbestuurlijke verhoudingen. Doordat aan het begrip medebewind als het ware een 
nieuwe dimensie wordt toegevoegd, moeten ook de interbestuurlijke verhoudingen 
opnieuw worden doordacht en ingevuld. Er zal in die verhoudingen een nieuw 
evenwicht moeten worden gevonden. Enerzijds moet de wetgever randvoorwaarden 
stellen en overeenkomstig de nieuwe verhoudingen niet alleen ruimte bieden aan 
lokale initiatieven maar deze ook stimuleren. Anderzijds moeten de gemeenten en 
provincies hun nieuwe rol daadwerkelijk op zich nemen en op professionele wijze 
uitvoeren en niet kijken of met de vinger wijzen naar het rijk als zij bij de uitoefening 
van hun nieuwe rol op praktische problemen stuiten.  
 
Geconstateerd kan worden dat de nieuwe verhoudingen nog niet zijn 
uitgekristalliseerd. Door de snelheid waarmee de wetgeving tot stand is gekomen, is 
gedurende het wetgevingsproces niet steeds de noodzakelijke duidelijkheid verschaft. 
Daardoor zijn de consequenties die voortvloeien uit de politieke keuzes die in de 
nieuwe wetgeving zijn gemaakt, nog niet voldoende helder. Soms bestaat ook de 
neiging terug te keren naar de oude verhoudingen. Daarom staat de Afdeling in dit 
advies uitgebreid stil bij het begrip stelselverantwoordelijkheid. Ook het toezicht krijgt 
ruime aandacht. De Afdeling gaat met het oog daarop hier nader in op mogelijkheden 
tot het creëren van handvatten om te komen tot bestendige kaders waarin alle 
betrokken partijen in staat worden gesteld hun rol op de beoogde wijze te vervullen. 
 
4.3.2 Stelselverantwoordelijkheid: een hanteerbaar begrip? 
 
                                                
 
59
   Zie 2.3.3 en 2.3.6. 

35 
bestaat tussen overheden onderling. De controle en eventuele bijsturing moeten in 
beginsel plaatsvinden binnen de bestuurslaag waar de wettelijke bevoegdheid is 
neergelegd. Voor het sociale domein betekent dit laatste dat de democratische controle 
in beginsel niet door de Tweede Kamer, maar door de gemeenteraden wordt 
uitgeoefend. 
 
Het voorgaande neemt niet weg dat het concept ‘stelselverantwoordelijkheid’ kan 
bijdragen aan de effectiviteit van decentralisatiewetgeving. Het dwingt om te denken 
vanuit de integraliteit van het wettelijke stelsel en kan in die zin de samenhang en 
ordening aanbrengen in de interbestuurlijke verhoudingen die nodig zijn om de 
63
decentralisaties te laten slagen. Stelselverantwoordelijkheid betekent dan enerzijds 
het besef van een gedeelde verantwoordelijkheid van alle betrokken bestuurslagen 
voor de werking van het stelsel als geheel, maar anderzijds ook een heldere 
rolverdeling binnen het stelsel. Hierbij heeft ieder bestuursorgaan afzonderlijk duidelijk 
omschreven verplichtingen die het in nauwe samenwerking met andere 
bestuursorganen vervult en waarop het bestuursorgaan vervolgens ook aanspreekbaar 
is. Een duidelijke rolverdeling betekent in die constellatie soms een verplichting tot 
handelend optreden maar soms ook de plicht zich van optreden te onthouden om 
anderen de ruimte te bieden aan hun rol zelfstandig invulling te geven. 
 
4.3.3 Stelselverantwoordelijkheid: operationalisering 
 
Stelselverantwoordelijkheid brengt tot uitdrukking dat ieder van de betrokken 
overheden medeverantwoordelijkheid draagt voor het stelsel als geheel en dat elk van 
deze overheden daarop kan worden aangesproken. Dat werkt alleen als ieders rol 
voldoende duidelijk is zodat ook duidelijk is waarop eenieder kan worden afgerekend. 
Is die duidelijkheid er onvoldoende, dan bestaat een risico dat bij problemen of een 
incident niemand verantwoordelijkheid neemt, zijn verantwoordelijkheid afschuift dan 
wel meer verantwoordelijkheid naar zich toetrekt dan bij andere partners werd 
verwacht. Duidelijke afspraken over ieders rol kunnen helpen om interbestuurlijke 
fricties te voorkomen. 
 
Een stelselverantwoordelijkheid waarbij overheden een gezamenlijke 
verantwoordelijkheid dragen voor de werking van het stelsel betekent eerst en vooral 
betrokkenheid op elkaar. Er zal een cultuur moeten groeien waarin overheden niet 
langer meer alleen binnen de eigen bestuurslaag bezig zijn de eigen taak en rol te 
vervullen, maar over de grenzen van de eigen bestuurslaag heen rekening houden met 
de taken en verantwoordelijkheden die elders zijn belegd. Dat is gemakkelijker gezegd 
dan in de praktijk gedaan. Het vergt een attitude bij bestuurders en ambtenaren van 
continue oriëntatie op de verantwoordelijkheden van de andere partners in het stelsel. 
Concreet betreft dit een appèl op zelfbeheersing. Voorkomen moet worden dat er 
zonder overleg maatregelen worden getroffen. Door eerst overleg te hebben en dan 
pas met inachtneming van ieders rol maatregelen in gang te zetten zal meer kunnen 
worden bereikt en onnodige irritatie kunnen worden voorkomen. Een dergelijke 
                                                
 
63
 Raad voor Volksgezondheid en Samenleving, Verlangen naar samenhang. Over systeem-
verantwoordelijkheid en pluriformiteit, Den Haag 2016, blz. 23 e.v. 

37 
is wenselijk om in de hiervoor genoemde afspraken te komen tot een heldere 
afbakening van die restverantwoordelijkheid: wat houdt die wel en niet in? 
 
Met het oog daarop moet er ook helderheid zijn over de verhouding tussen de 
stelselverantwoordelijkheid en het staatsrechtelijke concept van de ministeriële 
verantwoordelijkheid. De ministeriële verantwoordelijkheid wordt vaak gekoppeld aan 
bevoegdheden: de minister heeft alleen een verantwoordingsplicht voor zover hij 
65
bevoegdheden heeft. Dat zou betekenen dat bij wetgeving waarin bevoegdheden aan 
provincies en/of gemeenten zijn gedecentraliseerd, de verantwoordelijkheid van een 
minister niet verder kan reiken dan de bevoegdheden die de wet hem toekent.  
 
Met het oog op de invulling van de stelselverantwoordelijkheid is een strikt juridische 
66
benadering echter niet toereikend. Zij is te beperkt omdat de minister ook buiten de 
juridische sfeer allerlei feitelijke mogelijkheden heeft om de werking van het stelsel te 
beïnvloeden. Een op bevoegdheden gerichte benadering is tegelijkertijd echter ook te 
67
ruim omdat er altijd een ministeriële bevoegdheid is te vinden, die 
aanknopingspunten biedt om een minister voor een beslissing die op provinciaal of 
gemeentelijk niveau is genomen, ter verantwoording te roepen. De minister kan langs 
68
deze lijn voor alles verantwoordelijk worden gehouden. Dat laatste is in een wettelijk 
stelsel waarin bevoegdheden op decentraal niveau zijn neergelegd, staatsrechtelijk niet 
juist en ook ongewenst.  
 
Er is derhalve geen één-op-één relatie tussen stelselverantwoordelijkheid en de 
69
omvang van ministeriële bevoegdheden. Het laatste is slechts een van de factoren 
die de stelselverantwoordelijkheid mede bepalen. In hoeverre ministeriële 
bevoegdheden op de nadere invulling daarvan van invloed zijn, hangt mede af van de 
inrichting van het betreffende wettelijk stelsel en in hoeverre daarbinnen ministeriële 
bevoegdheden zijn toegekend. Omgekeerd kan de minister aan zijn 
stelselverantwoordelijkheid sec geen bevoegdheden ontlenen. Bevoegdheden heeft 
een minister slechts voor zover de wet hem die toekent. Als deze in zijn ogen 
ontoereikend zijn, dient hij wetswijziging te bevorderen. Met wetswijziging verandert 
echter het stelsel zelf. In zoverre omvat stelselverantwoordelijkheid niet de 
bevoegdheid om via wetswijziging het stelsel te wijzigen; de bevoegdheid om het 
stelsel aan te passen heeft de wetgever in beginsel altijd. Stelselverantwoordelijkheid 
doelt op de verantwoordelijkheid om binnen de bestaande wettelijke grenzen, het 
stelsel te laten functioneren. Zoals eerder opgemerkt, is dit niet een exclusieve 
verantwoordelijkheid van de rijksoverheid, van de regering of van individuele ministers 
maar een gedeelde verantwoordelijkheid van verschillende bestuurslagen en 
bestuursorganen. 
 
                                                
 
65
 C.A.J.M. Kortmann, bewerkt door P.P.T. Bovend’Eert e.a., Constitutioneel recht, Deventer 2012, 
blz. 307. Zie ook Kamerstukken II 1992/93, 21 427, nr. 40, blz. 9. 
66
 Zie voor andere perspectieven op het concept ‘systeemverantwoordelijkheid’ Martijn van der Steen 
e.a., De som der delen. In gesprek over systeemverantwoordelijkheid, NSOB 2016, blz. 17 e.v. 
67
  De bevoegdheid om wetgeving te initiëren of de bevoegdheid besluiten ter vernietiging voor te dragen. 
68
 S.E. Zijlstra, K. Wilkeshuis, Verantwoordelijkheid: bevoegdheid en publieke taak, in: J.L.W. Broeksteeg 
e.a. (red.), Ministeriële verantwoordelijkheid opnieuw gewogen, Kluwer Alphen a/d Rijn 2006, blz. 15. 
69
 Eerder de Raad van State in zijn advies over het voorstel van wet tot verzelfstandiging van de NMa 
(later opgegaan in de ACM): Kamerstukken II 2000/01, 27 639, B, blz. 7. 

39 
 
Aanspreekbaarheid voor het stelsel als geheel kan echter wel betekenen dat de 
rijksoverheid in overleg kan treden met de andere overheden. Het periodieke overleg 
dat onderdeel is van de gemaakte afspraken (zie paragraaf 4.3.3) is daarvoor het 
meest geëigende moment. Indien er, al dan niet in internationaal verband, problemen 
zijn vastgesteld ligt het voor de hand om eerst te bezien hoe deze binnen de kaders 
van de wet en van de gemaakte afspraken kunnen worden opgelost en wie voor het 
nemen van daarop gerichte maatregelen de verantwoordelijkheid draagt. Zo nodig kan 
het overleg leiden tot bijstelling van de eerder gemaakte afspraken. In uitzonderlijke 
gevallen is er de mogelijkheid van toepassing van het geldende 
toezichtsinstrumentarium. Pas in laatste instantie kan de vraag aan de orde komen of 
een wijziging van het wettelijk stelsel aangewezen is. 
 
4.3.6 Geschillen 
 
Denkbaar is dat in de geschetste bestuurlijke constellatie waarin de onderscheiden 
overheden een gezamenlijke verantwoordelijkheid dragen voor het functioneren van 
het stelsel als geheel en tegelijkertijd in dat stelsel te onderscheiden rollen vervullen, 
geschillen ontstaan. Dat is niet onlogisch. Zoals gezegd zijn door de verschuiving van 
taken en verantwoordelijkheden naar gemeenten en provincies de onderscheiden 
overheden meer op elkaar aangewezen geraakt. Intensieve samenwerking is nodig 
maar bergt tegelijkertijd ook de mogelijkheid van conflicten in zich. Het is dan ook 
begrijpelijk dat uit de gesprekken die de Afdeling ter voorbereiding van deze 
rapportage heeft gevoerd, naar voren is gekomen dat in de interbestuurlijke 
verhoudingen het voorkomen en oplossen van (potentiële) geschillen tussen 
bestuursorganen versterking behoeft.  
 
Met het oog op mogelijke geschillen is van belang rekening te houden met verschillen 
tussen stelsels. Provincies hebben – vooral in het fysieke domein – in de praktijk in het 
verlengde van het generieke toezicht ook een rol als conflictoplosser in 
bestuursgeschillen. Op andere terreinen, zoals de volkshuisvesting en het sociale 
domein, is een dergelijke rol voor provincies minder sterk ontwikkeld. Dit hangt samen 
                                                                                                                                          
 
systeemverantwoordelijkheid is naar aanleiding van de gewezen uitspraken van de CRvB, contact 
opgenomen met de drie gemeenten die partij waren in de procedures voor de CRvB en is overleg 
gevoerd over hun aanpak om gevolg te geven aan de uitspraken. Daarnaast is contact opgenomen met 
gemeenten waarvan het beleid in strijd is met de uitspraken van de CRvB en huishoudelijke verzorging 
niet als een voorziening beschouwden die onder de Wmo 2015 viel. Tot slot is steekproefsgewijs met 
een aantal gemeenten contact opgenomen met de vraag wat de uitspraken van de CRvB voor hun 
beleid impliceert om een beeld te krijgen waar gemeenten in de praktijk tegen aan lopen. Op basis van 
de hieruit verkregen informatie bestond de noodzaak om bij 10 gemeenten informatie op te vragen. Dit 
heeft er tot dusver in geresulteerd dat 3 gemeenten bestuurlijk door mij zijn aangeschreven. Conform 
de spelregels van het interbestuurlijk toezicht zijn deze colleges eerst in de gelegenheid gesteld te 
reageren, voordat ik verdere stappen zet. Op dit moment zijn nog niet alle opgevraagde stukken 
ontvangen, wat er nog toe zou kunnen leiden dat meerdere gemeenten door mij zullen worden 
aangeschreven. De komende periode zal ik, in mijn rol als interbestuurlijk toezichthouder, de 
inspanningen van gemeenten in dit kader op de voet blijven volgen. Ik zal hierbij gemeenten handvatten 
bieden om het beleid op de kortst mogelijke termijn (waarnodig) aan te passen.”(Kamerstukken II 
2015/16, 23 235, nr. 165, blz. 1-2) De inhoud en toonzetting van (de citaten uit) deze brief tonen 
onvoldoende respect voor de eigen verantwoordelijkheden en bevoegdheden die aan gemeenten op 
grond van de recente wetgeving zijn toegekend. 

41 
worden naar de verschillende al eerder genoemde opties voor een regeling van een 
77
procedure voor de beslechting van geschillen zoals mediation, bindend advies of 
Kroonberoep. Afhankelijk van de gekozen vorm zou een zodanige geschillenregeling 
78
vastgelegd moeten worden in de bestaande Code IBV dan wel bij wet.  
 
4.4 Maatschappelijke ontwikkeling en bestuurlijke inrichting 
4.4.1 Spanning schaal vraagstukken en bestuurlijke ordening  
 
Geconstateerd is reeds (zie paragraaf 2.3.4) dat de decentralisatie gepaard gaat met 
een sterke drang tot grensoverschrijdende samenwerking en regionalisering. De 
beperkte bestuurlijke capaciteit van veel gemeenten en de schaal van 
maatschappelijke vraagstukken zijn de drijvende kracht achter die ontwikkeling. In de 
adviesaanvraag wordt ook gewezen op de heersende neiging bij medeoverheden om 
de effectieve aanpak van maatschappelijke vraagstukken niet ondergeschikt te maken 
 79
aan de structuur en inrichting van het openbaar bestuur. De overheid zou er in de 
eerste plaats zijn om maatschappelijke vraagstukken te helpen oplossen en daarbij zou 
zij niet beperkt moeten worden door de structuur en inrichting van het openbaar 
bestuur. En niet alleen de medeoverheden hebben die houding, ook de wetgever heeft 
in eerder genoemde gevallen (zie paragraaf 2.3.4) regionale samenwerking dwingend 
voorgeschreven. Ook de door het kabinet ingestelde Studiegroep Openbaar Bestuur 
adviseert om het regionaal niveau als uitgangspunt te nemen, omdat de economische, 
maatschappelijke en bestuurlijke werkelijkheid zich in toenemende mate op dat niveau 
80
manifesteert.  
 
Dat maatschappelijke problemen zich vaak niet houden aan de bestuurlijke ordening 
en de schaal van de bestuurlijke inrichting is onmiskenbaar. Dit is ook niet nieuw. 
Vanouds werken gemeenten en provincies in (boven)regionale verbanden samen om 
grensoverschrijdende maatschappelijke vraagstukken aan te pakken of om de 
beperkingen van de mogelijkheden te compenseren. Deze samenwerking vormt een 
belangrijke motor achter het gestage proces van gemeentelijke herindeling waardoor 
de gemiddelde schaal van gemeenten in de afgelopen halve eeuw sterk is 
toegenomen. Dat proces verloopt echter niet zonder wrijving en weerstand en vergt 
vaak geruime tijd. Het is begrijpelijk dat de medeoverheden, geconfronteerd met vaak 
snelle maatschappelijke ontwikkelingen en nieuwe vraagstukken, weinig geneigd zijn 
om op de uitkomst van dat proces te wachten. Er wordt inmiddels al een halve eeuw 
gesproken over de bestuurlijke organisatie en nog steeds is er geen uitzicht op een 
                                                
 
77
 Kamerstukken II 2009/10, 32 389, nr. 4, blz. 8. Zie eerder Kamerstukken II 1999/2000, 27 286, nr. 1 
(Nota Alternatieve afdoening van bestuursgeschillen). 
78
  De Grondwet laat op dit punt veel ruimte. Zie artikel 136: De geschillen tussen openbare lichamen 
worden bij koninklijk besluit beslist, tenzij deze behoren tot de kennisneming van de rechterlijke macht 
of hun beslissing bij de wet aan anderen is opgedragen. Hierover Raad voor openbaar bestuur, Andere 
openbare lichamen in de Grondwet. Advisering modernisering hoofdstuk 7 van de Grondwet deel III 
(december 2003), blz. 37-40. 
79
  Adviesaanvraag, paragraaf 3. 
80
  Studiegroep Openbaar Bestuur, Maak verschil. Krachtig inspelen op regionaal-economische opgaven, 
Den Haag 2016. 

43 
 
De regio’s die ontstaan, zijn bovendien niet homogeen. Per beleidsterrein of taak 
worden samenwerkingsverbanden gevormd, met als gevolg dat in de loop van de tijd 
87
een lappendeken aan regio’s is ontstaan. Zelfs als men uitgaat van één perspectief, 
zoals de Studiegroep Openbaar Bestuur, is er nog differentiatie en maatwerk nodig 
omdat de inhoudelijke opgaven van regio tot regio in aard en omvang kunnen 
verschillen. Het resultaat van al deze ontwikkelingen kan zijn dat zich op allerlei 
afzonderlijke terreinen regiovorming voordoet met mogelijk even zovele verschillen in 
opzet en uitwerking. Het gevaar van verdergaande bestuurlijke versplintering ligt 
daarbij op de loer. Dat zou de integrale aanpak van problemen, die met de recente 
decentralisaties wordt nagestreefd, op den duur weer kunnen belemmeren. 
 
De regionale schaal betekent in de praktijk dat bestuurders vaak tegelijkertijd op 
meerdere niveaus moeten opereren om gezamenlijk tot passende beslissingen te 
kunnen komen. Het beperkt op den duur de slagkracht van het gemeentelijk bestuur 
alsook de mogelijkheden van gemeenteraden om hun vertegenwoordigende en 
kaderstellende functie uit te oefenen. Want de beslissingen zullen formeel weliswaar 
door ieder deelnemend bestuur afzonderlijk democratisch moeten worden bekrachtigd, 
maar de mogelijkheid om daarbij van eenmaal regionaal gemaakte keuzen af te wijken 
is vaak niet of nauwelijks aanwezig.  
 
Samenwerking leidt onvermijdelijk tot vormen van indirecte sturing en controle. 
Afhankelijk van de aard en grondslag van de samenwerking kan deze afbreuk doen 
aan de vereiste democratische legitimatie, die juist van groot belang is tegen de 
achtergrond van de doelstellingen die met de decentralisaties samenhangen. Men wil 
de oplossing van maatschappelijke problemen dichter bij de mensen brengen, hen 
meer bij die oplossing betrekken en hen naar vermogen meer laten bijdragen aan de 
oplossing ervan. Dit stelt hoge eisen aan mechanismen van verbinding en 
consensusvorming en vraagt om een sterke democratie die geworteld is in de 
samenleving. Wanneer de bestuurlijke organisatie vooral instrumenteel gezien wordt 
en de bestuurlijke vormgeving van geval tot geval kan verschillen, mits dit maar het 
gewenste resultaat oplevert, worden democratische legitimatie en de daarmee 
samenhangende fundamentele uitgangspunten eerder een sluitstuk dan vertrekpunt en 
worden de mogelijkheden om te komen tot integrale beleidsafweging en de daartoe 
noodzakelijke keuzevrijheid, beperkt. In die zin keert de visie waarin de bestuurlijke 
organisatie slechts als instrumenteel wordt beschouwd zich tegen de oogmerken van 
de recente decentralisaties, te weten grotere democratische betrokkenheid en integrale 
beleidsvoering. Beide veronderstellen voldoende ruimte om tot eigen afwegingen te 
kunnen komen. Samenwerking hoeft die ruimte niet te beperken, maar het hangt dan 
wel af van de aard van de samenwerking en hoe de samenwerking vervolgens wordt 
vormgegeven, of en in hoeverre die ruimte er daadwerkelijk is dan wel blijft bestaan. 
Een en ander maakt dat de bestuurlijke organisatie cruciaal is voor het uiteindelijk 
welslagen van de beoogde beleidsdoelstellingen. Deze zal derhalve met inachtneming 
van de nieuwe verhouding zelfstandig op zijn merites moeten worden beoordeeld. 
 
                                                                                                                                          
 
een onderscheid gemaakt tussen verlengd en verlegd lokaal bestuur. Volgens de Raad bestaan er in 
de praktijk ook mengvormen. 
87
  Zie voor een overzicht van de verschillende regio’s: http://www.regioatlas.nl/  

45 
die moet worden bereikt, is onderwerp van debat en verschil van opvatting. Ook uit de 
gesprekken die de Afdeling ter voorbereiding van dit advies heeft gevoerd, is gebleken 
dat over de democratische legitimatie en hoe die op lokaal niveau te realiseren, 
verschillend wordt gedacht. 
 
4.4.4 Democratische legitimatie: verschillende perspectieven  
 
91
Op basis van eerder ontwikkelde inzichten maakt de Raad voor het openbaar bestuur 
onderscheid tussen verschillende soorten van democratische legitimiteit: input-, 
troughput-, output- en feedbacklegitimiteit. Bij inputlegitimiteit zijn politieke keuzes 
legitiem als de wil van de meerderheid van de burgers wordt weerspiegeld. In het geval 
van troughputlegitimiteit gaat het om proceslegitimiteit: transparantie, kenbaarheid en 
voorspelbaarheid van het politieke besluitvormingsproces verlenen legitimiteit aan de 
gemaakte keuzes. Vanuit het outputperspectief zijn politieke keuzes legitiem wanneer 
deze effectief het algemeen belang bevorderen. Feedbacklegitimiteit bestaat uit 
verantwoording en terugkoppeling. Aan democratische organen en kiezers wordt over 
de uitoefening van publieke bevoegdheden en de besteding van publieke middelen, 
rekenschap afgelegd; het overheidsoptreden kan worden beoordeeld en zo nodig 
92
bijgestuurd.  
 
De deelnemers aan de lopende discussie over de lokale democratie leggen al naar 
gelang hun standpunt de nadruk op een van of meer van de genoemde vormen van 
legitimiteit. De heersende neiging om de effectieve aanpak van maatschappelijke 
vraagstukken niet ondergeschikt te maken aan de structuur van en de inrichting van 
het openbaar bestuur wordt vaak gebaseerd op outputlegitimiteit. Het gaat er om dat 
maatschappelijke problemen worden opgelost. Als dat via regionale samenwerking kan 
worden bereikt en als er concrete resultaten worden geboekt, zal er – zo is de 
veronderstelling - bij burgers ook voldoende draagvlak bestaan. Dat er niet altijd vooraf 
optimale democratische betrokkenheid kan zijn, is in deze opvatting niet van 
doorslaggevend belang; het is het resultaat dat telt. Onduidelijk in dat geval is echter 
wie bepaalt wat een goede uitkomst is en hoe democratisch verantwoording wordt 
afgelegd. Als burgers en door hen gekozen vertegenwoordigers zich in de 
besluitvorming onvoldoende betrokken weten, zal gemakkelijk twijfel en discussie 
blijven bestaan over de legitimiteit van genomen besluiten.  
 
Om deze problemen te ondervangen zijn diverse voorstellen gedaan om de 
93
inputlegitimiteit van besluitvorming te versterken. Deze hebben enerzijds betrekking 
op praktische aanpassingen binnen het bestaande representatieve stelsel en 
anderzijds op de verdere ontwikkeling van andere dan de traditionele vormen van 
democratische verantwoording en betrokkenheid. Deze twee sporen sluiten elkaar niet 
                                                
 
91
  Zie onder meer F.W. Scharpf, Governing in Europe: Effective and democratic? Oxford/New York: 
Oxford University Press 1999. 
92
  Raad voor het openbaar bestuur, Democratische legitimiteit van samenwerkingsverbanden (januari 
2015), blz. 7. 
93
  En in het verlengde daarvan ook de ‘troughputlegitimiteit’ en de ‘feedbacklegitimiteit’. Deze vormen van 
legitimiteit hangen onderling nauw met elkaar samen. 

47 
99
betrokken. Het aandeel hoogopgeleiden is daarbij relatief groot. Degenen die 
gemakkelijker dan anderen hun weg naar dit soort participatievormen weten te vinden, 
zijn daarmee aanmerkelijk in het voordeel. Andere participatievormen waarbij dit effect 
wordt verminderd of geëcarteerd door deze samen te stellen op grond van loting, zoals 
burgerfora, roepen weer andere vragen op. Ook indien de loting gewogen plaatsvindt 
waarbij rekening wordt gehouden met de samenstelling van de bevolking, kan een 
burgerforum niet gelden als een vorm van representatieve democratie; burgerfora 
vormen hooguit een afspiegeling maar kunnen bij gebreke van een gelegitimeerde 
verbinding met burgers die niet zijn geselecteerd, niet geacht worden de bevolking te 
vertegenwoordigen. Daarnaast is er het bezwaar van willekeur en ongelijke 
behandeling; of men participeert wordt primair bepaald door de speling van het lot en 
niet door het uitgangspunt van gelijke kansen voor een ieder om zijn of haar bijdrage 
100
aan de besluitvorming te leveren. 
 
De beperkingen van deze participatievormen laten zich sterker gelden naarmate meer 
gewicht wordt toegekend aan de uitkomsten daarvan. Dan ontstaan ook gemakkelijker 
botsingen met bestaande besluitvormingsprocedures. Omdat een 
volksvertegenwoordiging geacht wordt alle burgers te vertegenwoordigen en op die 
grond een eigen verantwoordelijkheid draagt, kunnen er spanningen ontstaan indien 
een raadsmeerderheid afwijkt van hetgeen via burgerpanels, G1000’s of andere fora 
door individuen of groepen uit de samenleving wordt aangedragen. Daarmee ontstaan 
welhaast onvermijdelijk teleurstellingen waardoor ook schade kan worden toegebracht 
aan de werking van het democratisch bestel als geheel. 
 
De voorstellen voor andere vormen van democratische betrokkenheid en 
verantwoording worden meer dan eens ingegeven door een kritische houding 
101
tegenover de klassieke representatieve democratie. Maar bijna geen van deze 
voorstellen beogen het belang ervan te laten afnemen. Eerder wordt gepleit voor 
revitalisering van de representatieve democratie al dan niet in combinatie met nieuwe 
vormen van burgerparticipatie. Dat ligt ook in de rede; de representatieve democratie is 
met al haar gebreken het mechanisme bij uitstek gebleken om met inbreng van burgers 
en maatschappelijke organisaties te komen tot coherente, consistente en doeltreffende 
besluitvorming. Dat gezocht wordt naar nieuwe manieren om met burgers en 
maatschappelijke organisaties verbindingen te leggen, laat dat onverlet.  
 
Erkenning van het blijvende belang van ons representatieve stelsel betekent echter 
ook dat er een ordentelijke bestuurlijke organisatie moet zijn waarin organen die de 
burgers vertegenwoordigen zoals gemeenteraden, voldoende tot hun recht kunnen 
komen. Die in een democratisch bestel essentiële randvoorwaarde dreigt met de 
ontstane lappendeken van regio’s ondergesneeuwd te raken. De slagkracht van het 
gemeentebestuur en de mogelijkheden van gemeenteraden om hun 
vertegenwoordigende functie uit te oefenen, worden in de kern aangetast als de 
                                                
 
99
  Maatwerkdemocratie, a.w., blz. 26. 
100
  W. van der Woude, Democratie, advies en inspraak. Een grensverkenning aan de hand van het 
Burgerforum Kiesstelsel en de Nationale Conventie, in: C.W. Noorlander e.a. (red.), Het volk regeert. 
e
Beschouwingen over de (Nederlandse) democratie in de 21 eeuw. Wolf Legal Publishers Nijmegen 
2008, blz. 353 e.v. m.n. blz. 358 e.v. 
101
  Zie onder meer David van Reybroek, Tegen verkiezingen, De Bezige Bij, Amsterdam 2014, 176 pp., In 
deze lijn J. Cohen, De vierde D, Oratie Universiteit Leiden 2014. Zie voorts Jeffrey Green, The shadow 
of unfairness: A Plebeian Theory of Liberal Democracy, Oxford University Press 2016. 

49 
Variaties op het grondpatroon van rijk, provincies en gemeenten zijn toegestaan zo 
lang het variaties blijven; voor een meer fundamentele wijziging van de hoofdstructuur 
104
van de bestuurlijke organisatie is grondwetswijziging nodig. 
 
Dat laat onverlet dat binnen de huidige Grondwet veel mogelijk is. Op grond van de 
Wet gemeenschappelijke regelingen zijn in de loop van de tijd veel vormen van 
samenwerking tussen verschillende openbare lichamen tot stand gebracht. Er bestaan 
105
verschillende modaliteiten. De zwaarste vorm die de Wet gemeenschappelijke 
regelingen mogelijk maakt, is om naast de openbare lichamen van de hoofdstructuur 
(rijk, provincies, gemeenten) aanvullende openbare lichamen in te stellen. Het 
bijzondere kenmerk daarvan is dat niet de wetgever daartoe overgaat maar de organen 
van de tot de hoofdstructuur behorende openbare lichamen die in het kader van hun 
behoefte aan samenwerking gemeenschappelijke taken onderbrengen in een door hen 
opgerichte publiekrechtelijke rechtspersoon. Daarbij gaat het wel om functioneel 
bestuur met een gesloten huishouding: de taakopdracht van de aldus gevormde 
openbare lichamen is beperkt tot de uitoefening van de specifieke bevoegdheden die 
106
de deelnemers aan de gemeenschappelijke regeling hebben overgedragen. 
 
Van bovengenoemd stramien waarin sprake is van vrijwillige samenwerking kan in 
bepaalde gevallen worden afgeweken. In de eerste plaats maakt de Wet 
gemeenschappelijke regelingen zelf verplichte samenwerking mogelijk indien een 
zwaarwegend belang dat vereist. Het gaat hier om een uitzondering op de hoofdregel: 
alleen in uitzonderlijke gevallen kunnen Gedeputeerde staten en in laatste instantie de 
minister tot het opleggen van een verplichting tot samenwerking overgaan. Daarnaast 
zijn er bijzondere vormen van samenwerking die door de wetgever zijn 
voorgeschreven. Voorbeelden daarvan zijn de eerder opgeheven Kaderwetregio’s en 
107 108
WGR-plus-regio’s , de veiligheidsregio’s en de Regionale Uitvoeringsdiensten voor 
109
de handhaving van het omgevingsrecht. Voorts kan worden gewezen op de 
Jeugdwet, de Wmo 2015 en de Participatiewet die het ter uitvoering van de recente 
110
decentralisaties mogelijk maken om gemeenten te verplichten tot samenwerking. 
Ten slotte zijn er in het verleden gevallen geweest waarin de wetgever een in bepaalde 
regio’s levende wens heeft gehonoreerd om te voorzien in een overkoepelende 
regionale bestuursvorm met rechtstreeks gekozen algemene besturen om 
                                                                                                                                          
 
over hetzelfde wetsvoorstel: Kamerstukken II 1993/94, 23 048, nr. 10. Zie ook Raad voor het openbaar 
bestuur, Andere openbare lichamen in de Grondwet. Advisering modernisering hoofdstuk 7 van de 
Grondwet deel III (december 2003), blz. 42. 
104
 Zie het advies van M.C. Burkens, Kamerstukken II 1993/94, 23 048, nr. 10, blz. 8. 
105
 Voor een overzicht W. van der Woude, Commentaar op artikel 135 van de Grondwet, in: E.M.H. Hirsch 
Ballin en G. Leenknegt (red.), Artikelsgewijs commentaar op de Grondwet, webeditie 2016 
(www.Nederlandserechtsstaat.nl), blz. 4. 
106
 Kamerstukken II 2014/15, 31 570, nr. 28, blz. 12. 
107
 Wet van 17 december 2014 tot wijziging van de Wet gemeenschappelijke regelingen en enkele andere 
wetten in verband met de afschaffing van de plusregio’s, Stb. 2014, 557. 
108
 Wet veiligheidsregio’s, met name de artikelen 8 en volgende. 
109
 Artikel 5.8 van de Wet algemene bepalingen omgevingsrecht. 
110
 Artikel 2.8 Jeugdwet, artikel 2.6.1 Wmo 2015 en artikel 8c Participatiewet. In het oorspronkelijke 
wetsvoorstel was de verplichting tot samenwerking in de wet zelf neergelegd. Voor advies van de 
Afdeling advisering hieromtrent zie: Kamerstukken II 2013/14, 33 841, nr. 4, blz. 12-13 (Wet 
maatschappelijke ondersteuning 2015) of Kamerstukken II 2013/14, 33 161, nr. 108, blz. 17-18 
(Invoeringswet Wet werken naar vermogen). 

51 
verhullen dat deze opstelling mede ontstaat door blijvende onduidelijkheid over de rol 
en plaats van deze bestuurslaag. Daarbij is het aantal gemeenten in de loop der jaren 
fors teruggelopen. Die ontwikkeling zet naar verwachting door. Grotere 
(samenwerkende) gemeenten staan in een andere relatie tot de provincie van nu dan 
in de tijd dat de bestuurlijke indeling van ons land werd vormgegeven. Daar komt bij 
dat de relatie tussen rijk en gemeenten steeds meer rechtstreeks is geworden. Dat 
geldt in het bijzonder voor de grote steden. 
 
Tegen deze achtergrond is het noodzakelijk om te bezien op welke wijze het 
decentraal bestuur zo kan worden ingericht en toegerust dat het enerzijds de wettelijk 
taken in de nieuwe verhoudingen effectief en zelfstandig kan waarmaken en anderzijds 
aan de eisen van democratische legitimatie kan voldoen. Duidelijkheid over de 
ontwikkelingsrichting is van belang. Daarbij is het geven van richting iets anders dan 
het ontwerpen van een blauwdruk. Gezien de ervaringen in het (ook recente) verleden 
en de lokale gevoeligheden waarmee de discussie van oudsher is omgeven (zie 
hiervoor par. 4.4.6), moet in dit stadium geen uitgewerkt model worden geschetst. 
Nietsdoen is echter geen optie. Daarom dient wel perspectief en duidelijkheid te 
worden geboden, zodat rijk en medeoverheden vervolgens in gezamenlijkheid een 
koers kunnen uitzetten hoe dit perspectief te bereiken. De interbestuurlijke 
verhoudingen zullen gediend zijn met een op draagvlak gebouwde aanpak. Deze 
berust op vrijwilligheid maar kan tegelijkertijd vanwege de urgentie van de problematiek 
niet vrijblijvend zijn. 
 
Wellicht zal het door sommigen als onbevredigend worden ervaren dat op dit moment 
geen duidelijkheid wordt geboden over waar de voorgestelde duiding van de regio’s toe 
zal of moet leiden. De onzekerheid daarover zal ook nog geruime tijd duren. Dat is 
echter onvermijdelijk; het is de prijs die moet worden betaald om in een gezamenlijk 
gedragen proces tot een analyse en nadere uitwerking te komen. Indien nu reeds de 
einduitkomst zou worden geschetst zou de kans op een hernieuwde mislukking groot 
zijn omdat er onvoldoende mogelijkheden zijn geweest om in gezamenlijkheid de 
richting te bepalen. Het onmisbare draagvlak zou dan snel kunnen komen te 
ontbreken. Dat neemt niet weg dat er uiteindelijk ook gekozen zal moeten worden. Hier 
ligt een uitdaging voor het nieuwe kabinet; dat staat voor de opgave om te komen tot 
een aanpak die zowel tot politiek en maatschappelijk draagvlak als binnen een 
afzienbare tijd tot concrete resultaten zal moeten leiden. 
 
4.4.8 Een incrementele aanpak 
 
Gelet op het voorgaande ligt in de komende kabinetsperiode een incrementele aanpak 
voor de hand. Daarbij krijgen gemeenten in samenspraak met de provincies en het rijk 
gedurende een vooraf vast te stellen periode de kans om de samenwerking in 
regionaal verband verder te versterken. Leidraad zou daarbij zijn in welke 
samenwerkingsverbanden en op welke wijze binnen die samenwerkingsverbanden, 
een aantal specifieke, met elkaar samenhangende beleidsopgaven waar de 
gemeenten in de nieuwe verhoudingen voor staan het effectiefst kunnen worden 
uitgevoerd. De uitkomsten zouden per gebied moeten worden vastgelegd in een nader 

53 
 
De tijd zal moeten leren wat de meer bestendige structuren zijn en op welke wijze 
vervolgens die structuren moeten worden verankerd. In elke fase van de voorgestelde 
incrementele aanpak geldt als leidraad dat het decentraal bestuur zo moet kunnen 
functioneren dat het enerzijds voldoende slagkracht heeft om de wettelijk taken 
effectief en zelfstandig waar te maken en anderzijds voldoet aan de eisen van 
democratische legitimatie. Het is aan het nieuwe kabinet om thans in samenspraak met 
de bestuurlijke partners een begin te maken met een proces dat ertoe moet leiden dat 
beide basisprincipes (slagkracht en democratische legitimatie) ook op termijn in de 
bestuurlijke organisatie blijven gewaarborgd. 
 
4.5 Inspectie, toezicht en rechtsbescherming 
4.5.1 Inspectie en toezicht in transformatie 
 
Decentralisatie, beleid op maat en integraal beleid hebben eveneens gevolg voor de 
organisatie en de invulling van het toezicht op de naleving van de wetgeving en de 
inspectie op de wijze waarop de gedecentraliseerde taken worden vervuld. Met de 
decentralisatie van niet alleen de uitvoering van de wettelijke taken maar ook de 
beleidsinvulling daarbij verschuift in beginsel ook de verantwoordelijkheid voor het 
toezicht op uitvoering en naleving van de wetgeving. Beleid op maat en integraal beleid 
beperken voorts de mate waarin uitvoering van het beleid door regels kan worden 
gestandaardiseerd. De uitvoering wordt meer dan voorheen bepaald door de 
beoordeling in concrete gevallen van behoeften, mogelijkheden en middelen en de 
wijze waarop onderscheiden voorzieningen en maatregelen het beste daarop 
afgestemd kunnen worden om de wettelijke doelstellingen te realiseren. De inspectie 
van de kwaliteit, de beoordeling en besluitvorming zal gelet daarop weliswaar 
plaatsvinden op grond van regels maar met die regels zal op een zodanige wijze 
moeten worden omgegaan dat meer ruimte ontstaat voor een waardering van de 
uitkomsten in het individuele geval.  
 
Bij alle veranderingen van taken en verantwoordelijkheden van gemeenten en 
provincies, is de wetgeving over het toezicht echter slechts beperkt aangepast en is de 
wijze van toezichthouden vooralsnog vrijwel onveranderd gebleven. In de verschillende 
domeinen functioneren horizontaal en verticaal toezicht naast elkaar en door elkaar.  
 
In het sociale domein functioneren horizontaal en verticaal toezicht naast elkaar. Op grond van de 
115 116
Participatiewet en de Wmo 2015 hebben gemeenten een wettelijke plicht om eigen (of op regionaal 
niveau gezamenlijke) toezichthouders aan te wijzen. Naast dit horizontale toezicht zijn er vijf rijksinspecties 
actief in het sociale domein: de Inspectie Jeugdzorg, de Inspectie Gezondheidszorg, de Inspectie 
Veiligheid en Justitie, de Inspectie van het Onderwijs en de Inspectie Sociale Zaken en Werkgelegenheid. 
Op basis van de Meerjarenvisie 2016-2019 voeren de Inspectie Jeugdzorg, de Inspectie Gezondheidszorg 
en de Inspectie Veiligheid en Justitie vanaf 2016 hun gezamenlijke toezicht uit door de samenwerking die 
zij de afgelopen jaren in het jeugddomein hebben opgedaan binnen het programma Samenwerkend 
Toezicht Jeugd te intensiveren en te verbreden naar het sociale domein. In dit kader werken de drie 
                                                
 
115
 Artikel 76a (“Met het toezicht op de naleving van deze wet zijn belast de bij besluit van het college 
aangewezen ambtenaren.”). 
116
 Artikel 6.1, eerste lid (“Het college wijst personen aan die belast zijn met het houden van toezicht op de 
naleving van het bepaalde bij of krachtens deze wet.”). 

55 
en uitoefening van dit zogenoemde horizontaal toezicht heeft rechtstreekse invloed op- 
en daar raken we de tweede lijn- de verdere ontwikkeling van het sinds 1 oktober 2012 
ingevoerde interbestuurlijk toezicht. De invoering van deze wijze van toezicht is 
gepaard gegaan met gelijktijdige afschaffing van vormen van specifiek toezicht. Deze 
nieuwe vorm van toezicht die bij de provincies is belegd, kan niet alleen tot 
ontwikkeling komen in samenhang met verbetering van de uitoefening van de 
toezichthoudende taak door gemeenteraden en provinciale staten. Het interbestuurlijk 
toezicht- de naam zegt het al- dient ook in verbinding te staan met de rijksinspecties. 
Het slagen van de decentralisaties is dan ook niet alleen mede afhankelijk van de wijze 
waarop iedere bestuurslaag werkt aan verbetering van de kwaliteit van het eigen 
toezicht, maar ook van de wijze waarop bij de uitoefening daarvan met elkaar wordt 
samengewerkt. Het vloeit uit de stelselverantwoordelijkheid van het rijk voort het 
voortouw te nemen om ervoor te zorgen dat er overzicht, samenhang en duidelijkheid 
komt in het toezicht dat een onlosmakelijk onderdeel is van de decentralisatie. Deze 
samenhang is er nu niet of onvoldoende. 
 
De toezichtstaak van de gemeenteraad respectievelijk provinciale staten en de 
introductie van het interbestuurlijk toezicht noodzaken tot het opnieuw definiëren van 
de rol en taak van de rijksinspecties. Hun taak zal niet alleen veranderen door de 
doorwerking van de uitgangspunten van integraliteit en maatwerk, waarbij zij hun taken 
primair zullen moeten richten op de uitoefening van de taken en verantwoordelijkheden 
die na de decentralisatie bij het rijk zijn belegd, maar ook doordat zij hun taak in 
samenhang met andere toezichthouders zullen moeten uitvoeren. In die samenwerking 
ligt in hoge mate de sleutel tot succes om vast te kunnen stellen of “het stelsel” werkt. 
 
Samenhang en samenwerking in het toezicht laat zich in het fysieke domein 
makkelijker organiseren dan in het sociale domein. Door het terugtreden van de 
provincies uit het sociale domein is ook hun toezichtstaak op dit terrein verdwenen. 
Wanneer rijk en koepels overtuigd zijn van de noodzaak van een verdere ontwikkeling 
van een samenhangend stelsel van toezicht als complement van de decentralisatie, 
dan zullen zij ook in de komende tijd stappen moeten zetten om muren te slechten en 
samenhang te organiseren met voor iedere toezichthouder een herkenbare plaats en 
taak ten dienste van het geheel. Ook hier geldt: En nu verder! 
 
4.5.3 Toezicht op maatwerk en integraal beleid  
 
Verschuiving van verantwoordelijkheid en taken met betrekking tot het toezicht op de 
naleving van de wet is echter niet het enige gevolg van de decentralisatie. De invoering 
van maatwerk en integrale beleidsvoering (sector-overstijgende besluitvorming) schept 
geheel nieuwe vragen over de wijze waarop toezicht gehouden moet worden. De notie 
van integraal bestuur houdt in dat de genomen besluiten niet binnen het kader van één 
wettelijk regeling beoordeeld kunnen worden, maar moeten voldoen aan de optelsom 
van eisen van alle wetten die in het integraal bestuur worden toegepast (zie ook 
paragraaf 4.2.4).  
 

57 
 
De inrichting van de rechtsbescherming zelf behoeft echter eveneens dringend 
aandacht. Met de introductie van maatwerk en integraal bestuur valt de 
rechtsbescherming niet weg. Integendeel, omdat het gaat om elementaire 
voorzieningen is het ook in de nieuwe verhoudingen van belang dat burgers 
beschikken over een effectief rechtsmiddel indien in hun ogen een voorziening ten 
onrechte wordt geweigerd. De huidige inrichting van de rechtsbescherming richt zich 
evenwel sterk op het schriftelijk besluit als aanknopingspunt voor de toetsing van de 
rechtmatigheid van het overheidsoptreden. Die toetsing leunt daarbij sterk op wettelijke 
bepalingen, beleidsregels en precedenten. Zoals betoogd betekenen de concepten van 
maatwerk en integraal bestuur een andere beoordeling van de casuïstiek dan 
voorheen. De concepten impliceren evenzeer dat de gang van zaken voorafgaand aan 
en rond het besluit relevant is voor de kwaliteit daarvan; het onderzoek naar de 
concrete, persoonlijke omstandigheden, de verstrekking van informatie aan 
betrokkene, de kwaliteit van het ‘keukentafelgesprek’ worden mede relevant in de 
context van de rechtmatigheidsbeoordeling. Eerder is in een preadvies voor de VAR 
119
van prof. mr F.J. Van Ommeren en mr P.J. Huisman aandacht gevraagd voor deze 
ontwikkeling in het bestuursrecht, dat niet alleen het uiteindelijk besluit maar ook het 
proces daar naar toe voorwerp van toetsing zou moeten zijn.  
 
De huidige inrichting van het bestuursrecht brengt met mee dat maatwerk en integraal 
bestuur in het kader van de rechtsbescherming bij individuele besluiten in de 
traditionele kaders gedrongen zullen worden van de Algemene wet bestuursrecht. De 
daarmee verbonden meer gebruikelijke beoordeling van geschillen kan spanning 
opleveren met de beoogde appreciatieruimte van de medeoverheden. Uit een brief van 
120
16 juni 2016 van de Staatssecretaris van Volksgezondheid, Welzijn en Sport blijkt 
dat de implicaties van de nieuwe werkwijze inmiddels de aandacht hebben. In de brief 
wordt gewezen op een studie `Rechtsstatelijke aspecten van de decentralisaties in het 
sociale domein´. Uit de reactie op de aanbevelingen van die studie blijkt dat langs 
verschillende sporen wordt gewerkt aan een andere inrichting van de 
geschilbeslechting in het sociale domein. Onder leiding van de regeringscommissaris 
voor algemene regels van bestuursrecht, prof. mr M. Scheltema, worden aanpassingen 
van de Awb overwogen waardoor een meer integrale benadering bij de toetsing van 
beslissingen mogelijk moet worden. Gelet op deze stand van de discussie meent de 
Afdeling dat hier volstaan kan worden met het vragen van aandacht voor deze 
problematiek.  
 
4.6  Financiering en financiële verhoudingen 
 
4.6.1 Stand van de financiële verhoudingen 
 
‘L’intendance suit’ zou De Gaulle ooit hebben opgemerkt over vraagstukken van 
financiering. Dat lijkt in hoge mate toepasselijk op de plaats die de discussie over de 
financiële verhoudingen tot dusver heeft binnen het geheel van de interbestuurlijke 
verhoudingen. De discussie tussen rijk, gemeenten en provincies over budgettaire 
middelen wordt in hoge mate geïsoleerd gevoerd binnen een eigen context en circuit. 
                                                
 
119
  ´Van besluit naar rechtsbetrekking: een groeimodel´ preadvies voor de VAR in 2013 
120
  Kamerstukken II 2015/16, 34 477, nr. 2. 

59 
op de motorrijtuigenbelasting. Daarnaast teerden provincies in op hun reserves (ruim 
126
€ 2 miljard) en ontvingen ze voor € 0,8 miljard aan specifieke uitkeringen.  
 
Gemeenten nemen na de decentralisatie circa 30 procent van de totale 
overheidsuitgaven voor hun rekening, terwijl het aandeel lokale belastingen in de totale 
127
belastingopbrengst onder de 4 procent ligt. Het eigen belastinggebied van 
Nederlandse gemeenten is ook in vergelijking met andere landen relatief klein. Zo was 
het aandeel van de lokale belastingen in de totale inkomsten van gemeenten in 2010 
minder dan 10 procent, terwijl het gemiddelde voor de landen in de Organisatie voor 
128
Economische Samenwerking en Ontwikkeling (OESO) circa 37% bedroeg.  
 
De middelen die gemeenten en provincies ontvangen uit de algemene uitkering van de 
fondsen zijn vrij besteedbaar. Dat maakt de verdeling van het totaal naar individuele 
gemeenten en provincies complex, omdat er – anders dan bij specifieke uitkeringen – 
geen directe en expliciete koppeling bestaat tussen taken en middelen (uitgangspunt 
van globaliteit). De fondsen hebben aldus niet enkel als functie dat middelen van het 
rijksniveau worden overgedragen naar het decentraal niveau, maar dienen ook ter 
129
verevening van ongelijke (uitgangs)posities tussen gemeenten resp. provincies. 
Door bij de verdeling rekening te houden met/te corrigeren voor objectieve verschillen 
in kosten (uitgangspunt van kostenoriëntatie) ontstaat een gelijke uitgangspositie voor 
verschillende gemeenten resp. provincies. Voorts wordt de capaciteit van decentrale 
overheden om zelf inkomsten te verwerven voor het grootste deel verevend. Aldus 
wordt invulling gegeven aan de doelstelling van de Financiële-verhoudingswet om een 
gelijk voorzieningenniveau mogelijk te maken bij een gelijke belastingdruk. 
 
4.6.2 Financiële verhoudingen ter discussie 
 
In vorige beschouwingen heeft de Afdeling bepleit dat de voortgaande decentralisatie 
tot verschuiving zou moeten leiden in de verhouding tussen decentrale belastingen en 
rijksbelasting. Onder verwijzing naar wat de Afdeling zelf eerder in de derde 
beschouwing daarover zei, wordt in de adviesaanvraag gewezen op de discussie over 
de financiële verhoudingen en de voorstellen om tot herijking daarvan te komen. De 
Afdeling wordt concreet gevraagd te adviseren over eventuele uitgangspunten die 
daarbij zouden kunnen dienen. 
 
Inderdaad wordt van verschillende zijden gevraagd om een herziening van de 
financiële verhoudingen tussen het rijk en de decentrale overheden. Steeds wordt er 
daarbij op aangedrongen ook de omvang van het gemeentelijke belastinggebied 
                                                
 
126
  Met ingang van de begroting 2016 is de zgn. brede doeluitkering verkeer en vervoer omgezet van een 
specifieke uitkering in een decentralisatie-uitkering in het Provinciefonds. Dat leidt in 2016 per saldo tot 
een bijna verdubbeling van de omvang van het Provinciefonds. 
127
 M. Allers en B. Steiner, Gemeenten in perspectief 2014-2018, Groningen: Centrum voor Onderzoek 
van de Economie van de Lagere Overheden, januari 2015, en COELO, Atlas van de lokale lasten 
2015. 
128
  OECD/Korea Institute of Public Finance (2012), Institutional and Financial Relations across Levels of 
Government, OECD Fiscal Federalism Studies, OECD Publishing. 
129
  Artikel 7 Fvw luidt: “De verdeling over de provincies en gemeenten van het voor de algemene 
uitkeringen beschikbare bedrag houdt rekening met de verschillen tussen de provincies onderling en 
de gemeenten onderling in het vermogen tot het voorzien in eigen inkomsten en met de verschillen in 
noodzakelijke uitgaven.” 

61 
het verdeelmodel. De Afdeling heeft er in haar advies bij het wetsvoorstel op gewezen 
dat een dergelijke component minder goed past bij het eerder genoemde uitgangspunt 
132
van kostenoriëntatie. 
 
4.6.3 Herziening financiële verhoudingen: nut en noodzaak 
 
Nu kennelijk breder gedacht wordt aan een herziening van de financiële verhoudingen 
tussen het rijk en de decentrale overheden is het zaak eerst duidelijk voor ogen te 
krijgen wat de redenen daarvoor zijn en welk nut daarvan verwacht wordt. Bovendien 
moet dit in samenhang gezien worden met de gewenste verscheidenheid en 
verschillen in beleid tussen onderscheiden gemeenten resp. provincies.  
 
Gemeenten nemen, zoals gezegd, thans circa 30 procent van de totale 
overheidsuitgaven voor hun rekening. Bedragen in die omvang innen via lokale 
belastingen is onmogelijk. Ook bij uitbreiding van het lokale belastinggebied zal altijd 
maar een (beperkt) deel van de lokale uitgaven daardoor gedekt kunnen worden. 
Daarom speelt de ratio voor de uitbreiding een belangrijke rol want daar zal de omvang 
van die uitbreiding in besloten moeten liggen, tenzij gekozen wordt voor een arbitrair 
bedrag of percentage. In die ratio zal ook besloten liggen of bij de uitbreiding van het 
lokaal belastinggebied de ongelijkheid tussen gemeenten in het vermogen om 
belasting te heffen gecompenseerd en verevend moet worden. Zou dat wenselijk zijn, 
dan zal de benodigde herverdelingssystematiek vermoedelijk niet wezenlijk 
eenvoudiger en mogelijk zelfs gecompliceerder zijn dan thans. Ook zal de ratio 
bepalend zijn voor de vraag of er maxima gesteld moeten worden aan de lokale 
belastingdruk. 
 
De discussie over de vergroting van het decentraal belastinggebied wordt op dit 
moment veelal gevoerd in de context van de decentralisaties, in het bijzonder die in het 
sociale domein. Decentralisatie impliceert echter geenszins dat dit automatisch tot een 
verschuiving in de financiering zou moeten leiden. Dit geldt zeker ook voor de 
decentralisaties in het sociale domein. Het betreft hier gemeentelijke taken die in 
medebewind worden uitgeoefend. Waar de medewerking wordt gevorderd en er geen 
sprake is van een autonome keuze, ligt het voor de hand dat de daarvoor benodigde 
middelen van rijkswege worden verstrekt. Daar komt bij dat de problematiek waar de 
overheidszorg in dit domein op is gericht niet evenredig over gemeenten is verdeeld. 
Mogelijk is de problematiek in veel gevallen zelfs omgekeerd evenredig met het 
potentieel belastinggebied van gemeenten; vandaar de financiering via het 
Gemeentefonds en de aanvullende specifieke verdeelmodellen voor de diverse 
onderdelen van het gedecentraliseerde sociale domein. De ruimte die gemeenten 
daarbij gelaten wordt om maatwerk te verrichten, verandert dit in beginsel niet. Dat is 
alleen anders indien een gemeente naar eigen politieke voorkeur ruimere 
voorzieningen zou gaan verstrekken; in dat geval ligt eigen financiering voor de hand.  
 
Voorgaande overwegingen nemen niet weg dat er, zoals de Afdeling in de tweede en 
derde periodieke beschouwing heeft bepleit, een zekere verschuiving tussen 
rijksbelasting en decentraal belastinggebied overwogen zou moeten worden. De heel 
directe koppeling via het Gemeentefonds van de inkomsten van gemeenten aan de 
                                                
 
132
  Voorstel van wet tot wijziging van de Financiële-verhoudingswet in verband met een vereenvoudiging 
van het verdeelmodel van het provinciefonds (W04.16.0151/I). 

63 
Ten eerste constateert de Afdeling dat in het huidige interbestuurlijk overleg te weinig 
wordt onderkend dat ‘gezonde’ financiële verhoudingen een wezenlijke 
randvoorwaarde vormen voor constructieve interbestuurlijke verhoudingen. Het overleg 
tussen rijk, gemeenten en provincies over budgettaire middelen dient een open, 
constructief en oplossingsgericht karakter te hebben en minder geïsoleerd van het 
algemene overleg gevoerd moeten worden; beide horen ‘onlosmakelijk’ bij elkaar. De 
integratie van de Raad voor de financiële verhoudingen in de Raad voor het openbaar 
bestuur (Rob) is wat dat betreft een goede eerste stap.  
 
Ten tweede acht de Afdeling het wenselijk te komen tot meer transparantie over de 
omvang van de financiering uit de algemene uitkeringen van de fondsen voor 
afzonderlijke gemeenten en provincies. Deze vergroting van de transparantie zou 
gelijktijdig langs twee sporen kunnen worden gevoerd. Het eerste spoor betreft een 
vereenvoudiging van de huidige verdeelsystematiek, overeenkomstig het traject dat 
onlangs al is ingezet voor het Provinciefonds. De uitvoerbaarheid en transparantie 
worden hierdoor sterk vergroot. Anderzijds zal een minder verfijnde 
verdeelsystematiek, met minder verdeelmaatstaven, afhankelijk van de precieze 
vormgeving, gevolgen hebben voor de huidige doelstelling van de Financiële-
verhoudingswet om een gelijk voorzieningenniveau mogelijk te maken bij een gelijke 
belastingdruk. Er kunnen verschillen (in voorzieningenniveau) ontstaan die het gevolg 
zijn van zowel in afzonderlijke gemeenten of provincies gemaakte beleidsmatige 
keuzes, als van verschillen in uitgangspositie die niet (volledig) worden verevend. Het 
is uiteindelijk een politieke vraag in hoeverre dat wel of niet acceptabel wordt geacht. 
Waar een provinciespecifieke component in de verdeelsystematiek van het 
Provinciefonds gegeven het beperkte aantal provincies nog hanteerbaar is, zal dat voor 
het Gemeentefonds gegeven het veel grotere aantal gemeenten niet gelden. 
 
Een tweede spoor ter vergroting van de transparantie betreft een aanpassing van de 
huidige normeringssystematiek van het Gemeentefonds en Provinciefonds. In het 
huidige stelsel worden de zgn. accressen van het Gemeente- resp. Provinciefonds 
veelvuldig ‘na gecalculeerd’, waardoor pas na afloop van een jaar duidelijk wordt op 
hoeveel middelen gemeenten en provincies nu eigenlijk recht hadden. Hiermee blijven 
de financiën van gemeenten en provincies weliswaar te allen tijde in tandem bewegen 
met de omvang van de rijksbegroting, maar deze werkwijze vormt naar de mening van 
de Afdeling vooral ook een reflectie van het onderlinge wantrouwen. Een eenvoudiger, 
voorspelbaarder normeringssystematiek biedt bestuurlijk rust, zeker wanneer, 
bijvoorbeeld bij aanvang van een kabinetsperiode, in een bestuursakkoord afspraken 
worden gemaakt over de ontwikkeling van de accressen over meerdere jaren. 
Eventueel kunnen hardheidsclausules worden overeengekomen die in vooraf 
gedefinieerde gevallen kunnen leiden tot aanpassing van die overeengekomen 
ontwikkeling. Het kiezen van een bredere basis voor de indexatie van het 
Gemeentefonds (totale collectieve uitgaven in plaats van alleen de rijksbegroting), 
136
zoals genoemd in het rapport van de Studiegroep Begrotingsruimte , zal ook tot een 
meer stabieler uitkomst leiden. 
 
Ten derde is de Afdeling van opvatting dat specifieke uitkeringen in algemene zin niet 
passen bij de werkwijze van decentralisaties zoals die de afgelopen jaren zijn ingezet. 
                                                
 
136
 Van Saldosturing naar stabilisatie, Vijftiende rapport Studiegroep Begrotingsruimte, juli 2016 (bijlage bij 
Kamerstukken II 2015/16, 34 300, nr. 74). 

65 
5 En nu verder! 
 
In de achterliggende periode heeft een ingrijpende herschikking plaatsgevonden 
tussen rijk, provincies en gemeenten. De decentralisatie in het sociale domein stond 
daarbij het meest in de belangstelling, ook omdat die in het fysieke domein op een later 
tijdstip haar volledig beslag krijgt. Er zijn daarnaast ook verschuivingen met een 
centraliserend accent opgetreden. Hoewel over deze herverdeling van taken en 
bevoegdheden eerder een Bestuursakkoord is gesloten, is hierover tijdens de 
kabinetsformatie in 2012 eenzijdig besloten. Ook het financieel kader waarbinnen de 
overdracht plaats vond, werd tijdens de kabinetsformatie bepaald. 
 
De transitie in het sociale domein – de realisatie van de overgang van taken, 
bevoegdheden en middelen – is door grote inzet van alle betrokkenen zonder al te veel 
problemen verlopen, maar de transformatie is nog maar net begonnen. Hierbij wordt 
gedoeld op de overgang naar een nieuw stelsel dat uitgaat van een andere verhouding 
tussen overheid en burger. Deze paradigmawisseling zou tevens door moeten werken 
in een veranderende houding van burgers ten opzichte van elkaar. De transitie in het 
fysieke domein kent eveneens een paradigmawisseling: van bescherming door een 
werende houding naar een aanpak met ruimte voor verandering en ontwikkeling vanuit 
een continue zorg voor de kwaliteit van de fysieke leefomgeving. De praktijkervaringen 
met de transformatie in het sociale domein zijn nog beperkt. Die in het fysieke domein 
zullen zich eerst meer betekenisvol voordoen nadat de Omgevingswet zal zijn 
ingevoerd. 
 
De nagestreefde veranderingen zijn bovendien dermate ingrijpend dat zij tijd nodig 
hebben om verwezenlijkt te kunnen worden. Dit vraagt rolvastheid van alle 
betrokkenen en terughoudendheid bij het zich voordoen van nieuwe en/of onverwachte 
ontwikkelingen. Dit laatste is vooral van belang, omdat enerzijds door de 
decentralisaties weliswaar verantwoordelijkheden en bevoegdheden zijn verschoven, 
maar er nog steeds sprake is van overheveling in medebewind. Hierdoor houdt het rijk 
een eigen verantwoordelijkheid die echter gegeven de vormgeving van de 
decentralisatie op een andere manier invulling moet krijgen dan voor die tijd. De 
wederzijdse afhankelijkheden zijn groter geworden. De doorontwikkeling van de 
interbestuurlijke verhoudingen is daarom van wezenlijk belang voor het kunnen 
behalen van de doelstellingen die met de decentralisaties zijn beoogd. 
 
De Afdeling heeft met dit advies de verdere consequenties in kaart willen brengen die 
aan de omvangrijke decentralisaties waar het hier over gaat, zijn verbonden. Die 
hebben niet alleen betrekking op de beleidsinhoudelijke veranderingen, maar ook op 
het functioneren van de overheid/overheden. Daarom is in dit advies uitgebreid 
stilgestaan bij de betekenis en operationalisering van het begrip 
“stelselverantwoordelijkheid” met inbegrip van het toezicht en de rechtsbescherming, 
de implicaties van veelal noodzakelijke regionale samenwerking voor de 
democratische legitimatie van de te nemen besluiten en de ontwikkeling van de 
financiële verhoudingen. Hieruit blijkt dat er nog veel werk moet worden verzet voordat 
men kan zeggen dat na de administratieve en organisatorische overgang ook de 
inhoudelijke doelstellingen zijn waargemaakt. Bovendien staan deze gevolgen niet op 
zichzelf, maar zijn zij met elkaar verbonden. Er is een samenhangende aanpak nodig 
vanuit een gedeelde verantwoordelijkheid van de betrokken overheden voor het 

67 
Met het oog op de slagkracht en de democratische legitimatie van het openbaar 
bestuur is een ordentelijke bestuurlijke organisatie essentieel. Vanwege de gebleken 
toegenomen betekenis van regiovorming moet een nadere bezinning plaatsvinden op 
de positie van de regio’s. Om dat doel te bereiken, beveelt de Afdeling aan in de 
komende kabinetsperiode voor een incrementele aanpak te kiezen. Daarbij krijgen 
gemeenten in samenspraak met provincies en het rijk gedurende een vooraf vast te 
stellen periode de kans om de samenwerking in vaste, meer permanente regionale 
verbanden te versterken. Om dit proces niet vrijblijvend te laten zijn, beveelt de 
Afdeling aan om vooraf onder leiding van de Minister van Binnenlandse Zaken en 
Koninkrijksrelaties afspraken te maken over tijdpad, randvoorwaarden, spelregels, 
wijze van besluitvorming en evaluatie. Op grond van de resultaten uit de evaluatie zal 
moeten worden bepaald welke vervolgstappen wenselijk dan wel noodzakelijk zijn en 
141
of toegewerkt dient te worden naar een meer definitieve voorziening. 
 
6. Stelselverantwoordelijkheid, rolvastheid overheden en rol Minister van BZK  
Stelselverantwoordelijkheid mag geen alibi zijn voor het rijk om eenzijdig en in strijd 
met de bedoeling van de wetgever in te grijpen in de uitoefening van 
gedecentraliseerde bevoegdheden. Met ‘ingrijpen’ door het rijk of de Tweede Kamer 
moet terughoudend worden omgegaan. Stelselverantwoordelijkheid kan echter wel een 
nuttige functie hebben indien er vanuit wordt gegaan dat het functioneren van het 
stelsel als geheel een gedeelde verantwoordelijkheid is van alle betrokken 
142
overheden. 
 
Om de noodzakelijke rolvastheid binnen het stelsel in de interbestuurlijke verhoudingen 
te waarborgen beveelt de Afdeling bestuurlijke afspraken te maken tussen de 
betrokken overheden over de maatschappelijk gewenste resultaten en de met het oog 
daarop te vervullen randvoorwaarden. Daarmee kunnen in de bestuurlijke 
verhoudingen de noodzakelijke stabiliteit en rust worden gecreëerd en kan worden 
voorkomen dat naar aanleiding van incidenten interventies worden gepleegd die in 
strijd zijn met het wettelijk stelsel. 
 
De door de decentralisaties vergrote wederzijdse afhankelijkheid van rijk en 
medeoverheden vraagt om een sterkere positie van de Minister van Binnenlandse 
Zaken en Koninkrijksrelaties bij de voorbereiding van en besluitvorming over 
bevoegdheden die de uitoefening van eerder gedecentraliseerde bevoegdheden raken 
en bij het beheer van het Provincie- en Gemeentefonds. Een louter coördinerende rol 
143
is daartoe ontoereikend. 
 
7. Heldere communicatie over gevolgen maatwerk 
De maatwerkbenadering in het sociale domein beoogt te komen tot gelijke behandeling 
van burgers met inachtneming van verschillen in persoonlijke of plaatselijke 
omstandigheden. Dit onderstreept het grote belang van duidelijke communicatie 
richting de burger over de opgetreden veranderingen en een heldere motivering van 
ieder concreet besluit. Om deze reden beveelt de Afdeling aan heldere voorlichting te 
                                                
 
141
 Zie paragraaf 4.4.8. 
142
 Zie paragraaf 4.3.4 en 4.3.5. 
143
 Zie paragraaf 3.4.2. 

69 
De Afdeling beveelt aan de Code IBV op twee punten aan te vullen. De 
decentralisaties hebben geleid tot een ingrijpende herschikking in de interbestuurlijke 
verhoudingen. Daarom zouden de Minister van Binnenlandse Zaken en 
Koninkrijksrelaties, provincies en gemeenten randvoorwaarden en spelregels moeten 
formuleren over hoe met elkaar wordt omgegaan en hoe op een verantwoorde wijze tot 
besluitvorming moet worden gekomen. Het ligt voor de hand deze afspraken op te 
nemen in de Code IBV. Hetzelfde geldt voor de geschillenregeling zoals genoemd in 
aanbeveling 11. 
Daarnaast zou de Code IBV een steviger verankering moeten krijgen al dan niet in de 
vorm van een wettelijke regeling. Nu moet de Code IBV na iedere kabinetsformatie 
149
herbevestigd worden. 
 
13. Gezonde financiële verhoudingen  
Gezonde financiële verhoudingen vormen een wezenlijke randvoorwaarde voor 
constructieve interbestuurlijke verhoudingen. De realisatie van de met de 
decentralisaties samenhangende doelstellingen is gediend met een eenvoudiger en 
voorspelbaarder normeringssystematiek en met het maken van meerjarige 
budgetafspraken. Om deze reden beveelt de Afdeling aan het afzonderlijk overleg 
tussen rijk en medeoverheden over beleidsinhoudelijke en over financiële 
150
vraagstukken te combineren. 
 
 
 
De waarnemend vice-president van de Raad van State, 
                                                
 
149
 Zie paragraaf 4.4.8. 
150
 Zie paragraaf 4.6. 

71 
jaar afronden.  
  
Begin 2013 is de Code Interbestuurlijke Verhoudingen geactualiseerd en  
herbevestigd als zelfstandig document. De belangrijkste wijziging betreft het  
artikel over Europa (artikel 9), waarin de partijen bij de Code afspreken in een zo  
vroeg mogelijk stadium met elkaar te overleggen over Europese  
beleidsvoornemens en waarin is vastgelegd dat afspraken tussen rijk en  
decentrale overheden op de nationale dossiers mutatis mutandis ook gelden voor  
de Europese dossiers.  
  
Gelet op de afspraken in de Code, verzoek ik u mede namens de besturen van  
VNG, IPO en UvW de vierde periodieke beschouwing over de interbestuurlijke ve r- 
houdingen op te laten stellen. Ik zou het zeer op prijs stellen als de beschouwing  
in de zomer van 2016 zou kunnen worden uitgebracht. In dat laatste jaar voor de  
Tweede Kamer verkiezingen kunnen de aanbevelingen uit de beschouwing desge- 
wenst een rol spelen bij de verkiezingen en/of de kabinetsformatie.  
  
Uiteraard heeft de Raad de rol een eigen en onafhankelijk oordeel te geven over  
de interbestuurlijke verhoudingen en daarmee de beschouwing op eigen wijze in  
te richten. Het kabinet en de besturen van VNG, IPO en UvW verzoeken wel de  
Raad in de beschouwing aan de volgende onderwerpen aandacht te besteden.  
  
  
1.  Gevolgen decentralisaties  voor interbestuurlijke  verhoudingen  en   
autonome  posities van decentrale  overheden  
  
De decentralisaties die de afgelopen periode zijn ingezet hebben gevolgen voor  
alle betrokken overheden.  
  
Sociaal  domein  
Voor gemeenten hebben de decentralisaties uiteraard het meest betekend. Zowel  
qua flexibiliteit in het proces van wetgeving als de verandering van werkwijze van  
bestuur en organisatie (in een voor gemeenten zeer korte voorbereidingstijd).  
  
De gemeenten en de betrokken departementen doen momenteel ervaring op met  
hun nieuwe rol en de nieuwe verhouding na de decentralisaties. Waar rijk en ge- 
meenten eerder tegenover elkaar zaten in onderhandelingen over taken en bud- 
getten, vraagt de nieuwe situatie om meer samenwerking. Het sociaal domein  
vraagt na de decentralisaties wellicht meer om een partnerschap tussen rijk en  
gemeenten waarbij gezamenlijk, met inachtneming van een ieders (systeem) ver- 
antwoordelijkheden en rollen, problemen worden opgelost en verbeteringen wor- 
den verkend.  
  
De VNG constateert dat er nu nog verschillen bestaan tussen departementen. In  
de Participatiewet worden, in de ogen van gemeenten, meer eisen gesteld aan  
gemeenten dan in de nieuwe Wmo. De Jeugdwet zit daar weer tussen in. Deze  
verschillen zijn voor gemeenten soms lastig als ze, conform kabinetsdoelstelling,  
meer integraal beleid willen voeren. Ook dient gewaakt te worden voor de ‘risico- 
regelreflex’.  
  

73 
  
Kan de Raad  aangeven in hoeverre nu al in wetsvoorstellen resultaat te zien is van de 
in de inleiding  van deze brief genoemde  activiteiten gericht op het verbeteren van de 
interbestuurlijke verhoudingen en de vroege  betrokkenheid van decentrale overheden 
bij Europese beleidsvoornemens?  
  
Invoeringswetten en implementatietermijn  
Het huidige gebruik van het instrument invoeringswet is wat de koepels betreft  
punt van aandacht en wel om twee redenen: 1) de volgens de koepels vaak  
substantiële en essentiële inhoudelijke wijzigingen die hiermee alsnog  
doorgevoerd worden, bovenop het goed laten ‘landen’ van de wet ten opzichte van 
andere wettelijke regelingen, 2) het (noodzakelijkerwijs) late tijdstip waarop dit  
gebeurt. Substantiële en essentiële wijzigingen maken het moeilijk om te  
anticiperen op wat gaat komen en de nodige voorbereidingen te treffen  
(bijvoorbeeld m.b.t. het inrichten van de organisatie, vaststellen regelgeving,  
sluiten contracten etc.), zeker als deze wijzigingen nog op het laatste moment  
worden doorgevoerd. In sommige gevallen is deze werkwijze niet te voorkomen  
maar in andere gevallen mogelijk wel of kan er anderszins rekening mee  
gehouden worden. Wat dat betreft is een aandachtspunt, dat zeker gesignaleerd  
wordt bij invoeringswetten maar ook daarnaast, de in bepaalde gevallen  
gehanteerde (zeer) korte periode tussen vaststelling van een wetsvoorstel (en/of  
een bijbehorende invoeringswet) en de inwerkingtreding daarvan (de  
‘implementatietermijn’). Zeer korte implementatietermijnen kunnen mogelijk  
onwenselijke gevolgen hebben voor de decentrale democratische processen.  
  
Zou de Raad  kunnen aangeven hoe hij aankijkt tegen het gebruik  van  
invoeringswetten en of hij dit gebruik  de afgelopen  periodes heeft zien  
veranderen?  
  
Kan de Raad  aangeven of er volgens hem voldoende  overleg met de  
medeoverheden plaatsvindt over de invoeringstermijnen en of dit leidt tot  
werkbare uitkomsten, mede gelet op de, mogelijke  gevolgen  voor decentrale  
democratische processen?  
  
  
2.  Uitgangspunten  Financiële  verhoudingswet  en versterken lokale financiële  positie 
gemeenten  
  
Sinds de invoering van de Financiële verhoudingswet (1997) is er veel veranderd  
in de aard en omvang van het gemeentelijk takenpakket. Zowel Rfv als VNG  
vragen om een herziening van de financiële verhoudingen en de Commissie  
Rinnooy Kan doet aanbevelingen om meer financiële ruimte te creëren voor  
gemeenten (niet in omvang maar in flexibiliteit en beschikkingsbevoegdheid). De  
intensivering van regionale samenwerking, de drie decentralisaties, de  
toegenomen complexiteit van de huidige verdeelsystematiek (meer maatstaven  
door nieuwe verdeelmodellen voor de 3D) en de behoefte aan stabiliteit en  
voorspelbaarheid van de bijdragen uit de fondsen zijn aanleiding voor discussie.  
Het is de vraag of en in hoeverre de huidige uitgangspunten van verevening,  
kostenoriëntatie en globaliteit aanpassing behoeven.  
  

75 
samenwerkingsverbanden en de urban agenda in Brussel.  
  
In haar verenigingsstrategie ‘De Gemeente 2020’ constateert de VNG dat de  
versterking van de lokale democratie de belangrijkste prioriteit voor de komende  
jaren is. Gemeenten geven als eerste overheid al invulling aan deze versterking  
van de lokale democratie en kunnen zich anders gaan verhouden tot de  
veranderde lokale samenleving. Klassieke hiërarchische (verticale) lijnen botsen  
met de horizontaal georganiseerde samenleving. Het openbaar bestuur moet zich  
in vormgeving aanpassen aan de samenleving en de maatschappelijke  
ontwikkelingen en opgaven. De overheid is er in de eerste plaats om  
maatschappelijke vraagstukken te helpen oplossen en de juiste randvoorwaarden  
te bieden. De belangrijkste opgave is daarom de aanpassing van haar werkwijze  
en gedrag, niet de aanpassing van de structuur en inrichting van het openbaar  
bestuur. Omdat maatschappelijke vraagstukken zich niets gelegen laten liggen aan  
gemeentegrenzen of de omvang van de raad, is de discussie over de juiste  
bestuurlijke schaal van gemeenten minder relevant. Wel belangrijk is de wijze  
waarop gemeenten onderling en collegiaal met andere bestuurslagen  
samenwerken, regionaal, provinciaal en in grensoverschrijdende verbanden.  
  
Versterking van de lokale democratie vraagt dus in de eerste plaats om een  
gedragsverandering van bestuurders. Maar ook de verhoudingen tussen de  
verschillende overheidslagen spelen een cruciale rol. De horizontalisering van de  
samenleving vraagt ook een horizontalisering van het totale openbaar bestuur:  
waarbij de vraag welke bestuurslaag ‘ergens over gaat’ minder relevant is, moeten  
inwoners er ook op kunnen vertrouwen dat dat ook werkelijk het geval is. Meer  
evenwicht in de verhoudingen tussen rijk en lokaal bestuur als eerste overheid is  
een voorwaarde om de lokale democratie te versterken.  
  
Medio 2015 heeft de Unie van Waterschappen de strategische visie op het  
openbaar bestuur, getiteld ‘Waterbestuur dat werkt’, vastgesteld. Kern van deze  
visie is de vaststelling dat structuurdiscussies zelden brengen wat burgers en  
bedrijven van de overheid verwachten. Bovendien kunnen (nieuwe) vaste  
structuren in onze netwerksamenleving van tegenwoordig nauwelijks nog grote  
problemen oplossen. Met name de klimaatverandering stelt ons land en de  
waterschappen in het bijzonder voor nieuwe grote uitdagingen. De komende jaren  
zal de inzet van alle overheden op een voortvarende aanpak van de  
Deltabeslissingen gericht moeten zijn. Ook andere waterproblemen vragen  
nadrukkelijk onze aandacht. Zonder goed waterbeheer is ons land onbewoonbaar.  
Discussies over de precieze inrichting van het openbaar bestuur moeten niet  
afleiden van deze majeure opgaven. Onze waterorganisatie is, zoals een recent  
OESO-rapport overduidelijk laat zien, bovendien op orde. Grote ingrepen zijn  
daarin niet nodig. We moeten ons dus op de wateropgaven concentreren. Dat  
heeft een positief effect op de (regionale) economie. Waterschappen zullen hierin  
ook in de toekomst hun meerwaarde bewijzen. Voor een succesvolle aanpak zijn  
zij afhankelijk van de medewerking van de medeoverheden. Alle hedendaagse  
watervraagstukken vragen om een meerpartijen aanpak. De waterschappen  
continueren en intensiveren dus graag de interbestuurlijke samenwerking, die  
reeds op basis van het Bestuursakkoord Water plaatsvindt. Ook met  
maatschappelijke organisaties, de burger en het bedrijfsleven werken de  
waterschappen samen en ontstaan in samenspel veel innovaties.  

77 
Bijlage 2 Overige veranderingen 
 
Niet alleen in het sociale en fysieke domein hebben zich wijzigingen in de interbestuurlijke 
taakverdeling voorgedaan. De afgelopen jaren zijn er ook op andere terreinen ontwikkelingen 
geweest die de interbestuurlijke verhoudingen raken. Op twee onderwerpen wordt hieronder 
kort ingegaan. 
 
i. Nationale politie 
Op 1 januari 2013 is de nationale politie gerealiseerd door inwerkingtreding van de Politiewet 
151
2012. De politie valt onder de verantwoordelijkheid van de Minister van Veiligheid en Justitie. 
Het bevoegd gezag ter plaatse wordt gevormd door de burgemeester van de desbetreffende 
gemeente (waar het gaat om de openbare orde en veiligheid) en de (hoofd)officier van justitie 
(waar het gaat om onderzoek en opsporing). Door de wet is op landelijk niveau de eerste 
politieke verantwoordelijkheid voor zowel het beheer als het (justitieel) gezag in één hand 
152
gelegd. Met deze wetswijziging is centralisering op rijksniveau van de politie gerealiseerd. 
Door de reorganisatie is tevens de verhouding tussen enerzijds de handhaving van de 
openbare orde door de burgemeester en anderzijds handhaving en opsporing door het 
openbaar ministerie gewijzigd. Doordat tevens de bevoegdheden voor de burgemeester om de 
153
openbare orde te handhaven, zijn vergroot, zijn er tegengestelde bewegingen zichtbaar. 
 
ii.  Opvang ten gevolge van verhoogde asielinstroom 
Ten gevolge van de verhoogde asielinstroom uit met name Syrië is er druk ontstaan op de 
interbestuurlijke verhoudingen. Op 27 oktober 2015 is om deze reden het bestuursakkoord 
154
verhoogde asielinstroom tussen het rijk en de VNG gesloten. Hierin zijn afspraken gemaakt 
over zogenoemde crisisnoodopvang, noodopvang, reguliere opvang (AZC) en huisvesting voor 
vergunninghouders. Een aantal maanden later is het Uitwerkingsakkoord verhoogde 
asielinstroom gesloten waarin onder meer aandacht is voor werk en integratie, onderwijs en 
155
gezondheid, zorg en preventie. De opgaven die vanuit het rijk werden gesteld, leidden her en 
156
der op gemeentelijk niveau tot verzet. Het Centraal Orgaan opvang Asielzoekers (COA) is als 
zelfstandig bestuursorgaan verantwoordelijk voor de opvang van asielzoekers; de 
staatssecretaris is hiervoor politiek verantwoordelijk. In een situatie dat het COA het niet voor 
elkaar krijgt om in overleg met gemeenten op korte termijn voor voldoende opvangplaatsen te 
zorgen, kan de staatssecretaris maatregelen nemen. Dit doorkruist de decentrale 
verantwoordelijkheid van gemeenten. 
  
                                                
 
151
  Stb. 2012, 315 en Stb. 2012, 317. 
152
  Zie ook: Kamerstukken II 2010/11, 30 880, nr. 12, blz. 6 (Advies Raad van State en nader rapport) 
153
  Wet van 30 juni 2015 tot wijziging van de Gemeentewet en het Wetboek van Strafrecht ter 
aanscherping van de maatregelen ter bestrijding van voetbalvandalisme en ernstige overlast, Stb. 
2015, 255 (publicatie wet) en Stb. 2015, 256 (inwerkingtreding). 
154
  Het akkoord is ondertekend door respectievelijk de Minister van Binnenlandse Zaken en 
Koninkrijksrelaties, de Staatssecretaris van Veiligheid en Justitie, de voorzitter van de VNG, de 
Minister van Sociale Zaken en Werkgelegenheid, de Minister van Wonen en Rijksdienst en de 
Staatssecretaris van Financiën. 
155
  28 april 2016. 
156
  Zie bijvoorbeeld: https://vng.nl/onderwerpenindex/asiel/asielbeleid-en-integratie/nieuws/kabinet-zet-
verhoudingen-tussen-overheden-onder-druk. 

79 
Bijlage 4 Wet in het fysieke domein 
 
In deze bijlage worden kort enkele wetten in het fysieke domein beschreven. 
 
i. Wet ruimtelijke ordening 
De Wet ruimtelijke ordening (Wro) regelt de ruimtelijke besluitvorming van Nederland. Bij de 
toedeling van de ruimtelijke bevoegdheden in de Wro geldt het adagium ‘bevoegdheid volgt 
verantwoordelijkheid': een overheidsniveau dat verantwoordelijk wordt gehouden voor een 
bepaald ruimtelijk beleid, moet ook de bevoegdheden hebben om dat waar te maken.  
De gemeenten, provincies en het rijk zijn verplicht om in het kader van een goede ruimtelijke 
ordening voor hun grondgebied één of meer structuurvisies vast te stellen. De structuurvisie 
bevat de hoofdlijnen van het ruimtelijk beleid voor het gemeentelijke grondgebied en geeft 
tevens aan hoe men verwacht dat beleid uit te voeren (uitvoeringsstrategie). De juridische 
borging van de doorwerking van het beleid vindt plaats in bestemmingsplannen, 
inpassingsplannen en beheersverordeningen.  
De Wro kent twee aanwijzingen: de reactieve aanwijzing en de proactieve aanwijzing. De 
reactieve aanwijzing kan worden gegeven in reactie op een bestemmingsplan dat in strijd met 
het provinciaal belang respectievelijk het rijks belang wordt geacht. Het bestreden plandeel 
treedt dan niet in werking. Bij de proactieve aanwijzing geven gedeputeerde staten 
respectievelijk de minister aan de raad de opdracht om een bestemmingsplan met een 
bepaalde inhoud vast te stellen. In het Besluit algemene regels ruimtelijke ordening zijn in dit 
verband “nationale belangen” geformuleerd, die, wanneer zij aan de orde zijn, ingrijpen vanuit 
het rijk mogelijk maken.  
 
ii. Natuurbeschermingswet 1998 
De Natuurbeschermingswet 1998 regelt de bescherming van Natura 2000-gebieden en 
gebieden die als beschermd natuurmonument zijn aangewezen. Ten minste eenmaal in de acht 
jaar stelt het rijk een natuurbeleidsplan vast, dat met het oog op een duurzame instandhouding, 
herstel en ontwikkeling van de natuurlijke en landschappelijke waarden voor de korte, 
middellange en lange termijn richting geeft aan van rijkswege te nemen beslissingen. In het 
natuurbeleidsplan worden in ieder geval de hoofdlijnen van het beleid opgenomen voor onder 
meer de algemene natuur- en landschapswaarden en de bescherming hiervan, de in het plan 
aangegeven soorten dieren en planten waaraan bijzondere aandacht zal worden gegeven en 
de internationale ontwikkelingen van het natuurbeleid. De minister kan een gebied aanwijzen 
als een Natura 2000-gebied of een beschermd natuurmonument. Hij kan dit doen mede op 
grondslag van de structuurvisie. Gedeputeerde staten kunnen een gebied aanwijzen als 
beschermd landschapsgezicht. Gedeputeerde staten verlenen voorts vergunningen voor het 
verrichten van handelingen in een Natura 2000-gebied of een beschermd natuurmonument.  
 
iii.  Omgevingswet 
Het kabinet is in 2011 gestart met de stelselherziening van het omgevingsrecht. Het doel van 
deze stelselherziening is de opbouw van een stelsel met voor de burger eenvoudige en 
makkelijk te begrijpen regels voor de fysieke leefomgeving. Fysieke leefomgeving is in het 
nieuwe stelsel van omgevingsrecht een veelomvattend begrip: het omvat ruimtelijke ordening, 
bouwen, milieu, natuur, waterbeheer en monumentenzorg. Ook bij deze stelselherziening is de 
integraliteit van beleid, naast ruimte voor ontwikkeling en een goede kwaliteit van de fysieke 
leefomgeving, een belangrijk doel. Anders dan bij de decentralisaties in het sociale domein is 
aan de invoering van de Omgevingswet geen bezuinigingsdoelstelling verbonden. De 
Omgevingswet is op 22 maart 2016 aangenomen door de Eerste Kamer. Inwerkingtreding is 
voor 2019 voorzien, maar voor de inwerkingtreding moet nog veel lagere regelgeving tot stand 
worden gebracht. 
De wet bevat bepalingen met een toedeling van taken voor de fysieke leefomgeving aan rijk, 
provincie, gemeente en waterschappen, die elk voor hun beleidsterrein verantwoordelijk zijn om 
met de instrumenten uit de Omgevingswet een integraal beleid voor de fysieke leefomgeving te 
ontwikkelen en uit te voeren. Het principe ‘decentraal, tenzij’ staat voorop in de Omgevingswet. 
Wel geeft de wet aan rijk en provincie interventiemogelijkheden om de provincie respectievelijk 

