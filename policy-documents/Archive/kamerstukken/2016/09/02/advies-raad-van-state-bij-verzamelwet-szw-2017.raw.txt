......................................... .......................................... 
No.W12.16.0180/III 's-Gravenhage, 19 augustus 2016 
 
 
 
Bij Kabinetsmissive van 8 juli 2016, no.2016001252, heeft Uwe Majesteit, op 
voordracht van de Minister van Sociale Zaken en Werkgelegenheid, bij de Afdeling 
advisering van de Raad van State ter overweging aanhangig gemaakt het voorstel van 
wet tot wijziging van enkele wetten van het Ministerie van Sociale Zaken en 
Werkgelegenheid (Verzamelwet SZW 2017), met memorie van toelichting. 
 
Het voorstel wijzigt een aantal wetten op het terrein van de arbeidswetgeving, de 
socialezekerheidswetgeving en de wetgeving met betrekking tot de structuur van de 
uitvoeringsorganisatie. Het voorstel behelst technische wijzigingen, verduidelijkingen 
en zogenaamd ‘klein beleid’. 
 
De Afdeling advisering van de Raad van State adviseert het voorstel aan de Tweede 
Kamer te zenden, maar acht op onderdelen een dragende motivering of aanpassing 
van het voorstel aangewezen. Van een aantal onderwerpen is niet duidelijk wat de 
noodzaak van de voorgestelde wijziging is. Dat betreft de noodzaak van 
experimenteren met de Wet banenafspraak en quotum arbeidsbeperkten, de 
verbreding van de definitiebepaling van het Inlichtingenbureau en de toepassing van 
de spoedprocedure uit de Wet raadgevend referendum (Wrr).  
 
1. Noodzaak experiment Wet banenafspraak en quotum arbeidsbeperkten 
 
Het voorstel maakt het mogelijk om bij wijze van experiment af te wijken van de 
bepalingen van de Wet banenafspraak en quotum arbeidsbeperkten (hierna: 
1
Quotumwet). Hierdoor wordt het mogelijk om in het kader van een experiment bij 
algemene maatregel van bestuur af te wijken van een aantal wetsbepalingen om te 
onderzoeken of die bepalingen doeltreffender kunnen worden uitgevoerd. Hiermee 
wordt de mogelijkheid gecreëerd om af te wijken van de regels met betrekking tot de 
2
taakverdeling en uitvoering van de banenafspraak en quotumheffing. 
 
De Afdeling merkt op dat de noodzaak van het afwijken van de bepalingen van de 
Quotumwet in het algemene deel, noch in het artikelsgewijze deel van de toelichting 
wordt gemotiveerd. De noodzaak van een deugdelijke motivering voor dit voorstel 
klemt temeer, omdat nog geen enkele ervaring is opgedaan met de wet, nu deze nog 
niet is geactiveerd, en ook niet zal worden geactiveerd, zolang de vereiste streefcijfers 
3 4
van de banenafspraak uit het Sociaal Akkoord van april 2013 worden gehaald.  
 
 
                                                
 
1
 Zie de in artikel XXIX, onderdeel F, voorgestelde wijziging van artikel 82a Wet structuur 
uitvoeringsorganisatie werk en inkomen (Wet SUWI). 
2
 Zie toelichting op artikel XXIX, onderdeel F. 
3
 Kamerstukken II 2012/13, 33 410, nr. 15. 
4
 De Staatssecretaris van SZW heeft onlangs te kennen gegeven dat de doelstelling van de 
banenafspraak is gehaald en er geen aanleiding bestaat om de quotumregeling te activeren 
(Kamerstukken II 2015/16, 34 352, nr. 34). 
 
AAN DE KONING 

3 
De Afdeling adviseert artikel XXIX, onderdeel A, te schrappen.  
 
3. Duur zwangerschapsverlof Caribisch Nederland 
 
Het voorstel breidt het recht van een vrouwelijke arbeider op loondoorbetaling van het 
volledige salaris gedurende het zwangerschap- en bevallingsverlof in Caribisch 
8
Nederland uit van 12 weken naar 16 weken. Deze uitbreiding sluit aan op de regeling 
die geldt in Europees Nederland. De Afdeling merkt hierover het volgende op. 
 
Nu met de voorgestelde wijziging BES-wetgeving wordt gewijzigd geldt dat ingevolge 
de artikelen 207 en 208 van de Wet openbare lichamen BES overleg met de 
bestuurscolleges van deze eilanden vereist is. Deze bepalingen impliceren ten minste 
dat de bestuurscolleges van voornemens op de hoogte worden gesteld.  De toelichting 
gaat niet in op de wijze waarop de bestuurscolleges zijn geraadpleegd. Evenmin is 
vermeld welke opmerkingen door de bestuurscolleges naar voren zijn gebracht, wat 
daarop de reactie is van de regering en in hoeverre en op welke wijze de opmerkingen 
zijn verwerkt in het voorstel.  
Mede gelet op het feit dat de Staatssecretaris van SZW eind 2015 in een brief heeft 
9
vermeld dat een financiële dekking van de wijziging nog ontbrak, is van belang dat de 
toelichting op voornoemd overleg in gaat. 
 
De Afdeling adviseert de toelichting op dit punt aan te vullen.  
 
4. WAZO-uitkering na eind loongerelateerde wga-uitkering 
 
Iemand die een loongerelateerde wga-uitkering op grond van de Wet werk en inkomen 
naar arbeidsvermogen (WIA) ontvangt, heeft in geval van zwangerschap, bevalling, 
10
adoptie of pleegzorg als gelijkgestelde recht op een uitkering op grond van de Wet 
11
arbeid en zorg (WAZO). Om dubbele uitkering te voorkomen komt in dat geval de 
uitkering op grond van artikel 43 van de WIA niet tot uitbetaling. 
In artikel 3:10 WAZO is de zogenoemde nawerking van de genoemde WAZO-uitkering 
geregeld. Indien betrokkene binnen 10 weken nadat zij geen werknemer of 
gelijkgestelde meer was, bevalt of feitelijk een kind ter adoptie of als pleegkind  
12
opneemt, heeft zij toch recht op een uitkering op grond van de WAZO. Voor deze 
situatie geldt artikel 43 WIA niet. In het voorgestelde artikel XV, onder A, wordt artikel 
3.10 WAZO aangepast om dubbele uitkering te voorkomen.  
De Afdeling merkt op dat uit de toelichting onvoldoende duidelijk wordt welke wga-
uitkering in genoemde situatie moet worden verstrekt. Ziet de Afdeling het goed dan 
gaat het hier om een combinatie van de WAZO-uitkering met de wga-vervolguitkering 
of de wga-loonaanvullingsuitkering. Ten behoeve van een goed begrip van het voorstel 
zou de toelichting hier aandacht aan dienen te besteden. 
 
De Afdeling adviseert de toelichting aan te vullen. 
 
                                                
 
8
 Artikel V. 
9
  Brief van de Staatssecretaris van SZW van 24 november 2015 aan de Tweede Kamer (Kamerstukken II 
2015/16, 34 300 IV, nr. 29).  
10
 Zie artikel 3:6, eerste lid, onderdeel b, WAZO. 
11
 Artikelen 3:6 tot en met 3:9 WAZO. 
12
 Zie artikel 3:10, eerste lid, WAZO. 

 I 
Redactionele bijlage bij het advies van de Afdeling advisering van de Raad van State 
betreffende no.W12.16.0180/III 
 
 Artikel X, onderdeel B, als wijzigingsartikel formuleren en in de toelichting de 
indruk wegnemen dat met deze wijziging een bredere reikwijdte van de 
informatieverplichting ontstaat. 
 Aan het in artikel XXI, onderdeel F, voorgestelde artikel 63# van de Wet 
inkomensvoorziening oudere en gedeeltelijk arbeidsongeschikte werkloze 
werknemers toevoegen: van artikel III, onderdeel A, van de Verzamelwet SZW 
2017. 
 In het in artikel XXVII voorgestelde artikel 10, vierde lid, van de Wet op het 
algemeen verbindend en het onverbindend verklaren van bepalingen van 
collectieve arbeidsovereenkomsten “kunnen regels” vervangen door: kunnen 
nadere regels. 
 In artikel XXIX, onderdeel B, tweede lid, “uitkeringsgerechtigde” vervangen 
door: uitkeringsgerechtigden. 
 De wijziging van artikel 29b Ziektewet artikelsgewijs toelichten (onder het 
desbetreffende kopje ontbreekt een inhoudelijke toelichting en daarbij 
inhoudelijk ingaan op de wijziging van artikel 29b, elfde lid, Ziektewet. 
 

