 
 34 426 
 
Regels inzake het beheer, de informatievoorziening, de controle en de verantwoording 
van de financiën van het Rijk, inzake het beheer van publieke liquide middelen buiten het 
Rijk en inzake het toezicht op het beheer van publieke liquide middelen en publieke 
financiële middelen buiten het Rijk (Comptabiliteitswet 2016) 
 
 
Nota naar aanleiding van het verslag 
 
I Algemeen 
 
Met belangstelling hebben wij kennis genomen van de vragen en opmerkingen van de leden van 
diverse fracties in het verslag van de vaste commissie voor Financiën. Graag maken wij van de 
gelegenheid gebruik om de gestelde vragen te beantwoorden en op de gemaakte opmerkingen te 
reageren. Hierbij wordt zoveel mogelijk de indeling en volgorde van het verslag aangehouden, met 
dien verstande dat gelijkluidende of in elkaars verlengde liggende vragen gebundeld zijn 
beantwoord ter wille van de leesbaarheid. Soms wordt verwezen naar eerder in deze nota gegeven 
antwoorden ofwel naar de memorie van toelichting van het onderhavige wetsvoorstel. 
 
Inleiding 
 
Aanleiding voor een algehele herziening van de Comptabiliteitswet 
 
De leden van de fractie van de PvdA informeren naar de redenen voor de herziening van de 
Comptabiliteitswet. In aansluiting hierop vragen de leden van de ChristenUnie waarom het traject 
van modernisering lang heeft geduurd en wat er in de afgelopen tien jaar is bereikt.  
De herziening van de Comptabiliteitswet heeft als doel deze minder onderhoudsgevoelig te maken 
door meer duurzaamheid en flexibiliteit in te bouwen en een moderne structuur te geven, alsmede 
een heldere regeling van de financiële verantwoordelijkheden van ministers te realiseren, alsook 
een actualisatie van de taken en verantwoordelijkheden van de Algemene Rekenkamer te bieden. 
Daarnaast zijn er praktische en wetstechnische redenen voor aanpassing van bepaalde onderdelen. 
Uw Kamer is in 2006 en 2013 geïnformeerd over de uitgangspunten van de aanpassing van de 
1
comptabele regelgeving en de hoofdlijnennotitie over de modernisering van de 
2
Comptabiliteitswet. Het kabinet heeft gedurende het gehele traject van de herziening de 
ministeries en de Algemene Rekenkamer intensief betrokken. Daarnaast zij vermeld dat ook het 
advies van de Raad van State ertoe leidde dat het wetsvoorstel op onderdelen aanpassing 
behoefde. De voorgaande voorbereiding heeft ertoe geleid dat de aanvankelijke doelstellingen van 
het wetsvoorstel op onderdelen plaats hebben gemaakt voor meer ingetogen ambities. Verder 
bevat het wetsvoorstel enkele complexe vraagstukken die een zorgvuldige voorbereiding vergden. 
In dit verband wordt de voorlichting van de Raad van State uit 2011 vermeld over de 
3
onderzoeksbevoegdheden van de Algemene Rekenkamer ten aanzien van staatsdeelnemingen. 
Naast de herziening van de Comptabiliteitswet is er de afgelopen jaren voor gezorgd dat de huidige 
Comptabiliteitswet 2001 aansloot bij de actualiteiten. Hierdoor is die wet sinds de inwerkingtreding 
zes keer gewijzigd. 
 
Daarnaast vragen de leden van de Christen-Unie-fractie waarom het wetsvoorstel niet voorziet in 
het aanbrengen van eenduidigheid in de verschillende boekhoudstelsels en verslaggevingsregels 
die er binnen de Nederlandse overheid bestaan. Voor het antwoord op deze vraag wordt verwezen 
naar de “adviescommissie verslaggevingsstelsel rijksoverheid” waar in hoofdstuk 2 nader op wordt 
ingegaan. 
 
Karakter en doel van het wetsvoorstel  
 
De leden van de fracties van de VVD, PvdA, SP, D66 en ChristenUnie vragen naar het waarborgen 
van het budgetrecht van de Tweede Kamer. In aansluiting hierop vragen de leden van de 
ChristenUnie-fractie of het onderhavige wetsvoorstel het verbeteren van de informatiepositie van 
de Tweede Kamer tot doel heeft gehad. Zoals in de hoofdlijnennotitie over de modernisering van de 
                                       
1
 Kamerstukken II, 2005/06, 29 949 en 29 950, nr. 55. 
2
 Kamerstukken II 2012/13, 33 670, nr. 1. 
3
 Stcrt. 2012, 26086. 

kan worden gegeven van alle (rechts)personen of organisaties die ten opzichte van de huidige 
Comptabiliteitswet 2001 direct of indirect met de Comptabiliteitswet te maken krijgen. Hoewel een 
dergelijk overzicht hiervan niet voorhanden is, valt aan de hand van de uitbreiding van de toezicht- 
en onderzoeksbevoegdheden af te leiden dat personen en organisaties die een fiscale 
tegemoetkoming met betrekking tot speur- en ontwikkelingswerk, een energie-investering, milieu-
investering of een investering in huurwoningen hebben ontvangen onder de reikwijdte van het 
onderhavige wetsvoorstel vallen. Het kan dan gaan om rechtspersonen, commanditaire 
vennootschappen, vennootschappen onder firma en natuurlijke personen die een beroep of bedrijf 
uitoefenen. Andere voorbeelden zijn de 100% dochterondernemingen van ondernemingen waarvan 
de Staat nagenoeg het gehele aandelenkapitaal bezit en private ondernemingen die goederen en 
diensten leveren die betrekking hebben op de uitvoering van een publieke taak die met 
begrotingsgeld worden betaald en waarbij een contractueel onderzoeksvoorbehoud is 
overeengekomen.   
 
De leden van de PvdA-, CDA-, SP-, D66- en ChristenUnie-fractie vragen een nadere beschouwing 
over de premiegefinancierde uitgaven, die niet onder de reikwijdte van het onderhavige 
wetsvoorstel vallen. De leden vragen naar de mogelijkheden om het budgetrecht ten aanzien van 
de premiegefinancierde uitgaven te versterken.  
De waarborging van het budgetrecht is de belangrijkste functie van de Comptabiliteitswet. De 
Kamers oefenen dit recht uit via het goedkeuren van de rijksbegroting en door de 
dechargeverlening over het gevoerde financieel beheer aan de hand van de jaarverslagen. 
De financiering van de zorg en de sociale zekerheid loopt voornamelijk via de premiemiddelen. Dit 
is het gevolg van politieke keuzes die in het verleden zijn gemaakt. Bij de introductie van de 
uitgavenregelingen sociale verzekeringen en zorguitgaven is ervoor gekozen deze regelingen niet 
uit de algemene middelen, maar door middel van premies te financieren waarvan de bestemming 
vooraf wordt bepaald. Daarnaast is ertoe besloten om de uitvoering in handen te stellen van 
private zorgverzekeraars en sociale fondsen. De bestemming van de premies is in wetgeving 
geregeld. Hierdoor worden de WW-premies bijvoorbeeld besteed aan WW-uitgaven, etc. Dit wordt 
wel het verzekeringskarakter van deze uitgaven genoemd.  
 
Het verzekeringskarakter vervult een goede functie. Allereerst biedt dit de mogelijkheid voor 
premiedifferentiatie in de werkloosheids- en arbeidsongeschiktheidsregelingen, die een functie 
vervult in het beheersen van de arbeidsongeschiktheids- en werkloosheidsuitgaven. Ten tweede 
hebben de sociale partners onlangs een adviesrol toebedeeld gekregen ten aanzien van de premies 
werkloosheid en arbeidsongeschiktheid. De aanleiding hiervoor was de kabinetsreactie op het 
5
advies van de sociale partners over toekomstige arbeidsmarktinfrastructuur en werkloosheidswet. 
Het onder de Comptabiliteitswet brengen van deze uitgaven zou betekenen dat de 
premiefinanciering van deze uitgaven zou worden opgeheven, hetgeen niet in lijn is met 
voorgenoemd kabinetsbesluit. In de derde plaats heeft de Zorgverzekeringswet een 
privaatrechtelijk karakter, waarbij sprake is van gereguleerde marktwerking waarbij onder meer 
private verzekeraars nominale premies vaststellen. Ook hier is de koppeling tussen de uitgaven en 
premies essentieel. Het onder de Comptabiliteitswet brengen van deze uitgaven zou hier afbreuk 
aan doen en zou een doorkruising van het privaatrechtelijke zorgstelsel betekenen, hetgeen het 
kabinet beleidsmatig ongewenst acht. 
 
Daarnaast hebben de op wetgeving gebaseerde aanspraken inzake zorg en sociale zekerheid het 
karakter van een open einderegeling. Dit betekent dat deze uitgaven worden beheerst door de 
vormgeving van de betreffende wet- of regelgeving. Het maximeren van de aanspraken via de 
rijksbegroting zal het recht op deze aanspraken niet tegenhouden. De bestemming van de premies 
is vooraf in wetgeving vastgelegd. Het onder het budgetrecht brengen van de premiegefinancierde 
uitgaven heeft op die punten materieel gezien geen effect. Dat betekent echter niet dat de Kamers 
geen invloed hebben op de premiegefinancierde uitgaven. De wetten waarin de aanspraken voor 
uitkeringsgerechtigden en zorgaanspraken worden vastgelegd, worden door de Kamers behandeld 
en vastgesteld. Aan de hand hiervan kunnen de Kamers zelf bepalen hoe zij de uitgaven van de 
premiesectoren willen vormgeven en beheersen. 
 
Het kabinet neemt deze uitgaven integraal op in de rapportages over de begrotingsgefinancierde 
uitgaven, zoals in de Comptabiliteitswet is vastgelegd. Hierdoor worden de premiegefinancierde 
uitgaven weergegeven in de begrotingen en de jaarverslagen van de Ministeries van Sociale Zaken 
en Werkgelegenheid (SZW) en Volksgezondheid, Welzijn en Sport (VWS). Het kabinet geeft de 
Kamers daarmee inzicht in alle collectief gefinancierde uitgaven onafhankelijk van de vraag hoe 
                                       
5
 Kamerstukken II 2015/16, 33 566, nr. 89. 

tracht het Ministerie van VWS tegemoet te komen aan de maatschappelijke behoefte om meer 
zicht te krijgen op (resultaten van) de zorguitgaven.  
 
De leden van de CDA-fractie vragen waarom het parlement geen integrale afweging kan maken 
tussen de heffing van premie en de heffing van belastingen. In aansluiting hierop informeren de 
leden van de SP-fractie naar de mogelijkheden om de premies te verhogen of te verlagen. Zoals 
hiervoor is opgemerkt, ligt de financiering van de premiegefinancierde regelingen vast in wet- en 
regelgeving. Wijzigingen hierop kunnen worden aangebracht door de betreffende wet- en 
regelgeving te wijzigen. Uw Kamer kan dit doen via het recht van amendement. Daarnaast kan uw 
Kamer in algemene zin de hoogte van de premies en de belastingen aan de orde stellen. 
Bijvoorbeeld tijdens de financiële beschouwingen waardoor het kabinet op dat moment een 
integrale afweging hierover kan maken in relatie tot het zogenoemde lastenkader. Dit lastenkader 
geldt zowel voor premies als belastingen. Daarnaast is de Zvw, zoals eerder aangegeven, een 
privaat stelsel met publieke randvoorwaarden waarbij de (nominale) premies worden vastgesteld 
door de zorgverzekeraars. Het rechtstreeks verlagen dan wel verhogen van premies door uw 
Kamer komt niet overeen met de uitgangspunten van het zorgstelsel waartoe politiek is besloten.  
 
Lagere regelgeving 
 
De leden van de fracties van de PvdA-fractie vragen waarom ervoor gekozen is om veel zaken in 
lagere regelgeving onder te brengen. In aansluiting hierop vragen de leden van de SP-fractie of het 
globaal houden van de bepalingen in de wet het budgetrecht van de Kamers niet verminderd en of 
de lagere regelgeving verbeteringen van het budgetrecht bevat. 
In antwoord hierop wordt benadrukt dat het onderhavige wetsvoorstel het budgetrecht van de 
Kamers op diverse punten verbetert. Dit blijkt bijvoorbeeld uit de artikelen 2.25 en 2.27 die 
regelen dat zolang een begrotingswet of een suppletoire begrotingswet niet is vastgesteld, lopend 
beleid of nieuw beleid niet in uitvoering wordt genomen, zonder de Staten-Generaal daarover via 
een afzonderlijke brief te informeren. Een ander voorbeeld is dat over de lagere regelgeving die 
betrekking heeft op de rijksbegroting of rijksverantwoording vooraf in hoofdlijnen overleg met de 
Tweede Kamer wordt gevoerd. Deze reeds bestaande werkwijze krijgt in artikel 4.20, derde lid,van 
het onderhavige wetsvoorstel een wettelijke basis.  
Zoals in de hoofdlijnennotitie over de modernisering van de Comptabiliteitswet is vermeld, is het 
formuleren van voorschriften in hoofdlijnen een uitgangspunt dat bij dit wetsvoorstel is 
6
gehanteerd. Hiermee is getracht om een optimaal evenwicht te bereiken tussen enerzijds een 
actuele wet en anderzijds een duurzame wet die voldoende rechtszekerheid biedt en die minder 
onderhoudsgevoelig is. Deze afweging staat ook ten dienste aan de behoefte van uw Kamers om in 
de toekomst beleidsmatige, uitvoeringstechnische of controletechnische aanpassingen snel te 
kunnen doorvoeren, zonder het zware (en in sommige gevallen daardoor ondoelmatige) traject van 
een wetswijziging te hoeven doorlopen. De bepalingen in de lagere regelgeving betreffen 
uitvoeringsvoorschriften of interne organisatieregels die voor het Rijk gelden.  
Dit sluit ook aan bij het advies van de Raad van State om de interne aangelegenheden van het 
Rijk, zoals de bevoegdheden van de Auditdienst Rijk, niet in de wet, maar in lagere regelgeving te 
regelen. Tevens wordt met het bovenstaande uitgangspunt de actualiteit van de lagere regelgeving 
bevorderd.  
 
Daarnaast zijn de afgelopen jaren ook in de lagere regelgeving verbeteringen van het budgetrecht 
van de Tweede Kamer doorgevoerd. Een voorbeeld is dat de Tweede Kamer op basis van de 
Regeling rijksbegrotingsvoorschriften vooraf per brief wordt geïnformeerd over voorgenomen 
wijzigingen van de begrotingsinrichting, zoals bij de samenvoeging van begrotingsartikelen. Ook 
regelt de Regeling rijksbegrotingsvoorschriften ter borging van het budgetrecht dat de Tweede 
Kamer uiterlijk voor het kerstreces via een separate brief wordt geïnformeerd - als er na 
vaststelling van de tweede suppletoire begroting sprake is van beleidsmatige 
verplichtingenmutaties of politiek relevante mutaties.  
Het globaal houden van de wet vermindert gelet op bovenstaande uiteenzetting niet het 
budgetrecht en de informatiepositie van de Tweede Kamer. Aangezien de Tweede Kamer op basis 
van de procedures in het wetsvoorstel en in de lagere regelgeving het budgetrecht kan uitoefenen 
en zo toezicht kan houden.  
 
De leden van de fracties van de VVD, D66, SP en ChristenUnie vragen of de regering een overzicht 
kan geven van de relevante lagere regelgeving onder de nieuwe Comptabiliteitswet, waarbij 
aangegeven wordt wat waar wordt geregeld en hoe de Tweede Kamer daarbij wordt betrokken. 
                                       
6
 Kamerstukken II 2012/13, 33 670, nr. 1. 

In antwoord op de vragen van de leden van de fracties van de VVD, SP en ChristenUnie of er een 
overzicht kan worden gegeven van de bepalingen die in het wetsvoorstel niet terugkomen ten 
opzichte van de Comptabiliteitswet 2001 en die naar lagere regelgeving worden verplaatst, dan wel 
geheel verdwijnen, het volgende. Zoals ook in het nader rapport is toegelicht heeft de Raad van 
State geadviseerd om de voorschriften die betrekking hebben op interne organisatie van het Rijk 
niet in de wet, maar in lagere regelgeving te regelen. Als gevolg hiervan zijn de bepalingen uit de 
Comptabiliteitswet 2001 over de taken en bevoegdheden van de directies Financieel-economische 
zaken (artikel 27) en de Auditdienst Rijk (artikelen 66 tot en met 68, eerste lid) in het onderhavige 
wetsvoorstel vervallen en worden deze in de lagere regelgeving geregeld.  
Ook heeft dit uitgangspunt tot gevolg dat onder andere de artikelen die betrekking hebben op de 
afspraken tussen de Minister van Financiën en de Algemene Rekenkamer over het doen van 
schriftelijke mededelingen geheel komen te vervallen. Het gaat om de artikelen 3, vierde lid, 20, 
vierde lid, 21, vierde lid, 22, zesde lid, 27, vijfde lid, 28, zesde lid, 30, tweede lid, en 68, tweede 
lid, van de Comptabiliteitswet 2001.  
Daarnaast zijn er bepalingen vervallen, omdat hiervoor vanuit de praktijk geen noodzaak meer is 
of omdat het onderhavige wetsvoorstel hierover iets anders bepaalt. Voorbeelden zijn de artikelen 
57 en 63, derde lid, van de Comptabiliteitswet 2001. Deze artikelen regelen dat de Minister van 
Financiën aan de Tweede Kamer een overzicht stuurt van de jaarverslagen, slotwetsvoorstellen die 
niet op Verantwoordingsdag zijn aangeboden en dat een minister kan besluiten om het jaarverslag 
van een begrotingsfonds op te nemen in een bijlage bij het departementale jaarverslag waarvoor 
hij verantwoordelijk is.  
Verder worden er vanwege het uitgangspunt om geen gedetailleerde voorschriften in de wet te 
regelen, enkele artikelen naar de Regeling rijksbegrotingsvoorschriften verplaatst. Het gaat om de 
regels over de begrotings- en verantwoordingsinformatie, bedoeld in de artikelen 2, tweede lid, 5, 
eerste tot en met derde lid, 54, eerste tot en met derde lid, 58, derde lid en 60, eerste lid, van de 
Comptabiliteitswet 2001.  
 
Inhoud van het wetsvoorstel 
 
De leden van de VVD-fractie vragen naar wat precies wordt bedoeld met natuurlijke 
rechtspersonen die wegens de uitoefening van een beroep of een bedrijf publieke middelen 
ontvangen. Zij vragen of hiervan een voorbeeld kan worden gegeven. Kijkend naar de formulering 
van de artikelen 6.1 en 7.24 wordt verondersteld dat deze vragen betrekking hebben op de 
natuurlijke personen die een beroep of bedrijf uitoefenen en die publieke middelen hebben 
ontvangen. Hiermee worden conform de beschrijving in de artikelen bedoeld de personen die 
vanwege hun bedrijf of het beroep dat zij uitoefenen een subsidie, lening, garantie, bijdrage in 
natura of een fiscale tegemoetkoming op het gebied van speur- en ontwikkelingswerk, een 
energie-investering, een milieu-investering of een investering in huurwoningen hebben ontvangen. 
Voorbeelden van dergelijke natuurlijke personen zijn zzp’ers of eenmanszaken. Deze personen 
ontvangen eventuele publieke middelen derhalve niet op basis van hun persoonlijke titel, maar uit 
hoofde van hun professie of zakelijke hoedanigheid. 
 
De leden van de PvdA-fractie vragen waarom in het onderhavige wetsvoorstel geen normen voor 
het opnemen van de beleidsconclusies in de jaarverslagen zijn opgenomen. De eerste reden 
hiervoor is dat de inzichten over wat zinvolle informatie is met betrekking tot de normen die gelden 
voor de doelmatigheid en doeltreffendheid vanuit uw Kamer aan voortschrijdend inzicht en 
wisselende wensen onderhevig zijn. Zo is de beleidsconclusie in 2013 geïntroduceerd als nieuw 
instrument na de evaluatie van voorgaande methodieken. De tweede reden is dat de technische 
mogelijkheden tot beleidsverantwoording in de loop der tijd toenemen (bv. open data). Om de 
genoemde redenen worden deze normen nader in de lagere regelgeving uitgewerkt. Een voorbeeld 
is de beleidsconclusie die in model 3.22c van de Regeling rijksbegrotingsvoorschriften is vastgelegd 
en conform de wens van uw Kamer voor het jaarverslag 2015 is aangescherpt. Aan de hand van dit 
model worden de jaarverslagen getoetst en workshops met de ministeries gehouden om de 
kwaliteit van de beleidsconclusies te verbeteren. 
 
Toepassing op Caribisch Nederland 
 
De leden van de fractie van de VVD vragen waarom de Comptabiliteitswet niet van toepassing is op 
het Caribische deel en hoe dit dan voor Caribische deel van Nederland is geregeld. In het 
wetsvoorstel wordt – in navolging van de huidige Comptabiliteitswet 2001 – niet expliciet tot 
uitdrukking gebracht dat de wet mede van toepassing is op de openbare lichamen Bonaire, Sint 
Eustatius en Saba. Dat neemt niet weg dat het van belang is dat de bevoegdheden waarin het 
wetsvoorstel voorziet, ook in deze openbare lichamen kunnen worden uitgeoefend. Met het oog 
hierop is het, mede naar aanleiding van de vraag van deze leden hierover, wenselijk een bepaling 

7
rechtspraak. De Minister van Veiligheid en Justitie heeft tijdens dat overleg aangegeven dat 
verschillende vragen rond het thema financiering en positionering van de Rechtspraak spelen en 
dat die daarom een bredere afweging vergen. De Minister van Veiligheid en Justitie heeft 
toegezegd om na het zomerreces een brief over dit onderwerp aan de Tweede Kamer te sturen. In 
dat verband heeft de SP-fractie gevraagd om ook de vragen die in het verslag van het wetsvoorstel 
Comptabiliteitswet 2016 over de begroting van de rechtspraak zijn gesteld bij deze bredere 
afweging te betrekken. Gelet hierop worden de voorgenoemde vragen van de SP-fractie in de door 
de Minister van Veiligheid en Justitie toegezegde brief beantwoord.  
 
De leden van de fractie van D66 vragen of het beginsel ‘geld volgt beleid, inclusief de 
bedrijfsvoering die met het geld samenhangt’ in het wetsvoorstel anders is vormgegeven dan in de 
huidige Comptabiliteitswet 2001. In antwoord: dit beginsel wordt in het wetsvoorstel op dezelfde 
wijze toegepast als onder de huidige Comptabiliteitswet. De vormgeving van artikel 4.1 van het 
wetsvoorstel dat een weerslag vormt van dit beginsel, is ten opzichte van bepalingen uit de huidige 
Comptabiliteitswet alleen redactioneel gewijzigd.  
 
Inrichting van de begrotingen 
 
De leden van de fracties van de PvdA, VVD, SP en ChristenUnie vragen naar de meerjarige 
verwerking van begrotingsamendementen en welke afwegingen worden gemaakt bij de al dan niet 
meerjarige verwerking daarvan. Ook vragen deze leden waarom dit niet in het onderhavige 
wetsvoorstel of de lagere regelgeving is opgenomen. Een begrotingswet of een suppletoire 
begrotingswet heeft op basis van artikel 2.4 van het onderhavige wetsvoorstel uitsluitend 
betrekking op één kalenderjaar. Omdat de memorie van toelichting van een begrotingswet formeel 
niet door de wetgever wordt vastgesteld, hebben de meerjarige begrotingsramingen die in de 
memorie van toelichting zijn opgenomen slechts een informatief karakter. Deze ramingen worden 
niet door de Kamers geautoriseerd. Een amendement op de begroting(swet) is gericht op het 
wijzigen van de begrotingswet die slechts betrekking heeft op het begrotingsjaar.  
 
Over de verwerking van de door de Tweede Kamer aangenomen begrotingsamendementen is in 
8
het verleden met uw Kamer gediscussieerd. Naar aanleiding hiervan zijn in de praktijk tussen het 
kabinet en de Tweede Kamer spelregels ontstaan, zoals: 
 amendementen tot verhoging van de uitgaven gaan gepaard met voorstellen tot dekking 
daarvan; 
 amendementen worden in het algemeen ontraden of niet aanvaarbaar gevonden als daarbij 
geen deugdelijk voorstel voor de dekking daarvan is opgenomen;  
 de geautoriseerde bedragen in een begroting zijn maximale bedragen en behelzen geen 
verplichting tot het doen van uitgaven. De ministers zijn alleen gehouden om niet meer uit 
te geven, maar minder mag wel.  
 
De weerslag van deze spelregels is in box 2.3 van de memorie van toelichting bij het wetsvoorstel 
samengevat. In aansluiting hierop vragen de leden van de fracties van de SP en PvdA naar een 
nadere toelichting van wat daarin staat over het in beginsel verwerken van de meerjarige gevolgen 
in de meerjarenramingen. Met de woorden ‘in beginsel’ wordt tot uitdrukking gebracht dat de 
betrokken minister zich niet gebonden hoeft te voelen om de meerjarige verwerking van het 
aangenomen amendement te verwerken. Indien de amendementen zijn voorzien van een 
meerjarige dekking worden de mutaties zowel in het betrokken jaar als de jaren daarna in de 
suppletoire begrotingen en in de verantwoordingsstaat geëxpliciteerd, tenzij de betreffende 
minister hiertegen ernstige bezwaren heeft en hij die richting de Tweede Kamer heeft geuit. 
Bijvoorbeeld wegens inhoudelijke bezwaren of omdat het amendement niet van een deugdelijke 
dekking is voorzien of technisch onuitvoerbaar is. Als dat zo is, worden de mutaties als gevolg van 
amendementen die een meerjarige werking hebben alleen in het betrokken jaar in de suppletoire 
begrotingen en in de verantwoordingsstaat geëxpliciteerd.  
 
De leden van de VVD-fractie vragen of bij een amendement met een meerjarige werking ook 
sprake van een structurele dekking moet zijn. Een van de bovengenoemde spelregels tussen de 
Tweede Kamer en het kabinet is dat de indiener van het amendement dat de uitgaven van de 
rijksoverheid verhoogt, ook aangeeft waar in de rijksbegroting de budgettaire dekking voor het 
amendement gevonden moet worden. Dit betekent dat een amendement met een meerjarige 
doorwerking gepaard gaat met een voorstel voor een meerjarige dekking.  
                                       
7
 K. Sterk en F. van Dijk ‘Financiering van de Rechtspraak in rechtsstatelijk kader: generieke kortingen op het rechtspreken zijn in strijd 
met de wet’, Nederlands Juristenblad 2016, afl. 24, 17 juni 2016. 
8
 Kamerstukken II 2001/02, 28 295, nr. 1, blz. 48-50. 

begrotingsreserves worden op diverse beleidsterreinen van het Rijk toegepast. Concrete 
voorbeelden zijn de reserves voor asiel en duurzame energie.  
Bij de beoordeling of een begrotingsreserve wenselijk is worden de volgende criteria gehanteerd:  
a) er is sprake van een budgettaire onzekerheid waardoor er onzekerheid is over het te belasten 
begrotingsjaar of er is sprake van sterk fluctuerende uitgaven die over de jaargrens heen 
reiken; 
b) naar het oordeel van de Minister van Financiën moet de budgettaire beheersbaarheid van de 
overheid (Europese en Monetaire Unie (EMU)-saldobelasting) worden gewaarborgd; 
c) elke begrotingsreserve wordt in beginsel aan één begrotingsartikel gekoppeld en is voor een 
bepaald doel bestemd; 
d) voor de aanwending van een begrotingsreserve geldt volledige ministeriële 
verantwoordelijkheid. 
 
Daarnaast zijn er een paar voorwaarden verbonden aan het gebruik van een begrotingsreserve. 
Een voorwaarde is dat er over een begrotingsreserve in beginsel geen rente wordt vergoed. Ook 
kunnen er bij de instelling van een begrotingsreserve afromingsvoorwaarden worden gesteld. 
Bijvoorbeeld de voorwaarde dat een reserve die niet binnen een bepaalde periode wordt besteed, 
vrij zal vallen ten gunste van het generale budgettaire overzicht. De andere voorwaarden bepalen 
op welk begrotingsjaar de toevoeging van of de onttrekking aan de begrotingsreserve neerslaan. 
Toevoegingen aan een begrotingsreserve vinden plaats in het jaar of de jaren van de reservering 
en belasten de begroting. Onttrekkingen aan een begrotingsreserve vinden plaats in het jaar dat 
uitgaven aan derden worden gedaan. Bijvoorbeeld uitgaven voor bestedingen of overdrachten, 
zoals subsidies.  
 
De leden van de VVD-fractie informeren naar de bijzondere gevallen wanneer het aanvaardbaar is 
dat bepaalde handelingen niet op een artikel in de begroting en verantwoording worden verwerkt. 
Er zijn vier gevallen wanneer het aanvaardbaar is om uitgaven en ontvangsten buiten 
begrotingsverband te verwerken. Deze gevallen worden in algemene bewoordingen in artikel 2.17, 
eerste lid, onderdelen a tot en met d, van het wetsvoorstel omschreven. De memorie van 
toelichting van dit artikel bevat enkele concrete voorbeelden hiervan, zoals de achterstallige 
zorgverzekeringspremies die door het Centraal Justitieel Incasso Bureau worden geïnd ten behoeve 
van het Zorginstituut Nederland. 
 
Naar aanleiding van vragen van de leden van de VVD-fractie over betalingen en ontvangsten ten 
behoeve van een andere Staat of een volkenrechtelijke organisatie, zoals de EU of de NAVO, wordt 
opgemerkt dat niet alle betalingen en ontvangsten ten behoeve van een dergelijke Staat of 
organisatie buiten begrotingsverband mogen worden geboekt. Artikel 2.17, eerste lid, onderdeel d, 
van het onderhavige wetsvoorstel regelt uitdrukkelijk dat dit alleen is toegestaan wanneer een 
minister de betalingen en ontvangsten voor die andere Staat of organisatie doorberekent op basis 
van een afspraak uit een verdrag, besluit van de EU of een andere internationale afspraak die op 
een controleerbare wijze is vastgelegd. Daarnaast moet het gaan om betalingen of ontvangsten die 
uit naam van de andere Staat of organisatie worden gedaan. Bijvoorbeeld wanneer namens een 
andere NAVO-partner een militair systeem wordt aangeschaft. Het gaat niet om betalingen of 
ontvangsten van de rijksoverheid zelf. Jaarlijks leggen de ministers via de saldibalans – als 
onderdeel van het jaarverslag – verantwoording af over de ontvangsten en uitgaven die buiten 
begrotingsverband geschieden. Op die wijze zijn dergelijke uitgaven en ontvangsten voor het 
parlement inzichtelijk. 
 
De leden van de CDA-fractie vragen naar de motivatie van de regering om te wachten tot 2017 om 
met voorstellen te komen inzake een baten-lastenstelsel en of de regering bereid is om dit alsnog 
voor de plenaire behandeling van dit wetsvoorstel te doen. De leden van de PvdA-fractie vragen in 
dit verband hoe het staat met de werkgroep die de invoering van een baten-lastenstelsel zal 
onderzoeken en hoe de Tweede Kamer tussentijds geïnformeerd en betrokken wordt. In antwoord 
10
het volgende. Begin juli jl. is de adviesaanvraag over de oprichting van de “adviescommissie 
verslaggevingsstelsel rijksoverheid” naar uw Kamer gestuurd. De werkzaamheden van deze 
gezamenlijke adviescommissie van de Algemene Rekenkamer en het Ministerie van Financiën zijn 
inmiddels gestart. De commissie zal begin 2017 een advies uitbrengen over de voor- en nadelen 
van toevoeging van meer baten-lasteninformatie aan de huidige wijze van begroten en 
verantwoorden. De adviescommissie gaat daarbij in gesprek met diverse stakeholders waaronder 
Kamerleden. Zodra het onderzoek gereed is, zal uw Kamer hierover worden geïnformeerd. Gezien 
                                       
10
 Kamerstukken II, 2015/16, 31 865 nr. 85. 

comptabele regelgeving. 
 
Het indienen en wijzigen van de begroting 
 
In reactie op de vragen van de leden van de fracties van de VVD, ChristenUnie en D66 waarom 
artikel 2.22, van het wetsvoorstel geen exacte datum bevat waarop de Tweede Kamer het 
stabiliteitsprogramma en het nationaal hervormingsprogramma van de regering aangeboden krijgt, 
het volgende. Zowel de Kamers der Staten-Generaal als het kabinet hechten aan een 
parlementaire behandeling van het Stabiliteitsprogramma, voordat dit document op jaarlijks 30 
14
april naar de Europese Commissie wordt verzonden. Derhalve heeft het kabinet toegezegd om 
het Stabiliteitsprogramma ieder jaar uiterlijk in de tweede week van april aan te bieden aan de 
Staten-Generaal. Dit geeft enerzijds voldoende tijd voor behandeling van het 
Stabiliteitsprogramma in beide Kamers, zoals ook in de afgelopen jaren is gebeurd. Anderzijds 
wordt hierdoor enige flexibiliteit behouden ten aanzien van de exacte datum waarop het 
Stabiliteitsprogramma naar de Kamers kan worden verzonden, wat de mogelijkheid om in het 
Stabiliteitsprogramma de meest actuele cijfers en ramingen op te nemen ten goede komt. 
 
De leden van de fracties van PvdA en VVD vragen waarom in het wetsvoorstel geen datum meer 
genoemd is waarop de ontwerpbegrotingen bij de Tweede Kamer worden ingediend. Artikel 105, 
tweede lid, van de Grondwet regelt dat de begrotingswetsvoorstellen jaarlijks op de in artikel 65 
van de Grondwet bedoelde dag worden ingediend. Die dag is de derde dinsdag van september of 
een bij wet te bepalen eerdere datum. Aangezien de datum voor de indiening van de 
begrotingswetsvoorstellen in de Grondwet is voorgeschreven, is het niet noodzakelijk om dit ook in 
het onderhavige wetvoorstel te bepalen. 
 
De leden van de D66-fractie constateren dat het elk jaar krap is om in de tijd tussen het indienen 
van de begroting en de datum van 1 januari de begrotingen door beide Kamers te kunnen 
vaststellen. In aansluiting hierop vragen deze leden of de regering heeft overwogen om de datum 
van indiening van de rijksbegroting te vervroegen. De regering is niet voornemens om Prinsjesdag 
te vervroegen. Het standpunt dienaangaande is niet gewijzigd ten opzichte van de reactie van de 
Minister van Financiën op het rapport ‘Aandacht voor het parlementair budgetrecht in Europees 
15
perspectief’ dat in 2014 door een werkgroep uit de commissie voor de Rijksuitgaven van de 
Tweede Kamer is opgesteld. De commissie voor de Rijksuitgaven heeft in dit rapport geconcludeerd 
dat het Europees Semester geen inbreuk doet op het nationale budgetrecht. De Minister van 
Financiën heeft in zijn reactie aangegeven deze conclusie te onderschrijven en zich te herkennen in 
de conclusie dat de Prinsjesdag of de Algemene Politieke Beschouwingen en de Algemene 
16
Financiële Beschouwingen niet verplaatst hoeven te worden. 
Desalniettemin onderschrijft de regering het belang van een tijdige vaststelling van de 
begrotingswetsvoorstellen, hetzij benadrukt dat dit een gezamenlijke verantwoordelijkheid is van 
de (voorzitters van) de Eerste Kamer en Tweede Kamer. Gelet op de Europese verordening om de 
begroting vóór 1 januari van het begrotingsjaar vast te stellen, heeft het kabinet op 29 april 2015 
17
een voorstel gedaan voor versnelling van de begrotingsbehandeling. Voorgesteld is om de 
begrotingshoofdstukken één voor één vast te stellen en onmiddellijk na behandeling in de Tweede 
Kamer door te zenden naar de Eerste Kamer. Het Presidium van de Tweede Kamer heeft dit 
voorstel niet overgenomen, maar heeft een tijdschema voor de begrotingsbehandeling uitgewerkt 
dat is gericht op afronding van de begrotingsbehandeling in de Tweede Kamer in de eerste week 
van december.  
 
De leden van de VVD-fractie vragen in hoeverre het nuttig en nodig is om een wettelijke grondslag 
18
voor de overheidsbalans naast de EU-verordening in de Comptabiliteitswet op te nemen. Via deze 
verordening zijn er vanuit Europa een aantal rapportageverplichtingen op het terrein van de 
overheidsfinanciën aan de lidstaten opgelegd, waaronder de verplichting om een overheidsbalans 
te publiceren. Deze overheidsbalans wordt jaarlijks samengesteld door het Centraal Bureau voor de 
Statistiek. Omdat de voorgaande verordening rechtstreekse werking heeft, is het niet nodig om 
hiervoor een extra nationale wettelijke grondslag in de Comptabiliteitswet op te nemen. 
 
                                       
14
 Kamerstukken I 2013/14, CVII, B, blz. 5-6. 
15
 Kamerstukken II 2014/15, 31 597, nr. 7. 
16
 Kamerstukken II 2014/15, 31 597, nr. 8. 
17
 Kamerstukken I 2014/15, 34 000-N, blz. 4. 
18 
Verordening (EU) nr. 549/2013 van het Europees Parlement en de Raad van 21 mei 2013 betreffende het Europees systeem van 
nationale en regionale rekeningen in de Europese Unie (PbEU 2013, L174). 

kende de uitvoering van deze regeling een puur administratief karakter en werd dit door de 
20
ministeries als een jaarlijks terugkerende belastende procedure ervaren. Het voorgaande en de 
ervaring met de praktijk van de afgelopen tien jaar hebben geen aanleiding gegeven om tot een 
begrenzing in geld of tijd te komen. 
 
Daarnaast vragen de leden van de VVD-fractie waarom er is gekozen voor inwerkingtreding met 
terugwerkende kracht per 1 januari en in hoeverre dit anders is dan in de huidige 
Comptabiliteitswet. Gelet op de tekst van de artikelen 2.24 en 2.25 gaat de regering ervan uit dat 
deze vraag betrekking heeft op artikel 2.24. In dat artikel wordt geregeld dat voorstellen van wet 
tot vaststelling van de begrotingsstaten voorzien in een bepaling die de inwerkingtreding regelt en 
dat die bepaling moet inhouden dat de inwerkingtredingsdatum 1 januari is van het betrokken 
begrotingsjaar. De huidige Comptabiliteitswet 2001 kent een dergelijke uitdrukkelijke bepaling 
niet. Desalniettemin bevat elke begrotingswet op dit moment al een bepaling die de 
inwerkingtreding van de begrotingswet op 1 januari regelt. Door uit te gaan van een 
inwerkingtreding aan het begin van een kalanderjaar wordt voorkomen, dat de betalingen en 
ontvangsten die plaats vinden tussen 1 januari en de feitelijke latere vaststelling van de 
begrotingswet achteraf als onrechtmatig kunnen worden aangemerkt. 
 
Inrichting van het jaarverslag en de slotverschillen 
 
De leden van de VVD-fractie vragen wat de uiterste datum is waarop de slotverschillen kunnen 
worden ingediend. Ook vragen deze leden naar de criteria die gelden bij het opnemen van de 
slotverschillen in de slotwet. In aansluiting hierop vragen de leden van de SP-fractie of het 
voorkomt dat slotverschillen een beleidsmatig karakter kunnen hebben en welke middelen de 
Tweede Kamer heeft om de regering te controleren. 
Als uitgangspunt geldt dat de wijzigingen van de begroting die gedurende het jaar worden 
voorzien, in twee suppletoire begrotingen worden opgenomen. De eerste suppletoire begroting 
wordt jaarlijks op uiterlijk 1 juni bij uw Kamer ingediend en voor de tweede suppletoire begroting is 
deze datum bepaald op 1 december (artikel 2.26, eerste lid, van het onderhavige wetsvoorstel). 
Alle wijzigingen van de begroting die na de vaststelling van de tweede suppletoire begroting 
optreden, landen in de slotverschillen. Slotverschillen zijn ten opzichte van de tweede suppletoire 
begroting doorgaans beperkt van omvang en hebben veelal een niet-beleidsmatig karakter. Het 
gaat dan om verschillen van boekhoudkundige aard of verschillen die voortvloeien uit 
controlebevindingen. Als er na de vaststelling van de tweede suppletoire begroting sprake is van 
beleidsmatige mutaties komen dergelijke mutaties niet louter in de slotverschillen terecht. De 
betreffende minister informeert de Kamers daarover ook met een separate brief. Deze werkwijze is 
voorgeschreven in de Regeling rijksbegrotingsvoorschriften. Aan de hand van de brief en de 
slotverschillen kunnen de Kamers hun budgetrecht uitoefenen. 
 
De leden van de fracties van ChristenUnie, CDA en D66 vragen of de regering heeft overwogen om 
het budgetrecht van de Kamers ten aanzien van slotwetmutaties te versterken door vast te leggen 
dat de Kamers voor het verstrijken van het begrotingsjaar schriftelijk over voorzienbare 
beleidsmatige slotwetmutaties worden geïnformeerd of dat bij slotwet geen beleidsmatige mutaties 
mogen worden doorgevoerd. Ook informeren de leden van de PvdA-fractie naar de mogelijkheden 
om de Tweede Kamer tijdig te informeren over substantiële wijzigingen. Tot slot vragen de leden 
van de D66-fractie wat de regering gaat doen om de slotverschillen met een beleidsmatig karakter 
te beperken. 
 
Artikel 105, eerste lid, van de Grondwet bepaalt dat de begroting van de ontvangsten en de 
uitgaven van het Rijk bij de wet wordt vastgesteld. De Kamers oefenen dit recht uit door middel 
van het goedkeuren van de begrotingen, waaronder de suppletoire begrotingen en de 
slotverschillen. Het sluitstuk is de dechargeverlening die achteraf aan de hand van de jaarverslagen 
door de Staten-Generaal wordt verleend over het gevoerde financieel beheer. De Staten-Generaal 
autoriseert tevens de slotverschillen, zoals ook staat beschreven in artikel 2.35 van het 
onderhavige wetsvoorstel.  
 
Ter versterking van het budgetrecht van de Staten-Generaal is de procedure in de Regeling 
rijksbegrotingsvoorschriften twee jaar geleden aangescherpt. Zo is in die regeling voorgeschreven 
dat de ministeries uiterlijk voor het kerstreces van de Kamers hun beleidsmatige uitgavenmutaties 
en overige majeure of politiek relevante mutaties per brief aan de Kamers inzichtelijk maken. 
Daarnaast worden de Kamers uiterlijk eind februari door de ministeries per brief geïnformeerd over 
                                       
20
 Kamerstukken II 2003/04, 29 200, nr. 56. 

In reactie op de vraag van de leden van de fractie van D66 of met het aannemen van de slotwet 
automatisch decharge wordt verleend aan de verantwoordelijke minister, is het antwoord 
ontkennend. Decharge wordt op basis van artikel 2.39 van het onderhavige wetsvoorstel aan de 
ministers verleend aan de hand van de betrokken jaarverslagen door daartoe strekkende 
uitspraken van de beide Kamers. Na de dechargeverlening, plaatst de voorzitter van die Kamer op 
het betrokken jaarverslag een aantekening, waaruit de verlening van de decharge en de datum 
waarop die heeft plaatsgevonden, blijken. 
 
Hoofdstuk 3. Begrotingsbeheer en financieel beheer: normering 
 
Normering algemeen 
 
De leden van de D66-fractie vinden het van belang dat bij voorstellen en voornemens wordt 
toegelicht wat de doelstellingen en financiële gevolgen zijn. Daarnaast zijn deze leden van mening 
dat er vooraf ook een oordeel kan worden gevormd over de doeltreffendheid en de doelmatigheid 
van het beleid, of dat in ieder geval wordt toegelicht op welke wijze de doeltreffendheid en 
doelmatigheid worden geëvalueerd. Deze leden vragen wat de regering ervan vindt om dit toe te 
voegen aan de toelichting bij artikel 3.1 van het wetsvoorstel.  
De regering constateert dat de doeltreffendheid en doelmatigheid van beleid vooraf nog niet altijd 
voldoende in beeld worden gebracht. Dit belemmert het onderzoek dat periodiek naar de 
doeltreffendheid en doelmatigheid van het beleid wordt verricht in beleidsdoorlichtingen. Mede om 
die reden komt de regering aan het verzoek van de leden van de D66-fractie tegemoet door in 
artikel 3.1, aanhef, onder a, van het wetsvoorstel voor te schrijven dat er naast de doelstellingen 
van het beleid ook de doeltreffendheid en doelmatigheid van het beleid worden toegelicht. De nota 
van wijziging die tegelijk met deze nota wordt aangeboden, bevat de aanpassing hiervoor. De 
regering acht deze toevoeging van belang om de kwaliteit van de beleidsevaluaties en 
beleidsdoorlichtingen te vergroten en om uw Kamer meer inzicht in de doeltreffendheid en 
doelmatigheid van het begrotingsbeheer te geven. 
 
Normering van de administratie en de informatievoorziening 
 
De leden van de VVD-fractie vragen waarom de normering waaronder de informatienormen zijn 
gewijzigd. De normen genoemd in hoofdstuk 3 van het onderhavige wetsvoorstel, zijn gebaseerd 
op de normen uit de huidige Comptabiliteitswet 2001, ware het niet dat een aantal normen in de 
huidige wet als een verantwoordelijkheid van de ministers in plaats van een normstellend criterium 
is geformuleerd. Daarnaast maakt het onderhavige wetsvoorstel in tegenstelling tot de 
Comptabiliteitswet 2001 duidelijk onderscheid tussen financiële en niet-financiële informatie die in 
de begrotingen en jaarverslagen worden opgenomen. Het onderhavige wetsvoorstel behelst op de 
voorgaande punten geen materiële wijziging. Er is slechts sprake van een redactionele wijziging.    
 
In aansluiting hierop vragen de leden van de VVD-fractie waarom de Tweede Kamer niet wordt 
betrokken bij de hoogte van de grenzen voor de rechtmatigheid die door de Minister van Financiën 
worden vastgesteld, want bij de gemeenten heeft de gemeenteraad daar wel een rol in. De 
verantwoording over de rechtmatigheid van de begrotingsuitvoering op basis van de zogenaamde 
rapporteringstoleranties is onderdeel van de bedrijfsvoeringsparagraaf uit het jaarverslag. De 
voorschriften voor de bedrijfsvoeringsparagraaf zijn naar aanleiding van het interdepartementaal 
21
beleidsonderzoek Regeldruk en controletoren opgenomen in de Regeling 
rijksbegrotingsvoorschriften. Deze ministeriële regeling wordt na overleg met de Algemene 
Rekenkamer, zonder instemming van de Tweede Kamer, vastgesteld door de Minister van 
Financiën. Het voorgaande laat onverlet dat de Minister van Financiën regelmatig op hoofdlijnen 
overleg met uw Kamer overleg voert over de regels die betrekking hebben op de begrotings- en 
verantwoordingsinformatie. Bijvoorbeeld wanneer de opzet van de begroting wijzigt, zoals het 
geval was bij de operatie Verantwoord begroten. Dit is conform artikel 4.20, derde lid, van het 
onderhavige wetsvoorstel.  
Voor de gemeenten en provincies worden in het Besluit accountantscontrole decentrale overheden 
(Bado) op vergelijkbare wijze de toleranties ten behoeve van de oordeelsvorming van de 
accountant over de jaarrekening van de provincies en gemeenten vastgesteld door de Ministers  
van Binnenlandse Zaken en Koninkrijksrelaties en Financiën. Provinciale staten en de 
gemeenteraad kunnen op grond van het Bado de toleranties voor de jaarrekening als geheel of 
voor deelverantwoordingen op een lager percentage vaststellen.  
 
                                       
21
 Kamerstukken II, 2004/05, 29 950, nr. 1. 

gezien tegen de achtergrond van de parlementaire behandeling van dit amendement. Bij het 
opstellen van de begroting wordt door de regering in beginsel niet afgeweken van de ramingen van 
beide Kamers, tenzij een evident zwaarwegende reden zich hiertegen verzet. Zoals eerder door de 
regering is opgemerkt, wordt met het begrip ‘evident zwaarwegende redenen’ tot uitdrukking 
gebracht dat slechts een zeer marginale toets plaatsvindt op passendheid in het budgettaire beleid 
26
en doelmatigheid, waarbij ook naar de kostenonderbouwing wordt gekeken. Zoals ook blijkt uit 
de afspraken die zijn gemaakt tussen de Eerste en Tweede Kamer en de regering over het 
27
financieel beheer, geldt deze procedure ook voor de eerste en tweede suppletoire 
ontwerpbegroting en voor de ontwerp wet ter vaststelling van de slotverschillen. 
 
Privaatrechtelijke rechtshandelingen 
 
De leden van de fracties van de VVD en de SP vragen in hoeverre de Tweede Kamer een besluit tot 
het oprichten van een rechtspersoon of het voeren van een baten-lastenstelsel nog kan 
tegenhouden. Hoe kan de Tweede Kamer dat met de nieuwe Comptabiliteitswet alsnog doen? Hoe 
was dit in de oude Comptabiliteitswet geregeld? Waarom is dit niet meer opgenomen in de 
voorliggende Comptabiliteitswet?  
Op een besluit inzake de interne verzelfstandiging van een dienstonderdeel als baten-
lastenagentschap dan wel een kas-verplichtingenagentschap, alsook het voornemen tot de 
oprichting van een privaatrechtelijk rechtspersoon, is de voorhangprocedure op basis van de 
artikelen 2.20, derde lid, en 4.7 eerste lid, onder a, van het onderhavige wetsvoorstel van 
toepassing. Met deze procedure wordt uw Kamer dertig dagen in de gelegenheid gesteld te 
beoordelen of er sprake is van voldoende publiek belang dat de betrokkenheid van de Staat bij de 
oprichting van een privaatrechtelijke rechtspersoon rechtvaardigt of dat het agentschapsmodel de 
juiste aansturingwijze is voor het organisatieonderdeel. Indien binnen de genoemde termijn van 
dertig dagen ten minste een vijfde van de leden van uw Kamer of beide Kamers nadere inlichtingen 
vraagt, wordt het besluit tot oprichting van een rechtspersoon of het instellen van een agentschap 
niet genomen dan veertien dagen nadat de inlichtingen zijn verstrekt. De Kamer kan, binnen deze 
periode, bezwaren maken tegen de oprichting. Daarbij zal de minister kijken naar hoe de bezwaren 
zich verhouden tot het belang om een rechtspersoon op te richten of een andere begrotingsstelsel 
voor een organisatieonderdeel te voeren. De voorhangprocedures voor een privaatrechtelijke 
rechtshandeling en voor het aanwijzen van een agentschap zijn niet gewijzigd ten opzichte van de 
artikelen 10 en 34 van de huidige Comptabiliteitswet 2001.  
 
In aansluiting op het voorgaande vragen de leden van de VVD-fractie waarom in de memorie van 
toelichting staat dat de voorhangprocedure voor privaatrechtelijke rechtshandelingen niet is 
gewijzigd ten opzichte van de Comptabiliteitswet 2001, terwijl dat blijkens de wetstekst wel het 
geval lijkt te zijn. Materieel is er geen verschil tussen de voorhangprocedure in de huidige 
Comptabiliteitswet 2001 en in het onderhavige wetsvoorstel. De wijziging waarop wordt gedoeld is, 
is slechts redactioneel van aard.  
 
In antwoord op de vragen van de leden van de VVD-fractie over hoe de Tweede Kamer wordt 
betrokken bij het afboeken van vorderingen, zoals de schuldkwijtschelding aan ontwikkelingslanden 
en hoe dit in het onderhavige wetsvoorstel is geregeld het volgende. In navolging van de huidige 
Comptabiliteitswet 2001 kan de Minister van Financiën op basis van artikel 4.20, eerste lid onder d, 
van het wetsvoorstel nadere regels stellen over het financieel beheer, waaronder regels over 
kwijtschelding en buiteninvorderingstelling. De regels over de kwijtschelding en 
buiteninvorderingstelling van vorderingen van het Rijk op derden zijn thans in het Besluit 
privaatrechtelijke rechtshandelingen1996 en de Regeling kwijtschelding en 
buiteninvorderingstelling 2014 geregeld. Op basis van deze regels zijn de vakministers 
verantwoordelijk voor de buiteninvorderingstelling van vorderingen tot 1 miljoen euro. Boven het 
bedrag van 1 miljoen euro is de instemming van de Minister van Financiën nodig. De Kamers 
worden achteraf geïnformeerd over het afboeken van vorderingen die betrekking hebben op 
ontwikkelingslanden. Kwijtgescholden vorderingen die voortkomen uit exportkredietverzekeringen 
en investeringsgaranties aan ontwikkelingslanden worden geclassificeerd als officiële 
ontwikkelingssamenwerking (Official Development Assistance, ODA). Daarover wordt de Tweede 
Kamer jaarlijks geïnformeerd via het HGIS-jaarverslag (Homogene Groep Internationale 
Samenwerking). Ook wordt de Tweede Kamer per brief geïnformeerd over nieuwe 
betalingsregelingen die met ontwikkelingslanden zijn overeengekomen. Deze werkwijze wordt 
onder het onderhavige wetsvoorstel voortgezet. 
 
                                       
26
 Kamerstukken I 2008/09, 29 833, C, blz. 2. 
27
 Bijlage bij Kamerstukken II 2008/09, 29 833, nr. 17. 

procedurele aard bevatten. Met de gelijktijdig aan te bieden nota van wijziging wordt artikel 4.10 
op dit punt in overeenstemming met de memorie van toelichting gebracht.  
 
Daarnaast vragen de leden van de VVD-fractie of de subsidieregeling bedoeld in artikel 4.10, zesde 
lid, van het onderhavige wetsvoorstel moet worden voorgehangen bij de Tweede Kamer en deze 
regeling niet eerst moet worden geëvalueerd. Artikel 4.10, zesde lid, van het wetsvoorstel ziet toe 
op de situatie waarin een nieuwe subsidieregeling in feite een voortzetting is van een vervallen 
subsidieregeling. Evenals bij een nieuwe subsidieregeling moet ook deze subsidieregeling worden 
voorgehangen bij de Tweede Kamer. De algemene verplichting om een dergelijk subsidieregeling te 
evalueren, is in artikel 4.24 van de Awb geregeld. Hierin wordt voorgeschreven om ten minste 
eenmaal in de vijf jaren een verslag te publiceren over de doeltreffendheid en de effecten van de 
subsidie in de praktijk. 
 
De leden van de CDA-fractie vragen waarom er voor belastinguitgaven die het karakter kennen van 
een subsidie niet een horizonbepaling wordt opgenomen. De toepassing van de horizonbepaling bij 
belastinguitgaven die het karakter kennen van een subsidie is reeds geregeld in de Regeling 
rijksbegrotingvoorschriften (model 4.55) als onderdeel van het Toetsingskader belastinguitgaven. 
Dit kader schrijft voor dat bij nieuwe belastinguitgaven telkens wordt afgewogen of een 
horizonbepaling aan de orde is. In een dergelijke horizonbepaling wordt expliciet aangegeven voor 
welke duur de belastinguitgave geldt. Na deze termijn is het al dan niet continueren van de 
belastinguitgave afhankelijk van de uitkomsten van een evaluatie.  
 
Coördinatie van het begrotingsbeheer en financieel beheer 
 
De leden van de fracties van de PvdA, VVD en ChristenUnie vragen waar in het onderhavige 
wetsvoorstel is geregeld dat het beleid geëvalueerd moet worden en waarom het instrument van 
beleidsdoorlichting niet in de wet is verankerd. De verplichting om periodiek het beleid te evalueren 
op de doeltreffendheid en doelmatigheid is in artikel 4.1, eerste lid, aanhef en onder c, van het 
onderhavige wetsvoorstel verankerd. Dit artikellid regelt de verantwoordelijkheid van iedere 
minister om periodiek de doeltreffendheid en doelmatigheid van het beleid dat aan zijn begroting 
ten grondslag ligt te onderzoeken. Wegens de aansluiting bij de terminologie van de Gemeentewet 
en Provinciewet wordt in het wetsvoorstel de term onderzoeken gehanteerd. De termen 
beleidsevaluatie of beleidsdoorlichting komen daarom niet in het wetsvoorstel voor. De eisen aan 
het periodiek evaluatieonderzoek zijn in de Regeling Periodiek Evaluatieonderzoek (RPE) 
verankerd. Deze regeling stelt de Minister van Financiën vast op basis van zijn bevoegdheid om 
regels voor dit onderzoek te stellen (artikel 4.20, tweede lid, aanhef en onder f). Overigens 
verandert er met het wetsvoorstel op dit punt niets ten opzichte van de huidige situatie zoals die in 
artikel 38, tweede lid onder a, van de Comptabiliteitswet 2001 is geregeld. Ook onder het 
onderhavige wetsvoorstel blijven de regels van de RPE van kracht, inclusief de kwaliteitseisen die 
de RPE stelt aan het evaluatiemiddel ‘beleidsdoorlichting’.  
 
Naar aanleiding van deze vragen wordt benadrukt dat uw Kamer in het verleden bij de vormgeving 
van de RPE is betrokken. Zo voert de Minister van Financiën op hoofdlijnen regelmatig overleg met 
uw Kamer over de mogelijkheden om de kwaliteit van beleidsevaluaties te verhogen. Uw Kamer 
heeft naar aanleiding van de evaluatie van de RPE waardevolle aanpassingsvoorstellen gedaan, 
zoals de introductie van beleidsopties indien er significant minder middelen (-20%) beschikbaar 
zouden zijn. De regering is dan ook verheugd over de nog steeds groeiende aandacht van uw 
Kamer voor beleidsdoorlichtingen en stelt voor om de voorgenoemde bestaande werkwijze te 
formaliseren. Hierdoor wordt artikel 4.20, derde lid, onderdeel c, van het wetsvoorstel uitgebreid 
waardoor de regels over het periodiek onderzoeken van de doeltreffendheid en doelmatigheid van 
het beleid en de bedrijfsvoering pas worden vastgesteld, nadat daarover op hoofdlijnen overleg 
met uw Kamer is gevoerd. De nota van wijziging die tegelijk met deze nota wordt aangeboden, 
bevat de concrete aanpassing van artikel 4.20.  
 
De leden van de SP-fractie vragen hoe de regering tegen het loskoppelen van de begroting van 
Veiligheid en Justitie en Politie aan kijkt en of deze wijziging aan de Tweede Kamer wordt 
voorgelegd, wanneer dit besluit zou vallen. 
De begrotingen van de Nationale Politie (NP) en het Ministerie van Veiligheid en Justitie (V&J) zijn 
reeds losgekoppeld. De Tweede Kamer oefent haar budgetrecht op de begroting van de NP uit via 
het recht van amendement op de begroting van de Minister van Veiligheid en Justitie. In de 
begroting van V&J is de bijdrage van V&J aan de NP op beleidsartikel 31 opgenomen. De begroting 
van de NP maakt als bijlage onderdeel uit van de begroting van V&J. De Minister van V&J stelt de 
begroting van de NP vast nadat de Staten-Generaal de departementale begroting van V&J hebben 
goedgekeurd. 

om regels te stellen over het beheer van de onroerende zaken van het Rijk en de administraties die 
daartoe worden bijgehouden en het privaatrechtelijk beheer van alle onroerende zaken van het 
Rijk houdt verband met deze departementale verantwoordelijkheids- en bevoegdheidsverdeling. Bij 
koninklijk besluit van 5 november 2012 is bepaald dat de Minister van BZK wordt belast met de 
behartiging van de aangelegenheden op het terrein van rijksvastgoed, voor zover deze 
aangelegenheden voor het koninklijk besluit waren opgedragen aan de Minister van Financiën en 
dat de taken van het Ministerie van Financiën en van het Ministerie van BZK dienovereenkomstig 
worden gewijzigd. Deze departementale herindeling is in 2014 geëxpliciteerd in de 
Comptabiliteitswet 2001. 
Hierdoor bepaalt artikel 25, vijfde lid, van die wet dat de Minister van BZK verantwoordelijk is voor 
het beheer van de overtollig gestelde onroerende zaken. Daarnaast bepaalt artikel 32, tweede lid, 
van die wet dat de Minister van Financiën verantwoordelijk is voor het privaatrechtelijk beheer van 
de roerende zaken die aan de Staat toebehoren dan wel zijn toevertrouwd en dat de Minister van 
BZK verantwoordelijk is voor het privaatrechtelijk beheer van de onroerende zaken die aan de 
Staat toebehoren dan wel zijn toevertrouwd, voor zover voor dat beheer niet bij of krachtens de 
wet een of meer andere ministers verantwoordelijk zijn gesteld.  
Aangezien het toepassingsbereik van deze wet niet de taakverdeling tussen ministers of de 
afzonderlijke ministeriële verantwoordelijkheden beslaat, zijn de artikelen 25, vijfde lid, en 32, 
tweede lid, van de Comptabiliteitswet 2001 in het onderhavige wetsvoorstel komen te vervallen. 
Daarmee is, zoals in de memorie van toelichting bij de artikelen 3.4 en 4.20 van het wetsvoorstel 
ook is benadrukt, geen inhoudelijke wijziging aangebracht in de verdeling van 
verantwoordelijkheden en bevoegdheden met betrekking tot rijksvastgoed.  
 
De leden van de VVD-fractie vragen of de regels over het verrichten van privaatrechtelijke 
rechtshandelingen, zoals het sluiten van overeenkomst, op basis van artikel 4.20 eerste lid, onder 
f, ook worden voorgehangen bij de Tweede Kamer, zo nee, waarom niet. Ook vragen deze leden of 
met het overleg met de Tweede Kamer uit artikel 4.20, derde lid, een formele voorhangprocedure 
is bedoeld.  
Net als op basis van artikel 37, aanhef en onder c, van de Comptabiliteitswet 2001 worden de 
regels over het verrichten van privaatrechtelijke rechtshandelingen ook op grond van dit 
wetsvoorstel niet bij de Tweede Kamer voorgehangen. Dit laat onverlet dat het onderhavige 
wetsvoorstel algemene voorschriften bevat wanneer een minister een privaatrechtelijke 
rechtshandeling kan verrichten (artikel 4.6). De regels over het verrichten van privaatrechtelijke 
rechtshandelingen die in een ministeriële regeling worden geregeld zijn slechts een nadere invulling 
van artikel 4.6 van het wetsvoorstel en bevatten vooral uitvoeringsvoorschriften. 
Het overleg met de Tweede Kamer, bedoeld in artikel 4.20, derde lid, van het wetsvoorstel is geen 
formele voorhangprocedure, maar betreft de bevoegdheid voor de Minister van Financiën om regels 
te stellen over de presentatie van de begrotingen en jaarverslagen nadat hij daarover op 
hoofdlijnen overleg met de Tweede Kamer heeft gevoerd. Aangezien dergelijk overleg met de 
Tweede Kamer de afgelopen jaren goed heeft gewerkt, is er geen aanleiding om dit te wijzigen. 
 
Hoofdstuk 5. Beheer van publieke liquide middelen buiten het Rijk 
 
Schatkistbankieren 
 
De leden van de PvdA-fractie begrijpen dat het aanwijzen van de deelnemers van het 
schatkistbankieren per algemene maatregel van bestuur gebeurt en vragen wat dit in de praktijk 
voor de deelnemers betekent. In aansluiting hierop vragen de leden van de D66-fractie waarom de 
regering het, gelet op het algemene voorschrift van artikel 5.2 dat RWT’s verplicht om te 
schatkistbankieren, noodzakelijk acht om de deelnemers van het schatkistbankieren per 
afzonderlijk besluit aan te wijzen. In dit verband vragen deze leden of het niet meer in de rede zou 
liggen om alleen de RWT’s die van het schatkistbankieren zijn uitgezonderd door middel van een 
afzonderlijk besluit aan te wijzen. Naar aanleiding van de vragen van de PvdA-fractie wordt 
benadrukt dat het per algemene maatregel van bestuur aanwijzen onder de huidige 
Comptabiliteitswet 2001 geldt. In het onderhavige wetsvoorstel is dit gewijzigd en worden de 
deelnemers per afzonderlijk besluit aangewezen. In de praktijk betekent dit dat elke deelnemer 
een besluit ontvangt dat specifiek op hem betrekking heeft en waartegen bezwaar kan worden 
gemaakt. De algemene verplichting voor RWT’s om te schatkistbankieren, zoals geregeld in artikel 
5.2, eerste lid, van het wetsvoorstel, is van algemene aard. Hierdoor is er ruimte om per RWT 
maatwerk toe te passen. Deze afspraken worden vervolgens per RWT in een afzonderlijke besluit 
geregeld. Hierbij past het om de deelnemers van het schatkistbankieren per afzonderlijk besluit 
aan te wijzen.  
 
Voorts vragen de leden van de D66-fractie of met het wetsvoorstel een uitbreiding van de 

toekomst ontwikkelt. In antwoord op deze vraag is de verwachting niet dat dit zal gebeuren, omdat 
de Nationale Verklaring (NV) binnen de Europese juridische context een vrijwillig instrument is met 
alle ruimte voor nationale keuzes en toekomstige ontwikkelingen.  
 
De leden van de PvdA-fractie vragen hoe de verankering van de NV is geregeld in de andere 
lidstaten die zich op deze wijze verantwoorden. In antwoord hierop wordt benadrukt dat er geen 
dwingende EU-voorschriften bestaan voor de verankering in nationale wet- en regelgeving. Ieder 
land is vrij om te bepalen op welke nationale rechtsbasis deze verklaring rust. Voor zover bekend 
hebben Denemarken en Zweden geen specifieke rechtsbasis gecreëerd voor de NV omdat deze 
onderdeel uitmaakt van de reguliere jaarlijkse begrotings- en verantwoordingsstukken. Uit de 
Zweedse NV is verder op te maken dat de controles van de centrale auditdienst, waarop de NV 
rust, volgen uit “Section 3 of the Act on the Audit of Central Government Activities”.  
De leden van de PvdA-fractie vragen of de regering mogelijkheden ziet om via de Europese 
Rekenkamer (ERK) in de lidstaten verandering te weeg te brengen in de verantwoording over EU 
middelen. Daarbij vragen zij hoe dit zich verhoudt tot de uitbreiding van de bevoegdheden van de 
Algemene Rekenkamer versus die van de ERK bij de besteding van Europese gelden in Nederland. 
Allereerst zij vermeld dat de bevoegdheden van de Europese Rekenkamer volgen uit de EU-
verdragen en niet worden ingeperkt of aangetast door de Comptabiliteitswet of door bepalingen ten 
aanzien van de Algemene Rekenkamer. De ERK is de onafhankelijke externe auditor van de EU-
begroting en aanvaardt geen instructies van regeringen. Niettemin zou op basis van de 
jaarverslagen en speciale rapporten van de ERK wel een grotere bewustwording over de 
verantwoording van EU-middelen kunnen optreden bij lidstaten. De Nederlandse 
vertegenwoordiger bij de Europese Rekenkamer, de heer Brenninkmeijer, zet zich in voor meer 
bewustwording. Zo heeft hij tijdens het Nederlandse EU-voorzitterschap een lezing gehouden over 
de bruikbaarheid van de rapporten van de ERK tijdens de door uw Kamer georganiseerde 
bijeenkomst van vertegenwoordigers van nationale parlementen, de Conference of Parliamentary 
Committees for Union Affairs (COSAC).  
 
Hoofdstuk 7. Algemene Rekenkamer 
 
Samenstelling en organisatie 
 
De leden van de VVD-fractie vragen waarom de aanbevelingslijst die de Algemene Rekenkamer ten 
tijde van een vacature in het college opstelt op basis van het onderhavige wetsvoorstel uit 
minimaal vier namen moet bestaan, terwijl de huidige Comptabiliteitswet 2001 van zes namen 
uitgaat. De reden van deze wijziging is dat het mede vanwege de openbare aard van de 
aanbevelingslijst niet altijd haalbaar is gebleken om zes kandidaten te vinden. Om die reden 
schrijft artikel 7.1, vierde lid, van het onderhavige wetsvoorstel voor dat deze aanbevelingslijst uit 
ten minste vier kandidaten bestaat. 
 
In antwoord op de vraag van de leden van de SP-fractie of het is voorgevallen dat een collegelid 
van de Algemene Rekenkamer een andere functie had die onverenigbaar is met het lidmaatschap 
van de Algemene Rekenkamer, is een dergelijk voorval de regering niet bekend. 
 
Het verantwoordings- en doelmatigheidsonderzoek 
 
De leden van de VVD-fractie vragen in relatie tot artikel 7.14, vierde lid, van het wetsvoorstel wat 
er wordt verstaan onder een redelijke termijn die een minister wordt geboden om vooraf op een 
rapport van de Algemene Rekenkamer te reageren. Zoals in de memorie van toelichting uiteen is 
gezet, stelt de Algemene Rekenkamer een minister voldoende in de gelegenheid om te reageren. 
De termijn die wordt aangehouden, is afhankelijk van de aard van de bevindingen en de 
conclusies. 
 
Daarnaast vragen de leden van de VVD-fractie in hoeverre de inleiding in de memorie van 
toelichting over het onderdeel doelmatigheidsonderzoek de deur voor de Algemene Rekenkamer 
openzet om ex ante onderzoek te verrichten, terwijl de lijn is dat de Algemene Rekenkamer ex post 
onderzoek doet. In antwoord hierop wordt vooropgesteld dat de doelmatigheidsonderzoeken die de 
Algemene Rekenkamer op basis van artikel 7.16 van het wetsvoorstel uitvoert, gericht zijn op het 
gevoerde beleid van de rijksoverheid. Dit betekent dat het uitgangspunt is dat de Algemene 
Rekenkamer een dergelijk onderzoek pas start, nadat ministeriële of bestuurlijke besluitvorming 
over het betreffende beleid heeft plaatsgevonden. Hiermee onderzoekt de Algemene Rekenkamer  
de doelmatigheid van gevoerd beleid in beginsel ex post. In specifieke situaties verricht de 
Algemene Rekenkamer dergelijk onderzoek ex ante. Zoals ook in de memorie van toelichting bij 

onderneming hier contractueel mee moet instemmen geen nietszeggende voorwaarde is, omdat de 
onderneming zich hiertoe gedwongen zal voelen met het oog op het binnenhalen van de opdracht.  
In antwoord het volgende. Gelet op het feit dat voor de uitvoering van publieke taken regelmatig 
private marktpartijen worden ingeschakeld en vanwege de niet geringe omvang van de publieke 
middelen die hiermee gepaard gaat, is het naar het oordeel van de regering nodig dat de Algemene 
Rekenkamer hier onderzoek naar kan verrichten. Deze onderzoeksmogelijkheid is echter niet 
onbegrensd. Zo bepaalt artikel 7.25 van het onderhavige wetsvoorstel uitdrukkelijk de reikwijdte. 
Het onderzoek is gericht op het beleid en het toezicht dat de betrokken minister met betrekking tot 
de onderneming heeft gevoerd of gehouden en heeft daarmee geen betrekking op de onderneming 
zelf. Daarnaast geldt de voorwaarde dat de Algemene Rekenkamer deze onderzoeksmogelijkheid 
pas kan benutten als de Staat een contractueel voorbehoud heeft gemaakt om onderzoek bij de 
onderneming uit te voeren. Daarbij is het aan de onderneming om deze contractuele voorwaarde af 
te wegen tegen andere belangen.  
 
In relatie tot het bovenstaande vragen de leden van de VVD-fractie waar de scheidslijn ligt tussen 
publieke en niet-publieke taken met betrekking tot de rol van de Algemene Rekenkamer bij private 
partijen. Verder vragen deze leden waarom het evenwicht tussen het belang van het respecteren 
van de private sector en het belang van de controle op de besteding van publieke middelen volgens 
de regering niet is verstoord.  
In antwoord op deze vragen wordt vooropgesteld dat de Algemene Rekenkamer op basis van het 
onderhavige wetsvoorstel alleen onderzoek kan verrichten naar goederen en diensten die 
betrekking hebben op publieke taken. Dit criterium is ook uitdrukkelijk genoemd in artikel 7.24, 
onderdeel c, van het wetsvoorstel. Bij de inkoop van goederen en diensten die betrekking hebben 
op een private taak, zoals de inkoop van kantoorartikelen, heeft de overheid als inkopende partij 
een gelijke positie als elke andere private inkopende partij. In die situaties is een uitbreiding van 
de onderzoeksbevoegdheid van de Algemene Rekenkamer niet passend. De regering is van mening 
dat met dit onderscheid het evenwicht tussen enerzijds het respecteren van de private sector en 
anderzijds de controle van de besteding van het begrotingsgeld dat betrekking heeft op de 
uitvoering van publieke taken niet wordt verstoord. 
 
In reactie op de vragen van de leden van de fracties van de VVD, PvdA, SP en D66 waarom in de 
memorie van toelichting opgenomen is dat de Algemene Rekenkamer een bijdrage kan vragen voor 
een onderzoek dat zij op verzoek van een van de Kamers of een minister verricht, wordt voorop 
gesteld dat hiermee tegemoet gekomen wordt aan een wens van de Algemene Rekenkamer zelf. 
Het al dan niet gebruiken van deze mogelijkheid tast de onafhankelijke positie van de Algemene 
Rekenkamer niet aan. Er is naar het oordeel van de regering dan ook geen sprake van een 
belangenverstrengeling. Indien een dergelijk onderzoek voor de Algemene Rekenkamer aanleiding 
geeft om een bijdrage te vragen dan kan zij in overleg de opdrachtgever van het onderzoek hierom 
verzoeken. Bijvoorbeeld wanneer het onderzoek ertoe leidt dat de Algemene Rekenkamer extra 
personele capaciteit of een bepaalde expertise moet aantrekken.  
 
In antwoord op de vraag van de leden van de SP-fractie over in hoeverre de regeringen en 
parlementen van andere landen hun rekenkamers betalen voor onderzoeken, is dergelijke 
informatie niet voorhanden. Voor wat betreft het verzoek van deze leden om een volledig overzicht 
te geven van de onderzoeken die de Algemene Rekenkamer de afgelopen tien jaren op verzoek van 
de Tweede Kamer heeft uitgevoerd, wordt verwezen naar de Algemene Rekenkamer. Daarnaast 
vragen de leden van de SP-fractie of de uitdrukkelijke onderzoeksmogelijkheid die artikel 7.23 van 
het onderhavige wetsvoorstel voor de regering biedt om onderzoeken door de Algemene 
Rekenkamer te laten uitvoeren tot meer onderzoeken zal leiden. Zoals in de memorie van 
toelichting bij artikel 7.23 is beschreven, betreft deze mogelijkheid een codificatie van een 
bestaande praktijk. Naar mijn overtuiging zal het enkele feit dat deze praktijk in het wetsvoorstel 
wordt vastgelegd, geen effecten hebben op het aantal onderzoeken die op verzoek vanuit de 
regering worden ingegeven.  
 
De leden van de D66-fractie vragen of de regering het wenselijk acht dat de Algemene 
Rekenkamer onderzoek naar een voorgenomen besluit van het kabinet kan verrichten. Deze leden 
vragen of het niet beter zou zijn als de Algemene Rekenkamer zich van dergelijk onderzoek 
onthoudt. Zoals in de memorie van toelichting bij artikel 7.23 is toegelicht, is het vrij uitzonderlijk 
dat de Algemene Rekenkamer een onderzoek verricht naar een voorgenomen besluit. Om de reden 
dat een dergelijk onderzoek in specifieke situaties zinvol kan zijn, vinden wij het van belang dat het 
wetsvoorstel hiervoor de ruimte biedt. Daarnaast is het aan de Algemene Rekenkamer zelf om te 
bepalen welke onderzoeken zij verricht.  
 

staatsdeelnemingen kan doen bij een belang van 5%, terwijl een onderzoek ter plaatse op basis 
van artikel 7.35 pas mogelijk is bij een belang van 95%.  
In antwoord het volgende. Bij het vaststellen van de grens van 95% is een zorgvuldige afweging 
gemaakt tussen enerzijds de mogelijkheid voor de Algemene Rekenkamer om ter plaatse 
onderzoek te kunnen doen als daar aanleiding voor is. Anderzijds speelt de afweging mee dat het 
vennootschapsrecht de gelijke behandeling van aandeelhouders als uitgangspunt heeft, zoals dat 
geregeld is in het Burgerlijk Wetboek. Dit houdt in dat de deelneming de aandeelhouders op 
dezelfde wijze moet behandelen. De Staat als aandeelhouder kan daarmee niet anders worden 
behandeld dan de andere aandeelhouders. Deze voorgaande afweging heeft ertoe geleid dat de 
grens, net als in de huidige Comptabiliteitswet 2001 en overeenkomstig de verschillende adviezen 
van de Raad van State hierover, op 95% van het aandelenkapitaal is bepaald. Het verlagen van de 
grens staat op gespannen voet met het uitgangspunt van een gelijke behandeling van 
aandeelhouders. Om zo goed mogelijk te voldoen aan dit uitgangspunt is gekozen om de 
onderzoeksbevoegdheid alleen toe te staan wanneer sprake is van een significant deel van de 
aandelen dat in handen is van de staat. In lijn met de adviezen van de Raad van State is besloten 
het percentage vast te stellen op 95%. Voorts zijn de onderzoeken die de Algemene Rekenkamer 
ten aanzien van staatsdeelnemingen uitvoert, gericht op het beleid van de betrokken minister als 
aandeelhouder. De informatie die hiervoor relevant is, is doorgaans bij het verantwoordelijke 
ministerie aanwezig of kan anders met tussenkomst van de minister bij de deelneming worden 
ingewonnen voor zover het de jaarrekeningen en accountantsrapporten betreft. Dergelijk 
onderzoek bij een ministerie, kan de Algemene Rekenkamer uitvoeren met betrekking tot alle 
staatsdeelnemingen die een belang van 5% of meer hebben. Dit is geregeld in artikel 7.24, 
onderdeel e, van het wetsvoorstel.  
 
De staatsdeelnemingen waarin de Staat een belang heeft van 51% of meer zijn Schiphol, NS, 
Staatsloterij, Holland Casino, Ultra Centrifuge Nederland (UCN), Tennet, Centrale Organisatie voor 
Radio-Aktief Afval (Covra), Nederlandse Investeringsbank voor Ontwikkelingslanden (NIO), de 
Koninklijke Nederlandse Munt (KNM), Gasunie en de Nederlandse Financierings-Maatschappij voor 
Ontwikkelingslanden (FMO). Beleidsdeelnemingen met een belang van het beleidsdepartement van 
51% of meer zijn Limburgs Instituut voor Ontwikkeling en Financiering (LIOF), Investerings- en 
Ontwikkelingsmaatschappij voor Noord-Nederland (NOM), Energie Beheer Nederland (EBN), De 
Nederlandsche Bank (DNB), Saba Statia Cable System (SSCS), Prorail en 
Ontwikkelingsmaatschappij Oost Nederland (OOST).  
 
De leden van de fracties van de PvdA, SP en D66 vragen hoe het percentage op basis waarvan de 
Algemene Rekenkamer in Nederland een onderzoeksbevoegdheid ten aanzien van 
staatsdeelnemingen heeft zich verhoudt tot het percentage dat hiervoor in andere Europese 
lidstaten geldt. In reactie hierop is gekeken naar de beschikbare openbare informatie hierover. 
Deze grens blijkt per land te verschillen. In sommige landen spelen kwalitatieve (rand-
)voorwaarden als ‘overwegend belang’ of ‘invloed van betekenis’ een rol bij de vraag of een 
rekenkamer een onderzoeksbevoegdheid ten aanzien van staatsdeelnemingen heeft. Dit is het 
geval in Frankrijk, Oostenrijk en Zweden. In sommige landen is een overheidsbelang van 50% of 
meer de doorslaggevende voorwaarde. Dit is voor zover bekend het geval in Bosnië Herzegovina, 
Litouwen en Malta.  
 
De leden van de PvdA-fractie constateren terecht dat alleen ten aanzien van dochters die voor 
100% in handen van de moeder zijn onderzoek door de Algemene Rekenkamer mogelijk is. In 
aansluiting hierop vragen de leden van de VVD-fractie waarom deze onderzoeksbevoegdheid met 
betrekking tot 100% dochters niet is beperkt tot holdingen die geen reële activiteiten bevatten. 
Voorts vragen de leden van de PvdA-fractie om een overzicht van de dochters die met deze grens 
onder de reikwijdte van de onderzoeksbevoegdheid van de Algemene Rekenkamer vallen. Verder 
vragen deze leden wat de consequenties zouden zijn als er voor dochters een grens van 51% geldt. 
In dit verband informeren de leden van de SP-fractie hoe kan worden voorkomen dat 90% 
dochters buiten het zicht van de publieke controle vallen. 
Met de voorgestelde aanpassing van de Comptabiliteitswet wordt de Algemene Rekenkamer de 
algemene mogelijkheid gegeven onderzoek te doen ten aanzien van 100% dochterondernemingen 
van staatsdeelnemingen waarvan de Staat 95% of meer van de aandelen bezit zonder dat de 
juridische structuur van de holding daaraan beperkingen oplegt. Gelet op de grote omvang van het 
aantal dochterondernemingen dat aan dit criterium voldoet, is daarvan geen lijst voorhanden. Het 
verlagen van de grens op basis waarvan de Algemene Rekenkamer onderzoek ten aanzien van 
dochters kan uitvoeren, levert een verregaande spanning op met het uitgangspunt van een gelijke 
behandeling van aandeelhouders, zoals hiervoor uiteen is gezet. 
 

Overig 
 
De vragen van de leden van de ChristenUnie-fractie over de budgetflexibiliteit zijn in hoofdstuk 2, 
onder Begrotingsstelsel en beginselen, beantwoord.  
 
De leden van de ChristenUnie-fractie vragen of de regering heeft overwogen om het besliskader 
privatisering en Verzelfstandiging van de Commissie-Kuiper te verankeren in de Comptabiliteitswet. 
Het kabinet heeft in zijn reactie op het rapport van de Onderzoekscommissie Privatisering 
/Verzelfstandiging Overheidsdiensten van de Eerste Kamer “Verbinding Verbroken?” aangegeven 
dit besliskader te zullen gebruiken bij voornemens tot privatisering en externe verzelfstandiging, 
zoals de instelling van zelfstandige bestuursorganen. Het besliskader bevat een aantal inhoudelijke 
aandachtspunten en procesmatige richtlijnen voor de afzonderlijke fasen van besluitvorming, 
voornamelijk ter borging van publieke belangen in de toekomst. Het kabinet heeft ervoor gekozen 
het besliskader als verplichte kwaliteitseis op te nemen in het Integraal Afwegingskader (IAK). 
Deze werkwijze van het kabinet houdt in dat alle voorstellen voor beleid en regelgeving aan de 
30
eisen van dit kader moeten voldoen. Verankering van het besliskader privatisering en 
Verzelfstandiging van de Commissie-Kuiper in de Comptabiliteitswet is om die reden niet nodig. 
 
 
 
De Minister van Financiën, 
                                       
30
 Kamerstukken II 2010/11, 29 515, nr. 330. 

