 
 
 
Voorstel van Wet houdende wijziging van de Wet op de Nederlandse 
organisatie voor wetenschappelijk onderzoek in verband met de invoering van 
een nieuwe organisatiestructuur 
 
 
 
Voorstel van wet 
 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is de organisatiestructuur 
van de Nederlandse Organisatie voor Wetenschappelijk onderzoek aan te passen zodat 
de organisatie beter in kan spelen op maatschappelijke en wetenschappelijke 
ontwikkelingen; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
ARTIKEL I 
 
De Wet op de Nederlandse organisatie voor wetenschappelijk onderzoek wordt als volgt 
gewijzigd: 
 
A 
Artikel 1, onderdeel c, komt te luiden: 
c. instellingsplan: instellingsplan, bedoeld in artikel 18. 
 
B 
Hoofdstuk II komt te luiden: 
 
Hoofdstuk II. Het bestuur en de inrichting van de organisatie 
 
Artikel 4. Organen 
De organisatie heeft een raad van bestuur, een raad van toezicht en vier 
domeinbesturen. 
 
Artikel 5. Raad van bestuur: samenstelling 
    W6787.K-1 1 

     
5. Voor een van de andere overige leden kan de ondernemingsraad van de organisatie 
personen aanbevelen. 
6. Benoeming geschiedt voor ten hoogste vijf jaar en leden kunnen ten hoogste eenmaal 
opnieuw worden benoemd. 
 
Artikel 11. Raad van toezicht: taak 
1. De raad van toezicht staat de raad van bestuur met raad ter zijde en geeft 
desgevraagd of uit eigen beweging advies over het beleid van de raad van bestuur. Bij 
de vervulling van zijn taak richt de raad zich naar het belang van de organisatie en 
neemt daarbij de doelstelling van de organisatie, bedoeld in artikel 3, als uitgangspunt. 
2. De raad van toezicht stelt een reglement vast betreffende zijn werkwijze waarin in 
ieder geval in het bijzonder aandacht is voor: 
a. goed bestuur van de organisatie; 
b. de voordrachten voor de leden van de raad van bestuur; 
c. de wijze waarop hij zijn advies geeft over de begroting, de jaarrekening, het 
jaarverslag en het instellingsplan. 
 
Artikel 12. Onderzoeksdomeinen 
1. De organisatie kent vier onderzoeksdomeinen. 
2. De raad van bestuur bepaalt het wetenschappelijk werkterrein van elk van de 
onderzoeksdomeinen. 
3. Een onderzoeksdomein wordt geleid door een domeinbestuur. 
 
Artikel 13. Domeinbestuur: samenstelling 
1. Een domeinbestuur bestaat uit een voorzitter en ten hoogste acht leden, waarvan ten 
minste één niet afkomstig is uit een wetenschappelijke dienstbetrekking.  
2. Onze Minister benoemt, schorst en ontslaat de voorzitter van een domeinbestuur. 
Benoeming geschiedt op voordracht van de raad van toezicht. 
3. De raad van bestuur benoemt, schorst en ontslaat de overige leden van een 
domeinbestuur. Benoeming geschiedt op voordracht van het desbetreffende 
domeinbestuur. 
4. De benoeming van de voorzitter en de overige leden geschiedt voor ten hoogste drie 
jaar. De leden kunnen ten hoogste eenmaal opnieuw worden benoemd. 
 
Artikel 14. Domeinbestuur: taak 
1. Een domeinbestuur heeft tot taak de raad van bestuur desgevraagd of uit eigen 
beweging te adviseren op het gebied van diens wetenschappelijk werkterrein. 
2. De raad van bestuur kan aan een domeinbestuur mandaat verlenen om, met 
inachtneming van door de raad van bestuur te geven richtlijnen, het instellingsplan en 
de door Onze Minister goedgekeurde begroting, middelen te verstrekken ten behoeve 
van onderzoeksprojecten en onderzoeksprogramma’s. 
3. De raad van bestuur kan in het bestuursreglement de taak van een domeinbestuur en 
de inrichting van een onderzoeksdomein nader bepalen. 
 
C 
Artikel 18 komt te luiden: 
 
Artikel 18. Instellingsplan 
1. De raad van bestuur stelt een instellingsplan op uiterlijk vier jaar na het tijdstip van 
het vaststellen van het vorige plan. 
2. De raad van bestuur hoort de raad van toezicht over het instellingsplan en stelt het 
instellingsplan vervolgens vast. Na vaststelling zendt de raad van bestuur het plan 
onverwijld aan Onze Minister. 
    W6787.K-1 3 

     
Artikel 45. Overgangsrecht eerste benoemingen raad van bestuur en 
domeinvoorzitters 
In afwijking van artikel 5, vierde lid, en artikel 13, tweede lid, vindt de benoeming van 
de eerste leden van de raad van bestuur en de voorzitters van de domeinbesturen plaats 
op basis van openbaar gemaakte functieprofielen en laat Onze Minister zich adviseren 
door een benoemingsadviescommissie. 
 
 
ARTIKEL II 
Deze wet treedt in werking op een bij koninklijk besluit te bepalen tijdstip. 
 
 
Lasten en bevelen dat deze in het Staatsblad zal worden geplaatst en dat alle 
ministeries, autoriteiten, colleges en ambtenaren die zulks aangaat, aan de nauwkeurige 
uitvoering de hand zullen houden. 
 
Gegeven 
 
 
 
 
 
De Staatssecretaris van Onderwijs,  
Cultuur en Wetenschap, 
 
 
 
 
De Minister van Onderwijs, 
Cultuur en Wetenschap, 
 
 
 
 
De Minister voor Wonen en Rijksdienst, 
 
 
 
 
De Minister van Economische Zaken,
    W6787.K-1 5 

     
bewerkstelligen. Als bijlage bij dit Kamerstuk is het advies van ABD Topconsult met 
betrekking tot de mogelijkheden van verandering van NWO gevoegd.  
 
Voordat de bovengenoemde adviezen en aanbevelingen zijn verschenen is uitvoerig 
overleg gepleegd met belanghebbenden. Ook hebben voor de Wetenschapsvisie 
internetconsultaties plaatsgevonden. Bij brief van 23 januari 2015 (Kamerstukken II 
2014/15, 29 338, nr. 143) heeft de Staatssecretaris van Onderwijs, Cultuur en 
Wetenschap zijn plannen over de veranderingen bij NWO toegelicht. Bij brief van 14 
april 2015 (Kamerstukken II 2014/15, 29 338, nr. 145) heeft de staatssecretaris een 
rapportage met de nadere contouren voor de nieuwe organisatie NWO aan de Tweede 
Kamer gezonden op basis van de rapportage van een interne NWO-werkgroep onder 
leiding van de heer Breimer (Kamerstukken II 2014/15, 29 338, nr 145 bijlage). Met dit 
wetsvoorstel wordt uitvoering gegeven aan de plannen om tot een nieuwe bestuurlijke 
organisatie bij NWO te komen. 
 
Bij de wijzigingen rond NWO en onderhavig wetsvoorstel zijn tevens de departementen 
van Economische Zaken en Volksgezondheid, Welzijn en Sport betrokken. De 
bewindspersonen van OCW zijn verantwoordelijk voor het wetenschapsbeleid en de 
minister van EZ is verantwoordelijk voor technologie- en innovatiebeleid. Vanwege de 
grote raakvlakken zijn de bewindspersonen van OCW en EZ samen verantwoordelijk 
voor het coördineren van de publieke kennisinfrastructuur. NWO vervult een belangrijke 
rol binnen de publieke kennisinfrastructuur. Daarom tekent de minister van EZ mee met 
deze wijziging van de NWO-wet. De bewindspersonen van OCW blijven verantwoordelijk 
voor NWO als ZBO, de rol van NWO in het wetenschapsbeleid en de middelen die over 
de begroting van OCW lopen (met inachtneming van de afspraken rond de topsectoren). 
 
Integratie ZorgOnderzoek Nederland 
Bij brief van 17 december 2015 (Kamerstukken II 2015-2016, 29338, nr. 151) is door 
de Staatssecretaris van OCW en de Minister van Volksgezondheid, Welzijn en Sport 
aangekondigd dat het voornemen is het zelfstandig bestuursorgaan ZorgOnderzoek 
Nederland (ZON) op te laten gaan in het beoogde onderzoeksdomein zorgonderzoek en 
medische wetenschappen. ZON valt onder de verantwoordelijkheid van de Minister van 
Volksgezondheid, Welzijn en Sport en heeft al sinds lange tijd een 
samenwerkingsverband met het onderdeel medische wetenschappen van NWO. Beide 
houden zich met verschillende componenten in zorgonderzoek en medische wetenschap 
bezig. Het fundamentele onderzoek van medische wetenschappen wordt 
gecomplementeerd door het praktijkgerichte onderzoek van ZON. De lijnen zijn kort en 
de samenwerking is effectief en zou een meer bestendig karakter moeten krijgen. 
Daarbij komt dat meer multidisciplinair en interdisciplinair onderzoek, zoals de nieuwe 
organisatie van NWO nastreeft, ook in het belang kan zijn voor ZON. Nu werkt ZON 
vrijwel alleen samen met medische wetenschappen, maar onder de nieuwe organisatie 
van NWO kan deze samenwerking bijvoorbeeld worden uitgebreid naar de 
gedragswetenschappen, die ook voor zorgonderzoek van belang zijn. Met de integratie 
van ZON in NWO zou het zelfstandig bestuursorgaan ZON worden opgeheven. Omdat dit 
een zorgvuldige voorbereiding vergt en gekeken zal moeten worden hoe de 
verantwoordelijkheid van de Minister van Volksgezondheid, Welzijn en Sport tot 
uitdrukking wordt gebracht, zal deze integratie in een afzonderlijk wetsvoorstel worden 
geregeld. De integratie zal in ieder geval plaatsvinden binnen de contouren van de 
bestuurlijke organisatie zoals die met dit wetsvoorstel wordt ingericht. Het 
zorgonderzoek zal daarbij een plek krijgen binnen één van de vier domeinen. 
 
1.2 Hoofdlijnen van het wetsvoorstel  
    W6787.K-1 7 

     
een onderzoeksdomein zijn, beschikken over voldoende kennis van het desbetreffende 
wetenschappelijke werkterrein van het onderzoeksterrein. De voordrachten door de raad 
van toezicht zullen overeenkomstig het kabinetsbeleid worden voorbereid volgens de 
procedure van de Algemene Bestuursdienst. 
 
2.3 Interne tegenkracht 
Binnen NWO wordt ten opzichte van de raad van bestuur tegenkracht georganiseerd 
door het instellen van een raad van toezicht. De leden zullen afkomstig zijn uit de 
wetenschap en maatschappij. 
De raad van toezicht staat de raad van bestuur bij en dient hem van advies ter 
bevordering van het centrale beleid. In de huidige situatie kent het bestuur van NWO 
geen sparringpartner voor beleid en strategie op centraal niveau. Dit past niet in het 
huidige tijdsgewricht waar NWO voor een grote maatschappelijke opdracht staat waarbij 
beleid en middelen van verschillende departementen gemoeid zijn. Omdat meer dan in 
het verleden de strategie centraal zal worden bepaald is het van belang een orgaan te 
hebben dat zich intern richt op de taak van de organisatie en het bereiken van de 
doelen. Dit bevordert de eenduidigheid van de strategie en is, gezien de omvang van de 
organisatie en de (publieke) middelen die de organisatie verdeelt maatschappelijk 
wenselijk. De raad van toezicht is sparringpartner van de raad van bestuur en kan 
daarnaast bij het niet nakomen van (strategische) afspraken of doelstellingen het 
gesprek aangaan en de raad van bestuur van adviezen dienen, omdat hij dichtbij de 
raad van bestuur staat. Voor de Minister van OCW past een dergelijke bemoeienis met 
het dagelijks beleid niet en is het wenselijk enige afstand tot de organisatie NWO te 
houden om de onafhankelijke positie van de organisatie te waarborgen. Indien 
noodzakelijk kan de raad van toezicht de Minister van OCW informeren. De raad van 
bestuur en de raad van toezicht zijn verantwoordelijk voor de afweging van belangen. 
Zij houden rekening met de belangen van verschillende belanghebbenden zoals 
onderzoekers en instellingen, die erop moeten vertrouwen dat hun belangen behartigd 
worden.  
 
De raad van toezicht bij NWO krijgt de algemene taak om de raad van bestuur gevraagd 
en ongevraagd te adviseren over het beleid van de raad van bestuur. De raad van 
toezicht kan in die hoedanigheid de raad van bestuur bijstaan, maar ook juist 
tegenkracht geven. De leidraad daarbij wordt gevormd door de algemene doelstellingen 
van NWO. Om de rol van de raad van toezicht voldoende gewicht te geven om het beleid 
van NWO te bewaken, krijgt de raad van toezicht daarnaast een paar specifieke taken. 
Ten eerste zorgt de raad van toezicht voor het voordragen bij benoeming van de leden 
van de raad van bestuur. Hierop is in de vorige paragraaf al in gegaan. Ten tweede 
wordt de raad van toezicht bij verschillende belangrijke documenten door de raad van 
bestuur gehoord en wordt hij op die wijze in de gelegenheid gesteld een volwaardige rol 
bij het bewaken van het beleid van NWO te vervullen. Het gaat dan om de begroting, de 
jaarrekening, het jaarverslag en het meerjarig instellingsplan. Het is aan de raad van 
bestuur om de opmerkingen van de raad van toezicht te betrekken bij de uiteindelijke 
documenten. Daarnaast kunnen de opmerkingen van de raad van toezicht ook een rol 
spelen bij de beoordeling van de genoemde stukken door de Minister van OCW, voor 
zover hier geen gevolg aan is gegeven. 
 
De raad van toezicht zal bestaan uit zes leden die door de Minister van OCW worden 
benoemd. Een van de leden wordt benoemd op voordracht van de Minister van 
Economische Zaken. Voor een van de andere overige leden kan de ondernemingsraad 
van NWO personen aanbevelen aan de Minister van OCW.  
 
    W6787.K-1 9 

     
verantwoordelijkheid. Het toezicht van de Minister van OCW wordt niet vervangen of 
beperkt. 
 
4. Uitvoerbaarheid en handhaafbaarheid 
Het wetsvoorstel is voor een oordeel over de uitvoerbaarheid voorgelegd aan NWO. 
NWO acht het voorstel uitvoerbaar en heeft aangegeven geen aanleiding te zien tot het 
plaatsen van opmerkingen.   
 
5. Financiële gevolgen en administratieve lasten 
Er zijn geen financiële gevolgen. NWO zal de transitie binnen het eigen budget 
vormgeven. Met dit wetsvoorstel zijn geen administratieve lasten gemoeid. 
 
6. Consultatie en advies 
In een vroeg stadium zijn OCW, NWO, VWS en EZ, Zorgonderzoek Nederland, VSNU en 
KNAW betrokken bij het nadenken over de benodigde veranderingen bij NWO, zoals bij 
de Wetenschapsvisie en het rapport Van der Steenhoven. Ook in het daarna gevolgde 
proces zijn deze partijen regelmatig geconsulteerd. Onderhavig wetsvoorstel is in 
overleg met de belangrijkste partijen tot stand gekomen. Bij NWO is een werkgroep 
gestart met de transitie en de implementatie van de veranderingen van de organisatie 
NWO.  
 
In april 2016 heeft een openbare internetconsultatie over het voorstel plaatsgevonden. 
Daarop is één reactie binnengekomen. In deze reactie wordt aandacht gevraagd voor de 
mogelijkheid van maatschappelijke inbreng zoals dat nu bij ZonMW ook gebeurt. NWO 
heeft in het verleden, indien dat noodzakelijk was, gebruik gemaakt van de inbreng en 
expertise van maatschappelijke organisaties. Dat zal in de toekomst niet anders zijn. 
NWO ziet het belang van goede maatschappelijke vertegenwoordiging en daarom streeft 
zij ook naar het opnemen van personen uit diverse maatschappelijke geledingen in haar 
raad van toezicht. Het innovatief vermogen van de wetenschap, waarvan in de reactie 
wordt aangegeven dat deze onderbelicht is, komt voldoende aan de orde in de 
taakomschrijving van NWO. De NWO organisatie heeft als taak het bevorderen van de 
kwaliteit van wetenschappelijk onderzoek, inclusief het technisch wetenschappelijk 
onderzoek en daarnaast tevens het initiëren en stimuleren van nieuwe ontwikkelingen in 
het wetenschappelijk onderzoek en de toepassing daarvan naar de maatschappij 
inclusief het bedrijfsleven. Voorts bevordert de organisatie de overdracht van kennis van 
de resultaten van het door haar geïnitieerde, verrichtte en gestimuleerde onderzoek ten 
behoeve van die maatschappij (valorisatie). De organisatie richt zich bij het uitvoeren 
van haar taak in hoofdzaak op het universitaire onderzoek in den breedte, dus zowel 
fundamenteel als technisch wetenschappelijk onderzoek. 
 
 
II. Artikelsgewijs deel 
 
Artikel I, onderdeel A (wijziging artikel 1) 
In de begripsomschrijvingen vervalt het begrip reglement en wordt het begrip 
instellingsplan ingevoegd. Het begrip reglement is niet meer nodig omdat het beperkt 
wordt gebruikt en uit de desbetreffende bepalingen voldoende duidelijk blijkt wat 
daaronder verstaan wordt. Instellingsplan wordt daarentegen veelvuldig in de wet 
gebruikt. De verwijzing naar artikel 18 is telkens vervallen en in plaats daarvan is een 
definitiebepaling opgenomen. 
 
Artikel I, onderdeel B (nieuw vaststellen Hoofdstuk II) 
    W6787.K-1 11 

     
Voor het besturen van de organisatie en de nadere inrichting van NWO stelt de raad van 
bestuur een bestuursreglement op. 
 
Artikel 9. Raad van bestuur: personeelsbeleid 
De raad van bestuur is verantwoordelijk voor het personeelsbeleid en het in diens 
nemen, schorsen en ontslaan van personeel van NWO. Op het personeel zijn daarbij de 
rechtspositieregels van toepassing op grond van artikel 4.5 van de Wet op het hoger 
onderwijs en wetenschappelijk onderzoek. 
 
Artikel 10. Raad van toezicht: samenstelling 
De raad van toezicht van NWO zal bestaan uit een voorzitter en ten hoogste vijf overige 
leden. De leden worden benoemd, geschorst en ontslagen door de Minister. Benoeming 
van een van de leden vindt daarbij plaats op voordracht van de Minister van 
Economische Zaken. Daarnaast kan de ondernemingsraad van NWO voor een van de 
overige leden personen aanbevelen aan de Minister van OCW. Deze personen worden bij 
de desbetreffende selectieprocedure meegenomen. Benoeming geschiedt voor ten 
hoogste vijf jaar en herbenoeming is eenmaal mogelijk. Net als voor de leden van de 
raad van bestuur geldt, is het niet mogelijk om tegelijkertijd lid van de raad van bestuur 
te zijn of in dienst te zijn als personeel. 
 
Artikel 11. Raad van toezicht: taak 
De raad van toezicht adviseert in algemene zin de raad van bestuur en richt zich daarbij 
naar de taak en doelstelling van NWO. Het is de bedoeling dat de raad van toezicht 
hierbij het centrale beleid en de centrale strategie van NWO bewaakt. De raad van 
toezicht geeft daarom niet alleen gevraagd, maar ook ongevraagd advies aan de raad 
van bestuur. Daarnaast heeft de raad van toezicht een aantal concrete taken. Zo draagt 
hij de leden voor de raad van bestuur en de voorzitters van de domeinbesturen voor 
benoeming voor en heeft hij een rol bij de begroting, de jaarrekening, het jaarverslag en 
het instellingsplan. Voorde concrete bevoegdheden wordt verwezen naar de artikelen 18 
en verder zoals deze met dit wetsvoorstel worden gewijzigd. Voor de uitvoering van 
deze taken stelt de raad van toezicht een reglement vast. 
 
Artikel 12. Onderzoeksdomeinen 
In plaats van negen gebieden zal NWO worden verdeeld in vier onderzoeksdomeinen. Dit 
moet voor meer samenwerking en uitwisseling tussen wetenschapsterreinen zorgen en 
een gezamenlijke strategie bevorderen. De raad van bestuur stelt het wetenschappelijk 
werkterrein van elk van de onderzoeksdomeinen vast en elk domein wordt aangestuurd 
door een domeinbestuur. 
 
Artikel 13. Domeinbestuur: samenstelling 
Elk domeinbestuur bestaat uit een voorzitter en ten hoogste acht overige leden. Een van 
die overige leden dient van buiten de wetenschap te komen (niet uit een 
wetenschappelijke dienstbetrekking). Dit moet de diversiteit en een bredere blik binnen 
het wetenschappelijk onderzoek bevorderen. De voorzitters van de domeinbesturen 
worden benoemd, geschorst en ontslagen door de Minister van OCW op voordracht van 
de raad van toezicht. Dit houdt verband met het feit dat de voorzitters tevens zitting 
hebben in de raad van bestuur. Alle overige leden worden benoemd, geschorst en 
ontslagen door de raad van bestuur. Voor de benoeming vindt daarbij een voordracht 
plaats door het desbetreffende domeinbestuur. Zowel de voorzitters als de leden van de 
domeinbesturen worden voor ten hoogste drie jaar benoemd en herbenoeming is 
eenmaal mogelijk. De benoemingstermijn voor de voorzitter en de overige leden van de 
domeinbesturen is korter dan de termijnen voor de leden van de raad van bestuur en de 
    W6787.K-1 13 

     
 
Artikel I, onderdeel D (wijziging artikel 20) 
Dit betreft een technische wijziging die verband houdt met de omzetting van het 
algemeen bestuur in raad van bestuur. 
 
Artikel I, onderdeel E (nieuw vaststellen artikel 21) 
Dit artikel beschrijft meer dan het huidige artikel het proces van totstandkoming van de 
begroting van NWO. Dit houdt vooral verband met de nieuwe rol van de raad van 
toezicht. De raad van bestuur stelt de begroting op en hoort de raad van toezicht 
hierover. Hierna zendt de raad van bestuur de begroting naar de Minister van OCW 
(jaarlijks voor 1 november). Na goedkeuring door de Minister stelt de raad van bestuur 
de begroting vast. 
 
Artikel I, onderdeel F (wijziging artikel 24) 
In het eerste lid vindt een technische wijziging plaats. Nu het begrip instellingsplan is 
gedefinieerd is geen verwijzing meer nodig. Het nieuwe tweede lid regelt dat de raad 
van toezicht door de raad van bestuur wordt gehoord voordat het jaarverslag wordt 
vastgesteld.  
 
Artikel I, onderdeel G (wijziging artikel 25) 
In het eerste lid vindt een technische wijziging plaats. Nu het begrip instellingsplan is 
gedefinieerd is geen verwijzing meer nodig. In het nieuwe tweede lid wordt geregeld dat 
de raad van toezicht wordt gehoord over de jaarrekening voordat de raad van bestuur 
deze aan de Minister van OCW zendt. Na goedkeuring door de Minister stelt de raad van 
bestuur de jaarrekening vast. 
 
Artikel I, onderdeel H (nieuw artikel 45) 
De leden van de raad van bestuur worden benoemd op voordracht van de raad van 
toezicht. Bij de eerste benoemingen na inwerkingtreding van dit wetsvoorstel zou dit 
betekenen dat eerst de leden van de raad van toezicht benoemd zouden moeten worden 
en later nadat een voordracht is gedaan, de leden van de raad van bestuur. Dit zou een 
onwenselijke situatie opleveren omdat juist bij de inwerkingtreding van de nieuwe 
organisatiestructuur NWO duidelijk geleid moet worden. Daarom is voor de 
benoemingen van de eerste leden van de raad van bestuur een afwijkende procedure 
geregeld. Voor die benoemingen zorgt de Minister van OCW voor openbaar gemaakte 
functieprofielen en een benoemingsadviescommissie om tot geschikte kandidaten te 
komen. Dit geldt voor de voorzitter en het lid dat de portefeuille bedrijfsvoering en 
financiën heeft en de voorzitters van de domeinbesturen. De wetenschappelijke leden 
worden pas domeinvoorzitter na inwerkingtreding van de wet. 
 
 
De Staatssecretaris van Onderwijs, Cultuur en Wetenschap, 
 
 
 
Sander Dekker 
    W6787.K-1 15 

