Raad  
vanState AFSCHRIFT 
No.W05.16.01 65/1 's-Gravenhage, 29 september 2016 
Bij Kabinetsmissive van 30 juni 2016, no.201 6001160 , heeft Uwe Majesteit, op 
voordracht van de Staatssecretaris van Onderwijs, Cultuur en Wetenschap, mede 
namens de Staatssecretaris van Economische Zaken, bij de Afdeling advisering 
van de Raad van State ter overweging aanhangig gemaakt het voorstel van wet 
houdende wijziging van onder meer de Wet op het voortgezet onderwijs en de Wet 
voortgezet onderwijs BES in verband met modernisering van de bepalingen over 
voorzieningenplanning, met memorie van toelichting. 
Het wetsvoorstel strekt ertoe een aantal technische en licht beleidsmatige 
verbeteringen aan te brengen in de regeling inzake de voorzieningenplanning in de 
Wet voortgezet onderwijs en deze regeling tevens moderner, inzichtelijker en beter 
leesbaar te maken. 
De Afdeling advisering van de Raad van State adviseert het voorstel aan de 
Tweede Kamer te zenden, maar acht een nadere motivering van het voorstel 
aangewezen op het punt van de regionale samenwerking en de wijzigingen van de 
BES-onderwijswetgeving. Tevens adviseert zij het begrip 'verlangde richting' in het 
wetsvoorstel nader af te bakenen. 
1. Regionale samenwerking 
Kern van de in 2008 ingevoerde regeling van de voorzieningenplanning is dat 
besturen van scholen voor voortgezet onderwijs (vo-besturen) regionaal 
samenwerken en een voorzieningenaanbod vormen dat aansluit bij de vraag naar 
onderwijs. Daarbij ligt de verantwoordelijkheid voor de afstemming tussen vraag 
en aanbod grotendeels bij de samenwerkende schoolbesturen in de regio, in de 
vorm van een regionaal plan onderwijsvoorzieningen (RPO). Binnen die regio's 
vindt ook het wettelijk voorgeschreven op overeenstemming gerichte overleg 
plaats met gemeenten en provincies. Van belang is in dit verband dat de keuze 
van de te vormen regio vrij is, zolang het een gebied betreft van één of meer 
gemeenten die aan elkaar grenzen.1 Dit houdt in dat een regio tevens 
provinciegrensoverstijgend kan zijn. 
De Afdeling merkt allereerst op dat het wetsvoorstel op dit punt geen verandering 
aanbrengt in de reeds bestaande situatie. Uit de evaluatie blijkt dat de 
regiovorming heeft geleid tot een variatie aan regio's met opmerkelijke verschillen 
in omvang. Verder laat de evaluatie zien dat een aantal schoolbesturen - om 
uiteenlopende redenen - niet betrokken is bij de totstandkoming van een RPO. 
Hetzelfde geldt voor gemeenten en provincies. Naar aanleiding hiervan heeft de 
regering toegezegd overleg te voeren met de Vereniging van Nederlandse 
1 Zie voor nadere randvoorwaarden van het te vormen samenwerkingsverband artikel 72, eerste 
lid, van de Wet op het voortgezet onderwijs (WVO) en het voorgestelde artikel 74, eerste lid, 
WVO. 
AAN DE KONING 

waarneembare beweging openbaart en ook op andere terreinen van het leven 
doorwerkt' 6 uitgehold. 
Gelet hierop adviseert de Afdeling de voorgestelde regeling van de 
voorzieningenplanning in het voortgezet onderwijs, mede met het oog op een 
evenwichtige spreiding van onderwijsvoorzieningen, aan te passen in die zin dat 
het begrip 'verlangde richting' nader wordt afgebakend. 
3. Wijziging met betrekking tot Caribisch Nederland 
De wijzigingen die het wetsvoorstel aanbrengt in de Wet voortgezet onderwijs BES 
komen grotendeels overeen met de voorgestelde wijzigingen in de Wet op het 
voortgezet onderwijs. In de toelichting wordt gewezen op het uitgangspunt dat 
wijzigingen in de Europees-Nederlandse onderwijswetten ook in Caribisch 
Nederland worden voorgesteld, tenzij de specifieke situatie op de eilanden zich 
tegen een voorgenomen wijziging verzet. Vervolgens wordt gesteld dat er in dit 
geval geen aanleiding is voor afwijking van dit uitgangspunt.7 
De Afdeling wijst erop dat in dezelfde paragraaf van de toelichting een aantal -
met de schaal van Caribisch Nederland samenhangende - verschillen wordt 
genoemd met betrekking tot de voorzieningenplanning. Dit heeft in 2011 ook 
geleid tot een deels andere, vereenvoudigde systematiek, gelet op het feit dat er in 
Caribisch Nederland maar één school voor voortgezet onderwijs is per openbaar 
lichaam. 8 
Gelet hierop is de noodzaak om de BES-wetgeving op dit punt aan te passen niet 
overtuigend aangetoond.9 Daarbij merkt de Afdeling op dat het voor de BES van 
belang is dat onderwijsinstellingen voldoende omvang hebben om qua 
voorzieningen goed op peil te zijn. Versnippering in het voortgezet onderwijs kan 
het benodigde voorzieningenniveau aantasten. 
Tegen deze achtergrond adviseert de Afdeling de noodzaak van de voorgestelde 
wijzigingen van de BES-onderwijswetgeving alsnog dragend te motiveren. Indien 
dat niet mogelijk is, adviseert zij het wetsvoorstel op dit punt aan te passen. 
6 ABRvS 11 februari 1997, AB 1998, 28. 
7 Paragraaf 4 van de toelichting. 
8 Gewezen wordt op andere stichtingsnormen, het ontbreken van onderscheid tussen tijdelijke en 
permanente nevenvestigingen en het verschil in beleid ten aanzien van de nevenvestigingen. 
9 Ook de summiere opmerkingen in de artikelsgewijze toelichting op dit punt zijn niet toereikend om 
de doorvoering van Nederlandse regels in Caribisch Nederland te kunnen rechtvaardigen. 

Redactionele bijlage bij het advies van de Afdeling advisering van de Raad van 
State betreffende no.WOB. 16.0165/1 
De wijzigingsopdracht van artikel I, onderdeel D en onderdeel E onder 2 
aanpassen nu artikel 10b, tiende lid, onderdeel b geen verwijzing naar 
artikel 72 kent. 
De wijzigingsopdracht van artikel I, onderdeel N, onder 2 aanpassen nu 
artikel 77, derde lid, geen verwijzing naar artikel 73 kent. 

