 
1 
 
 
> Retouradres Postbus 20301 2500 EH  Den Haag 
 
 Directoraat-Generaal 
Politie 
Aan de Voorzitter van de Tweede Kamer 
Arbeidsvoorwaarden 
  
der Staten-Generaal 
Turfmarkt 147 
Postbus 20018 
2511 DP  Den Haag 
2500 EA  DEN HAAG  
Postbus 20301 
2500 EH  Den Haag 
 
www.rijksoverheid.nl/venj 
 
  
 
Ons kenmerk 
743113 
  
Bij beantwoording de datum 
 
en ons kenmerk vermelden. 
Wilt u slechts één zaak in uw 
brief behandelen. 
Datum 17 maart 2016 
 
Onderwerp Afspraken terugtreden korpschef 
 
 
 
Ik heb uw Kamer op 1 oktober 2015, kenmerk 689849, geïnformeerd over het feit 
dat de heer G.L. Bouman per 1 februari 2016 zijn functie als korpschef zal 
neerleggen.  
 
De heer Bouman is de eerste landelijke korpschef die vertrekt. Omdat zijn 
benoeming als topfunctionaris – evenals voor de leden van de 
Topmanagementgroep – is gerelateerd aan een maximale benoemingstermijn, is 
er voor zijn vertrek aansluiting gezocht bij de bestaande regeling voor 
vertrekkende leden uit de Topmanagementgroep (Nadere regels 
benoemingsperiode ambtenaren topmanagementgroep (Stcrt. 2001, 112), 
verder: regeling TMG). Deze regeling voorziet – ook in geval van voortijdig 
vertrek – in een zoekperiode van in beginsel 24 maanden. Concreet heeft dit 
geresulteerd in de afspraak dat de heer Bouman nog 21 maanden in dienst van 
Politie blijft (laatste twee maanden bezoldigd buitengewoon verlof). Gedurende 
deze periode zoekt hij met ondersteuning van de ABD naar een andere functie of 
functies. Bovendien zal hij gedurende deze periode tijdelijke functies vervullen, 
dan wel tijdelijke werkzaamheden verrichten. Zo zal hij binnenkort voor een 
periode van vooralsnog 8 weken worden belast met een adviesopdracht t.b.v. het 
Korps Politie Caribisch Nederland. Het uit te brengen advies gaat in op de positie 
en de toekomst visie van het KPCN. 
 
Zolang de aanstelling van de heer Bouman doorloopt, blijft hij voor de toepassing 
van de Wet normering bezoldiging topfunctionarissen publieke en semipublieke 
sector (WNT) topfunctionaris. Omdat de heer Bouman in dienst blijft bij politie 
behoudt hij op grond van de rechtspositionele regels de bij de functie van 
korpschef behorende schaal gedurende de zogenaamde zoekperiode. Onder 
inlevering van een aantal toelages, waaronder de aan de functie van korpschef 
gerelateerde toelage en de tegemoetkoming representatiekosten, behoudt hij nog 
één toelage. Daarmee wordt zijn bezoldiging (in de zin van de WNT) 
teruggebracht, resulterend in een WNT-bezoldiging voor 2016 van ongeveer 
€ 185.000,- (ter vergelijking: zijn WNT-bezoldiging voor het jaar 2014 was 
€ 212.000). Dit betekent een lichte overschrijding van de WNT-norm. Aangezien 
er geen sprake is van een nieuwe aanstelling blijft het reeds toepasselijke WNT-
overgangsrecht van toepassing. 
 
 
   
 Pagina 1 van 2 
 

