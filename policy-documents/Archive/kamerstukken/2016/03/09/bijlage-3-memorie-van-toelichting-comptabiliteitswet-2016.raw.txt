 
Regels inzake het beheer, de informatievoorziening, de controle en de 
verantwoording van de financiën van het Rijk, inzake het beheer van publieke 
liquide middelen buiten het Rijk en inzake het toezicht op het beheer van 
publieke liquide middelen en publieke financiële middelen buiten het Rijk 
(Comptabiliteitswet 2016) 
 
Memorie van toelichting 
 
 
Inhoudsopgave 
 
I Algemeen  
 
1. Inleiding 
1.1 Aanleiding voor een algehele herziening van de Comptabiliteitswet 
1.2 Karakter en doel van het wetsvoorstel 
1.3 Reikwijdte van het wetsvoorstel 
 
2. Inhoud van het wetsvoorstel 
2.1  Algemeen 
2.2  Opbouw van het wetsvoorstel 
2.3  Hoofdstuk 1: Algemene bepalingen 
2.4  Hoofdstuk 2: De begroting en verantwoording van het Rijk 
2.5  Hoofdstuk 3: Begrotingsbeheer en financieel beheer: normering 
2.6  Hoofdstuk 4: Begrotingsbeheer en financieel beheer: verantwoordelijkheden 
2.7  Hoofdstuk 5: Beheer van publieke liquide middelen buiten het Rijk 
2.8  Hoofdstuk 6: Toezicht op het beheer van publieke financiële middelen buiten het Rijk 
2.9  Hoofdstuk 7: Algemene Rekenkamer 
2.10 Hoofdstukken 8, 9 en 10: Comptabele noodwetgeving, Wijziging andere wetten en Evaluatie-, 
overgangs- en slotbepalingen 
 
3. Verhouding nationale wetgeving 
 
4. Toepasssing Caribisch Nederland 
 
5. Uitvoeringslasten en financiële gevolgen 
 
6. Advies en consultatie 
6.1  Algemeen 
6.2  Advies Algemene Rekenkamer 
 
7. Overgangsrecht  
 
II Artikelsgewijs 
 
Hoofdstuk 1. Algemene bepalingen 
 
Artikel 1.1 Begrippen 
 
 
Hoofdstuk 2. De begroting en verantwoording van het Rijk 
 
§ 1. Rijksbegroting 
Artikel 2.1 Samenstelling en inhoud van de rijksbegroting 
 
§ 2. Inrichting van de begrotingen 
Artikel 2.2 Presentatie van een begroting 
1 
 

 
Artikel 3.7 Niet-financiële begrotingsinformatie 
Artikel 3.8 Financiële verantwoordingsinformatie 
Artikel 3.9 Niet-financiële verantwoordingsinformatie 
Artikel 3.10 Normen voor het rapporteren over de rechtmatigheid 
 
Hoofdstuk 4. Begrotingsbeheer en financieel beheer: verantwoordelijkheden 
 
§ 1. Beleid en bedrijfsvoering door Onze Ministers 
Artikel 4.1 Begrotingsbeheer en financieel beheer: algemeen  
Artikel 4.2 Verantwoording bij gedeelde verantwoordelijkheden 
Artikel 4.3 Beheer niet-departementale begrotingen  
 
§ 2. Beheer door colleges 
Artikel 4.4 Beheer begrotingen colleges 
Artikel 4.5 Begroting van de Staten-Generaal 
 
§ 3. Privaatrechtelijke rechtshandelingen 
Artikel 4.6 Verrichten van een privaatrechtelijke rechtshandeling 
Artikel 4.7 Voorhangprocedure voor het verrichten van een privaatrechtelijke rechtshandeling 
Artikel 4.8 Informatieverstrekking over belangen in privaatrechtelijke rechtspersonen 
Artikel 4.9 Geldigheid van een privaatrechtelijke rechtshandeling  
 
§ 4. Publiekrechtelijke rechtshandelingen 
Artikel 4.10 Horizonbepaling bij subsidieregelingen 
 
§ 5. Coördinatie van het begrotingsbeheer en financieel beheer 
Artikel 4.11 Begroting, financieel beheer en verantwoording 
Artikel 4.12 Budgettair toezicht 
Artikel 4.13 Voorstellen met financiële gevolgen 
Artikel 4.14 Informeren over wijzigingen 
Artikel 4.15 Informeren en toegang Onze Minister van Financiën 
Artikel 4.16 Bedenkingen en bezwaren 
 
§ 6. Balansbeheer en overige taken Onze Minister van Financiën 
Artikel 4.17 Centraal beheer van de schatkist van het Rijk 
Artikel 4.18 Centraal beheer van de staatsschuld 
Artikel 4.19 Specifieke taken                                                                                                                    
Artikel 4.20 Regelgeving 
 
 
Hoofdstuk 5. Beheer van publieke liquide middelen buiten het Rijk   
 
§ 1. Algemeen  
Artikel 5.1 Aanwijzing door Onze Minister van Financiën  
 
§ 2. Schatkistbankieren 
Artikel 5.2 Verplicht schatkistbankieren 
Artikel 5.3 Verplicht schatkistbankieren met voorschotbetalingen van subsidies  
Artikel 5.4 Vrijwillig schatkistbankieren 
 
§ 3. Lenen en verstrekken van krediet via de schatkist van het Rijk 
Artikel 5.5 Lenen en verstrekken van krediet bij verplicht schatkistbankieren 
Artikel 5.6 Lenen en verstrekken van krediet bij vrijwillig schatkistbankieren 
 
§ 4. Beheer van liquide middelen 
Artikel 5.7 Prudent uitzetten van liquide middelen 
Artikel 5.8 Oneigenlijk beheer van liquide middelen 
 
§ 5. Nadere regelgeving 
Artikel 5.9 Nadere regelgeving 
3 
 

 
Artikel 7.34 Bevoegdheden onderzoek publieke middelen buiten het Rijk en openbare lichamen en 
                   gemeenschappelijke organen 
Artikel 7.35 Bevoegdheden onderzoek naar staatsdeelnemingen 
Artikel 7.36 Bevoegdheden onderzoek naar bijdragen ten laste van de EU-begroting 
Artikel 7.37 Samenwerking binnen het Koninkrijk 
Artikel 7.38 Internationale werkzaamheden 
Artikel 7.39 Verstrekken van mededelingen   
 
§ 4. Overleg  
Artikel 7.40 Overleg met de Algemene Rekenkamer 
 
Hoofdstuk 8. Comptabele noodwetgeving 
 
Artikel 8.1 Comptabele noodwetgeving  
 
Hoofdstuk 9. Wijziging andere wetten 
 
Artikel 9.1  Wijziging Coördinatiewet uitzonderingstoestanden 
Artikel 9.2  Wijziging Financiële-verhoudingswet 
Artikel 9.3  Wijziging Gezondheids- en welzijnswet voor dieren 
Artikel 9.4  Wijziging Handelsregisterwet 2007 
Artikel 9.5  Wijziging Kaderwet adviescolleges  
Artikel 9.6  Wijziging Prijzennoodwet 
Artikel 9.7  Wijziging Spoorwegwet 
Artikel 9.8  Wijziging Tijdelijke wet ambulancezorg 
Artikel 9.9  Wijziging Uitvoeringswet EGTS-verordening 
Artikel 9.10 Wijziging Waterwet 
Artikel 9.11 Wijziging Woningwet 
Artikel 9.12 Wijziging Wet BDU verkeer en vervoer 
Artikel 9.13 Wijziging Wet dieren 
Artikel 9.14 Wijziging Wet financiën openbare lichamen Bonaire, Sint Eustatius en Saba 
Artikel 9.15 Wijziging Wet fonds economische structuurversterking 
Artikel 9.16 Wijziging Wet houdbare overheidsfinanciën 
Artikel 9.17 Wijziging Wet Infrastructuurfonds 
Artikel 9.18 Wijziging Wet langdurige zorg 
Artikel 9.19 Wijziging Wet marktordening gezondheidszorg 
Artikel 9.20 Wijziging Wet normering bezoldiging topfunctionarissen publieke en semipblieke sector 
Artikel 9.21 Wijziging Wet op het financieel toezicht 
Artikel 9.22 Wijziging Wet op de inlichtingen- en veiligheidsdiensten 2002 
Artikel 9.23 Wijziging Wet op de kansspelen 
Artikel 9.24 Wijziging Wet op het LSOP en het politieonderwijs 
Artikel 9.25 Wijziging Wet op de parlementaire enquête 2008 
Artikel 9.26 Wijziging Wet op de rechterlijke organisatie 
Artikel 9.27 Wijziging Wet overheidspersoneel onder de werknemersverzekeringen 
Artikel 9.28 Wijziging Wet stichting administratiekantoor beheer financiële instellingen 
Artikel 9.29 Wijziging Wet toezicht accountantsorganisaties 
Artikel 9.30 Wijziging Zorgverzekeringswet 
 
Hoofdstuk 10. Evaluatie-, overgangs- en slotbepalingen 
 
§ 1. Evaluatie  
Artikel 10.1 Evaluatie 
 
§ 2. Overgangsrecht en samenloop  
Artikel 10.2 Overgangsrecht 
Artikel 10.3 Omhang besluiten 
Artikel 10.4 Samenloop 
 
§ 3. Slotbepalingen 
Artikel 10.5 Intrekking Comptabiliteitswet 2001 
5 
 

 
I. Algemeen  
1  Inleiding 
 
Dit wetvoorstel voor de Comptabiliteitswet 2016 strekt tot algehele vervanging van de 
1
Comptabiliteitswet 2001. Het wetsvoorstel geeft een nieuw wettelijke kader voor het beheer, de 
controle en de verantwoording van de financiën van het Rijk. Tevens is het wetsvoorstel van 
toepassing op het beheer van publieke liquide middelen en het toezicht op het beheer van publieke 
liquide middelen en publieke financiële middelen. Verder regelt het wetsvoorstel, op grond van artikel 
78 van de Grondwet, de inrichting, samenstelling en bevoegdheden van de Algemene Rekenkamer. 
 
Met dit wetsvoorstel wordt gevolg gegeven aan de toezeggingen aan de Staten-Generaal om te 
komen tot een modernisering van de Comptabiliteitswet 2001 en wordt een juridische vertaling 
2
gegeven van de hoofdlijnennotitie over de modernisering van de Comptabiliteitswet. 
1.1 Aanleiding voor een algehele herziening van de Comptabiliteitswet 
 
De Comptabiliteitswet 2001 is qua structuur grotendeels gebaseerd op de Comptabiliteitwet 1976, die 
in 1960 door de staatscommissie Simons is voorbereid. Die wet is afgeleid van een ontwerp van wet 
tot herziening van de Comptabiliteitswet uit 1927.  
 
De Comptabiliteitswet is sinds 1976 veertien keer gewijzigd en daarmee aangepast aan nationale en 
internationale ontwikkelingen op het gebied van financiële sturing, de doelmatigheid van het beheer, 
de verbetering van de financiële informatievoorziening en de versterking van de controle en 
verantwoording. Hoewel de Comptabiliteitswet 2001 door alle wijzigingen inhoudelijk aansluit bij de 
actuele ontwikkelingen, is zij qua structuur gedateerd. Daarnaast hebben deze wijzigingen niet geleid 
tot een integrale modernisering van de Comptabiliteitswet waarbij duurzaamheid, flexibiliteit, een 
moderne opzet en het regelen van de hoofdzaken voorop staan. Vanuit de praktijk is er behoefte aan 
een algehele herziening van de Comptabiliteitswet die leidt tot een meer toegankelijke en duurzame 
wet.  
1.2   Karakter en doel van het wetsvoorstel 
 
Karakter 
De Comptabiliteitswet is gebaseerd op artikel 105, vierde lid, van de Grondwet. Dat artikel bepaalt dat 
de wet regels stelt omtrent het beheer van de financiën van het Rijk. Dit betekent dat de 
Comptabiliteitswet in de eerste plaats de inrichting en organisatie van het Rijk vanuit een financiële 
invalshoek regelt. Het wetsvoorstel stelt daarom regels voor de rijksbegroting en rijksverantwoording, 
zoals de wijze van inrichting, indiening en de verantwoording daarvan.  
 
Aangezien ook organisaties buiten het Rijk worden gefinancierd met publieke middelen, regelt de 
Comptabiliteitswet tevens het beheer van de publieke financiële middelen door deze organisaties. 
Dergelijke organisaties ontvangen bijvoorbeeld publieke middelen uit de rijksbegroting of uit wettelijke 
premies of tarieven voor het uitvoeren van hun wettelijke taken. Kenmerkend is dat deze organisaties 
op afstand van de ministeries staan en hun taken zelfstandig uitvoeren. Voorbeelden zijn 
onderwijsinstellingen, het Kadaster, Staatsbosbeheer, etc. Deze organisaties worden in de 
Comptabiliteitswet beschouwd als rechtspersonen met een wettelijke taak.  
Ten behoeve van deze rechtspersonen met een wettelijke taak bevat het wetsvoorstel generieke 
regels en worden zij algemene eisen gesteld aan het toezicht op de taakuitvoering, het beheer en de 
verantwoording van de publieke middelen. In aanvulling op deze generieke regels en algemene eisen 
uit de Comptabiliteitswet kunnen in sectorwetgeving specifieke eisen worden gesteld aan het toezicht 
op de taakuitvoering, de inning, het beheer en de verantwoording van de publieke middelen. Zo stelt 
bijvoorbeeld de Minister van Onderwijs, Cultuur en Wetenschap in de bekostigingswetten voor de 
subsectoren van het onderwijs specifieke eisen aan onderwijsinstellingen die vanuit de rijksbegroting 
publieke middelen ontvangen. 
 
 
                                                 
1
 De intrekking van de Comptabiliteitswet 2001 brengt met zich mee dat de op die wet gebaseerde regelgeving van rechtswege 
vervalt. 
2 Kamerstukken II 2005/06, 29 949, nr. 55 en bijlage en Kamerstukken II 2012/13, 33 670, nr. 1. 
7 
 

 
besteding van de publieke middelen uit de rijksbegroting of wel de begrotingsmiddelen. Met de 
begrotingsmiddelen worden uitgaven verricht door de ministeries (waaronder de agentschappen), de 
Hoge Colleges van Staat en andere organisaties, zoals de Commissie van toezicht betreffende de 
inlichtingen- en veiligheidsdiensten.  
Premiemiddelen 
De premiemiddelen zijn in beheer van sociale fondsen waarmee de zorguitgaven en de sociale 
uitkeringen worden betaald. De financiering van de sociale fondsen geschiedt via premies en voor een 
deel via rijksbijdragen ten laste van de rijksbegroting.  
 
Premies zijn een bestemmingsheffing waarbij vooraf wordt vastgesteld waaraan deze middelen 
worden besteed. Bijvoorbeeld aan de werkloosheidsuitgaven of zorguitgaven.  
 
De rijksbijdragen ter financiering van de sociale fondsen worden in de begroting van de Minister van 
Volksgezondheid, Welzijn en Sport en de Minister van Sociale Zaken en Werkgelegenheid 
opgenomen. Aangezien deze rijksbijdragen  ten laste van de rijksbegroting plaatsvinden, moeten deze 
bijdragen voldoen aan de algemene voorschriften over het begrotings- en verantwoordingsproces 
zoals die in dit wetsvoorstel zijn opgenomen. Dit geldt ook voor de voorschriften voor de 
verantwoording over de recht- en doelmatigheid.  
 
Publieke middelen 
In dit wetsvoorstel wordt ook het begrip publieke middelen gehanteerd. De begrotingsmiddelen, de 
premiemiddelen en de opbrengsten uit wettelijke heffingen (belastingen, bestemmingsheffingen of 
tarieven) worden gezamenlijk als publieke middelen aangeduid.  
 
2 Inhoud van het wetsvoorstel 
2.1  Algemeen 
 
Het wetsvoorstel vormt het juridische kader waarbinnen de sturing en beheersing van het beleid en de 
bedrijfsvoering binnen het Rijk plaatsvindt.  
 
Het wetsvoorstel bevat regels over:  
 de relevante financiële processen: het begrotings- en verantwoordingsproces en het financieel 
beheer bij het Rijk; 
 de actoren die daarin een rol spelen, zoals de ministers en de bestuurders van de Hoge Colleges 
van Staat en andere colleges, de Minister van Financiën als de coördinator van het 
begrotingsbeheer en het financieel beleid en de Algemene Rekenkamer als de externe controleur; 
 de informatie die voor de financiële processen nodig is: zowel de informatie voor de interne sturing 
binnen ministeries en colleges als de informatievoorziening aan de Staten-Generaal; 
 de normering van deze processen en de benodigde informatie: aan welke eisen de processen en 
de informatie moeten voldoen. 
 
Binnen het begrotings- en verantwoordingsstelsel hebben de Staten-Generaal, de regering en de 
Algemene Rekenkamer elk hun eigen rol. De regering bepaalt samen met het parlement het beleid. Bij 
de uitvoering van dat beleid worden door de regering publieke middelen besteed. De regering 
presenteert haar beleidsplannen en de bijbehorende begrotingswetsvoorstellen jaarlijks op de derde 
dinsdag van september. De Staten-Generaal hebben, naast hun taak als medewetgever, een 
controlerende rol: zij controleren en beoordelen het functioneren van de regering.  
De Comptabiliteitswet definieert de normen die in het begrotings- en verantwoordingsproces worden 
gehanteerd, waaronder de rechtmatigheid en doelmatigheid van de besteding van de 
begrotingsmiddelen. De Algemene Rekenkamer onderzoekt onder andere de recht- en doelmatigheid 
van de begrotingsmiddelen en keurt jaarlijks de rijksrekening goed. De Algemene Rekenkamer 
voorziet de Staten-Generaal van onafhankelijke informatie die zij op haar eigen onderzoek baseert. 
De Staten-Generaal kunnen deze informatie gebruiken om hun controlerende taak uit te oefenen en 
om de ministers decharge te verlenen.  
2.2 Opbouw van het wetsvoorstel 
 
Het wetsvoorstel is als volgt opgebouwd. Hoofdstuk 1 bevat de definities van de belangrijkste 
begrippen die in het wetsvoorstel worden gebruikt. De opzet van de rijksbegroting,  
9 
 

 
beschikbare budgettaire middelen. Na afloop van een begrotingsjaar legt die minister verantwoording 
aan de Staten-Generaal af over het gevoerde beleid en de middelen die hiervoor zijn ingezet.  
 
Naast deze situatie ontstaan er binnen het Rijk steeds meer samenwerkingsvormen waarbij meer dan 
één minister bij een beleidsterrein is betrokken en waarbij het beleid, de uitvoering, het toezicht of de 
bedrijfsvoering niet meer uitsluitend de verantwoordelijkheid van één minister zijn. Dergelijke 
ontwikkelingen vragen om een praktische regeling van de verantwoording. Ook indien een minister 
niet zelf het beleid uitvoert, daarop toezicht houdt of de bedrijfsvoering verzorgt die aan zijn begroting 
ten grondslag ligt, dient hij daarover wel verantwoording in zijn jaarverslag af te leggen. Om die reden 
bevat hoofdstuk 4 een bepaling die regelt dat de minister zorgdraagt voor de informatie over het 
uitgevoerde beleid, het toezicht of de bedrijfsvoering. Deze informatie kan de minister vervolgens in 
zijn jaarverslag vermelden. 
 
Daarnaast bevat hoofdstuk 4 bepalingen die de coördinerende en toezichthoudende taak van de 
Minister van Financiën voor het begrotingsbeheer en de financiële bedrijfsvoering regelen. Deze 
bepalingen geven invulling aan de systeemverantwoordelijkheid van de Minister van Financiën voor 
het begrotingsbeheer en het financieel beheer van het Rijk. De systeemverantwoordelijkheid betekent 
dat de Minister van Financiën bevoegd is rijksbrede kaders te stellen voor het functioneren van het 
financieel beheer waarbij het uitgangspunt is dat de ministeries en de colleges zelf verantwoordelijk 
zijn voor de kwaliteit van hun financieel beheer.  
2.7 Hoofdstuk 5: Beheer van publieke liquide middelen buiten het Rijk 
 
Hoofdstuk 5 regelt het beheer van publieke liquide middelen buiten het Rijk. Dit hoofdstuk bepaalt 
onder meer dat organisaties buiten het Rijk gehouden zijn om hun publieke liquide middelen verplicht 
in de schatkist van het Rijk aan te houden, het zogenoemde schatkistbankieren. Daarnaast regelt het 
hoofdstuk dat bepaalde rechtspersonen die publieke liquide middelen beheren op verzoek kunnen 
schatkistbankieren. Verder bevat dit hoofdstuk voorschriften voor het prudent uitzetten van de 
publieke liquide middelen.  
2.8 Hoofdstuk 6: Toezicht op het beheer van publieke financiële middelen buiten het Rijk 
 
Organisaties buiten het Rijk kunnen voor het uitvoeren van hun taken publieke financiële middelen 
ontvangen. Publieke middelen bestaan uit begrotingsmiddelen, premiemiddelen en opbrengsten uit 
wettelijke heffingen (belastingen, bestemmingsheffingen of tarieven).  
 
Hoofdstuk 6 regelt het toezicht van de ministers wanneer publieke financiële middelen door 
organisaties buiten het Rijk worden beheerd. Bij organisaties buiten het Rijk valt onder andere te 
denken aan rechtspersonen met een wettelijke taak en decentrale overheden. Natuurlijke personen 
die wegens de uitoefening van een beroep of bedrijf publieke middelen ontvangen, vallen eveneens 
onder de reikwijdte van dit toezicht.  
 
Voorts vallen deze organisaties en natuurlijke personen onder de werking van dit hoofdstuk, indien zij 
een bijdrage ten laste van de EU-begroting ontvangen.   
 
Dit hoofdstuk bevat een aantal minimumeisen waaraan het toezicht dat de ministers uitoefenen, moet 
voldoen. Daarbij geldt dat de beleidsverantwoordelijke ministers voor de diverse sectoren specifieke 
regels in sectorale wetgeving kunnen opstellen. Bijvoorbeeld ten aanzien van de sectoren zorg, 
onderwijs of wonen.  
2.9 Hoofdstuk 7: Algemene Rekenkamer  
 
De Algemene Rekenkamer is een Hoog College van Staat dat een onafhankelijke positie heeft. Artikel 
76 van de Grondwet regelt de grondwettelijke taak van de Algemene Rekenkamer, te weten dat de 
Algemene Rekenkamer is belast met het onderzoek van de ontvangsten en uitgaven van het Rijk. Dit 
betekent dat de Algemene Rekenkamer de rechtmatigheid van de inkomsten en uitgaven uit de 
rijksbegroting controleert. Deze controle is een belangrijk onderdeel van het verantwoordingsproces. 
De resultaten van de controle worden jaarlijks in het kader van Verantwoordingsdag gepubliceerd.  
 
11 
 

 
terwijl meer dan één minister bij de uitvoering van of het toezicht op het beleid of de bedrijfsvoering is 
betrokken.   
 
Verder is vanwege de opzet van het wetsvoorstel (zie paragraaf 1.2 onder de Doelstellingen) de 
verwachting dat de Comptabiliteitswet duurzamer wordt en meer flexibiliteit biedt. Deze doelstelling 
wordt bereikt door in het wetsvoorstel globale voorschriften op te nemen een aantal onderwerpen in  
lagere regelgeving uit te werken. Hiermee worden de uitvoeringslasten die horen bij het onderhouden 
en wijzigen van de Comptabiliteitswet voor de wetgever beperkt.  
6 Advies en consultatie 
6.1  Algemeen 
 
Overeenkomstig artikel 96, eerste lid, van de Comptabiliteitswet 2001 is het concept wetsvoorstel op 
24 oktober 2014 voor advies aan de Algemene Rekenkamer voorgelegd. Daarnaast zijn alle 
ministeries en de Auditdienst Rijk (ADR) vanwege hun betrokkenheid bij het beheer, de uitvoering, de 
controle en de verantwoording van de financiën van het Rijk benaderd om op het concept 
wetsvoorstel te reageren.  
 
De ADR en de ministeries die op het conceptwetsvoorstel hebben gereageerd, hebben een seperate 
reactie ontvangen op de door hen gestelde vragen en opmerkingen. Deze paragraaf gaat om die 
reden alleen in op het advies dat de Algemene Rekenkamer over het wetsvoorstel heeft uitgebracht.   
6.2  Advies Algemene Rekenkamer 
 
De Algemene Rekenkamer heeft op 11 december 2014 haar advies uitgebracht. Het advies bestaat 
uit een brief met twee aandachtspunten en een bijlage waarin een aandachtspunt nader is toegelicht. 
 
De Algemene Rekenkamer is van oordeel dat het kabinet er met het wetsvoorstel in geslaagd is om 
de Comptabiliteitswet meer bij de tijd te brengen en daarin een betere structuur aan te brengen.  
 
Het eerste onderwerp waarvoor de Algemene Rekenkamer in haar advies aandacht vraagt, betreft de 
toekomst van de staatsbalans. De Algemene Rekenkamer geeft aan dat de vervanging van de 
voormalige staatsbalans als bijlage bij het Financieel Jaarverslag van het Rijk (FJR) door de 
overheidsbalans die door het Centraal Bureau voor de Statistiek (CBS) wordt opgesteld enerzijds valt 
te billijken gezien de beperkte bruikbaarheid van de staatsbalans voor beleid en verantwoording. 
Anderzijds geeft de Algemene Rekenkamer aan dat de Staten-Generaal daarmee op rijksniveau 
slechts beperkt inzicht hebben in de waarde van bezittingen, meerjarige verplichtingen 
samenhangend met onder meer kapitaalgoederen en risico’s. In dit verband meent de Algemene 
Rekenkamer dat een actieve houding van de Minister van Financiën is aangewezen om de 
informatiepositie van het parlement op dat punt te versterken. 
 
Het kabinet meent dat de afgelopen jaren verschillende stappen zijn gezet om de informatiepositie van 
de Staten-Generaal ten aanzien van de bezittingen en verplichtingen van het Rijk verder te 
verbeteren. De introductie van de overheidsbalans maakt hiervan deel uit. Deze overheidsbalans die 
door het CBS wordt opgesteld, biedt ten opzichte van de voormalige staatsbalans een breder 
overzicht van de waarde van de bezittingen van de overheid. Teneinde de tijdigheid en de inhoud van 
de overheidsbalans te verzekeren, heeft de Minister van Financiën voor wat betreft het Rijk in de 
Regeling rijksbegrotingsvoorschriften geregeld op welk moment en welke informatie de 
organisatieonderdelen van het Rijk aan het CBS moeten verstrekken.  
Verder hangen de belangrijke balansposten van het Rijk veelal samen met de uitvoering van taken 
door agentschappen. De balansen van de agentschappen worden in de afzonderlijke jaarverslagen 
van de ministeries gepubliceerd.  
 
Daarnaast is de informatievoorziening aan de Staten-Generaal over de overheidsfinanciën de 
afgelopen jaren uitgebreid met onder meer het verder in kaart brengen van de risico’s voor de 
overheidsbegroting. Zo worden in het FJR en de Miljoenennota de garantieoverzichten van het Rijk 
opgenomen. De Miljoenennota 2015 en 2016 bevatten een afzonderlijk hoofdstuk over risicoanalyse 
en risicobeleid waarin aandacht is besteed aan de risicoregelingen. In de Miljoenenota 2015 is de 
zogenoemde schokproef overheidsfinanciën opgenomen. Voorts bevat het FJR een rijksrekening en 
een rijkssaldibalans waarmee jaarlijks een totaaloverzicht van onder andere de schulden, 
13 
 

 
de inwerkingtreding van deze wet zijn verricht in stand moet blijven. Hiermee wordt voorkomen dat er 
nieuwe besluiten moeten worden genomen of nieuwe handelingen moeten worden verricht voor zaken 
die vóór de inwerkingtreding van deze wet hebben plaatsgevonden. 
  
15 
 

 
voor programma en apparaat, de organisatie van de uitvoering, de organisatie van de handhaving of 
het toezicht en de tijdsplanning. 
 
Begrotingsbeheer 
Financieel beheer 
In dit wetsvoorstel wordt, in tegenstelling tot de Comptabiliteitswet 2001, het verschil tussen 
begrotingsbeheer en financieel beheer aangebracht.  
 
Het begrotingsbeheer begint met het proces van ramen, het toetsen aan de budgettaire normen en 
doelstellingen en het (bij)sturen door het treffen van maatregelen. Bijvoorbeeld door het opleggen van 
taakstellingen. Begrotingsbeheer omvat verder het sturen en het beheersen van de 
begrotingsuitvoering en het wijzigen van de rijksbegroting. 
 
Het financieel beheer is een uitvoeringsproces en omvat onder meer het aangaan van de financiële 
verplichtingen, het opleggen van heffingen (belastingen, premies en tarieven), het doen van 
betalingen en het innen van de vorderingen.  
 
College 
In het wetsvoorstel is er gekozen voor een limitatieve opsomming van de colleges, omdat de colleges 
te verschillend zijn om ze in een algemene omschrijving te vatten.  
Tot de colleges behoren, vanwege hun bijzondere staatsrechtelijke positie, vanouds enkele in de 
Grondwet geregelde Hoge colleges van Staat (de Staten-Generaal, de Raad van State, de Algemene 
Rekenkamer en de Nationale ombudsman). Van oudsher heeft de Kanselarij der Nederlandse Orden 
eenzelfde positie in de Comptabiliteitswet. Andere colleges zijn het Kabinet van de Koning, de 
Kabinetten van de Gouverneurs van Aruba, Curaçao en Sint-Maarten en (sinds 2008) de Commissie 
van toezicht betreffende de inlichtingen- en veiligheidsdiensten. Hieraan wordt nu de Kiesraad 
toegevoegd.  
 
In dit wetsvoorstel komt de bijzondere positie van de colleges met name tot uitdrukking in artikel 2.1 
(Samenstelling en inhoud van de rijksbegroting), vierde lid, waarin is bepaald dat deze colleges een 
afzonderlijke (niet-departementale) begroting hebben.  
 
Financiële begrotingsinformatie 
Financiële verantwoordingsinformatie 
Begrotingsinformatie betreft informatie over de beleidsinzet van een ministerie in de begroting; dit in 
tegenstelling tot verantwoordingsinformatie die betrekking heeft op het gerealiseerde of uitgevoerde 
beleid. Begrotingsinformatie kent zowel financiële aspecten als niet-financiële aspecten. Bij de 
financiële aspecten van begrotingsinformatie moet gedacht worden aan (de ramingen van) de 
uitgaven en de ontvangsten. Afhankelijk van het geldende begrotingsstelsel worden de uitgaven 
aangemerkt als financiële verplichtingen (verplichtingenstelsel), als de kasuitgaven en kasontvangsten 
(kasstelsel) of als lasten en de baten (baten-lastenstelsel). 
 
Ook verantwoordingsinformatie kent zowel financiële aspecten als niet-financiële aspecten. Bij de 
financiële aspecten van de verantwoordingsinformatie gaat het om de realisaties van de het gevoerde 
beleid en de bedrijfsvoering. Daarbij gaat het om de aangegane verplichtingen, de verrichte 
kasuitgaven en kasontvangsten of de gerealiseerde lasten en baten. Daarnaast worden ook de 
balansposities - de standen van de financiële activa en passiva per 31 december – tot de financiële 
aspecten gerekend.  
 
Financiële verantwoordingsinformatie heeft in deze wet in het kader van de controle een specifieke 
betekenis. Het betreft de financiële informatie die in een jaarverslag is opgenomen en die afkomstig is 
uit de financiële administratie. Meer precies gaat het om de financiële informatie die is opgenomen in 
de jaarrekeningstukken van het jaarverslag (de verantwoordingsstaat en de saldibalans) en de daarbij 
gegeven toelichting. 
Indien de financiële verantwoordingsinformatie wordt bewerkt (opgeteld, percentages berekend, e.d.) 
en daarmee als zodanig niet direct aan de financiële administratie is ontleend, dan wordt die bewerkte 
financiële informatie in het kader van de controle als niet-financiële verantwoordingsinformatie ofwel 
beleidsinformatie aangemerkt.  
 
17 
 

 
Hoofdstuk 2. De begroting en verantwoording van het Rijk 
 
§ 1. Rijksbegroting 
 
Artikel 2.1 Samenstelling en inhoud van de rijksbegroting  
 
Algemeen 
De samenstelling van de rijksbegroting bestaat onder de Comptabiliteitswet 2001 uit algemene 
begrotingen en specifiek aangewezen begrotingen. De algemene begrotingen zijn de begrotingen van 
de ministeries en de begrotingsfondsen. Ook regelt de Comptabiliteitswet 2001 dat een algemene 
begroting aan de rijksbegroting kan worden toegevoegd bij de wet waarmee die begroting voor de 
eerste keer wordt vastgesteld. Op basis van deze laatste bepaling zijn de begroting van Wonen en 
rijksdienst en van Buitenlandse handel en ontwikkelingssamenwerking met ingang van 2012 aan de 
rijksbegroting toegevoegd.  
De specifiek aangewezen begrotingen onder de Comptabiliteitswet 2001 zijn de begrotingen van een 
aantal in die wet genoemde organen. Bijvoorbeeld de begrotingen van de Koning, de Staten-
Generaal, het Kabinet van de Koning en de andere Hoge Colleges van Staat. Ook zijn er specifieke 
begrotingen aangewezen voor koninkrijksrelaties en het beheer van de Nationale Schuld.  
 
Dit wetsvoorstel geeft algemene regels voor de samenstelling van de rijksbegroting. Op grond van 
deze regels behoren de volgende begrotingen tot de rijksbegroting:  
a. de begrotingen van de ministeries (departementale begrotingen);  
b. de begrotingen van de colleges (niet-departementale begrotingen); 
c. de begrotingen met betrekking tot de begrotingsfondsen (niet-departementale begrotingen), en  
d. de programmabegrotingen (niet-departementale begrotingen).  
 
Ministeries worden op grond van artikel 44 van de Grondwet bij koninklijk besluit ingesteld.  
Het begrip college is in artikel 1.1 (Begrippen) gedefinieerd door middel van een opsomming van de 
organen en kabinetten die tot de colleges worden gerekend. De begrotingen van deze colleges 
behoren tot de rijksbegroting. 
Begrotingsfondsen worden op grond van artikel 2.11 (Begrotingsfondsen) bij wet ingesteld en 
programmabegrotingen worden op grond van artikel 2.12 (Programmabegrotingen) aan de 
rijksbegroting toegevoegd door middel van een wet tot vaststelling van zo’n begroting. 
 
Naast de algemene regels schrijft dit wetsvoorstel drie specifieke begrotingen voor, te weten de 
begrotingen van de Koning (artikel 2.9), Nationale Schuld (artikel 2.10) en koninkrijksrelaties (artikel 
2.1, vijfde lid, aanhef en onder b).  
 
Eerste lid 
De rijksbegroting is de begroting van de uitgaven en de ontvangsten van het Rijk als bedoeld in artikel 
105 van de Grondwet. Uitgangspunt bij het opstellen van de rijksbegroting is het beginsel van 
universaliteit of alomvattendheid. Dat beginsel houdt in dat alle uitgaven en alle ontvangsten van het 
Rijk in de rijksbegroting tot uitdrukking moeten komen. Artikel 105 van de Grondwet spreekt van de 
uitgaven en de ontvangsten van het Rijk. Dit betekent dat de uitgaven en ontvangsten van de 
decentrale overheden, zelfstandige bestuursorganen met eigen rechtspersoonlijkheid en 
rechtspersonen met een wettelijke taak niet tot de rijksbegroting behoren. 
 
Het eerste lid schrijft voor dat de rijksbegroting wordt gevormd door de begrotingen van de ministeries 
en de colleges en dat deze begrotingen worden onderverdeeld in twee soorten begrotingen: de 
departementale begrotingen en de niet-departementale begrotingen. 
 
Tweede lid 
Het tweede lid bepaalt dat elke minister voor de aanvang van een begrotingsjaar een begroting opstelt 
voor het beleid waarvoor hij verantwoordelijk is. Welke minister met welke taken, aangelegenheden of 
beleidsterreinen is belast, wordt bepaald op grond van de koninklijke besluiten, krachtens de 
Grondwet. Op basis hiervan kan het voorkomen dat één minister gelet op zijn verantwoordelijkheid 
gehouden is om meer dan één begroting op te stellen.  
 
De verantwoordelijkheid voor het beleid brengt met zich mee dat de ministers verantwoording moeten 
afleggen aan de Staten-Generaal. Deze vorm van verantwoording vindt vooraf (ex ante) plaats aan de 
hand van de begrotingen en achteraf (ex post) aan de hand van de jaarverslagen.  
19 
 

 
Zesde lid 
In dit lid wordt geregeld welke informatie in een departementale begroting wordt opgenomen. Dat is 
niet alleen een kwestie van begrotingspresentatie. Het betekent ook dat op een juiste wijze de 
ministeriële verantwoordelijkheid voor het beleid, de samenhangende bedrijfsvoering en de 
beschikbare middelen in de afzonderlijke begrotingen tot uitdrukking moet worden gebracht. 
 
Met de bepaling dat een departementale begroting "... de weergave van het beleid en de 
bedrijfsvoering van het betrokken ministerie ..." bevat, wordt bedoeld dat de minister die met de leiding 
van dat ministerie is belast, het beleid, de bedrijfsvoering en het daarvoor uitgetrokken geld in zijn 
departementale begroting moet opnemen (ramen). Dat geldt zowel voor de uitgaven van het beleid als 
voor de ontvangsten die met het beleid samenhangen.  
Niet bepalend is dus welke minister de financiële verplichtingen feitelijk aangaat of de kasbetaling 
verricht. In de praktijk zal dat doorgaans de beleidsverantwoordelijke minister zijn. Dit is de minister 
die krachtens de Grondwet met een (hoofd)taak of een (beleids)aangelegenheid is belast. Dat hoeft 
echter niet altijd het geval te zijn. Het uitvoeren van het beleid, het houden van toezicht op het beleid 
of de bedrijfsvoering kan ook door een andere bewindspersoon dan de beleidsverantwoordelijke 
minister worden uitgevoerd.  
 
Een begroting bestaat op grond van artikel 2.2 (Presentatie van een begroting), niet alleen uit een 
begrotingsstaat, maar ook uit een toelichting daarbij. De inhoudelijke en financiële weergave van het 
beleid en de bedrijfsvoering zal voornamelijk uit die toelichting blijken. Een begrotingsstaat zelf bevat 
beperkte informatie, namelijk alleen de begrotingsartikelen, met elk een samengevatte omschrijving 
van het beleidsonderwerp of het apparaat en de totaalramingen van de uitgaven en de ontvangsten 
per begrotingsartikel. De Minister van Financiën regelt op grond van artikel 4.12 (Nadere regelgeving), 
eerste lid, aanhef en onder c, welke begrotingsinformatie in een begroting moet worden opgenomen.  
 
De in dit lid gemaakte uitzondering van de beleidsaangelegenheden die in een niet-departementale 
begroting worden opgenomen, komt voort uit de mogelijkheid dat niet alle uitgaven en ontvangsten 
van een ministerie in een departementale begroting hoeven te worden opgenomen. De uitgaven en 
ontvangsten kunnen ook in een niet-departementale begroting worden opgenomen zoals de begroting 
van een begrotingsfonds of een programmabegroting.  
 
Voor de begrotingsopstelling geldt  het beginsel: "geld volgt beleid, inclusief de bedrijfsvoering die met 
het beleid samenhangt". Uit het oogpunt van ministeriële verantwoordelijkheid is dit een belangrijke 
hoofdlijn. Deze hoofdlijn betekent dat budgetoverheveling zonder een wettelijke overdracht van een 
taak of een aangelegenheid naar een andere minister niet zonder meer kan plaatsvinden. Ook niet als 
er sprake is van een bestuurlijke afspraak waarin de uitvoering van of het toezicht op het beleid of de 
bedrijfsvoering door een andere minister dan de beleidsverantwoordelijke minister wordt geregeld. 
Van een wettelijke overdracht is sprake als op basis van een koninklijk besluit krachtens artikel 43 of 
44 van de Grondwet een minister  met een taak of aangelegenheid wordt belast of een herverdeling 
van taken tussen ministeries wordt doorgevoerd.  
 
Zevende lid 
Dit lid bevat een soortgelijke bepaling als het zesde lid voor de inhoud van een niet-departementale 
begroting van een college. Aangezien colleges belast zijn met de uitoefening van een taak wordt hier 
niet gesproken een weergave van het beleid. 
 
Achtste lid 
Dit lid bepaalt de inhoud van een programmabegroting en een begroting van een begrotingsfonds. 
Dergelijke begrotingen bevatten echter geen weergave van de bedrijfsvoering, omdat die geen 
betrekking hebben op organisaties of organisatieonderdelen.  
Begrotingsfondsen en programmabegrotingen worden door de ministeries beheerd. De bedrijfsvoering 
die betrekking heeft op die begrotingen, maakt daarmee onderdeel uit van de bedrijfsvoering van het 
betrokken ministerie en de weergave daarvan wordt tot uitdrukking gebracht in de departementale 
begroting. 
 
 
21 
 

 
opgenomen. Een college voert in het algemeen een wettelijke taak uit met behulp van het beschikbare 
apparaat; er is geen sprake van beleidsuitgaven in termen van financiële overdrachten of het inzetten 
van andere beleidsinstrumenten. In het algemeen zal het ene begrotingsartikel dan ook een 
apparaatsartikel zijn. 
  
De betrokken ministers die de begrotingsstaten van de colleges kunnen samenvoegen, zijn thans de 
Minister van Algemene Zaken en de Minister van Binnenlandse Zaken en Koninkrijksrelaties. De 
Minister van Algemene Zaken is verantwoordelijk voor de volgende colleges: het Kabinet van de 
Koning en de Commissie van toezicht betreffende de inlichtingen- en veiligheidsdiensten. De Minister 
van Binnenlandse Zaken en Koninkrijksrelaties is verantwoordelijk voor de overige colleges. Zie in dit 
verband ook artikel 4.4 (Beheer begrotingen colleges). 
 
Hoewel de wettekst van dit lid niet uitsluit dat de begrotingsstaat van de Staten-Generaal samen met 
de andere begrotingsstaten waarvoor de Minister van Binnenlandse Zaken en Koninkrijksrelaties 
verantwoordelijk is, in één begrotingswet worden vastgesteld, wordt dat om staatsrechtelijke en 
historische reden niet wenselijk geacht.  
  
Het vaststellen (waaronder ook het wijzigen) van verschillende begrotingsstaten in één begrotingswet 
kan alleen voor zover die begrotingsstaten onder verantwoordelijkheid van eenzelfde minister vallen. 
Verder is het van belang dat de departementale begrotingsstaten en de andere begrotingen waarvoor 
een minister verantwoordelijk is, afzonderlijk kenbaar zijn en dat deze begrotingen zijn opgebouwd uit 
voldoende gespecificeerde begrotingsartikelen.  
 
Op grond van dit lid is het derhalve niet mogelijk om twee of meer departementale begrotingsstaten in 
één wet vast te stellen. De reden hiervoor is dat verschillende departementale begrotingsstaten onder 
de verantwoordelijkheid van verschillende ministers vallen. Verder verbiedt dit lid dat een 
departementale begrotingsstaat van een minister met portefeuille samen met een 
programmabegroting(sstaat) van een minister zonder portefeuille in één wet wordt vastgesteld. Ook in 
dat geval is immers sprake van twee verschillende ministers die verantwoordelijk zijn voor een eigen 
begroting.  
 
Het voordeel van het laten vaststellen van meer begrotingsstaten in één wet is praktisch en leidt tot 
minder begrotingswetsvoorstellen. Tevens betekent dit minder administratieve lasten voor de actoren 
die bij het wetgevingsproces zijn betrokken, zoals de ministeries, Raad van State, Kabinet van de 
Koning, beide Kamers der Staten-Generaal. Dit geldt ook voor de suppletoire begrotingswetten. 
 
Derde lid 
Deze bepaling over de autorisatie van een begrotingsstaat is van betekenis voor het budgetrecht van 
de Staten-Generaal. De begrotingsautorisatie vindt plaats op het niveau van een begrotingsartikel. Dit 
betekent dat leden van de Tweede Kamer der Staten-Generaal een amendement kunnen indienen 
met betrekking tot (een onderdeel van) een begrotingsartikel.  
Een amendement zal veelal betrekking hebben op verschillende begrotingsartikelen, maar het is niet 
uitgesloten dat een amendement betrekking heeft op één begrotingsartikel. In dat geval zal de 
strekking van het amendement zijn om binnen dat begrotingsartikel een bepaalde nadruk of prioriteit 
in de bestedingsrichting tot uitdrukking te brengen.  
 
Box 2.3: Budgettaire verwerking van amendementen 
Tijdens de behandeling van een begroting kan de Tweede Kamer amendementen indienen op een voorstel van 
wet tot vaststelling van een begrotingsstaat. Over de budgettaire inpasbaarheid van amendementen zijn in de 
praktijk tussen het kabinet en de Tweede Kamer spelregels ontstaan, die aansluiten bij de begrotingsregels van 
het kabinet. Deze spelregels leiden ertoe, dat het kabinet in het algemeen amendementen zal ontraden of niet 
aanvaardbaar zal vinden als die niet passen binnen het geldende budgettaire kader. Wil een amendement 
passen binnen het budgettaire kader dan zal het amendement, als dat leidt tot een verhoging van het 
begrotingstekort (EMU-saldo), vergezeld moeten gaan van een budgettair compenserend amendement. Indien 
een amendement meerjarig leidt tot een verhoging van het begrotingstekort, dan ligt het in de rede dat in de 
toelichting bij het amendement wordt aangegeven hoe die verhoging wordt gecompenseerd. Indien een dergelijk 
amendement wordt aangenomen, zullen de betrokken ministers in beginsel de meerjarige gevolgen in de 
meerjarenramingen verwerken.  
 
Vierde lid 
De kern van het budgetrecht komt in dit lid tot uitdrukking. De geautoriseerde uitgaven per 
begrotingsartikel hebben een maximumkarakter. Dit houdt in dat de door de Staten-Generaal 
23 
 

 
Artikel 2.6 Financiele staat van agentschappen 
 
Eerste lid 
Een agentschap is een dienstonderdeel van een ministerie dat beschikt over een aparte financiële 
staat. Deze financiële staat wordt opgenomen bij de begrotingsstaat van het betrokken ministerie (het 
moederdepartement) waaronder het agentschap valt.  
 
De reden dat een agentschap een afzonderlijke financiële staat heeft, is om de diverse mogelijkheden 
voor sturing en de organisatorische vormgeving van agentschappen op eenzelfde wijze te 
presenteren. Hiermee wordt door de ministeries op uniforme wijze inzicht gegeven in de uitvoering van 
het beleid door de verschillende agentschappen. De drie wijzen voor sturing en de organisatorische 
vormgeving worden toegelicht bij artikel 2.20, eerste lid. 
 
Daarnaast is een afzonderlijke financiële staat van belang, indien een agentschap een ander 
begrotingsstelsel toepast dan het moederdepartement. Bijvoorbeeld een agentschap dat een baten-
lastenstelsel hanteert, terwijl het moederdepartement een verplichtingen-kasstelsel hanteert.  
 
Hoewel een agentschap een dienstonderdeel van een ministerie is, bevat de begrotingsstaat van het 
moederdepartement in principe niet de geraamde uitgaven en ontvangsten van een agentschap. Deze 
uitgaven en ontvangsten worden in beginsel opgenomen in de financiële staat van het agentschap. 
Dubbele begrotingsverwerking wordt daarmee voorkomen.  
Echter, dit geldt niet voor de onderlinge financiële relaties tussen een agentschap en het 
moederdepartement. Hierbij kan gedacht worden aan de financiële bijdragen van het 
moederdepartement aan de agentschappen als betaling voor de ontvangen dienstverlening. Een 
ander voorbeeld betreft een eventuele betaling van een agentschap aan het moederdepartement, 
zoals de afroming van een te groot eigen vermogen van een agentschap. Deze uitgaven en 
ontvangsten worden dus zowel in de begrotingsstaat van het moederdepartement als in de financiële 
staat van het agentschap opgenomen. Daarmee worden deze onderlinge bijdragen aan autorisatie 
door de Staten-Generaal onderworpen (autorisatie- en allocatiefunctie). Dit leidt op het totaalniveau 
van de rijksbegroting tot dubbeltellingen. Bij consolidatie in de Miljoenennota en het Financieel 
jaarverslag van het Rijk worden deze dubbeltellingen echter gecorrigeerd. 
 
Een financiële staat van een verplichtingen-kasagentschap bestaat alleen uit een exploitatiestaat.  
 
Een financiële staat van een baten-lastenagentschap bestaat uit twee sub-staten: een exploitatiestaat 
en een kapitaalstaat. 
 
Tweede lid 
Een financiële staat van een agentschap, zoals deze bij de begrotingsstaat van het betrokken 
ministerie wordt opgenomen, bevat alleen de geraamde totaalbedragen. Een nadere specificatie van 
deze bedragen wordt opgenomen in de toelichting daarbij. Deze specificatie wordt geregeld in de 
Regeling rijksbegrotingsvoorschriften, op basis van de regels, bedoeld in artikel 4.20, eerste lid, 
aanhef en onder c (Regelgeving).  
 
Voor de inzet van financiële middelen ten behoeve van het programma van een agentschap 
(bijvoorbeeld subsidies of fysieke infrastructuur) is het voldoende om in de financiële staat van een 
agentschap alleen totaalbedragen op te nemen. De programmamiddelen zoals subsidies, leningen, 
garanties, budgetten voor infrastructuurinvesteringen e.d. waarover een agentschap in mandaat het 
beheer voert, komen bij het betrokken beleidsartikel in de departementale of niet-departementale 
begroting tot uitdrukking. Hierop bestaan uitzonderingen, namelijk wanneer een baten-
lastenagentschap programmamiddelen op eigen titel (en niet in mandaat) beheert, zoals het geval is 
bij het Rijksvastgoedbedrijf en bij Rijkswaterstaat. 
 
De clausulering “al naar gelang van toepassing” refereert aan het begrotingsstelsel dat van toepassing 
is. Een financiële staat van een verplichting-kasagentschap bevat de totaalbedragen van de financiële 
verplichtingen, de (lopende) kasuitgaven en kasontvangsten.  
 
Een financiële staat van een baten-lastenagentschap bevat in de exploitatiestaat de totaalbedragen 
van de lasten en de baten en in de kapitaalstaat de totaalbedragen van de financiële verplichtingen, 
de kapitaaluitgaven (op kasbasis) en de kapitaalontvangsten (op kasbasis).   
25 
 

 
Artikel 2.9 Begroting van de Koning  
 
Tot 2010 werd de begroting die de uitgaven voor het koninklijk huis bevatte aangeduid als Begroting 
Huis der Koningin. In 2010 is de naam van deze begroting veranderd in Begroting van de Koning. In 
dit wetsvoorstel wordt daarbij aangesloten. Over de inrichting van deze begroting is de afgelopen 
jaren bij de aanpassing van de Wet op het financieel statuut van het Koninklijk Huis uitgebreid overleg 
7
met de Tweede Kamer der Staten-Generaal gevoerd.  
 
Ten opzichte van de tekst van artikel 8, eerste lid, van de Comptabiliteitswet 2001 is een kleine 
wijziging aangebracht. Daarin was ten onrechte sprake van de uitkeringen van de leden van het 
koninklijk huis. Op grond van de Wet op het financieel statuut van het Koninklijk Huis genieten niet alle 
leden van het koninklijk huis een uitkering. Daarom luidt de formulering thans: de uitkeringen aan 
leden van het koninklijk huis. 
 
Artikel 2.10 Begroting van Nationale Schuld  
 
Eerste lid 
De begroting van Nationale Schuld vormt het sluitstuk van de rijksbegroting. Het saldo van de 
kasuitgaven en kasontvangsten van alle andere begrotingen, opgeteld bij het saldo op de rekeningen 
buiten begrotingsverband, vormt de netto-financieringsbehoefte van de staat in een jaar. De netto-
financieringsbehoefte bestaat uit het gerealiseerde begrotingstekort en de noodzakelijke 
herfinanciering van de lopende schuld. De netto-financiering vindt deels plaats uit het bedrag dat 
derden in het kader van schatkistbankieren in depot bij de schatkist aanhouden verminderd met de 
kapitaalverstrekking aan die derden op grond van de leenfaciliteit bij de schatkist (zie de paragrafen 2 
en 3 van hoofdstuk 5 van dit wetsvoorstel). Voor het overige deel van de netto-financieringsbehoefte 
doet de Agent van het Ministerie van Financiën, namens de Minister van Financiën en dus namens de 
staat, een beroep op de geld- en de kapitaalmarkt. De bepalingen in dit artikel geven in technische zin 
dit financieringsproces weer.  
 
De onder a tot en met g opgesomde categorieën uitgaven en ontvangsten hoeven niet één op één te 
leiden tot overeenkomstige begrotingsartikelen in de begroting van Nationale Schuld. Thans bevat 
deze begroting twee begrotingsartikelen, te weten Kasbeheer en Financiering staatsschuld. 
 
Onder a 
Tot uitgaven en ontvangsten die voortvloeien uit de transacties, bedoeld onder a, worden gerekend: 
a. de hoofdsommen van de aangetrokken leningen (ontvangsten); 
b. de aflossing van die hoofdsommen (uitgaven); 
c. de rente die over de aangetrokken financieringsmiddelen moet worden betaald en soms wordt 
ontvangen; 
d. de kosten die met die transacties samenhangen. 
Onder de omschrijving vallen ook transacties met afgeleide financiële instrumenten op schuldtitels, 
zoals renteswaps, waarbij leningen met een vaste rente worden omgezet in leningen met een 
variabele rente. 
 
Onder b 
Deze categorie uitgaven en ontvangsten houdt in dat geldmarkttransacties, dat wil zeggen transacties 
met een looptijd van maximaal één jaar (ook wel: vlottendeschuldtransacties), netto in de begroting 
mogen worden verwerkt. Per saldo wordt van deze kortlopende financieringstransacties alleen het 
verschil tussen (oftewel de mutatie van) de standen per 31 december van twee opeenvolgende jaren 
ter autorisatie in de begroting opgenomen. Aangezien deze mutaties op voorhand geen redelijke 
inschatting is te maken, kan in de ontwerpbegroting slechts van een pm-raming worden uitgegaan. In 
de praktijk betekent dat een raming op nihil. Deze netto verwerking bedoeld in artikel 2.19 (Kasstelsel 
en transactiestelsel) vormt een afwijking van het universaliteitsbeginsel van bruto-boeken (artikel 2.16 
Universaliteit).  
 
Onder c 
Deze categorie uitgaven en ontvangsten heeft betrekking op leningstransacties - het verstrekken van 
leningen uit de schatkist- aan rechtspersonen met een wettelijke taak (RWT’s) en baten-lasten-
agentschappen (zie hoofdstuk 5, paragraaf 3, voor lenen door RWT’s). 
                                                 
7
 Kamerstukken II 2008/09, 31 505. 
27 
 

 
 
Het voeren van een afgezonderd beheer houdt in dat het beheer van de uitgaven en de ontvangsten 
van een begrotingsfonds los staat van het beheer van andere begrotingen waarmee een minister is 
belast. De uitgaven en ontvangsten worden in een aparte begroting beheerd: de begroting van het 
begrotingsfonds. Een dergelijke begroting maakt deel uit van de rijksbegroting (zie artikel 2.1). Het 
gaat immers om uitgaven en ontvangsten van het Rijk. 
 
8
In 2016 bevatte de rijksbegroting de volgende begrotingsfondsen: Gemeentefonds, Provinciefonds, 
BES-fonds, Infrastructuurfonds, Diergezondheidsfonds en Deltafonds. 
 
Ontvangsten die via een belastingwet worden geïnd (belastingmiddelen), behoren tot de algemene 
middelen. Algemene middelen worden in beginsel aangewend voor algemene collectieve 
voorzieningen. Dergelijke ontvangsten worden in de departementale begroting van het Ministerie van 
Financiën opgenomen. 
Niet alle algemene middelen worden echter voor algemene collectieve voorzieningen aangewend. 
Jaarlijks worden, voordat de belastingmiddelen ten gunste van de begroting van het Ministerie van 
Financiën worden gebracht, bepaalde delen van die algemene middelen afgescheiden. Deze delen 
zijn bestemd voor de algemene huishouding van de gemeenten, de provincies en de openbare 
lichamen Bonaire, Sint Eustatius en Saba (BES). Die delen worden als ontvangsten ten gunste van 
respectievelijk het Gemeentefonds, het Provinciefonds en het BES-fonds gebracht. Daarop slaat de 
formulering in het eerste lid "bepaalde ontvangsten of bepaalde financiële middelen van een ministerie 
die bestemd zijn voor een specifiek doel". Die formulering kan ook slaan op bijdragen uit 
departementale begrotingen aan een begrotingsfonds; een voorbeeld hiervan is de ontvangst van het 
Infrastructuurfonds ten laste van de begroting van Infrastructuur en Milieu. 
 
Wanneer de financiële middelen die bestemd zijn voor een specifiek doel worden ondergebracht in 
een begrotingsfonds wordt bereikt dat deze middelen meerjarig voor dat doel beschikbaar blijven. Het 
vierde lid bepaalt dat een voordelig jaarsaldo wordt toegevoegd aan de begroting van het 
daaropvolgende jaar. Overigens zijn het Gemeentefonds, Provinciefonds en het BES-fonds 
zogenaamde verdeelfondsen. De budgetten die daarin jaarlijks vanuit de algemene middelen worden 
opgenomen, worden in beginsel ook jaarlijks geheel over de betrokken decentrale overheden of 
openbare lichamen verdeeld. 
 
De begroting van een begrotingsfonds wordt afzonderlijk gepresenteerd door middel van een 
begrotingsstaat en een toelichting daarbij; dit overeenkomstig het bepaalde in artikel 2.2 (Presentatie 
van een begroting). De begroting van een begrotingsfonds wordt daarnaast afzonderlijk bij wet 
vastgesteld (artikel 2.3: Begrotingsautorisatie). Hierdoor wordt de politieke sturing en beheersing van 
het begrotingsfonds versterkt.  
 
Een afzonderlijk beheer betekent niet dat het beheer volgens een ander begrotingsstelsel moet 
geschieden. Voor een begrotingsfonds geldt op grond van dit wetsvoorstel derhalve het algemene 
begrotingsstelsel, te weten het verplichtingen-kasstelsel (zie artikel 2.13). Indien de 
verplichtingenbenadering bij een begrotingsfonds uit het oogpunt van autorisatie (budgetrecht) en 
budgettaire beheersing geen meerwaarde heeft, kan in de instellingswet van het fonds (zie het tweede 
lid) het kasstelsel worden voorgeschreven. 
Indien er redenen zijn om voor een begrotingsfonds het baten-lastenstelsel te voeren, dan wordt een 
organisatorische afzondering in de vorm van een baten-lastenagentschap doorgevoerd. Zie artikel 
2.20, zesde lid (Agentschappen). 
 
Tweede lid 
Het instellen van begrotingsfondsen beperkt de mogelijkheden tot een algehele jaarlijkse politieke 
prioriteitenstelling bij de aanwending van de algemene middelen. De voor een fonds bestemde 
9
middelen worden in beginsel namelijk meerjarig geoormerkt voor een bepaald doel. Uit het oogpunt 
van budgettair beleid is dan ook grote terughoudendheid geboden met het instellen van 
begrotingsfondsen. Om die reden is in dit lid de betrokkenheid van de wetgever voorgeschreven. Dit 
blijkt uit de bepaling dat het instellen van een begrotingsfonds bij wet geschiedt.  
 
                                                 
8
 Vóór 2012 kende de Rijksbegroting tevens de volgende begrotingsfondsen: Fonds economische structuurversterking (FES), 
Waddenfonds, AOW-spaarfonds en BTW-compensatiefonds.  
9
 Dit geldt niet voor de verdeelfondsen Gemeentefonds, Provinciefonds en BES-fonds. 
29 
 

 
Een minister zonder portefeuille ofwel een zogenaamde programmaminister kan dan zelf 
verantwoording over een eigen budget aan de Tweede Kamer der Staten-Generaal afleggen. Het gaat 
doorgaans  alleen om programmabudgetten en niet om bedrijfsvoeringsbudgetten, omdat een minister 
zonder portefeuille niet belast is met de leiding en de bedrijfsvoering van een ministerie. De 
bedrijfsvoeringsbudgetten die samenhangen met het beheer van de programmabudgetten, dienen op 
grond van artikel 2.1, achtste lid in samenhang met het zesde lid, opgenomen te worden in de 
departementale begroting van het ministerie waarin de betrokken programmaminister is 
ondergebracht. 
  
Overigens kan het voorkomen dat een minister die belast is met de leiding van een ministerie tijdelijk 
zowel een departementale begroting als een programmabegroting beheert. Bijvoorbeeld zodra een 
nieuw kabinet aantreedt, waarin een andere budgettaire portefeuilleverdeling is afgesproken dan 
binnen het afgetreden kabinet het geval was. In dat geval kan de situatie ontstaan dat de bestaande 
programmabegroting niet meer aansluit bij de nieuwe budgettaire portefeuilleverdeling. Het beheer 
van de bestaande programmabegroting kan dan in handen gegeven worden van een minister die 
reeds een departementale begroting beheert.  
 
Het opheffen van een bestaande programmabegroting gebeurt spiegelbeeldig aan de wijze waarop 
een programmabegroting ontstaat: er wordt voor een nieuw begrotingsjaar geen aparte wet tot 
vaststelling van de programmabegroting meer ingediend.  
 
Een bestaande programmabegroting voor enig jaar kan echter lopende dat jaar niet worden 
opgeheven, maar wel “op nul worden gesteld”. Indien een nieuw kabinet na de derde dinsdag van 
september aantreedt en er dan blijkt dat een ingediende programmabegroting voor het nieuwe jaar 
niet spoort met de nieuwe budgettaire portefeuilleverdeling, kan worden gekozen om bij de 
eerstvolgende suppletoire begroting die programmabegroting “op nul te stellen” en die 
programmabudgetten toe te voegen aan bestaande begrotingen.  
 
Tweede lid 
De begrotingswet waarmee een programmabegroting wordt vastgesteld, schrijft voor welke minister 
met het beheer van die begroting is belast.  
 
 
§ 3. Begrotingsstelsel en beginselen  
 
Artikel 2.13 Verplichtingen-kasstelsel  
 
Inhoudelijk is er met betrekking tot het verplichtingen-kasstelsel in deze wet ten opzichte van de 
Comptabiliteitswet 2001 geen wijziging aangebracht. 
 
Eerste lid 
In dit lid wordt het verplichtingen-kasstelsel als begrotingsstelsel voorgeschreven. Dit stelsel is ook in 
de Comptabiliteitswet 2001 geregeld. Dit stelsel bepaalt dat bij het begrotingsbeheer en het financieel 
beheer zowel de financiële verplichtingen als de uit die verplichtingen voortvloeiende kasbetalingen 
(kasuitgaven) moeten worden betrokken.  
 
Het begrip financiële verplichting is in artikel 1.1 (Begrippen) opgenomen. Het betreft een 
betalingsverplichting, dus een verplichting tot het doen van een toekomstige kasbetaling.  
Bij verplichtingen kan onderscheid worden gemaakt tussen verplichtingen die in het kader van het 
beleid en de bedrijfsvoering worden aangegaan en verplichtingen die ontstaan, doordat bepaalde 
risico’s manifest worden. Te denken valt aan de risico’s en daarmee samenhangende claims die 
voorvloeien uit onrechtmatige overheidsdaden. Het onderscheid tussen het aangaan van 
verplichtingen en het ontstaan van verplichtingen komt in diverse wetsformuleringen die op 
verplichtingen betrekking hebben, tot uitdrukking.  
 
Het verplichtingen-kasstelsel heeft uit een oogpunt van budgettaire beheersbaarheid ten opzichte van 
het kasstelsel doorgaans meerwaarde wanneer er sprake is van jaargrensoverschrijding. Dat is het 
geval wanneer het aangaan of van het ontstaan van een financiële verplichting en de daaruit 
voortvloeiende kasbetaling in een verschillend begrotingsjaar vallen.  
Daarnaast is de verplichtingenbenadering uit het verplichtingen-kasstelsel voor het budgetrecht vooral 
van meerwaarde bij uitgaven voor nieuw beleid of bij een wijziging van de bedrijfsvoering. Die 
31 
 

 
een overeenkomst, een contract, een convenant of een schriftelijke opdracht met een 
opdrachtbevestiging. Dit worden ook wel juridische verplichtingen genoemd.  
 
In onderdeel b worden ook onderlinge verplichtingen binnen het Rijk tot financiële verplichtingen 
gerekend. Om de hardheid van onderlinge verplichtingen voor de administratieve vastlegging 
voldoende te kunnen onderbouwen, is in dit onderdeel geregeld dat onderlinge verplichtingen moeten 
berusten op controleerbaar vastgelegde afspraken. Ook in de Comptabiliteitswet 2001 was deze eis 
neergelegd in artikel 3, tweede lid. 
 
Tweede lid 
Ter bepaling van het relevante begrotingsjaar waarin een financiële verplichting is gerealiseerd, 
aangegaan of ontstaan, wordt in dit lid geregeld dat de datum van de controleerbare vastlegging 
bepalend is.  
 
Voor een financiële verplichting, bedoeld in het eerste lid, onder a, ligt die datum in het algemeen 
duidelijk en dus controleerbaar vast op grond van het betrokken verdrag, wet, koninklijk besluit of 
ministeriële regeling of in de beschikking, verbintenis, overeenkomst, contract, convenant of andere 
controleerbaar vastgelegde afspraak. 
 
Derde lid 
Het toepassen  van het tweede lid voor wat betreft de jaartoerekening van financiële verplichtingen 
leidt in een aantal gevallen tot een administratieve belasting, hetgeenondoelmatig is. Om die reden is 
er behoefte aan de mogelijkheid om hiervan af te kunnen wijken. In dit lid wordt die mogelijkheid 
geboden.  
Het betreft de mogelijkheid om de zogenaamde verplichtingen=kas-regel (v=k) te kunnen toepassen. 
Niet de datum van het aangaan of het ontstaan van de verplichting is dan bepalend voor het 
vastleggen van het jaar waarin de verplichting is gerealiseerd, maar het jaar waarin de met de 
verplichting samenhangende kasuitgave is gedaan. Indien een financiële verplichting, die in jaar t is 
aangegaan of is ontstaan, in de jaren t+1 en t+2 tot betaling leidt, wordt in de jaren t+1 en t+2 het 
bedrag van de gerealiseerde kasuitgaven als gerealiseerde bedrag voor de verplichting voor de jaren 
t+1 en t+2 in de financiële administratie vastgelegd. 
 
Deze afwijkingsmogelijkheid geldt voor door de Minister van Financiën aan te wijzen categorieën. 
Voor aanwijzing komen de categorieën financiële verplichtingen in aanmerking, waarvoor het 
toepassen van het verplichtingen-kasstelsel en de daarmee geïntegreerde verplichtingen-
kasadministratie uit een oogpunt van autorisatie (budgetrecht) en van budgettaire beheersbaarheid 
geen meerwaarde heeft, maar wel kan leiden tot een aanzienlijke administratieve belasting. Daarvan 
is sprake bij de bestaande categorie financiële verplichtingen die onder een door de Minister van 
Financiën vast te stellen bedrag blijven. Die categorie zal in de nieuwe aanwijzingsregeling 
gehandhaafd worden. Momenteel ligt dat bedrag op € 30.000 (inclusief BTW). 
 
Vierde lid 
In tegenstelling tot betalingen met liquide middelen (kasuitgaven) en ontvangsten van liquide middelen  
kasontvangsten) zijn er geen bankafschriften aanwezig op basis waarvan kan worden opgemaakt 
wanneer een financiële verplichting is aangegaan of ontstaan. Bij het administreren van de 
gerealiseerde financiële verplichtingen is het om die reden raadzaam een controle op tijdigheid en 
volledigheid in te bouwen.  
 
Als er ondanks de bovenstaande controle pas na de jaarafsluiting van de financiële administratie 
(veelal medio februari na afloop van een begrotingsjaar) de realisatiedatum van de financiële 
verplichting naar voren komt, zoals bijvoorbeeld een aanvullend contract of een brief waaruit een 
aangegane verplichting blijkt, zullen die verplichtingen alsnog in de boekhouding verwerkt moeten 
worden. Het onderhavige lid regelt in die uitzonderingsgevallen dat het lopende begrotingsjaar dan als 
boekingsjaar moet worden aangehouden. 
 
Artikel 2.15 Kasuitgaven en –ontvangsten 
  
De begrippen kasuitgaven en –ontvangsten zijn in dit wetsvoorstel inhoudelijk niet gewijzigd ten 
opzichte van de Comptabiliteitswet 2001. 
 
33 
 

 
onderlinge financiële relaties tussen de ministeries onderling, maar ook tussen de ministeries en 
colleges.  
 
Het begrip boeken buiten begrotingsverband is in het artikel 1.1 (Begrippen) als volgt gedefinieerd: 
het boeken van de geldswaarden van handelingen die betrekking hebben op het financieel beheer op  
een rekening in de financiële administratie, waarvan het saldo niet wordt opgenomen in een 
begrotingsartikel in een begrotingsstaat. 
 
Alle handelingen die betrekking hebben op het financieel beheer, zoals het aangaan van financiële 
verplichtingen, het verrichten van kasuitgaven en het incasseren van kasontvangsten, worden in de 
boekhouding als onderdeel van de financiële administratie op een grootboekrekening geboekt. Het 
jaarsaldo van zo’n rekening – het totaal van de financiële verplichtingen, de kasuitgaven of de 
kasontvangsten - wordt op basis van het universaliteitsbeginsel in een artikel in de begroting(sstaat) 
en de verantwoording(sstaat) opgenomen. Dit is de hoofdregel van universaliteit: bruto boeken binnen 
begrotingsverband. 
 
De afwijking van deze hoofdregel houdt in dat bepaalde handelingen die betrekking hebben op het 
financieel beheer niet op een artikel in de begroting(sstaat) en de verantwoording(sstaat) worden 
verwerkt, maar buiten begrotingsverband worden geboekt. Dit is alleen in bijzondere gevallen 
aanvaardbaar. In dit artikel worden die gevallen geregeld.  
 
Overigens vallen uitgaven en ontvangsten die buiten begrotingsverband worden geboekt, niet buiten 
de controle van de Staten-Generaal. De saldi van de rekeningen buiten begrotingsverband worden 
jaarlijks namelijk opgenomen in de saldibalans, die deel uitmaakt van het financieel jaarverslag. Aan 
de hand van dat jaarverslag wordt verantwoording afgelegd aan de Staten-Generaal.  
 
In de Comptabiliteitset 2001 is de uitwerking van het boeken buiten begrotingsverband in een 
ministeriële regeling geregeld (Aanwijzingsregeling boekingen buiten begrotingsverband 2004). 
Aangezien het boeken buiten begrotingsverband een afwijking betekent van het belangrijke beginsel 
van universaliteit - en daarmee het budgetrecht raakt - wordt de uitwerking ervan in dit wetsvoorstel 
zelf opgenomen.  
 
Eerste lid 
De bepaling in dit lid is als een bevoegdheid vormgegeven (een facultatieve bepaling). Dit betekent 
dat het toepassen van de hoofdregel (het universaliteitsbeginsel), ook in de uitzonderingsgevallen die 
in dit lid zijn geregeld, blijft toegestaan.  
 
In dit lid worden vier categorieën uitgaven en ontvangsten onderscheiden, waarvoor het boeken buiten 
begrotingsverband is toegestaan.  
 
Bij alle categorieën gaat het om doorberekeningen.  
In categorie a gaat het om  doorberekeningen binnen de rijksbegroting. Dit blijkt uit de formulering “… 
doorberekend ten laste respectievelijk ten gunste van, een andere begroting van het Rijk”. 
 
In de categorieën b, c en d gaat het om doorberekeningen aan externe partijen.  
In categorie b betreft het publieke externe partijen: publiekrechtelijke rechtspersonen en 
rechtspersonen met een wettelijke taak (RWT’s). Publiekrechtelijke rechtspersonen zijn bijvoorbeeld 
de decentrale overheden.  
 
In categorie c gaat het om derden. Dat kunnen private organisaties zijn, maar ook publiekrechtelijke 
rechtspersonen, RWTs of natuurlijke personen (bijvoorbeeld werknemers van het Rijk). Verder geldt 
een extra voorwaarde aan de door te berekenen uitgaven of ontvangsten. Er moet sprake zijn van een 
louter doorgeefluikfunctie. In de  wettekst is dit geformuleerd door de bepaling “… uitsluitend belast is 
met de administratieve verwerking van de uitgaven of ontvangsten”. Voorbeelden met betrekking tot 
natuurlijke personen zijn onkostendeclaraties van werknemers (ingediend bij en betaald door een 
ministerie) die door derden (bijvoorbeeld de EU) aan het ministerie worden vergoed. 
In categorie c zijn supranationale overheden en volkenrechtelijke organisaties uitgezonderd. Die zijn 
apart in de categorie d opgenomen.  
 
35 
 

 
Derde lid 
Indien achteraf blijkt dat de doorberekening tussen A en B – bijvoorbeeld als gevolg van onduidelijke 
afspraken – niet (geheel) zal plaatsvinden, blijft er een (rest)saldo op de rekening buiten 
begrotingsverband – en dus op de saldibalans van A - openstaan. Uiteindelijk zal er, als geen andere 
oplossing wordt gevonden, het saldo ten laste of ten gunste van de begroting van A moeten worden 
gebracht. Deze boeking vindt plaats in het jaar waarin definitief wordt vastgesteld dat geen 
doorberekening meer zal plaatsvinden. Op die wijze wordt de betaling of ontvangst alsnog binnen de 
formele autorisatie van de begrotingswetgever gebracht. 
 
Vierde lid 
Alleen ontvangsten van geld en andere financiële waarden (zoals vorderingen, aandelen) waarvan de 
staat de eigenaar wordt, worden aan de algemene middelen toegevoegd. Deze financiële waarden 
worden binnen begrotingsverband geboekt. Financiële waarden die niet of nog niet aan de staat 
toebehoren (de staat is geen eigenaar), moeten vooralsnog buiten begrotingsverband worden 
geboekt. Deze middelen blijven vooralsnog beschikbaar voor de rechtmatige eigenaar. Om die reden 
is deze bepaling verplichtend en niet als een facultatieve bevoegdheid (kan-bepaling) geformuleerd.  
 
Toevertrouwde waarden zijn de financiële waarden die de overheid beheert zonder daarvan de 
eigenaar te zijn. Daarvan is bijvoorbeeld sprake in geval van onbeheerde boedels die door het 
Ministerie van Financiën in de zogenaamde consignatiekas worden aangehouden. Van in beheer 
genomen middelen is onder andere sprake in geval van in beslag genomen gelden zolang die niet 
door een rechter verbeurd zijn verklaard.  
 
Artikel 2.18 Afwijking universaliteit: salderen 
  
Het uitgangspunt van bruto-boeken is van belang voor transparantie en inzicht in de begroting ten 
behoeve van de autorisatie en de verantwoording. Toch kunnen er redenen zijn om in bepaalde 
situaties salderen (verrekenen) toe te staan. Bruto-boeken kan leiden tot het onnodig ‘opblazen’ van 
de begroting. Bijvoorbeeld in geval van correctiebetalingen of bij onderlinge betalingen tussen 
dienstonderdelen. Dat vermindert juist het inzicht in de begroting en de verantwoording. Bovendien 
kan bruto-boeken leiden tot administratieve ondoelmatigheid.  
 
In dit artikel is een aantal situaties geregeld, waarin het is toegestaan om af te wijken van het beginsel 
van bruto-boeken. Het toepassen van de hoofdregel van het bruto-boeken (artikel 2.16 Universaliteit) 
is dus altijd toegestaan.  
 
Onderdeel a 
Ministerie A heeft bijvoorbeeld ten onrechte een bedrag betaald of teveel betaald aan een ander 
dienstonderdeel of een derde B. Als B terugbetaalt, kan A het terugontvangen bedrag verrekenen, 
indien de terugontvangst in hetzelfde jaar plaatsvindt. Het zal in het algemeen om het herstel van 
evident foute betalingen gaan. Het kan ook een korting betreffen die met de betaling van A 
samenhangt en die door B nog niet was verrekend.  
 
Een ander voorbeeld is het verstrekken van een te groot subsidievoorschot, dat bij de eindafrekening 
wordt teruggevorderd. Meestal vindt zo’n terugvordering in een ander jaar plaats, zodat niet voldaan 
zal zijn aan het criterium van “hetzelfde jaar”. Dat geldt ook voor terugbetalingen (aflossingen) op 
verstrekte leningen. Alleen in geval van een verstrekte lening of krediet aan een derde (B) die door die 
derde binnen hetzelfde jaar wordt terugbetaald, is salderen toegestaan. 
 
Indien een ontvangst op een terugbetaling in een ander jaar plaatsvindt, dan moet deze ontvangst 
bruto op de betreffende begrotingspost worden verwerkt en is het salderen niet toegestaan. Immers, 
als het budgettair om een aanzienlijk bedrag gaat, kan een terugontvangst in een ander jaar, indien 
dat bedrag gesaldeerd zou kunnen worden geboekt, tot een aanzienlijk extra beschikbaar budget 
leiden, dat dan buiten de reguliere budgettaire afweging zou vallen. Strategisch 
bevoorschottingsgedrag (“parkeren van begrotingsgeld” via bevoorschotting) wordt derhalve 
ontmoedigd. 
 
Onderdeel b 
B heeft een te groot bedrag ontvangen van A. B wil het deel dat onverschuldigd is ontvangen aan A 
terug betalen. De terugbetaling aan A kan door B gesaldeerd worden geboekt op het oorspronkelijke 
van A ontvangen bedrag. Het criterium dat de terugbetaling in hetzelfde jaar moet plaatsvinden als de 
37 
 

 
bijvoorbeeld studenten of het midden- en kleinbedrijf, maar ook aan de diverse vormen van 
belastinguitgaven of andere kortingen, vrijstellingen en aftrekposten die in mindering worden gebracht 
op een belasting of een andere heffing.  
 
Onderdeel f 
Dit onderdeel regelt een specifieke situatie voor de begrotingsartikelen van de begroting van Nationale 
Schuld. Het gaat om de herfinanciering van een uitstaande schuld. In de Comptabiliteitswet 2001 is 
deze situatie voorzien in artikel 28, vierde lid, onder c. 
 
Artikel 2.19 Kasstelsel en transactiestelsel  
 
Dit artikel regelt voor de begroting van Nationale Schuld een uitzondering op het algemeen geldende 
verplichtingen-kasstelsel. Ten aanzien van de begroting van Nationale Schuld wordt als hoofdregel 
het kasstelsel toegepast. De reden hiervoor is dat het overgrote deel van de uitgaven van Nationale 
Schuld – de financiering van het begrotingstekort en de herfinanciering van de lopend schuld –het 
karakter hebben van gevolguitgaven; ze zijn het gevolg van de per saldo elders en in eerdere jaren 
binnen de rijksbegroting genomen beslissingen. Het toepassen van - naast het kasstelsel ook - het 
verplichtingenstelsel heeft uit oogpunt van budgettaire beheersing en van budgetrecht geen 
meerwaarde. Er wordt bestuurlijk en voor de autorisatie niet op de verplichtingen gestuurd. 
De onderhavige bepaling maakt het mogelijk in de begrotingsstaat van de Nationale Schuld de 
verplichtingenkolom achterwege te laten.  
 
De rente-uitgaven en rente-ontvangsten zijn uitgezonderd van de toepassing van het verplichtingen-
kasstelsel. De rente-uitgaven en rente-ontvangsten worden op het transactiestelsel gebaseerd. Het 
transactiestelsel is in artikel 1.1 (Begrippen) gedefineerd als: het financieel-administratieve stelsel van 
rekeningen waarin als uitgaven en ontvangsten in een jaar worden opgenomen de geldswaarden van 
de economische transacties die in dat jaar ontstaan. De bepaling die het transactiestelsel voor de 
rente-uitgaven en rente-ontvangsten voorschrijft, is in de Comptabiliteitswet 2001 geregeld in artikel 7, 
derde lid. 
 
Tot de rente-uitgaven en rente-ontvangsten worden ook gerekend de kosten van het disagio, het 
negatieve koersverschil van effecten ten opzichte van de nominale waarde, onderscheidenlijk de 
opbrengsten van het agio, het positieve koersverschil van effecten ten opzichte van de nominale 
waarde. Deze worden gerealiseerd bij de verkoop (emissie) van staatsschuld. Het gerealiseerde agio 
of disagio wordt toegerekend naar de looptijd van de lening. Deze toerekening vindt zodanig plaats 
dat het effectief rendement bij de emissie wordt verantwoord. De rente op transactiebasis is aldus het 
saldo van de toegerekende rente en het eventueel gerealiseerde agio en disagio. 
 
Artikel 2.20 Agentschappen  
 
Eerste lid 
Het onderscheid tussen baten-lastenagentschappen en verplichtingen-kasagentschappen is in 2013 
11
ingevoerd naar aanleiding van de evaluatie van de Regeling baten-lastendiensten 2011. Het 
onderscheid is bij de Zesde wijziging van de Comptabiliteitswet 2001 in de wet opgenomen.  
Baten-lastenagentschappen passen op grond van het zesde lid, van dit artikel als begrotingsstelsel 
het baten-lastenstelsel toe. Verplichtingen-kasagentschappen passen op grond van het zevende lid, 
het verplichtingen-kasstelsel toe, dat algemeen geldt binnen de ministeries en de colleges. 
 
Dit onderscheid in twee soorten agentschappen wordt gemaakt, omdat uit de bovengenoemde 
evaluatie is gebleken dat de voormalige baten-lastendiensten niet altijd van alle financiële faciliteiten 
van het baten-lastenstelsel gebruik maakten (zoals de leenfaciliteit en het afschrijven op activa). In 
dergelijke situaties is het voeren van een baten-lastenadministratie administratief belastend.  
 
Met het instellen van verplichtingen-kasagentschappen wordt bereikt dat de voordelen van de 
agentschapsstatus behouden blijven, meer autonomie in de bedrijfsvoering, een eigen rekening-
courant bij de centrale administratie van de schatkist van het Rijk bij het Ministerie van Financiën. In 
plaats van het aanhouden van een algemene reserve, dat binnen het baten-lastenstelsel mogelijk is, 
is een aparte budgettaire voorziening in de vorm van een kasreserve gecreëerd (zie zevende en 
achtste lid van dit artikel). 
                                                 
11
 Kamerstukken II 2010/11, 28 737, nr. 21. 
39 
 

 
een vergelijkbare functie als het eigen vermogen van baten-lastenagentschappen. De kasreserve 
dient als buffer om schommelingen in de bedrijfsvoering op te vangen en om kleine investeringen te 
financieren.  
 
De kasreserve maakt geen deel uit van de zogenaamde eindejaarsmarge van het ministerie 
waaronder het agentschap ressorteert. Ook komt de kasreserve niet als post tot uitdrukking op de 
saldibalans van het ministerie waaronder het agentschap ressorteert. De kasreserve komt als post tot 
uitdrukking op de saldibalans van het verplichtingen-kasagentschap. De kasreserve wordt opgebouwd 
uit de exploitatieresultaten en de rentebaten van het verplichtingen-kasagentschap en is in de 
Regeling agentschappen in omvang gemaximeerd.  
 
Artikel 2.21 Begrotingsreserve  
 
Eerste lid 
Dit artikel is gebaseerd op artikel 5, vierde en vijfde lid, van de Comptabiliteitswet 2001. 
 
Op grond van het eerste lid kan alleen een dienstonderdeel van een ministerie die niet als een 
agentschap is aangewezen een begrotingsreserve aanhouden. Een begrotingsreserve betreft een 
interne budgettaire voorziening of reserve binnen de rijksbegroting. Een begrotingsreserve is per 
definitie meerjarig. Het aanhouden geschiedt ten laste van een bepaald begrotingsartikel en wordt 
administratief aangehouden op een (interne) rekening-courant bij het Ministerie van Financiën (de 
schatkist van het Rijk). 
Het aanhouden van een begrotingsreserve is niet van toepassing op een dienstonderdeel dat als een 
agentschap wordt aangewezen. Een baten-lastenagentschap kent in de plaats hiervan een eigen 
vermogen. Voor een verplichtingen-kasagentschap geldt een kasreserve zoals in artikel 2.20, achtste 
lid, is toegelicht.  
 
Een begrotingsreserve vormt een inbreuk op het verplichtingen-kasstelsel. Om die reden kan een 
minister niet zelfstandig besluiten tot het instellen ervan. De betreffende minister heeft hiertoe de 
instemming van de Minister van Financiën nodig. 
 
Voor het instellen van een begrotingsreserve hanteert de Minister van Financiën een aantal 
beleidsmatige criteria. Ook gelden er beleidsmatige voorwaarden voor de toevoeging en de 
onttrekking van gelden aan een begrotingsreserve. Over een begrotingsreserve wordt geen rente 
vergoed. In het algemeen werkt een begrotingsreserve als een buffer om meerjarig grote budgettaire 
schommelingen in de uitgaven binnen het uitgavenplafond van de betrokken begroting te kunnen 
opvangen. 
 
Tweede lid 
In de toelichting bij het begrotingsartikel ten laste waarvan de toevoeging aan de begrotingsreserve 
plaatsvindt, moet blijken welk deel bestemd is voor de reserve. Ook zal in de toelichting bij dat 
begrotingsartikel jaarlijks de omvang van de reserve zichtbaar gemaakt moeten worden en zo mogelijk 
welke onttrekking aan de reserve wordt voorzien. In dit lid wordt deze norm voor de toelichting van het 
betreffende begrotingsartikel voorgeschreven.  
 
De omvang van een begrotingsreserve zal overigens ook tot uitdrukking komen in de saldibalans van 
het betrokken departement. Bij een onttrekking aan de reserve zal in de begroting het 
ontvangstenbedrag op het betrokken begrotingsartikel met het bedrag van die onttrekking worden 
aangepast. Gelijktijdig zal ook het begrotingsbedrag voor de uitgaven op het artikel worden verhoogd.  
Op deze manier is de ontwikkeling van de begrotingsreserve volledig te volgen in de begroting en de 
verantwoording. 
 
 
§ 4. Het indienen en wijzigen van de begroting  
 
Artikel 2.22 Aanbieden van stabiliteitsprogramma en nationaal hervormingsprogramma 
 
Deze bepaling is gebaseerd op een toezegging van de Minister van Financiën tijdens het notaoverleg 
dat op 16 december 2013 in de Tweede Kamer over de hoofdlijnennotitie modernisering van de 
Comptabiliteitswet heeft plaatsgevonden. Daarin heeft de Minister van Financiën toegezegd dat in dit 
41 
 

 
Derde en vierde lid 
De rijksbegroting wordt elk jaar op Prinsjesdag door de Minister van Financiën aan de Tweede Kamer 
der Staten-Generaal aangeboden. Op diezelfde dag stuurt de Minister van Financiën de 
Miljoenennota naar de Staten-Generaal. De Miljoenennota is een zogenaamde budgettaire nota die 
een toelichting geeft op de rijksbegroting. Ook de Voorjaarsnota, Najaarsnota en de startnota bij het 
aantreden van een nieuw kabinet zijn voorbeelden van budgettaire nota’s die een toelichting geven op 
de suppletoire begrotingen respectievelijk de budgettaire plannen van het nieuwe kabinet. Deze nota’s 
maken weliswaar geen onderdeel uit van de rijksbegroting en worden daarom ook niet bij wet 
vastgesteld, maar  vormen wel een onderdeel van de begrotingscyclus. 
 
Het vierde lid schrijft de onderwerpen voor waaraan jaarlijks in de Miljoenennota aandacht wordt 
besteed. Deze bepaling is niet limitatief bedoeld. De Miljoenennota vormt - naast de toelichtingen bij 
de begrotingswetsvoorstellen - een samenvattende toelichting bij de rijksbegroting en wordt door de 
regering uitgebracht.  
 
Ten opzichte van de Comptabiliteitswet 2001 is er één inhoudelijke wijziging met betrekking tot de 
Miljoenennota aangebracht. In het onderhavige artikel is niet meer uitdrukkelijk voorgeschreven dat de 
zogenaamde Vermoedelijke uitkomsten van het lopende begrotingsjaar ofwel de geraamde mutaties 
in de lopende begroting ten opzichte van de stand van de Voorjaarsnota, in de Miljoenennota moeten 
worden opgenomen. De reden hiervan is dat de betekenis van deze losstaande ramingen gering is 
zonder een bijbehorende wijziging van de begroting of budgettaire nota waarin deze ramingen worden 
toegelicht.  
 
Het vierde lid, onderdeel a bepaalt dat de Miljoenennota een budgettair totaalbeeld bevat van de 
rijksbegroting en de niet tot de rijksbegroting behorende budgetdisciplinesectoren. Een 
budgetdisciplinesector is een onderdeel van de collectieve sector dat in het kader van de budgettaire 
beheersing afzonderlijk wordt onderscheiden. Er worden drie budgetdisciplinesectoren onderscheiden, 
te weten het Budgettair kader rijksbegroting eng, het Budgettair kader sociale zekerheid en 
arbeidsmarkt en het Budgettair kader zorg. Deze budgetdisciplinesectoren zijn ontleend aan de 
begrotingsregels waarover door de ministerraad wordt besloten.  
 
Het Budgettair kader zorg is het uitgavenkader dat gedurende een kabinetsperiode geldt voor het 
saldo van alle relevante uitgaven en relevante niet-belastingontvangsten die betrekking hebben op de 
zorgsector. 
Het Budgettair kader sociale zekerheid en arbeidsmarkt is het uitgavenkader dat gedurende een 
kabinetsperiode geldt voor het saldo van alle relevante uitgaven en relevante niet-
belastingontvangsten die betrekking hebben op de sector sociale zekerheid en arbeidsmarkt. 
 
12
In de Wet houdbare overheidsfinanciën is geregeld dat, indien sprake is van een budgettair 
herstelplan op grond de Europese buitensporige tekortprocedure voor Nederland in de Miljoenennota 
de voortgang van die procedure moet worden toegelicht (artikel 2, zevende lid, van de Wet Houdbare 
overheidsfinanciën).  
 
2.24  Inwerkingtreding van voorstellen van wet inzake de begrotingsstaten 
 
Met dit wetsvoorstel wordt uitdrukkelijker dan in de Comptabiliteitswet 2001 de hoofdregel geregeld 
dat de begrotingen jaarlijks aan het begin van dat begrotingsjaar in werking treden. Die norm is in dit 
artikel neergelegd door voor te schrijven dat begrotingswetten een inwerkingtredingsbepaling bevatten 
die de inwerkingtreding van de begrotingswet regelt op 1 januari van het jaar waarop de begrotingswet 
betrekking heeft.  
 
De inwerkingtreding van de begrotingen is hierdoor altijd per 1 januari, de start van het nieuwe 
begrotingsjaar. Zelfs indien de parlementaire begrotingsbehandeling en de stemming over de 
begroting niet tijdig (op 1 januari) zijn afgerond, zal de inwerkingtreding met terugwerkende kracht per 
1 januari plaatsvinden. 
 
                                                 
12
 Stb. 2013, 531 en Kamerstukken II 2012/13, 33 416. 
43 
 

 
Artikel 2.26 Indienen van voorstellen van wet inzake de suppletoire begrotingsstaten  
 
Eerste en tweede lid 
Het eerste lid regelt de mogelijkheid dat de regering de suppletoire begrotingen bij de Tweede Kamer 
der Staten-Generaal indient. In de praktijk dient de Minister van Financiën met koninklijke machtiging 
echter deze begrotingen bij de Tweede Kamer in. Het tweede lid biedt hiertoe de mogelijkheid. Op 6 
maart 1992 is in dit verband door de toenmalige Koningin een permanente machtiging aan de Minister 
van Financiën verleend. De indiening van de suppletoire begrotingen geschiedt dan ook niet bij 
koninklijke boodschap, maar door de Minister van Financiën met machtiging van de Koning.  
 
De in het eerste lid gestelde uiterste data van 1 juni en 1 december zijn in overeenstemming met de 
gangbare praktijk waarbij de suppletoire begrotingen samenhangende met de Voorjaarsnota (de 
zogenaamde eerste suppletoire begrotingen), respectievelijk samenhangende met de Najaarsnota (de 
zogenaamde tweede suppletoire begrotingen) in de maanden mei, respectievelijk november bij de 
Tweede Kamer worden ingediend. In de Comptabiliteitswet 2001 zijn deze data vastgelegd in artikel 
15. 
 
Als uitgangspunt geldt dat alle begrotingswijzigingen die op grond van de begrotingsuitvoering 
gedurende het jaar worden voorzien, in deze twee reguliere suppletoire begrotingen worden 
opgenomen. In de praktijk is het echter niet altijd haalbaar alle uitvoeringsmutaties die in de maanden 
november en december optreden, tijdig te verwerken. Met het oog op het autorisatierecht van de 
Staten-Generaal is het in elk geval van belang dat alle wijzigingen die voortvloeien uit beleidsmatige 
beslissingen worden opgenomen. Het streven is erop gericht ook mutaties als gevolg van autonome 
uitvoeringsontwikkelingen (bijvoorbeeld een groter dan eerder geraamd gebruik dat van een 
openeinderegeling wordt gemaakt) zoveel mogelijk in deze suppletoire begrotingen te verwerken. 
Meer technische mutaties kunnen als slotverschillen worden behandeld: zie artikelen 1.1, (Begrippen),  
2.29 (Slotverschillen) en 2.37 (Indienen van voorstellen van wet inzake de slotverschillen) 
 
In de Comptabiliteitswet 2001 is voor de baten-lastendiensten in artikel 11, vijfde lid, de 
uitzonderingsclausule opgenomen, dat begrotingswijzigingen die in de loop van een jaar noodzakelijk 
bleken, niet in de eerste of tweede suppletoire begrotingen hoeven te worden opgenomen, maar in de 
slotwetten kunnen worden verwerkt. Die bepaling is niet gehandhaafd. In beginsel geldt ook voor de 
begrotingen van baten-lastenagentschappen dat de mutaties daarin zoveel mogelijk in de reguliere 
suppletoire begrotingswetten worden verwerkt. Overigens bevatten de begrotingen van dergelijke 
diensten in het algemeen geen programma-overdrachten (subsidies, leningen, garanties, budgetten 
voor infrastructuurinvesteringen e.d.), maar alleen apparaatsmiddelen. 
 
Naast de regeling van (de momenten van indiening van) deze reguliere suppletoire begrotingen sluit 
het wetsvoorstel niet uit dat er ook op incidentele basis een suppletoire begroting wordt ingediend, 
een zogenaamde incidentele suppletoire begroting (ISB). Suppletoire begrotingen worden door middel 
van een wet vastgesteld en het indienen van een voorstel tot wijziging van wet kan in beginsel op elk 
moment geschieden. Van het instrument van een ISB wordt om de overzichtelijkheid van en de rust in 
het begrotingsproces te behouden alleen gebruik gemaakt als daar bijzondere redenen voor zijn. 
Bijvoorbeeld als er direct na de aanvang van een begrotingsjaar of nadat de Tweede Kamer met een 
suppletoire begroting samenhangende met de Voorjaarsnota heeft ingestemd, spoedeisende 
beleidsmatige uitgavenwijzigingen met een substantieel karakter aan de orde zijn.  
 
Voorbeelden van ISB’s zijn de suppletoire begrotingen die het Kabinet Rutte-Verhagen begin 2011 bij 
de Tweede Kamer heeft ingediend om de begroting 2011 spoedig aan te passen aan de 
beleidsvoornemens uit het regeerakkoord. Ook de aanzienlijke garanties die samenhingen met het 
ophogen van het Europese noodfonds European Financial Stability Facility  in de zomer van 2011 zijn 
door middel van een ISB versneld doorgevoerd. 
 
Het kan voorkomen dat er spoedeisende begrotingswijzigingen nodig zijn, maar dat het vaststellen 
van een ISB toch teveel tijd vergt. In dergelijke gevallen ligt het, gelet op het budgetrecht van de 
Staten-Generaal, in de rede dat de betrokken minister de Kamers der Staten-Generaal met een brief 
informeert over de begrotingswijziging. Dit kan overigens ook spelen in de maand december, nadat de 
Kamers der Staten-Generaal een suppletoire begrotingswijziging samenhangende met de 
Najaarsnota heeft aangenomen, maar er daarna nog een spoedeisende beleidsmatige 
uitgavenwijziging aan de orde is.  
45 
 

 
b. de niet-departementale jaarverslagen, te weten de jaarverslagen in aansluiting op de niet-
departementale begrotingen. 
 
De ministers, die verantwoordelijk zijn voor het beleid en het beheer van de begrotingen, zijn ook 
verantwoordelijk voor het opstellen van de met die begrotingen samenhangende jaarverslagen na 
afloop van een begrotingsjaar. De verantwoordelijkheid voor het beleid brengt met zich mee dat de 
ministers verantwoording moeten afleggen aan de Staten-Generaal. De verantwoording vindt vooraf 
(ex ante) plaats aan de hand van de begrotingen en achteraf (ex post) aan de hand van de 
jaarverslagen. 
Een bijzonderheid is dat de colleges verantwoordelijk zijn voor het voeren van beheer van hun 
begroting, maar dat een minister staatsrechtelijk verantwoordelijk is voor de begroting en het 
jaarverslag van de colleges. Zie ook artikel 4.4 (Beheer begrotingen colleges). 
 
Welke minister welke begroting(en) beheert en wie in welke jaarverslagen verantwoording moet 
afleggen, wordt in beginsel bepaald door de koninklijke besluiten, bedoeld in de artikelen 43 en 44 van 
de Grondwet. Met deze besluiten worden ministers benoemd, ministeries ingesteld en de taken aan 
de ministers zonder portefeuille toegedeeld. Aanvullend hierop wordt het beheer van de begrotingen 
van de begrotingsfondsen en de programmabegrotingen bepaald door de regels, bedoeld in de 
artikelen 2.11 (Begrotingsfondsen) en 2.12 (Programmabegrotingen). 
Een jaarverslag sluit op een begroting aan. Voor een begroting geldt op grond van artikel 2.4 
(Periodiciteit) het kalenderjaar als begrotingsjaar. Ook voor het jaarverslag geldt het kalenderjaar als 
periode. In dit lid volgt dat uit de zinsnede ”na afloop van een begrotingsjaar”.  
 
Verantwoording moet worden afgelegd over het gevoerde beleid en de bedrijfsvoering. Ingeval van de 
colleges heeft de verantwoording betrekking op de uitgevoerde taken en de bedrijfsvoering. 
 
De in het tweede lid gekozen formulering sluit niet uit dat in de gevallen waarin een minister 
verantwoording aflegt aan de hand van meer dan één jaarverslag, die jaarverslagen gezamenlijk in 
één document aan de Staten-Generaal worden gepresenteerd. Dit sluit aan op de bepaling in artikel 
2.3 (Begrotingsautorisatie), tweede lid, over de vaststelling van meer dan één begroting in één 
begrotingswet. Op grond van die bepaling kan een minister verschillende begrotingsstaten waarvoor 
hij verantwoordelijk is, in één wet laten vaststellen. In een dergelijke situatie kunnen ook de 
jaarverslagen qua presentatie worden samengevoegd tot één document met daarin opgenomen de 
verschillende verantwoordingsstaten. In dat geval is het gelet op artikel 2.38 (Dechargeverlening), 
eerste lid, wel van belang dat de Staten-Generaal met betrekking tot elk jaarverslag afzonderlijk een 
uitspraak over de dechargeverlening kunnen doen. Er blijft in dat geval sprake van verschillende 
jaarverslagen.  
 
Indien een minister de verschillende begrotingsstaten waarvoor hij verantwoordelijk is, in één wet 
heeft laten vaststellen en hij besluit om ook de overeenkomstige verantwoordingsstaten in één 
gezamenlijke verantwoordingsstaat samen te voegen, dan is er slechts sprake van één gezamenlijk 
jaarverslag. Deze werkwijze wordt toegepast bij de verantwoording van de colleges. In dat geval wordt 
door de Staten-Generaal geen decharge aan de afzonderlijke colleges verleend. De Staten-Generaal 
doet in dat geval slechts één uitspraak over de dechargeverlening ten aanzien van het gezamenlijke 
jaarverslag van de colleges. Staatsrechtelijk verlenen de Staten-Generaal decharge aan de betrokken 
minister die verantwoordelijk is voor het beheer van de begrotingen en de jaarverslagen van die 
colleges.  
 
Derde lid 
Dit lid regelt dat de Minister van Financiën na afloop van een begrotingsjaar het Financieel jaarverslag 
van het Rijk opstelt. Het Financieel jaarverslag van het Rijk is een jaarverslag over de 
begrotingsuitvoering van de ministeries en de colleges. Verder bevat het een overzicht van andere 
overheidssectoren indien die relevant zijn voor het budgettaire beheer van de centrale overheid, zoals 
de budgetdisciplinesectoren sociale zekerheid, arbeidsmarkt en zorg. De Minister van Financiën stelt 
dat jaarverslag op uit hoofde van zijn rijksbrede coördinerende en toezichthoudende taak op het 
begrotingsbeheer en financieel beheer: verantwoordelijkheden. Zie hoofdstuk 4, paragraaf 5 
(Coördinatie van het begrotingsbeheer en financieel beheer).  
 
 
 
47 
 

 
grond van het derde lid van artikel 4.20, op hoofdlijnen overleg gevoerd worden tussen het kabinet en 
de Tweede Kamer der Staten-Generaal.  
 
Een uiteenzetting over het gevoerde beleid in onderdeel a heeft bij de ministeries betrekking op het 
beleid dat zij voeren. Bij de colleges gaat het over  de uitvoering van taken waarmee deze colleges 
zijn belast. 
 
De verantwoordingsstaat is het op de begroting aansluitende periodeoverzicht (jaaroverzicht); de 
saldibalans is het financiële standenoverzicht per 31 december van het begrotings- of verslagjaar. 
De verantwoordingsstaat met de toelichting per artikel en de saldibalans met de toelichting vormen 
tezamen de zogenaamde financiële jaarrekening. Deze jaarrekening bevat de financiële 
verantwoordingsinformatie, bedoeld in artikel 3.8 (Financiële verantwoordingsinformatie). De 
verantwoordingsinformatie in de overige onderdelen van het jaarverslag wordt beschouwd als beleids- 
of bedrijfsvoeringsinformatie ofwel de niet-financiële verantwoordingsinformatie, bedoeld in artikel 3.9.  
De te onderscheiden onderdelen van het jaarverslag leiden ertoe dat de financiële 
verantwoordingsinformatie en de niet-financiële verantwoordingsinformatie gescheiden in het 
jaarverslag worden gepresenteerd. Dit is voor de controleverklaring bij de financiële 
verantwoordingsinformatie van belang.  
Zie voor de financiële staat van agentschappen artikel 2.32 en voor de saldibalans artikel 2.33. 
 
Artikel 2.31 Verantwoordingsstaat  
 
Eerste lid 
De bepaling dat de verantwoordingsstaten moeten worden opgesteld “op basis van het van 
toepassing zijnde begrotingsstelsel” heeft op grond van artikel 2.13 (Verplichtingen-kasstelsel), eerste 
lid, tot gevolg, dat de verantwoordingsstaten in de (departementale en niet-departementale) 
jaarverslagen opgemaakt moeten worden op basis van het verplichtingen-kasstelsel. Daarbij wordt  
rekening gehouden met de toegestane afwijkingen op grond van de artikelen 2.20, achtste lid 
(Agentschappen) en 2.21 (Begrotingsreserve). 
 
Tweede lid 
Dit lid bepaalt welke verantwoordingsinformatie in elk geval moet worden opgenomen in de 
verantwoordingsstaat. In de Regeling rijksbegrotingsvoorschriften, de voorschriften bedoeld in artikel 
4.20 (Regelgeving), eerste lid, aanhef en onder c, kunnen zo nodig aanvullende informatie-eisen 
worden gesteld. 
Het artikelnummer en de artikelomschrijving van een begrotingsartikel in de verantwoordingsstaat 
moet overeen komen met het artikelnummer en de artikelomschrijving uit de begrotingsstaat. 
 
Van de geldmiddelen die in een jaarverslag worden verantwoord, komen de financiële verplichtingen 
(onderdeel c), de kasuitgaven (onderdeel d) en de kasontvangsten (onderdeel e) in de 
verantwoordingsstaat tot uitdrukking. 
 
De presentatie van de verantwoordingsinformatie in de verantwoordingsstaat is van belang: 
a. voor de verantwoording aan en de dechargeverlening door de Staten-Generaal als sluitstuk van het 
budgetrecht; 
b. voor het begrotings- en het financieel beheer door de verantwoordelijke minister of het betrokken 
college;  
c. voor het vaststellen van de rechtmatigheid door de Auditdienst Rijk en de Algemene Rekenkamer.  
 
Met de bepaling “bij de wet tot vaststelling van de begrotingsstaten is vastgesteld” in de onderdelen c, 
d en e wordt gedoeld op de wet tot vaststelling van de oorspronkelijke begroting, dus exclusief de 
wijzigingen die bij een suppletoire begrotingswet zijn aangebracht. De logica daarachter is dat op die 
wijze duidelijker de verschillen worden gepresenteerd tussen de oorspronkelijke begroting en de 
gerealiseerde begroting.  
 
Op grond van het universaliteitsbeginsel (artikel 2.16) worden uitgaven en ontvangsten binnen 
begrotingsverband en bruto (dat wil zeggen: niet gesaldeerd) in de verantwoording(sstaat) verwerkt. 
Mogelijke uitzonderingen zijn in artikel 2.17 (Afwijking universaliteit: boeken buiten begrotingsverband) 
en artikel 2.18 (Afwijking universaliteit: salderen) geregeld. De uitgaven en ontvangsten die buiten 
begrotingsverband mogen worden geboekt, komen dus niet in de verantwoording(sstaat) tot 
49 
 

 
Voor baten-lastenagentschappen geldt dat het baten-lastenstelsel wordt gevoerd. In dat stelsel is (het 
opstellen van) een saldibalans niet gebruikelijk; (het opstellen van) een reguliere balans wel.  
 
Tweede lid 
Inzicht in de mutaties van de saldibalansposten kan worden verkregen door bijvoorbeeld in tabelvorm 
per balanspost de volgende gegevens op te nemen: a) de stand per 1 januari; b) de positieve 
bijstelingen; c) de negatieve bijstelingen; d) de stand per 31 december. Het hangt van de aard van de 
balanspost af of inzicht in de mutaties zinvol is. Bij de post Liquide middelen zal daarvan in het 
algemeen geen sprake zijn; bij bijvoorbeeld de post Openstaande verplichtingen kan een inzicht in de 
mutaties wel zinvol zijn. Deze bepaling schrijft niet voor dat van elke balanspost in alle gevallen een 
mutatie moet worden toegelicht. Dat is alleen nodig als het leidt tot (meer) inzicht in de mutatie. Bij 
saldibalansposten gaat het altijd om financiële balansrekeningen. Niet-financiële balansrekeningen, 
zoals materiële activa, worden niet in de saldibalans opgenomen. 
 
Artikel 2.34 Financieel jaarverslag van het Rijk  
 
Eerste lid 
De bepaling “met betrekking tot het verslagjaar” in de aanhef van dit lid betekent voor het 
gerealiseerde budgettaire totaalbeeld (onderdeel a) en de rijksrekening (onderdeel c) een periode-
overzicht (jaaroverzicht) en voor de rijkssaldibalans (onderdeel d) een standenoverzicht per 31 
december van het begrotingsjaar. Zie voor de rijksrekening en rijkssaldibalans tweede en vierde lid, 
van dit artikel. 
 
De niet tot de rijksbegroting behorende budgetdisciplinesectoren (onderdeel a) zijn de hierboven 
genoemde sectoren sociale zekerheid en arbeidsmarkt en zorg. 
De in onderdeel b bedoelde uiteenzetting over het financieel beheer betreft een samenvattende 
weergave van de belangrijkste bevindingen uit de departementale en niet-departementale 
jaarverslagen. In dit onderdeel van het financieel jaarverslag kan ook aandacht worden besteed aan 
structurele positieve en negatieve rijksbrede ontwikkelingen in het financieel beheer. 
 
De rijksrekening vormt de samenvoeging van de departementale en niet-departementale 
verantwoordingsstaten, gepresenteerd op de wijze zoals wordt voorgeschreven in het derde lid. Het 
betreft een overzicht op het totaalniveau van de rijksbegroting van alle binnen begrotingsverband 
gerealiseerde uitgaven en ontvangsten van de ministeries en de colleges in een jaar. Het betreft een 
bruto samenvoeging van de bedragen in departementale en niet-departementale 
verantwoordingsstaten; er wordt niet gecorrigeerd voor onderlinge betalingen en ontvangsten tussen 
de verschillende begrotingen. 
 
De rijkssaldibalans vormt een samenvoeging van de departementale en niet-departementale 
saldibalansen. Ook hier betreft het een bruto-samenvoeging. Het betreft een totaaloverzicht van de 
ministeries en de colleges van de saldi van alle financiële activa en passiva per 31 december van een 
jaar.  
 
De staatsbalans is niet meer in het Financieel jaarverslag van het Rijk opgenomen. Bij de Zesde 
16
wijziging van de Comptabiliteitswet 2001 is de bepaling dat die balans deel uitmaakt van het 
Financieel jaarverslag van het Rijk uit de Comptabiliteitswet verwijderd, te weten uit artikel 61 van de 
Comptabiliteitswet 2001.   
Voor de staatsbalans is een bredere overheidsbalans in de plaats gekomen. Op grond van het ESR 
2010, vastgesteld bij Verordening (EU) nr. 549/2013 van het Europees Parlement en de Raad van 21 
mei 2013 betreffende het Europees systeem van nationale en regionale rekeningen in de Europese 
Unie (PbEU 2013, L174), wordt jaarlijks door het Centraal Bureau voor de Statistiek (CBS) een balans 
voor de gehele overheidssector samengesteld en gepubliceerd. Deze overheidsbalans wordt 
samengesteld uit gegevens van de ministeries en de colleges, de sociale fondsen, de decentrale 
overheden en andere overheidsinstellingen, zoals zelfstandige bestuursorganen (ZBO’s) en 
rechtspersonen met een wettelijke taak (RWT’s). Een aparte wettelijke grondslag in de 
Comptabiliteitswet is niet nodig, omdat de EU-verordening rechtstreekse werking heeft in de lidstaten.  
 
 
 
                                                 
16
 Kamerstukken II 2013/14, 33 837. 
51 
 

 
 
Om die reden schrijft dit artikel voor dat de slotverschillen bij wet worden vastgesteld. Dat is ook het 
geval in artikel 14, tweede lid, onder c, van de Comptabiliteitswet 2001.  
 
 
§ 7. Het aanbieden van de jaarverslagen en slotverschillen  
 
Artikel 2.36 Aanbieden van de jaarverslagen  
 
Eerste lid 
Dit lid bepaalt dat de Minister van Financiën de jaarverslagen samen met de auditrapporten van de 
Auditdienst Rijk uiterlijk 19 april ter onderzoek naar de Algemene Rekenkamer verzendt.  
 
De Regeling rijksbegrotingsvoorschriften bepaalt wanneer de ministers de jaarverslagen aan de 
Minister van Financiën moeten zenden, namelijk vóór 1 april na afloop van een jaar. Indien rekening 
wordt gehouden met een periode van maximaal twee weken om de jaarverslagen ter bespreking in de 
ministerraad te agenderen, dan kunnen de jaarverslagen aansluitend uiterlijk 19 april aan de 
Algemene Rekenkamer worden gezonden. Daarbij is ook rekening gehouden met de mogelijkheid dat 
het jaarverslag naar aanleiding van die bespreking wordt aangepast. Hoewel dit ruim twee weken later 
is, dan in het tijdschema zoals dat onder de Comptabiliteitswet 2001 geldt, ontstaat er voor de 
Algemene Rekenkamer later in het controle- en verantwoordingsproces extra tijdsruimte, doordat de 
indieningsdatum van de jaarverslagen in artikel 2.36, tweede lid en van de daarmee samenhangende 
rapporten van de Algemene Rekenkamer in artikel 7.15, eerste lid (Aanbieden rapport 
verantwoordingsonderzoek), bij de Tweede Kamer op uiterlijk 1 juni wordt gesteld. Die datum is in de 
Comptabiliteitswet 2001 op de derde woensdag in mei vastgesteld.  
 
Tweede lid 
De Minister van Financiën biedt de departementale en niet-departementale jaarverslagen die door de 
Algemene Rekenkamer zijn onderzocht daarna aan de Tweede Kamer der Staten-Generaal aan. Dit 
geschiedt jaarlijks uiterlijk op 1 juni.  
 
Op dezelfde datum stuurt de Algemene Rekenkamer de rapporten bij de departementale en niet-
departementale jaarverslagen en de verklaringen van goedkeuring daarbij aan de regering en de 
Staten-Generaal. 
 
Derde lid 
Het bezwaar, bedoeld in artikel 7.22 (Bezwaarprocedure bij handhaving van het bezwaar), eerste lid, 
vloeit voort uit een eventuele bezwaarprocedure van de Algemene Rekenkamer. Wanneer een 
bezwaar niet de rechtsmatigheid betreft, zal het vaak een bezwaar over het gevoerde financieel 
beheer of de materiële bedrijfsvoering betreffen. In dat geval kan dat bezwaar niet in formele zin 
worden weggenomen door het treffen van een wettelijke voorziening als bedoeld in het derde lid van 
dat artikel (een zogenaamde indemniteitswet). Het bezwaar kan alleen toekomstgericht worden 
weggenomen, indien de betrokken minister de nodige toezeggingen doet over te treffen maatregelen. 
Om die reden wordt in dit lid voorgeschreven dat de betrokken minister zijn standpunt over het 
bezwaar zo spoedig mogelijk aan de Tweede Kamer der Staten-Generaal meedeelt. Het ligt in de rede 
dat daarbij vooral ook wordt ingegaan op de maatregelen die zijn of worden getroffen om ervoor zorg 
te dragen dat de bezwaren van de Algemene Rekenkamer op korte termijn worden weggenomen. Het 
is dan aan de Tweede Kamer om te beoordelen of zij in die toezeggingen voldoende vertrouwen heeft. 
 
Artikel 2.37 Aanbieden van het Financieel jaarverslag van het Rijk 
 
Eerste lid 
De in dit lid opgenomen uiterste datum van 1 mei ter verzending van het Financieel jaarverslag van 
het Rijk en het daarmee samenhangende auditrapport van de Auditdienst Rijk door de Minister van 
Financiën naar de Algemene Rekenkamer, is ten opzichte van de datum in artikel 62 van de 
Comptabiliteitswet 2001 (21 april) 9 dagen naar achter verschoven. Ook dit hangt samen met de 
verschuiving van de indieningsdatum van de jaarverslagen bij de Tweede Kamer naar uiterlijk 1 juni. 
 
Tweede lid 
De Minister van Financiën biedt het Financieel jaarverslag van het Rijk gelijktijdig, dat wil zeggen op 
dezelfde dag dat de departementale en de niet-departementale jaarverslagen aan de Tweede Kamer 
53 
 

 
 
§ 8. Dechargeverlening 
 
Artikel 2.39 Dechargeverlening  
 
Dit artikel is gebaseerd op artikel 64 van de Comptabiliteitswet 2001. Inhoudelijk heeft er geen 
wijziging plaatsgevonden. De procedure sluit zoveel mogelijk aan bij de procedure die de Staten-
Generaal ten aanzien van wetsvoorstellen hanteren, hoewel de jaarverslagen niet het karakter en de 
vorm van wetsvoorstellen hebben. 
 
Eerste lid 
Aan de ministers wordt decharge verleend over het gevoerde beleid en het financieel beheer van de 
ministeries. Dit gebeurt aan de hand van de jaarverslagen. Elk jaarverslag leidt derhalve tot een 
dechargeverlening van elke van de Kamers der Staten-Generaal. Met de dechargeverlening worden 
de ministers ontheven van hun verantwoordelijkheid voor het gevoerde beleid en de daaraan 
verbonden financiële consequenties, waarover de ministers zich in de jaarverslagen hebben 
verantwoord.  
 
Tweede lid 
De verklaring van goedkeuring van de Algemene Rekenkamer bij de rijksrekening vormt voor de 
Staten-Generaal een belangrijk document bij het verlenen van decharge aan de ministers. Om die 
reden wordt in dit lid bepaald, dat de Staten-Generaal in ieder geval met de dechargeverlening 
moeten wachten tot die verklaring, gelet op artikel 7.14 (Rapporteren over 
verantwoordingsonderzoek), derde lid, is ontvangen. In normale situaties zal de verklaring van 
goedkeuring door de Staten-Generaal worden ontvangen op de dag waarop de jaarverslagen door de 
Tweede Kamer worden ontvangen (uiterlijk op 1 juni). Artikel 7.15, tweede lid (Aanbieden rapport 
verantwoordingsonderzoek), voorziet echter ook in een uitzonderingsituatie, waardoor het mogelijk is 
dat de verklaring van goedkeuring later dan 1 juni aan de Staten-Generaal wordt gestuurd. 
 
In voorkomende gevallen dienen de Staten-Generaal ook met de dechargeverlening te wachten totdat 
een voorstel van een indemniteitswet is ontvangen (zie artikel 7.22, derde lid: Bezwaarprocedure bij 
handhaving van het bezwaar). Ook dit voorstel vormt een belangrijk document voor de 
dechargeverlening. Het ligt in de rede dat achtereenvolgens de Tweede en de Eerste Kamer der 
Staten-Generaal het indemniteitswetsvoorstel en de dechargeverlening in samenhang behandelen. In 
dit lid is daarom sprake van een voorstel van een indemniteitswet dat moet zijn ontvangen. In artikel 
64, eerste lid, van de Comptabiliteitswet 2001 is nog sprake van de voorwaarde dat een 
indemniteitswetsvoorstel moet zijn aangenomen. De procedure tot vaststelling van een 
indemniteitswet hoeft dus niet eerst geheel te zijn afgerond, voordat de Tweede Kamer decharge kan 
verlenen. De procedure van een dechargeverlening wordt pas afgerond, nadat ook de Eerste Kamer 
decharge heeft verleend. 
 
Derde en vierde lid 
De Regeling rijksbegrotingvoorschriften – de voorschriften, bedoeld in artikel 4.20 (Regelgeving), 
eerste lid, aanhef en onder a – bevat een modelverklaring, die door de ministeries in de jaarverslagen 
wordt opgenomen. Uit die verklaring blijkt, na ondertekening door de voorzitters van de Kamers der 
Staten-Generaal, dat decharge is verleend en op welke data dat is gebeurd. Dit bevordert een 
adequate administratieve afhandeling van het proces van dechargeverlening. 
 
De jaarverslagen, voorzien van de aantekeningen (verklaringen) van dechargeverlening, worden na 
ontvangst door de Minister van Financiën in het archief van het Ministerie van Financiën opgeborgen.  
  
55 
 

 
Box 3.0: Samenvatting beheersnormen 
Beheersprocessen Normen 
Begrotingsbeheer (art.3.2) * ordelijkheid 
* controleerbaarheid 
Financieel beheer (art. 3.3) * doelmatigheid 
* ordelijkheid 
* rechtmatigheid 
* controleerbaarheid 
Materiële bedrijfsvoering (art.3.4) * doelmatigheid 
* ordelijkheid 
* rechtmatigheid 
* controleerbaarheid 
 
 
Artikel 3.1 Voorstellen, voornemens en toezeggingen  
 
Dit artikel regelt, onder a tot en met c, de eisen die aan de informatie in een voorstel, voornemen en 
toezegging worden gesteld. De voorstellen die in de ministerraad of in de Kamers der Staten-Generaal 
aan de orde worden gesteld, worden voorzien van een toelichting, waaruit blijkt welke doelstellingen 
worden nagestreefd en welke financiële instrumenten worden ingezet om de beoogde doelstellingen 
te realiseren. Tevens bevat de toelichting mogelijke financiële gevolgen van het voorstel voor het Rijk 
en voor andere maatschappelijke sectoren. 
 
Artikel 3.2 Begrotingsbeheer  
 
De ministers en de colleges zijn verantwoordelijk voor de ordelijkheid en controleerbaarheid van het 
begrotingsbeheer. Bij begrotingsbeheer gaat het op grond van artikel 1.1 (Begrippen) om het sturen 
en beheersen van het begrotingsproces, waaronder de zorg voor het ramen van de ontvangsten en de 
uitgaven. In de Comptabiliteitswet 2001 is de normering van het begrotingsbeheer niet expliciet 
geregeld.  
 
Het begrotingsbeheer heeft betrekking op de financiële ramingen; het gaat om het opstellen van 
prognoses, gebaseerd op zo realistische mogelijke uitgangspunten voor de prijs- en 
volumecomponenten.  
 
De normen ordelijkheid en controleerbaarheid gelden wel voor het proces van het begrotingsbeheer. 
Voor de betekenis van deze normen wordt verwezen naar de toelichting onder Algemeen bij paragraaf 
1, van dit hoofdstuk. 
 
Het begrotingsbeheer door de ministeries wordt interdepartementaal ondersteund door het 
geautomatiseerde Interdepartementaal Budget Overleg Systeem (IBOS). De ministeries zijn verplicht 
van dat systeem gebruik te maken.  
 
Artikel 3.3 Financieel beheer  
 
Aan het financieel beheer worden de normen doelmatigheid, rechtmatigheid, ordelijkheid en 
controleerbaarheid gesteld.  
Het begrip doelmatigheid heeft hierbij twee betekenissen, te weten: 
- efficiency: het hebben van het optimale effect tegen zo min mogelijk kosten (de doelmatigheid van 
de programmamiddelen); 
- zuinigheid: doelmatigheid van de verwerving en het gebruik van de apparaatsmiddelen. 
 
Financieel beheer wordt in artikel 1.1 (Begrippen) gedefinieerd als het sturen en beheersen van de 
financiële aspecten van het beleid en de bedrijfsvoering, waaronder de zorg voor: 
a. het aangaan van financiële verplichtingen; 
b. het heffen van belastingen en het opleggen van andere heffingen; 
c. het in rekening brengen van kosten; 
d. het beheer van de financiële bezittingen en schulden; 
e. het kasbeheer. 
 
57 
 

 
verrichten van alle privaatrechtelijke rechtshandelingen die voortvloeien uit de positie van de Staat als 
eigenaar. De verantwoordelijkheid van de Minister van Binnenlandse Zaken en Koninkrijksrelaties 
voor het privaatrechtelijke beheer betreft zowel overtollig gestelde als niet-overtollig gestelde 
onroerende zaken. Zie verder de toelichting bij artikel 4.20, vijfde lid, van deze wet. 
 
§ 2. Normering van de financiële administratie en de informatievoorziening  
 
Algemeen 
Deze paragraaf bevat de normen die worden gesteld aan de financiële administraties en aan de 
informatievoorziening van de ministers en de colleges (voor het interne beheer) en de 
informatievoorziening ten behoeve van de Staten-Generaal (voor de politieke controle). In de 
Comptabiliteitswet 2001 is deze normering anders geregeld. Artikel 26 van de Comptabiliteitswet 2001 
bevat alleen de normen waaraan de financiële administraties moeten voldoen, rechtmatigheid, 
ordelijkheid, controleerbaarheid, doelmatige inrichting en inzicht bieden in het gevoerde beheer. De 
artikelen 58 (over het jaarverslag) en 59 (over de saldibalans) van de Comptabiliteitswet 2001 
bevatten de normen voor de verantwoordingsinformatie (deugdelijke weergave, rechtmatige en 
deugdelijke totstandkoming). 
 
Bij de normen die gesteld worden aan de informatievoorziening spelen de begrippen financiële 
informatie (FI) en niet-financiële informatie (NFI) een belangrijke rol. Daarbij wordt ook onderscheid 
gemaakt tussen begrotingsinformatie en verantwoordingsinformatie. Dit onderscheid is met name van 
belang uit het oogpunt van de wettelijke controle van die informatie door de Auditdienst Rijk (de 
interne controleur) en de Algemene Rekenkamer (de externe controleur, zie hoofdstuk 7). Dit 
onderscheid is ook van belang voor het budgetrecht van de Staten-Generaal.  
 Artikel 3.8 (Financiële verantwoordingsinformatie) regelt de normen die voor de verantwoordings-FI 
gelden. De normen voor verantwoordings-NFI zijn in artikel 3.9 (Niet-financiële 
verantwoordingsinformatie) geregeld. De ministers en de colleges zijn verantwoordelijk voor de 
naleving van die normen. De controleurs toetsen achteraf de naleving van deze normen in de praktijk.  
 
In box 3.2 wordt in matrixvorm een samenvattend overzicht gegeven van de normen die aan de 
begrotings-FI en de begrotings-NFI en aan de verantwoordings-FI en de verantwoordings-NFI worden 
gesteld. In de artikelsgewijze toelichting bij de betrokken artikelen wordt inhoudelijk op die normen 
ingegaan.  
Naast de normen die aan de informatie worden gesteld, stelt artikel 3.5 (Financiële administratie),  
normen aan de financiële administratie. Dat is van belang, omdat informatie binnen de ministeries en 
colleges voornamelijk aan financiële administraties wordt ontleend. Goed opgezette en werkende 
financiële administraties zijn voor een optimale informatievoorziening een noodzakelijke voorwaarde.  
 
Box 3.2: Samenvatting informatienormen 
Informatie Begrotingsinformatie Verantwoordingsinformatie 
Financiële informatie Normen begrotings-FI (art.3.6) Normen verantwoordings-FI (art. 3.8) 
* betrouwbaarheid en ordelijkheid * betrouwbaarheid en ordelijkheid 
* inrichtingseisen * rechtmatigheid 
* verslaggevingseisen 
* consistentie-eis (niet-strijdigheid) 
Niet-financiële informatie Normen begrotings-NFI (art.3.7) Normen verantwoordings-NFI (art.3.9) 
* betrouwbaarheid (totstandkoming) * betrouwbaarheid (totstandkoming) 
* consistentie-eis (niet-strijdigheid) * consistentie-eis (niet-strijdigheid) 
 
 
Bij de normering van de informatievoorziening in de artikelen 3.6 (Financiële begrotingsinformatie) tot 
en met 3.10 (Normen voor het rapporteren over de rechtmatigheid) spelen de begrippen financiële 
informatie en niet-financiële informatie een wezenlijke rol. Om die reden wordt hier nader op die 
begrippen ingegaan. 
 
Financiële informatie (FI) is informatie over  de uitgaven, ontvangsten, financiële bezittingen en 
schulden van een organisatie. De uitgaven en de ontvangsten omvatten, afhankelijk van het 
toegepaste begrotingsstelsel (verplichtingen-kasstelsel of baten-lastenstelsel), de financiële 
verplichtingen, de kasuitgaven, kasontvangsten, de baten, de lasten, de kapitaaluitgaven en 
kapitaalontvangsten. 
 
59 
 

 
Een financiële administratie is controleerbaar als een andere persoon dan degene die de financiële 
administratie voert (bijvoorbeeld een controleur), de financiële administratie op een doelmatige wijze 
kan reconstrueren. Daartoe moet ten minste elke mutatie  zijn terug te voeren op een concrete, 
schriftelijke of digitale gegevensbron (boekingsstuk).  
 
De mogelijkheid om te onderzoeken of de financiële administratie betrouwbaar is, is afhankelijk van 
het feitelijke controlespoor (audit trail) dat nagetrokken kan worden. Dat stelt eisen aan de registratie 
van de (basis)gegevens in de financiële administratieve systemen, maar ook aan de vastlegging van 
die gegevens in dossiers (archivering).  
 
Welke gegevens in een financiële administratie moeten worden verwerkt, is afhankelijk van de 
wettelijke regeling van de informatie die bijvoorbeeld in begrotings- en verantwoordingsstukken moet 
worden opgenomen (zie het derde lid). Daarnaast zal elke minister of bestuurder vanuit de eigen 
sturings- en beheersingsbehoeften aanvullende eisen stellen aan de informatie waarover hij moet 
kunnen beschikken. Ook zullen de Minister van Financiën (belast met de rijksbrede coördinatie van  
het begrotingsbeheer en financieelbeheer) en de Minister van Binnenlandse Zaken en 
Koninkrijksrelaties (belast met de rijksbrede coördinatie van de niet-financiële bedrijfsvoering) 
informatiebehoeften hebben voor de uitvoering van die rijksbrede taken. 
 
Tweede lid 
Uit de financiële administratie moet de financiële begrotingsinformatie (begrotings-FI) en de financiële 
verantwoordingsinformatie (verantwoordings-FI) worden ontleend, die op grond van de bij of krachtens 
deze wet geldende voorschriften in de begroting of in het jaarverslag moet worden opgenomen. In 
artikel 26 van de Comptabiliteitswet 2001 is de veel globalere norm van het inzicht bieden in het 
gevoerde beheer geformuleerd. Die globalere norm is dus vervangen. Zie verder ook de laatste alinea 
van de toelichting bij het eerste lid. 
 
17
Onder financiële informatie wordt verstaan informatie over uitgaven, ontvangsten, financiële 
bezittingen en schulden.  
 
Artikel 3.6 Financiële begrotingsinformatie  
 
Het onderwerp in dit artikel – de normering van de financiële begrotingsinformatie - is ten opzichte van 
de Comptabiliteitswet 2001 nieuw. Dat geldt ook voor de normering van de niet-financiële 
begrotingsinformatie in artikel 3.7. In de Comptabiliteitswet 2001 is in artikel 58 alleen de normering 
van de financiële en niet-financiële verantwoordingsinformatie geregeld. Het toegenomen belang van 
houdbare overheidsfinanciën en de logische consistentie met de normering die in artikel 3.2 
(Begrotingsbeheer) is voorgeschreven, maken het zinvol om ook de begrotingsinformatie wettelijk te 
normeren. Vooral de norm van betrouwbaarheid is voor begrotingsinformatie van belang. 
 
Financiële begrotingsinformatie (begrotings-FI) betreft de ramingsinformatie  van uitgaven, 
ontvangsten e.d. en niet de realisaties. Het gaat om de informatie in de begroting  over de verwachte 
begrotingsuitvoering (lopende kasuitgaven en kasontvangsten, aan te gane verplichtingen, baten en 
lasten, kapitaaluitgaven en kapitaalontvangsten). De ramingsinformatie wordt op het niveau van 
begrotingsartikelen opgenomen in de begrotingsstaat.  
 
De normen van betrouwbaarheid en ordelijkheid (onderdeel a) waaraan de begrotings-FI moet 
voldoen, houden in, dat de informatie afkomstig moet zijn uit een ordelijk bijgehouden dossier, een 
betrouwbare administratie of uit een betrouwbare externe bron, dat wil zeggen een bron van buiten de 
eigen organisatie. Betrouwbare administratie is een administratie die overeenkomstig de geldende 
inrichtingseisen is opgezet, waarin de gegevens op een juiste, volledige, ordelijke en tijdige wijze 
worden verzameld, vastgelegd en verwerkt.  
Aan de begrotingsadministratie wordt in elk geval de begrotings-FI ontleend die wordt opgenomen in 
de begrotingsstaat. 
 
Begrotings-FI die in de begrotingstoelichting wordt opgenomen, zal in het algemeen ook afkomstig zijn 
uit die begrotingsadministratie, maar het is ook mogelijk dat in de toelichting gebruik wordt gemaakt 
van onderbouwende prognoses van organisaties, die een eigen administratie voeren. Te denken valt 
                                                 
17
 Afhankelijk van het van toepassing zijnde begrotingsstelsel wordt onder uitgaven (en ontvangsten) verstaan: kasuitgaven, 
(kasontvangsten), financiële verplichtingen, lasten, (baten), kapitaaluitgaven, (kapitaalontvangsten) e.d. 
61 
 

 
De norm van rechtmatigheid in onderdeel b bevat de rechtmatigheid van een 
financieelbeheershandeling. Bij een financieelbeheershandeling wordt gedacht aan het aangaan van 
een financiële verplichting (bijvoorbeeld een contract sluiten, het heffen van een belasting, het 
verrichten van een betaling of een ontvangst.  
In onderdeel b wordt voor de normering verwezen naar de inrichtingsvoorschriften voor de 
jaarverslagen in de Regeling rijksbegrotingsvoorschriften. 
 
Box 3.8: Rechtmatigheid van financiële verantwoordingsinformatie 
Rechtmatigheid speelt een belangrijke rol bij de controle die door de Auditdienst  Rijk en de Algemene 
Rekenkamer wordt uitgevoerd. Het betreft de controle van de financiële verantwoordingsinformatie 
(verantwoordings-FI) die wordt opgenomen in een jaarverslag. De controleurs toetsen die informatie op het 
niveau van een begrotingsartikel in de verantwoordingsstaat (een onderdeel van de jaarrekening) en op het 
niveau van een post op de saldibalans (eveneens een onderdeel van de jaarrekening) aan de norm van 
rechtmatigheid.  
 
Het  in overeenstemming  zijn met de begrotingswet dekt de begrotingsrechtmatigheid af. De 
begrotingsrechtmatigheid is daarmee een onderdeel van de rechtmatigheid. Van begrotingsrechtmatigheid is 
sprake als: 
a. de handeling valt binnen de doelomschrijving van het begrotingsartikel waarop het is geboekt; 
b. de handeling behoort tot het begrotingsjaar waaraan zij is toegerekend; 
c. voor zover de handeling een uitgave betreft, het beschikbare bedrag op het begrotingsartikel toereikend is. 
 
In het algemeen moet ervan uitgegaan worden dat de rechtmatigheid van een verplichting, uitgave of ontvangst 
niet beïnvloed wordt door het overtreden van wettelijke bepalingen van procedurele aard (termijnen die niet 
worden gerespecteerd, vormfouten die gemaakt worden, e.d.), mits en indien de gevolgen van het overtreden 
kunnen worden hersteld en de toepassing van de beginselen van behoorlijk bestuur jegens de betrokken derde 
met zich meebrengt dat het herstel wordt doorgevoerd. Er kan dan sprake zijn van een onvolkomenheid in het 
financieel beheer met name als de overtreding plaatsvindt door de betrokken overheidsinstantie. 
 
“Eerste-orde”- en “tweede-orde”-geldstromen 
Het gaat in dit lid om de betrouwbaarheid en de rechtmatigheid van de verantwoordings-FI die betrekking heeft op 
een zogenaamde “eerste-orde”-geldstroom, dat wil zeggen de directe geldstroom waarover een 
(beleidsverantwoordelijke) minister zich in een jaarverslag verantwoordt. Dat zijn aan de inkomstenkant de 
ontvangsten van een ministerie uit onder andere belastingen, andere heffingen (niet-belastingontvangsten), zoals 
premies, tarieven en soms uit bijdragen van andere ministeries en aan de uitgavenkant de bestedingen aan 
personeel en materieel en de financiële overdrachten, zoals subsidies, leningen en garanties. 
Als de ontvanger van een financiële overdracht geen eindbegunstigde is, is er sprake van een ketenpartner. Een 
ketenpartner kan een decentrale overheid, een rechtspersoon met een wettelijke taak, een ander ministerie 
(waaronder een agentschap) en soms een private organisatie zijn die wordt ingeschakeld bij de uitvoering van het 
beleid. De ketenpartner heeft dan tot taak de van een ministerie ontvangen financiële overdracht in het kader van 
de uitvoering van een (subsidie)regeling aan eindbegunstigden (door) te verstrekken. Die doorverstrekking is als 
“tweede-orde”-geldstroom aan te merken. De  rechtmatigheid werkt met betrekking tot de “eerste-orde“- en de 
tweede-orde”-geldstroom verschillend uit.  
 
De norm van rechtmatigheid met betrekking tot “eerste-orde”-geldstromen heeft aan de inkomstenkant betrekking 
op de verantwoordings-FI over: 
 
a. de invordering van de belastingen of de andere heffingen; 
b. de vaststelling en de toepassing van de tarieven; 
c. de door de heffingsplichtigen aan te leveren informatie waarop de heffing mede wordt gebaseerd (M&O-
informatie, dat wil zeggen informatie die gevoelig is voor misbruik en oneigenlijk gebruik van de regeling).  
 
Aan de uitgavenkant heeft de norm van rechtmatigheid met betrekking tot “eerste-orde”-geldstromen betrekking 
op de verantwoordings-FI over: 
a. de besteding van de financiële middelen aan personeel en materieel; 
b. bij financiële overdrachten de verlening of toekenning, de uitkering, de bevoorschotting, de vaststelling en de 
eindafrekening van de overdracht aan eindbegunstigden (indien geen sprake is van een ketenpartner) of aan de 
ketenpartner die bij de uitvoering van het beleid is betrokken; 
d. bij financiële overdrachten de door de eindbegunstigden of ketenpartner aan te leveren informatie waarop de 
verlening of toekenning mede wordt gebaseerd (M&O-informatie, dat wil zeggen informatie die gevoelig is voor 
misbruik en oneigenlijk gebruik van de regeling).  
 
Of de “tweede-orde”-geldstromen voldoen aan de norm van rechtmatigheid komt niet tot uitdrukking in het 
jaarverslag van de betrokken beleidsverantwoordelijke minister. Het financieel beheer van die geldstromen is 
primair de verantwoordelijkheid van de ketenpartner (de decentrale overheid, de RWT, de andere uitvoerende 
minister of de ingeschakelde private organisatie). De beleidsverantwoordelijke minister heeft een 
systeemverantwoordelijkheid voor het financieel beheer van de geldstroom, waaraan in het algemeen door 
63 
 

 
Hoofdstuk 4. Begrotingsbeheer en financieel beheer: verantwoordelijkheden 
 
Algemeen 
Dit hoofdstuk gaat over het begrotingsbeheer, financieel beheer en de bedrijfsvoering van de 
ministeries en de colleges.  
Paragraaf 1 bevat in artikel 4.1 (Begrotingsbeheer en bedrijfsvoering: algemeen) de hoofdregel dat de 
ministers verantwoordelijk zijn voor het beleid dat aan hun begroting ten grondslag ligt. Voor elke 
minister afzonderlijk gaat het dan om het beleid met betrekking tot de taken en aangelegenheden 
waarmee hij krachtens de Grondwet is belast. De verantwoordelijkheid voor het beleid brengt met zich 
mee dat de ministers verantwoording moeten afleggen aan de Staten-Generaal. In hoofdstuk 2 van 
het wetsvoorstel is dit voorgeschreven. De verantwoording vindt vooraf (ex ante) plaats aan de hand 
van de begrotingen en achteraf (ex post) aan de hand van de jaarverslagen. Daarbij wordt van een 
algemeen verantwoordingsmodel uitgegaan, waarbij geldt dat één minister verantwoording over het 
beleid aflegt.  
 
In de praktijk kan echter sprake zijn van andere partijen (de zogenaamde ketenpartners) die bij de 
uitvoering van het beleid betrokken zijn. Dat heeft consequenties voor het beschikbaar zijn van de 
noodzakelijke verantwoordingsinformatie voor de minister en voor de verantwoordelijkheid van de 
minister voor die informatie. Tijdig beschikbare en betrouwbare informatie is in dat geval cruciaal, 
omdat de minister zich daarmee jegens de Staten-Generaal moet kunnen verantwoorden. Artikel 4.2 
regelt dat een minister bij de inschakeling van ketenpartners de zorg draagt voor het verkrijgen van 
dergelijke informatie.   
 
Paragraaf 2 bevat regels over het beheer van de begrotingen, het financieel beheer en de materiële 
bedrijfsvoering door de colleges. Hier is de hoofdregel opgenomen, dat een minister verantwoordelijk 
is voor het beheer van de begroting van een college, maar dat de colleges zelf belast zijn met de 
uitvoering van de begroting  alsmede het financieel beheer, de materiële bedrijfsvoering en de 
onderliggende administraties. De betrokken minister en college kunnen hierover nadere afspraken 
maken.  
 
Paragraaf 3 bevat een aantal voorschriften voor het verrichten van privaatrechtelijke 
rechtshandelingen namens de Staat, waaronder de hoofdregel dat de ministers en de colleges 
namens de Staat privaatrechtelijke rechtshandelingen verrichten. In paragraaf 3 is ook de 
parlementaire voorhangprocedure voor een aantal specifieke rechtshandelingen opgenomen.  
 
Paragraaf 4 regelt de voorhangprocedure ingeval in een subsidieregeling wordt afgezien van het 
opnemen van een horizonbepaling of wanneer een ingestelde horizon wordt verlengd. De paragrafen 
5 en 6 gaan over de specifieke positie van de Minister van Financiën als coördinator van het 
begrotingsbeheer en financieel beheer en als balansbeheerder en schatkistbewaarder van het Rijk. 
 
 
§1. Beleid en bedrijfsvoering door Onze Ministers 
 
Artikel 4.1 Begrotingsbeheer en bedrijfsvoering: algemeen  
  
Eerste en tweede lid 
Het domein van het wetsvoorstel beslaat niet de taakverdeling tussen ministers of de afzonderlijke 
ministeriële verantwoordelijkheden. Welke minister, en dus welk ministerie, met welke taken, 
aangelegenheden of beleidsterreinen is belast, wordt volgens het systeem van de Grondwet bij 
koninklijk besluit bepaald. Daarom is in dit artikel gekozen voor de formulering dat elke minister 
verantwoordelijk is voor het beleid dat aan zijn begroting ten grondslag ligt. 
 
Het beleid waarmee een minister is belast, is krachtens de artikelen 43 en 44 van de Grondwet 
geregeld in koninklijke besluiten. Artikel 43 van de Grondwet regelt de benoeming en het ontslag van 
ministers bij koninklijk besluit. Bij de benoeming wordt geregeld welke minister met de leiding van welk 
ministerie wordt belast. Bij een besluit krachtens artikel 44 van de Grondwet worden ministeries 
ingesteld en heringedeeld. Dergelijke besluiten kunnen tot gevolg hebben dat beleidsonderwerpen 
anders over de ministeries of de ministers worden herverdeeld. Als een minister niet wordt belast met 
de leiding van een ministerie, hetgeen het geval is bij de benoeming van een minister zonder 
portefeuille, dan wordt geregeld met welke aangelegenheden deze minister wordt belast (artikel 44, 
65 
 

 
In de Comptabiliteitswet 2001 zijn de verantwoordelijkheden uit het onderhavige artikel geregeld in de 
artikelen 19, 20, 21, 24, 25 en 51, zij het beperkter. 
 
Artikel 4.2 Verantwoording bij gedeelde verantwoordelijkheden 
 
Eerste lid 
Indien het beleid, de bedrijfsvoering of het toezicht op het beleid door een ander dan de minister wordt 
uitgevoerd, dan moet de minister er in elk geval voor zorgen dat hij de beschikking krijgt over tijdige en 
betrouwbare informatie  van die ander. Bij een ander die betrokken is bij de uitvoering van het beleid, 
de bedrijfsvoering of het toezicht kan worden gedacht aan decentrale overheden, rechtspersonen met 
een wettelijk taak, zelfstandige bestuursorganen, andere ministers of private organisaties. 
De plicht van de minister om zorg te dragen voor de informatie die nodig is voor het afleggen van 
verantwoording in zijn jaarverslag wordt in het eerste lid geregeld.  
 
Hoewel het beleid, de bedrijfsvoering of het toezicht op het beleid door een ander wordt uitgevoerd, 
blijft de minister verantwoordelijk voor de financiële middelen die hij in dit kader op zijn begroting heeft 
staan. De invulling van deze verantwoordelijkheid brengt met zich mee dat de minister bevoegd is om 
te sturen op de uitvoering die door de ketenpartners geschiedt. De wijze van sturing zal afhankelijk zijn 
van de afspraken en (wettelijke) kaders die gelden voor die ander. 
 
De betrokken minister kan afspraken met de ketenpartner maken over de informatievoorziening. Deze 
afspraken kunnen op basis van een wettelijke grondslag of een bestuurlijke afspraak worden gemaakt. 
Dit artikel schrijft niet voor dat er afspraken moeten worden gemaakt of op welke wijze deze afspraken 
tot stand moeten komen. Noch schrijft dit artikel voor wat de inhoud van dergelijke afspraken zou 
moeten zijn. Dat hangt mede af van welke partners worden ingeschakeld en op welke wijze zij worden 
ingeschakeld.  
 
In dit verband valt te denken aan afspraken over de verstrekking van: 
a) de beleidsinformatie ook wel niet-financiële informatie genoemd. Zijn met de programmamiddelen 
de prestaties en de beoogde effecten gerealiseerd? 
b) de informatie over het beheer van de financiële middelen en de daarmee samenhangende 
administraties, gebaseerd op de artikelen 3.3 (Financieel beheer) en 3.5 (Financiële 
administraties); 
c) de informatie over de rechtmatigheid, gebaseerd op artikel 3.8 (Financiële 
verantwoordingsinformatie).  
Als de minister de verantwoordingsinformatie, al dan niet bewerkt, in zijn jaarverslag opneemt, 
behoort die informatie aan de norm van rechtmatigheid te voldoen. Het is dus van belang dat de 
minister financiële informatie van de ketenpartner ontvangt die de rechtmatigheidtoets kan 
doorstaan; 
d) de informatie over financiële ramingen, gebaseerd op artikel 3.6 (Financiële begrotingsinformatie). 
Dit met het oog op het bijstellen van de lopende begroting en het opstellen van de komende 
begroting en de meerjarenramingen. 
 
Tweede lid 
Dit lid geeft praktische regels die ertoe leiden dat de verantwoording over een bepaald onderwerp in 
situaties waarbij verschillende ministers zijn betrokken in één jaarverslag plaatsvindt. Een voorbeeld 
betreft de situatie waarbij een financiële bijdrage door een eindbegunstigde uit verschillende 
begrotingen wordt ontvangen. Om die reden en met het oog op het beperken van de administratieve 
lasten of ondoelmatigheden schrijft dit lid voor dat de verantwoordingsinformatie in die gevallen wordt 
opgenomen in het jaarverslag van de minister die als eerste verantwoordelijk is voor de financiële 
bijdrage. Welke minister als eerste verantwoordelijke minister wordt aangemerkt, is afhankelijk van de 
gemaakte afspraken of wettelijke regelingen. Eventuele financiële onrechtmatigheden in de 
verantwoordingsinformatie slaan dan in dat jaarverslag neer. 
 
Dit lid is inhoudelijk ontleend aan de bepaling in artikel 54, vijfde lid, van de Comptabiliteitswet 2001. 
Die bepaling is toegespitst op de financiële relatie - die de vorm heeft van het toekennen van 
specifieke uitkeringen - met decentrale overheden en de openbare lichamen Bonaire, Sint Eustatius 
en Saba. Die bepaling is in deze wet verruimd. Om die reden heeft het onderhavige artikellid niet 
alleen betrekking op de relatie met de decentrale overheden en de openbare lichamen Bonaire, Sint 
Eustatius en Saba, maar ook op de relatie met bijvoorbeeld private organisaties of rechtspersonen 
met een wettelijke taak.  
67 
 

 
Voor het proces om de begroting van een college in de vorm van een (begrotings)wet door de Staten-
Generaal en de regering vastgesteld te krijgen en het beleid dat aan de begroting van een college ten 
grondslag ligt, is staatsrechtelijk gezien een minister verantwoordelijk. Voor veel colleges is dat op 
grond van het tweede lid de Minister van Binnenlandse Zaken en Koninkrijksrelaties. Voor andere 
colleges – het Kabinet van de Koning en de Commissie van toezicht betreffende de inlichtingen- en 
veiligheidsdiensten – is dat op basis van het eerste lid de Minister van Algemene Zaken.  
 
Het derde lid bepaalt dat de colleges het begrotingsbeheer van hun niet-departementale begroting 
genoemd in artikel 2.1 (Samenstelling en inhoud van de rijksbegroting) voeren. Daarnaast zijn de 
colleges volgens artikel 4.4, derde lid, belast met het financieel beheer (artikel 3.3), de materiële 
bedrijfsvoering (artikel 3.4) en de financiële administraties (artikel 3.5) die daartoe worden 
bijgehouden. 
 
Vierde lid 
Het vierde lid regelt dat de betrokken ministers afspraken met de colleges maken over het 
begrotingsbeheer (artikel 3.2), financieel beheer (artikel 3.3) of de materiële bedrijfsvoering (artikel 
3.4) waarbij rekening wordt gehouden met de staatsrechtelijke positie van de colleges. Bij afspraken 
over het begrotingsbeheer valt te denken aan afspraken over de begrotingsvoorbereiding, het 
opstellen en de logistieke procedure van de betrokken begrotingswetten, de begrotingswijziging, de 
suppletoire begrotingswetten, de begrotingsverantwoording en de betrokken jaarverslagen en 
auditrapporten. 
 
Artikel 4.5 Begroting van de Staten-Generaal  
 
Eerste tot en met derde lid 
Deze leden hebben betrekking op de specifieke procedure die geldt voor het opstellen van de 
ramingen van de begroting van de Staten-Generaal. Deze bepalingen zijn overgenomen uit artikel 12a 
van de Comptabiliteitswet 2001. 
De datum waarop de ontwerpbegrotingen aan de Minister van Financiën moeten worden ingezonden. 
wordt jaarlijks in de Regeling rijksbegrotingsvoorschriften geactualiseerd.  
 
Het eerste lid regelt dat de Minister van Binnenlandse Zaken en Koninkrijksrelaties jaarlijks met beide 
Kamers der Staten-Generaal overleg voert over de ramingen die de Kamers hebben opgesteld voor 
de uitgaven en ontvangsten ten behoeve van hun taakuitvoering. 
 
Op basis van het tweede lid neemt de Minister van Binnenlandse Zaken en Koninkrijksrelaties de 
ramingen zoals die door de Staten-Generaal zijn opgesteld in beginsel op in het 
begrotingswetsvoorstel. De enige uitzondering hierop is wanneer een evident zwaarwegende reden 
zich daartegen verzet. Indien de Minister van Binnenlandse Zaken en Koninkrijksrelaties de ramingen 
wegens een evident zwaarwegende reden niet opneemt in het begrotingswetsvoorstel dan licht hij dit 
toe in de memorie van toelichting van dat wetsvoorstel. 
 
De clausule in het tweede lid “tenzij een evident zwaarwegende reden zich hiertegen verzet” is door 
18
middel van een amendement in de Comptabiliteitswet 2001 opgenomen en in het onderhavige 
wetsvoorstel gehandhaafd. Het amendement beoogde de Staten-Generaal de maximale budgettaire 
autonomie te verschaffen, die binnen het kader van de Comptabiliteitswet en gegeven de 
grondwettelijke randvoorwaarden mogelijk is.  
 
 
§ 3. Privaatrechtelijke rechtshandelingen 
 
Artikel 4.6 Verrichten van een privaatrechtelijke rechtshandeling  
 
Eerste en tweede lid 
Het eerste lid vervangt het artikel 32, eerste lid, van de Comptabiliteitswet 2001. Op grond van artikel 
4.1 (Beleid en bedrijfsvoering: algemeen) ligt vast voor welke beleids- en 
bedrijfsvoeringaangelegenheden een minister met betrekking tot zijn begroting verantwoordelijk is. De 
betrokken minister mag op grond van het onderhavige lid de privaatrechtelijke handelingen verrichten 
                                                 
18
 Kamerstukken II 2007/08, 29 833, nr. 14. 
69 
 

 
de relaties die Nederland heeft met supranationale overheden of instellingen. Zo wordt beleid in 
toenemende mate voor of in samenwerking met de Europese Unie gevoerd. Daarbij worden ook 
afspraken gemaakt over de bekostiging of financiering van dat gezamenlijk uit te voeren beleid. In die 
financieringsarrangementen kan het aantrekken van een specifieke lening van de Europese Unie of 
een daaraan gelieerde financiële instelling (bijvoorbeeld de Europese Investeringsbank) in bepaalde 
gevallen voor Nederland doelmatigheidsvoordelen opleveren.  
 
Om die reden wordt in dit lid als uitzondering de optie opengehouden dat de andere ministers voor 
specifiek beleid een geldlening kunnen sluiten, zij het dat daarvoor de medewerking van de Minister 
van Financiën nodig is in de vorm van het mede verrichten van de privaatrechtelijke rechtshandeling 
(het mede sluiten van de leningsovereenkomst). Het is aan de Minister van Financiën om van geval tot 
geval te beslissen of zo’n afzonderlijke leningsovereenkomst niet in strijd is met de inhoudelijke 
motieven die aan het uitgangspunt van centrale financiering ten grondslag liggen. Bovendien is op die 
manier het beste gewaarborgd dat de Minister van Financiën het overzicht bewaart van de 
Nederlandse staatsschuldpositie.  
 
Artikel 4.7 Voorhangprocedure voor het verrichten van een privaatrechtelijke rechtshandeling  
 
Algemeen 
De voorhangprocedure voor een privaatrechtelijke rechtshandeling is ten opzichte van de 
Comptabiliteitswet 2001 niet gewijzigd. Deze procedure is van toepassing op privaatrechtelijke 
rechtshandelingen die in het eerste lid van dit artikel zijn omschreven. In het derde lid is een aantal 
privaatrechtelijke rechtshandelingen opgenomen waarvoor het volgen van de voorhangprocedure niet 
verplicht is voorgeschreven. 
Het doel van de voorhangprocedure is om beide Kamers der Staten-Generaal vooraf een oordeel te 
kunnen laten geven over bepaalde privaatrechtelijke rechtshandelingen die het kabinet wil gaan 
verrichten. Het gaat om privaatrechtelijke rechtshandelingen gericht op activiteiten met een publiek 
karakter, aanzienlijke maatschappelijke gevolgen of waarbij het vermogen van privaatrechtelijke 
rechtspersonen worden versterkt.  
 
Dit artikel biedt geen regeling voor situaties waarin de Staten-Generaal niet openbaar kunnen worden 
geïnformeerd vanwege voorwetenschap bij beursgenoteerde ondernemingen of waarin er sprake is 
“nood-breekt-wet”-situaties  waarbij het openbaar voorhangen van een voornemen om een 
privaatrechtelijke rechtshandeling te verrichten minder aangewezen is. 
Van beide omstandigheden was sprake in de uitzonderlijke situatie eind 2008, toen de Staat der 
Nederlanden  vrijwel alle aandelen van Fortis Bank Nederland N.V. kocht om te voorkomen dat de 
financiële situatie bij de bank de financiële sector in Nederland ernstige schade zou berokkenen.  
 
Voor het bepalen van de termijnen van 30 en 14 dagen van de voorhangprocedure worden de 
recesdagen in beginsel niet meegeteld. In bepaalde omstandigheden kan een minister de Kamers der 
Staten-Generaal laten weten dat uitstel van het verrichten van de privaatrechtelijke rechtshandeling 
niet in het belang van de Staat is en de Kamers verzoeken binnen 30 of 14 dagen, inclusief 
recesdagen, uitsluitsel te geven over haar standpunten. 
 
Eerste lid 
 
Onderdeel a 
Dit onderdeel heeft betrekking op situaties dat de staat betrokken is bij het oprichten, het mede-
oprichten of het doen oprichten van een privaatrechtelijke rechtspersoon. In de praktijk gaat het vooral 
om het oprichten van stichtingen, maar de staat kan ook betrokken zijn bij het oprichten van andere 
privaatrechtelijke rechtspersonen, zoals naamloze of besloten vennootschappen en verenigingen. Het 
belang van het toepassen van de voorhangprocedure bij dergelijke voorgenomen rechtshandelingen 
is dat de Staten-Generaal in de gelegenheid worden gesteld om te beoordelen of er sprake is van 
voldoende publiek belang dat de betrokkenheid van de Staat bij de oprichting rechtvaardigt. Als er 
sprake is van een publiek belang kan tevens worden beoordeeld of het wenselijk is de publieke 
activiteiten bij een privaatrechtelijke rechtspersoon onder te brengen in plaats van bij de staat zelf.  
Tot privaatrechtelijke rechtspersonen, bedoeld in dit onderdeel, worden ook rechtspersonen gerekend 
die niet naar Nederlands recht worden opgericht. Dit betekent dat de voorhangprocedure moet worden 
71 
 

 
zeggenschap van de Staat gelijk blijft. Als het relatieve belang desalniettemin toeneemt, is dat een 
gevolg van het keuzegedrag van eventuele andere aandeelhouders. 
 
Onderdeel b ziet ook op het geven van garanties ten aanzien van de omvang van het eigen vermogen 
van privaatrechtelijke rechtspersonen. Deze zinsnede regelt de situatie dat de Staat aan een 
privaatrechtelijke rechtspersoon de garantie geeft dat het eigen vermogen van deze rechtspersoon 
niet onder een bepaalde omvang zal komen. Mocht het eigen vermogen wel onder deze omvang 
komen, dan verplicht de Staat zich om eigen vermogen te verstrekken aan de privaatrechtelijke 
rechtspersoon waaraan de garantie is afgegeven. Hoewel het verstrekken van eigen vermogen ook al 
onder de voorhangprocedure valt op grond van dit onderdeel b, is er voor gekozen ook garanties op 
het eigen vermogen op te nemen in dit artikel. Als de Staat eigen vermogen moet verstrekken op 
grond van een eerder afgegeven garantie, is het verstrekken van dit vermogen immers geen 
keuzemogelijkheid meer. 
Onder een garantie wordt in dit geval verstaan een overeenkomst waarmee een onvoorwaardelijke 
zekerheidstelling wordt afgegeven aan een rechtspersoon voor de situatie dat het eigen vermogen 
onder een afgesproken omvang zakt. Garanties op basis van een wettelijk kader, bijvoorbeeld een 
algemeen geldende garantieregeling, vallen op grond van de uitzonderingsbepaling in het tweede lid, 
aanhef en onderdeel a, niet onder de voorhangprocedure. 
 
Aangezien de voorhangprocedure betrekking heeft op privaatrechtelijke rechtshandelingen vallen 
bepaalde rechtshandelingen op basis van de Wet bijzondere maatregelen financiële ondernemingen 
niet onder die procedure; het gaat dan om publiekrechtelijke rechtshandelingen. Zo is in die wet onder 
andere opgenomen dat de Minister van Financiën een onmiddellijke voorziening kan treffen bij een 
financiële onderneming of tot onteigening van een financiële onderneming kan overgaan. 
 
Onderdeel c 
Dit onderdeel ziet op de situatie dat er aandelen of leningen worden overgenomen van een derde, als 
gevolg waarvan de Staat een nieuw belang of een groter belang neemt in een privaatrechtelijke 
rechtspersoon. Dit was bijvoorbeeld het geval bij de overname van de aandelen Fortis Bank 
Nederland N.V. tijdens de kredietcrisis. De explicitering van deze categorie privaatrechtelijke 
rechtshandelingen is thans nodig, omdat in onderdeel b niet meer, zoals in artikel 34 van de 
Comptabiliteitwet 2001, wordt gesproken over deelneming in het aandelenkapitaal van een 
vennootschap. 
 
Onderdeel d 
Dit onderdeel ziet op de situatie dat de Staat een transactie met een privaatrechtelijke rechtspersoon 
aangaat waarbij de Staat het risico van financiële activa van die rechtspersoon overneemt. De Illiquid 
Assets Back up Facility op de gesecuritiseerde Alt A hypotheekportefeuille van ING is hier een 
voorbeeld van. Ook andere toekomstige constructies waarbij sprake is van het overnemen van risico’s 
van financiële activa, indien daarmee beoogd wordt de solvabiliteit van de betrokken rechtspersoon te 
versterken, vallen onder deze formulering.  
 
Tweede lid 
Dit lid bepaalt dat het verrichten van de privaatrechtelijke rechtshandeling wordt opgeschort, indien 
een vijfde van het grondwettelijk aantal leden van de Tweede Kamer of de Eerste Kamer om nader 
inlichtingen over de rechtshandeling vraagt. Een minister verricht de privaatrechtelijke rechtshandeling 
pas nadat 14 dagen – na het verstrekken van de nadere inlichtingen - zijn verstreken.  
Voor het bepalen van de termijnen van 14 dagen van de voorhangprocedure worden de recesdagen 
in beginsel niet meegeteld. 
 
Derde lid 
Het onderhavige lid onderscheidt vijf situaties waarin de voorhangprocedure niet hoeft te worden 
gevolgd bij de rechtshandelingen als bedoeld onder het eerste lid, onder a tot en met d. 
 
Onderdeel a 
Wanneer maatregelen worden genomen binnen een specifieke wettelijke regeling, is de extra 
waarborg van het volgen van een voorhangprocedure niet nodig. De waarborg is dan gelegen in de 
getroffen wettelijke regeling. De voorwaarde in dit onderdeel heeft betrekking op deze situatie.  
73 
 

 
overleg met de Algemene Rekenkamer heeft gevoerd en b) het oordeel van de ministerraad heeft 
gevraagd over dat voornemen. 
 
Een voorwaarde voor het volgen van de voorhangprocedure is dat de ministerraad positief oordeelt 
over het voornemen. Ook in artikel 34 van de Comptabiliteitswet 2001 is bepaald dat de minister eerst 
overleg moet voeren met de Algemene Rekenkamer, daarna met de ministerraad, waarbij de 
ministerraad positief moet oordelen over het voornemen. Het is van belang dat de Algemene 
Rekenkamer vooraf de mogelijkheid wordt geboden te beoordelen of de controlestructuur met 
betrekking tot de rechtspersoon geen lacunes zal bevatten. Ook wordt de Algemene Rekenkamer 
hierdoor de mogelijkheid geboden te beoordelen of de rechtspersoon aan een van de criteria in artikel 
7.24 voldoet en daarmee onder haar controlebevoegdheid komt te vallen. Het ligt in de rede dat de 
betrokken minister de ministerraad en vervolgens de Staten-Generaal informeert over het advies van 
de Algemene Rekenkamer.   
 
Artikel 4.8 Informatieverstrekking over belangen in privaatrechtelijke rechtspersonen 
 
Eerste lid 
In dit artikel wordt de informatieverstrekking aan de Staten-Generaal geregeld over het beleid dat 
wordt gevoerd (prospectief) en is gevoerd (retrospectief) met betrekking tot het vermogen van de staat 
in  privaatrechtelijke rechtspersonen. Het moet gaan om vermogen waaraan wezenlijke kenmerken 
van eigen vermogen zijn verbonden. Voor een toelichting bij de kenmerken die als zodanig worden 
aangemerkt, wordt verwezen naar de toelichting bij artikel 4.7, eerste lid, onderdeel b. 
 
De verplichting tot het jaarlijks informeren van de Staten-Generaal zal ertoe leiden, dat in het 
algemeen een jaar terug en een jaar vooruit zal worden gekeken. In de afgelopen jaren heeft de 
Minister van Financiën, los van de begroting of het jaarverslag van zijn ministerie, aan de Tweede 
Kamer der Staten-Generaal het Jaarverslag beheer staatsdeelnemingen uitgebracht. Daarin wordt 
aandacht geschonken aan het aandelenbelang van de Staat in privaatrechtelijke rechtspersonen en 
de belangen van de Staat waaruit rechten en plichten volgen die vergelijkbaar zijn met 
aandeelhoudersrechten in kapitaalvennootschappen, zoals bij kapitaalbelangen in stichtingen. Als er 
op basis van de bestaande uitgangspunten voor het afstoten van staatsdeelnemingen reden is 
geweest voor het afstoten van een specifieke staatsdeelneming, dan wordt dit ook vermeld in het 
verslag. 
Een aparte nota over het deelnemingenbeleid wordt uitgebracht als de uitgangspunten van het beleid, 
waaronder de uitgangspunten van het afstotingsbeleid, aanpassing behoeven. 
Het Jaarverslag beheer staatsdeelnemingen en de hierboven bedoelde nota over het 
deelnemingenbeleid bevatten ook uitgangspunten voor het afstoten van staatsdeelnemingen. Om die 
reden, zal het verslag en de nota aan zowel de Eerste als de Tweede Kamer worden verzonden. De 
Eerste Kamer wordt op deze wijze ook in de gelegenheid gesteld kennis te nemen van de 
uitgangspunten die het kabinet hanteert bij het afstoten van staatsdeelnemingen.  
 
Voor voorbeelden van de in onderdeel b bedoelde risico’s van financiële activa wordt verwezen naar 
de toelichting bij artikel 4.7, eerste lid, onderdeel d. 
 
Tweede lid 
Dit lid bepaalt dat in ieder geval informatie aan de Staten-Generaal wordt verstrekt over de 
uitgangspunten van het beleid ten aanzien van het afstoten van de belangen in privaatrechtelijke 
rechtspersonen. Deze informatie kan al worden verstrekt voordat dergelijke belangen worden 
afgestoten. Het gaat om de algemene beleidsbeginselen die van toepassing zijn op het vervreemden 
van vermogen en het afstoten van risico’s in financiële activa. Deze beginselen kunnen voortkomen uit 
gewijzigde marktomstandigheden, zodat geen sprake meer is van een monopoliepositie of 
kabinetsbeleid om te privatiseren. 
 
Meer concrete en specifieke informatie kan in het algemeen niet vooraf worden verstrekt zonder de 
belangen van de Staat als verkopende partij te schaden als dergelijke informatie voortijdig bekend 
wordt. Bij het afstoten van belangen in privaatrechtelijke rechtspersonen komt namelijk een complex 
proces van onderzoek en onderhandelingen kijken. Daarbij kunnen verschillende private partijen 
betrokken zijn, die bij dit proces ieder een eigen belang hebben dat af kan wijken van dat van de staat.  
 
75 
 

 
Garanties en leningen die door een minister worden verstrekt, kunnen in concrete situaties wel een 
aanspraak inhouden op financiële middelen met het oog op een bepaalde activiteit. Dergelijke 
regelingen vallen in dat geval onder deze horizonbepaling.  
 
Verder houdt de aansluiting bij de Awb in dat onder andere regelingen over het bekostigen van 
onderwijs en onderzoek, het bekostigen van rechtspersonen die naar publiekrecht zijn ingesteld, 
toeslagen en belastinguitgaven niet onder de horizonbepaling vallen.  
 
Verder vallen algemene regelingen, kaderwetten en andere regelingen met uitsluitend voorschriften 
van procedurele aard, er niet onder. Hetzelfde geldt voor subsidies die niet op een regeling (wet, 
algemene maatregel van bestuur of ministeriële regeling) zijn gebaseerd, maar bijvoorbeeld op een 
afzonderlijke beschikking, hetgeen bij een incidentele subsidie het geval kan zijn.  
 
Tweede lid 
Dit lid bevat de hoofdregel die geldt voor een subsidieregeling. Een subsidieregeling moet zijn 
voorzien van een datum waarop de regeling eindigt en deze datum moet liggen vóór het tijdstip 
waarop na inwerkingtreding van de regeling vijf jaren zijn verlopen. Het derde lid bevat een 
uitzondering hierop en maakt het mogelijk dat de subsidiehorizon onder bepaalde voorwaarden langer 
dan vijf jaar kan zijn. 
 
Derde lid 
Het onderhavige lid regelt dat als er aan twee voorwaarden wordt voldaan dat een horizonbepaling in 
een regeling op uiterlijk tien jaar na de inwerkingtreding van de regeling kan worden gesteld.  
 
De twee voorwaarden zijn onder a en b van het onderhavige lid opgenomen. De voorwaarde onder a 
houdt in dat een inhoudelijke motivering in de toelichting van de regeling moet worden opgenomen, 
waaruit blijkt dat het vasthouden aan een termijn van uiterlijk vijf jaar gelet op de aard van de te 
subsidiëren activiteit en de daarmee gemoeide belangen aantoonbaar een onevenredige afbreuk doet 
aan de effectiviteit van de gesubsidieerde activiteit en derhalve van de effectiviteit van de subsidie als 
geheel. Hiervan is bijvoorbeeld sprake ingeval van subsidieregelingen waarvoor substantiële aanloop- 
of investeringskosten moeten worden gemaakt voordat de subsidie kan worden aangevraagd. Daarbij 
valt te denken aan de kosten die gepaard gaan met het verkrijgen van een vergunning die als 
voorwaarde geldt voor het aanvragen van de subsidie. Dit betekent dat de aanvragers van de subsidie 
of marktpartijen met het oog op het verkrijgen van een bepaalde subsidie soms al vóór de formele 
verlening van de subsidie (investerings)beslissingen moeten nemen waar aanzienlijke kosten mee 
gemoeid kunnen zijn. De effectiviteit van de subsidie wordt dan door de korte looptijd geschaad. Om 
een dergelijke reden kan een uitzondering worden gemaakt op de hoofdregel dat het tijdstip waarop 
de regeling vervalt niet later valt dan vijf jaren na de inwerkingtreding van de regeling. De uitzondering 
wordt in dat geval uitgebreid gemotiveerd in de toelichting bij de subsidieregeling. 
 
De voorwaarde onder b houdt een toekomstige verplichting in voor de beleidsverantwoordelijke 
minister. De minister die het aangaat is dan gehouden gedurende de looptijd van de regeling een 
evaluatie van de subsidieregeling aan de Tweede Kamer der Staten-Generaal te overleggen. De 
evaluatie gaat in op de doeltreffendheid en doelmatigheid van de subsidie. 
 
Vierde lid 
Als een subsidieregeling op grond van het derde lid een vervaldatum bevat dat later is gelegen dan vijf 
jaren, doch niet later dan tien jaren, na de inwerkingtreding van die subsidieregeling dan moet in 
sommige gevallen de voorhangprocedure ten behoeve van de Tweede Kamer worden gevolgd. De 
voorhangprocedure wordt gevolgd indien de subsidieregeling in de vorm van een algemene maatregel 
van bestuur of ministeriële regeling is opgesteld. Ingeval de subsidieregeling de vorm van een wet 
heeft, is de voorhangprocedure niet voorgeschreven, omdat daarbij de Staten-Generaal al als mede-
wetgever is betrokken.  
 
Voor het bepalen van de termijnen van 30 dagen van de voorhangprocedure worden de recesdagen 
in beginsel niet meegeteld. In bepaalde omstandigheden kan een minister de Tweede Kamer der 
Staten-Generaal laten weten dat uitstel van het vaststellen van de regeling niet in het belang van de 
Staat is en de Tweede Kamer verzoeken binnen 30, inclusief recesdagen, uitsluitsel te geven over 
haar standpunten. 
 
77 
 

 
(Regelgeving) inzetten. Gegeven de integrale verantwoordelijkheid van de vakministers en de colleges 
voor hun eigen beleid en bedrijfsvoering, zijn zij zelf echter verantwoordelijk voor de kwaliteit van hun 
financieel beheer.  
  
Andere middelen die de Minister van Financiën gebruikt om de doelmatigheid van het financieel 
beheer van het Rijk te bevorderen, zijn onderlinge informatie-uitwisseling en kennisoverdracht. Het 
interdepartementale overleg van de directeuren Financieel-economische zaken is daarvoor een 
platform. Daarnaast worden ten behoeve van kennisoverdracht workshops, opleidingen, 
traineeprogramma’s en conferenties georganiseerd en best practices uitgewisseld.  
Verder vindt monitoring plaats. Hierbij valt te denken aan het monitoren van de (inter)departementale 
auditplanningen en auditrapporten, het nagaan of de adviezen van de Audit Commissies worden 
opgevolgd en het beoordelen van de uitkomsten van de departementale risico-analyses. Deze 
monitoring is bedoeld om een rijksbreed beeld van het financieel beheer te verkrijgen. Dit beeld is 
nodig om de Minister van Financiën verantwoording te kunnen laten afleggen in het Financieel 
jaarverslag van het Rijk. Verder is dit beeld nodig om rijksbrede ontwikkelingen te signaleren.  
 
Ook organisatorische maatregelen kunnen de doelmatigheid van de financiële bedrijfsvoering 
bevorderen. De Minister van Financiën kan, na overleg met de betrokken ministers, in de ministerraad 
voorstellen doen om op onderdelen van het financieel beheer samen te werken. Hierbij kan gedacht 
worden aan het ontwikkelen van gezamenlijke systemen voor de financiële administratie.  
 
Naast de systeemverantwoordelijkheid die de Minister van Financiën op basis van dit lid heeft voor het 
financieel beheer in algemene zin, is de minister die voor de rijksdienst verantwoordelijk is op basis 
van kabinetsafspraken systeemverantwoordelijk voor de niet-financiële bedrijfsvoering bij het Rijk. Dat 
betreft onder andere het personeelsbeheer en het beheer van materiële zaken, zoals ict, huisvesting, 
beveiliging, facilitaire zaken e.d. In dit kader zijn onder andere afspraken gemaakt over de beheersing 
van de apparaatsuitgaven van het Rijk. Deze minister heeft daartoe ook een rol gekregen bij de 
toetsing van de voorgenomen intensivering van de apparaatsuitgaven.  
 
Artikel 4.12 Budgettair toezicht  
 
Eerste lid 
De Minister van Financiën heeft bijzondere verantwoordelijkheden voor het begrotingsbeheer van het 
Rijk. Een belangrijk instrument dat de Minister van Financiën in dit verband ter beschikking heeft, is 
het budgettair toezicht dat de Inspectie der Rijksfinanciën (IRF) tijdens het begrotings- en 
verantwoordingsproces uitvoert. Dit betekent dat de inspectie toezicht houdt op het begrotingsbeheer 
van alle departementen en de colleges.  
 
Belangrijke normen die de IRF gebruikt zijn budgettaire inpasbaarheid en doelmatigheid. Ook kan de 
IRF toetsen of de bedragen die in de begroting zijn opgenomen, voldoen aan het 
proportionaliteitsbeginsel. Op basis van dit beginsel bekijkt de IRF of de geraamde bedragen die in de 
begroting zijn opgenomen in evenredige verhouding staan tot de gewenste beleidsdoelen.  
 
Tweede lid 
Dit lid geeft de Minister van Financiën de bevoegdheid voorafgaand toezicht in te stellen. Dit 
voorafgaand toezicht betreft het aanwijzen van begrotingsartikelen ten laste waarvan geen 
verplichtingen mogen worden aangegaan zonder dat de Minister van Financiën daar vooraf mee 
ingestemd heeft. Een voorbeeld hiervan is dat de Minister van Financiën vooraf instemt met een 
garantieregeling.  
 
Derde lid 
Dit lid geeft de Minister van Financiën de bevoegdheid voor te schrijven welke informatie de 
ministeries en de colleges hem moeten verstrekken voor het uitoefenen van het budgettair toezicht.  
 
Vierde lid 
Het onderhavige lid bepaalt dat de Minister van Financiën bezwaar kan maken tegen de ontwerp-
begrotingen of ontwerp-begrotingswijzigingen van andere ministers. Indien de Minister van Financiën 
bedenkingen heeft die niet in ambtelijk overleg of bilateraal overleg tussen ministers worden 
79 
 

 
Dit artikel geeft een limitatieve opsomming van de onderdelen die in overeenstemming met de Minister 
van Financiën moeten geschieden. Deze onderdelen betreffen structurele wijzigingen in de inrichting 
van de begroting en het jaarverslag (a), de inrichting van de financiële administratie (b) en de 
organisatorische inrichting van de taken van de directie Financieel-Economische Zaken (FEZ) (c). Het 
gaat hier om structurele wijzigingen in de inrichting die effect kunnen hebben op de eerder genoemde 
coördinerende taken en bevoegdheden van de Minister van Financiën.  
 
Onder een structurele wijziging in de inrichting van de financiële administratie valt bijvoorbeeld de 
invoering van een nieuwe begrotings- en boekhoudingssysteem.  
 
Bij wijzigingen in de organisatorische inrichting van de taken van de directie FEZ moet worden 
gedacht aan structurele verschuivingen binnen de financiële functie van een ministerie of college. Dit 
is bijvoorbeeld het geval als de taken van FEZ binnen een ministerie of college worden verschoven. In 
dat geval dient deze taakverschuiving in overeenstemming met de Minister van Financiën te 
geschieden. Het is namelijk van belang om te verzekeren dat een directeur FEZ de 
verantwoordelijkheid kan blijven dragen voor alle taken die  tot de financiële functie behoren. 
 
Artikel 4.15 Informeren en toegang Onze Minister van Financiën  
 
Eerste en tweede lid 
De ministers hebben de plicht om de Minister van Financiën de informatie te verstrekken die hij vraagt 
voor  zijn verantwoordelijkheden en coördinerende taken. Het is aan de Minister van Financiën om te 
bepalen welke nadere informatie hij daarvoor nodig heeft. 
 
Het tweede lid geeft de Minister van Financiën de gelegenheid om actief op zoek te gaan naar 
informatie. De andere ministers moeten de Minister van Financiën toegang verlenen tot alle goederen, 
administraties en overige informatiedragers. Een dergelijke bepaling is gebaseerd op artikel 42 van de 
Comptabiliteitswet 2001. Overigens heeft de Minister van Financiën geen toegang tot informatie die op 
grond van bijzondere regelgeving ook niet toegankelijk is voor de betrokken minister, bijvoorbeeld in 
diens hoedanigheid van werkgever. Privacywetgeving bijvoorbeeld beschermt medewerkers tegen 
toegang van de werkgever tot bepaalde informatie en informatiedragers in de werkomgeving als dat 
een aantasting betekent van de persoonlijke levenssfeer. 
 
Artikel 4.16 Bedenkingen en bezwaren  
 
Wanneer informatie die op grond van de artikelen 4.14 en 4.15 wordt verstrekt, aanleiding geeft tot 
bedenkingen of bezwaren worden deze aan de betrokken minister meegedeeld. In eerste instantie 
worden de bedenkingen en bezwaren ambtelijk uitgewisseld. Vervolgens kan een bilateraal overleg 
tussen de betrokken minister en de Minister van Financiën plaatsvinden. Ingeval van een blijvend 
verschil van inzicht heeft de Minister van Financiën de mogelijkheid om de bedenkingen en bezwaren  
aan de ministerraad voor te leggen.  
 
Daarbij geldt dat de Minister van Financiën zijn bedenkingen en bezwaren aan de betreffende 
colleges in beginsel kenbaar maakt door tussenkomst van de betrokken minister.  
 
§ 6. Balansbeheer en overige taken Onze Minister van Financiën 
 
Artikel 4.17 Centraal beheer van de schatkist van het Rijk 
  
Eerste lid 
Alle centrale en departementale kassen van de ministeries en de colleges tezamen vormen de de 
schatkist van het Rijk. De schatkist  vormt een administratieve eenheid. Zij omvat alle bancaire en 
contante tegoeden van het Rijk. Die tegoeden kunnen op verschillende bankrekeningen staan en op 
verschillende plaatsen bewaard worden (de contanten). Ze kunnen eigendom zijn van de staat (de 
toebehorende tegoeden) of van derden (de toevertrouwde tegoeden).  
 
Dit lid schrijft het principe van de eenheid van kas voor. De feitelijke eenheid van kas wordt bereikt 
doordat alle bankrekeningen die het Rijk bij de verschillende financiële instellingen aanhoudt, in een 
81 
 

 
begrotingsontvangsten en de begrotingsuitgaven in de post Saldo geldelijk beheer wordt opgenomen. 
Met deze stap wordt het betrokken begrotingsjaar boekhoudkundig op het niveau van de centrale 
administratie definitief afgesloten. 
Het Saldo geldelijke beheer wordt bijgehouden op de zogenaamde sluitrekening van de 
Rijkshoofdboekhouding. Dit is een administratieve grootboekrekening, gekoppeld aan de saldibalans 
van de Rijkshoofdboekhouding. Op deze rekening worden cumulatief de saldi van de 
begrotingsontvangsten en de begrotingsuitgaven vermeld. 
 
De saldi van de begrotingsfondsen (artikel 2.11), begrotingsreserves (artikel 2.21), kasreserves (artikel 
2.20, achtste lid) en de uitgaven en ontvangsten op rekeningen buiten begrotingsverband (artikel 
2.17), die ook op de departementale en niet-departementale saldibalansen voorkomen (te weten 
‘boven de streep’) worden niet jaarlijks in het Saldo inzake geldelijk beheer opgenomen. Die posten 
blijven per ultimo van het betrokken verslagjaar openstaan en gaan als overlopende post naar de 
beginsaldibalans van het nieuwe jaar. Die posten blijven deel uitmaken van het departementale 
financiële beheer en blijven dus onder de verantwoordelijkheid van de betrokken ministers. De saldi 
van kasreserves komen alleen voor in de saldibalansen van de betrokken verplichtingen-
kasagentschappen. 
 
Artikel 4.18 Centraal beheer van de staatsschuld 
 
De Minister van Financiën krijgt op basis van dit artikel de taak om de staatsschuld te beheren 
(onderdeel a). Het gaat hierbij om het beheer van leningen die in het verleden door de staat zijn 
aangegaan. De Minister van Financiën is verantwoordelijk voor tijdige betaling van de rente.  
 
Om de staatsschuld te financieren wordt er geleend op de kapitaalmarkt. De bevoegdheid van de 
Minister van Financiën hiertoe is in onderdeel b geregeld. Ook de herfinanciering bij aflopende 
leenovereenkomsten, is de taak van de Minister van Financiën.  
 
Artikel 4.19 Specifieke taken  
 
Eerste en tweede lid 
Dit artikel regelt een aantal specifieke taken van de Minister van Financiën.  
 
Artikel 4.1, tweede, aanhef en onderdeel e, bepaalt dat elke minister met betrekking tot zijn ministerie 
verantwoordelijk is voor het materieelbeheer van de roerende zaken en de daartoe gevoerde 
administraties. Het onderhavige artikel regelt in het eerste lid, onderdeel a, dat de Minister van 
Financiën belast is met het materieelbeheer van de overtollige roerende zaken van het Rijk. Dit is een 
afwijking van artikel 4.1, tweede lid, aanhef en onderdeel e. Daarnaast is de Minister van Financiën 
verantwoordelijk voor het afstoten van overtollige roerende zaken van het Rijk.  
 
Derde lid 
Bij leningen en garanties die andere ministers verstrekt hebben, bedoeld in het derde lid, gaat het om 
leningen en garanties die niet op een wettelijke regeling zijn gebaseerd. In het algemeen zullen dat 
incidentele leningen en garanties zijn. Het centraal beheer van dergelijke leningen is doelmatig, omdat 
daarmee het risico wordt verminderd dat rente en aflossingen niet of niet tijdig worden geïncasseerd.  
 
Met de formulering dat de Minister van Financiën ‘mede belast’ is met het beheer, wordt tot uitdrukking 
gebracht dat bij de Minister van Financiën vooral het administratieve beheer wordt belegd. Voor zover 
er bijvoorbeeld sprake is van een beleidsmatige beslissing over dergelijke leningen en garanties, blijft 
de beleidsverantwoordelijke minister belast. Bijvoorbeeld ingeval van een besluit tot kwijtschelding of 
uitstel van rentebetaling of aflossing. 
 
Artikel 4.20 Regelgeving 
 
Algemeen 
Dit artikel geeft de Minister van Financiën de bevoegdheid om regels te stellen. Bij  regels gaat het in 
dit artikel om regels die gebaseerd zijn op dit wetsvoorstel en die verplichtende voorschriften bevatten 
die in lagere regelgeving worden vastgelegd. Aangezien dergelijke regels veelal gericht zijn op het 
Rijk, kan in de plaats van het stellen van wettelijke regels ook worden gekozen voor het stellen van 
83 
 

 
onderdeel e. Verder kan gedacht worden aan de thans toegepaste beleidsmatige gedragslijn voor het 
instrument garanties (de nee-tenzij-regel). 
 
De Minister van Financiën heeft op basis van onderdeel f de bevoegdheid om over het onderzoek 
naar de doeltreffendheid en doelmatigheid van beleid en over de bedrijfsvoeringsonderzoeken nadere 
regels te stellen. In die regelgeving worden algemene kwaliteitseisen gesteld. Thans geldt daarvoor de 
Regeling periodiek evaluatieonderzoek. In de Comptabiliteitswet 2001 is deze bevoegdheid 
gebaseerd op artikel 38, tweede lid, onderdeel a. 
 
Een regeling die op grond van onderdeel g is vastgesteld is de Regeling agentschappen. Deze 
regeling bevat de instellingsvoorwaarden en –procedure voor agentschappen en regelt verder onder 
andere de leen- en depositofaciliteit, de bekostiging en de financiering en de 
verslaggevingsvoorschriften die gelden voor agentschappen.  
 
De algemene regels die de Minister van Financiën op basis van dit artikellid kan stellen, laten onverlet 
dat de overige ministers op basis van sectorale wetgeving  nadere regels kunnen stellen voor 
bijvoorbeeld het materieelbeheer van specifieke roerende zaken.  
 
Derde lid 
Het ligt in de rede om bij de regelgeving over de rijksbegroting en de jaarverslagen de Tweede Kamer 
der Staten-Generaal vooraf in de gelegenheid te stellen aan te geven wat voor haar van belang is. 
Daarom regelt dit lid dat over de hoofdlijnen van een aantal lagere regelingen, te weten die voor de 
inrichting van die stukken en die voor de informatie die daarin met het oog op de autorisatie en de 
dechargeverlening wordt opgenomen, vooraf overleg met de Tweede Kamer moet worden gevoerd. In 
de recente praktijk is dat bijvoorbeeld gebeurd met de nieuwe begrotingspresentatie (Verantwoord 
21
begroten).  
 
Vierde  lid 
Dit lid bevat de delegatiegrondslag om bij algemene maatregel van bestuur regels te stellen over de 
taken en organisatie van de departementale directies Financieel-economische zaken (onderdeel a) en 
over de taken, organisatie en de kwaliteitsbeheersing van de Auditdienst Rijk (onderdeel b). 
  
Deze delegatiebepaling, genoemd in onderdeel b, vormt niet de basis voor het vastleggen van de 
zogenaamde rapporteringstoleranties voor de rechtmatigheid. De Minister van Financiën kan op basis 
van artikel 3.10 (Normen voor het rapporteren over de rechtmatigheid) hierover regels stellen. 
 
Vijfde lid 
Dit lid geeft de Minister van Binnenlandse Zaken en Koninkrijksrelaties voortbordurend op de 
departementale verantwoordelijkheids- en bevoegdheidsverdeling met betrekking tot rijksvastgoed de 
bevoegdheid om voor het Rijk regels te stellen over a) het materieelbeheer van de onroerende zaken 
van het Rijk en de administraties die daartoe worden bijgehouden en b) het privaatrechtelijk beheer 
van alle onroerende zaken van het Rijk. 
 
Gelet op de departementale verantwoordelijkheids- en bevoegdheidsverdeling is de Minister van 
Binnenlandse Zaken en Koninkrijksrelaties verantwoordelijk voor het materieelbeheer van de 
overtollige onroerende zaken van het Rijk en het privaatrechtelijk beheer van alle onroerende zaken 
van het Rijk, voor zover bij of krachtens de wet niet een andere minister voor dat privaatrechtelijk 
beheer verantwoordelijk is gesteld. Onder privaatrechtelijk beheer wordt verstaan het verrichten van 
alle privaatrechtelijke rechtshandelingen die betrekking hebben op de positie van de Staat als 
eigenaar. Het betreft zowel de uitoefening van rechten, o.a. maatregelen nemen tegen inbreuken op 
het eigendomsrecht, verkoop van onroerende zaken, erfpachtsuitgiften, verpachtingen, verhuringen 
en andere ingebruikgevingen, het aangaan van dadingen en grensregelingen, afkoop van 
grondrenten, het bevorderen van de afwikkeling van onbeheerde nalatenschappen, als de nakoming 
van verplichtingen (waaronder de behandeling en de betaling van zakelijke lasten en belastingen).  
Artikel 4.6, eerste lid, is de grondslag voor de Minister van Binnenlandse Zaken en Koninkrijksrelaties 
om – gelet op de departementale verantwoordelijkheids- en bevoegdheidsverdeling met betrekking 
                                                 
21
 Kamerstukken II 2011/12, 31 865, nr. 26, e.v. 
85 
 

 
Hoofdstuk 5. Beheer van publieke liquide middelen buiten het Rijk 
 
Algemeen 
Dit hoofdstuk stelt regels over het liquidemiddelenbeheer door organisaties buiten het Rijk. Het gaat 
daarbij om het beheer van de publieke liquide middelen. Op de eventuele private middelen van 
dergelijke organisaties zijn de regels in beginsel niet van toepassing.  
Deze regels zijn ook in de Comptabiliteitswet 2001 gesteld. Liquidemiddelenbeheer is de zorg voor het 
bewaken van de liquide middelen van de organisatie (de kas- en banksaldi). Daartoe wordt ook 
gerekend het tijdelijk uitzetten van positieve kassaldi op de geld- en kapitaalmarkt dan wel het 
aantrekken van financiële middelen ter opheffing van tijdelijke liquiditeitstekorten.  
 
Box 5-1: Liquidemiddelenbeheer 
Liquidemiddelenbeheer of treasurybeheer van een organisatie is een onderdeel van het kasbeheer. Bij het 
kasbeheer zijn alle geldstromen (kasmiddelen) betrokken die een organisatie ontvangt (a), tijdelijk - veelal op 
bankrekeningen – in kas houdt (b) en weer uitgeeft (c). Het liquidemiddelenbeheer concentreert zich op fase b.  
Twee belangrijke onderdelen van liquidemiddelenbeheer zijn het tijdelijk uitzetten op de geld- en kapitaalmarkt 
van de niet direct voor de reguliere taakuitvoering benodigde kasmiddelen en het aantrekken van aanvullende 
kasmiddelen (leningen en kredieten) op die markten om een liquiditeitstekort te voorkomen.  
 
Bij het Rijk omvat het liquidemiddelenbeheer de zorg voor: 
a. de kassen bij het Rijk, waaronder de dagelijkse saldoregulatie tussen de kassen (intern schatkistbankieren)   
b. de onderlinge rekening-courantrelaties tussen dienstonderdelen (als uitvloeisel van intern schatkistbankieren); 
c. het schatkistbankieren door organisaties buiten het Rijk met publieke liquide middelen (extern 
schatkistbankieren); 
d. het uitzetten van een tijdelijk liquiditeitsoverschot op de geld- en kapitaalmarkt; 
e. het aantrekken van financiële middelen op de geld- en kapitaalmarkt ter opheffing van een tijdelijk 
liquiditeitstekort; 
f. het in ontvangst nemen, bewaren en afgeven van geldswaardige papieren. 
 
Een onderdeel van liquidemiddelenbeheer is het schatkistbankieren. Onder schatkistbankieren wordt 
in artikel 1.1 (Begrippen) verstaan: het aanhouden van liquide middelen op een bankrekening van de 
schatkist van het Rijk.  
 
Het schatkistbankieren is een instrument voor een risicoarm liquidemiddelenbeheer binnen de 
publieke sector. Vanuit de optiek van het Rijk kent schatkistbankieren zowel een interne als een 
externe component. Een andere benaming voor het schatkistbankieren is geïntegreerd middelen 
beheer. De interne component is de onderlinge afstemming van alle kassen binnen het Rijk. Dat zijn 
de kassen van het Rijk, in beheer bij het Agentschap van de Generale Thesaurie van het Ministerie 
van Financiën, en de departementale kassen, in beheer bij de ministeries en de colleges. Die kassen 
tezamen vormen de schatkist van het Rijk (één kas). De schatkist van het Rijk bestaat in de praktijk uit 
alle (betaal)rekeningen die het Rijk en de ministeries en de colleges bij financiële instellingen 
aanhouden.  
De externe component van het schatkistbankieren is het aanhouden in de schatkist van het Rijk van 
de kassen van overheidsorganisaties die niet behoren tot het Rijk. Het betreft voornamelijk de kassen 
van rechtspersonen met een wettelijke of publieke taak en de decentrale overheden.  
 
Het Agentschap van de Generale Thesaurie van het Ministerie van Financiën handelt dagelijks op de 
geld- en kapitaalmarkt om een liquiditeitstekort van de schatkist van het Rijk aan te vullen of een 
liquiditeitsoverschot in die kas uit te zetten. 
 
De doelmatigheid van het beheer van publieke middelen is met schatkistbankieren gediend, omdat 
daardoor zoveel mogelijk liquide middelen in de publieke sector worden gebundeld en in de schatkist 
worden geïntegreerd. Daarmee kunnen op macroniveau schaalvoordelen worden bereikt bij het 
uitzetten en aantrekken van die middelen in de markt.  
Met schatkistbankieren worden ook de risico’s voor de individuele rechtspersonen met een wettelijke 
taak (RWT’s) beperkt, omdat zij in de markt risico’s kunnen lopen op verlies van een uitgezette 
hoofdsom. De risico’s bij het uitzetten van liquide middelen in de schatkist van het Rijk zijn 
daarentegen nihil. 
 
Technisch ontstaat die ene kas van de schatkist van het Rijk doordat alle bankrekeningen van het Rijk 
en van de overige organisaties buiten het Rijk per bank worden gekoppeld aan een zogenaamd 
paraplurekening van het Agentschap van de Generale Thesaurie van het Ministerie van Financiën bij 
87 
 

 
3. Prudent uitzetten van liquide middelen 
Bepaalde RWT’s zijn op basis van artikel 5.7 gehouden tot een prudent 
liquidemiddelenbeheer waaraan de Minister van Financiën eisen heeft gesteld. 
 
 
§ 2. Schatkistbankieren 
 
Artikel 5.2 Verplicht schatkistbankieren 
 
Eerste en tweede lid 
Het eerste lid bepaalt dat alle RWT’s in beginsel verplicht zijn om te schatkistbankieren. Deze 
hoofdregel geldt niet voor de RWT’s die op basis van het tweede lid zijn uitgezonderd. Voor die RWT’s 
is het aanhouden van hun liquide middelen in de schatkist van het Rijk niet passend, gelet op de aard 
en omvang van hun wettelijke taken. De opsomming in het tweede lid is niet cumulatief bedoeld. 
 
Omroepverenigingen en zorgverzekeraars zijn voorbeelden van RWT’s waarvan de taken 
voornamelijk een marktkarakter hebben (tweede lid, onderdeel a).  
Bij een RWT als bedoeld in het tweede lid, onder b, valt te denken aan De Nederlandsche Bank N.V.. 
Deze bank heeft onder andere tot taak het inlenen en uitzetten van geld.  
 
Een voorbeeld van een RWT als bedoeld onder het tweede lid, onderdeel c, is een APK-
keuringsstation. Een dergelijk station heeft een beperkte wettelijke taak en voert ook andere taken uit.         
Indien een rechtspersoon over weinig middelen beschikt, is de omvang van het risico’s ook geringer. 
Om die reden kan de Minister van Financiën bepalen om een rechtspersoon niet aan te wijzen voor 
het schatkistbankieren. 
Ten aanzien van onderdeel d van het tweede lid worden twee bedragen gehanteerd, die nader in 
comptabele regelgeving worden geregeld. De bedragen zijn:  
1. een totaalbedrag aan inkomsten van € 15,0 mln. per jaar (het laatst afgesloten jaar of het lopende 
jaar);  
2. een totaalbedrag aan liquide middelen en beleggingen van € 1,0 mln. gemiddeld over het 
voorafgaande jaar (berekend als het gemiddelde bedrag op 1 januari en op 31 december). 
 
RWT’s die onder beide bedragen blijven, worden niet aangewezen voor (verplicht) schatkistbankieren, 
tenzij zij zelf - op grond van artikel 5.4 te kennen geven in aanmerking te willen komen voor 
schatkistbankieren. 
 
De uitzonderingen, bedoeld het tweede lid, onder e, betreffen RWT’s op specifieke beleidsterreinen.  
Thans zijn de onderstaande RWT’s op basis van onderdeel e door de Minister van Financiën 
uitgezonderd: 
 
1. RWT’s die bij een besluit van de Minister van Onderwijs, Cultuur en Wetenschap zijn belast met de 
zorg voor het beheer van museale cultuurgoederen van de staat of andere cultuurgoederen, bedoeld 
in artikel 2.8 van de Erfgoedwet; 
2. RWT’s die een gesloten jeugdzorginstelling zijn; 
3. RWT’s die een bekostigde onderwijsinstelling zijn (in primair onderwijs, voortgezet onderwijs, hoger 
onderwijs en beroepsonderwijs en volwasseneneducatie); 
4. RWT’s die een kenniscentrum zijn voor het beroepsonderwijs bedrijfsleven; 
5. RWT’s waarvan de bijzondere aard van de wettelijke taak het wenselijk maakt dat de RWT niet 
gehouden is tot schatkistbankieren.  
 
Een voorbeeld van een laatstgenoemde categorie is de stichting depositogarantiefonds, die tot 
beoogde wettelijke taak heeft de bijdragen van banken aan het depositogarantiefonds te beheren. 
Deze stichting onderscheidt zich van andere RWT's door het feit dat zij met betrekking tot de 
ontvangen bijdragen uitsluitend als taak heeft daarmee liquidemiddelenbeheer (treasurybeheer) te 
voeren; de publieke (in de zin van: door middel van een wettelijke heffing verkregen) middelen die zij 
beheert staan niet – zoals bij RWT’s gebruikelijk is – ten dienste van een meer inhoudelijke taak of 
beleidsmatige taak van de stichting. Het door de stichting te beheren depositogarantiefonds heeft tot 
doel om, door middel van ex ante-financiering, al bij voorbaat (een deel van) de middelen bijeen te 
brengen die nodig zijn voor een eventuele toepassing van het depositogarantiestelsel. Dit om te 
voorkomen dat de benodigde middelen volledig ex post door de banken moeten worden opgebracht. 
Dit raakt ook aan een andere bijzonderheid van het depositogarantiefonds en daarmee van de taak 
89 
 

 
Dit lid voorziet in deze ruimte. De Minister van Financiën kan, op verzoek van de betrokken 
rechtspersoon, besluiten welke liquide middelen van de rechtspersoon buiten het schatkistbankieren 
kunnen worden gehouden. Daarbij beoordeelt hij of er geen afbreuk wordt gedaan aan een doelmatig 
of een risico-arm kasbeheer. Zowel de omvang van de middelen als de duur waarin deze buiten de 
schatkist worden aangehouden, kunnen bij de beoordeling een rol spelen. Voorwaarde om met een 
verzoek van een rechtspersoon in te stemmen is, dat deze aannemelijk kan maken dat het aanhouden 
van de betrokken gelden buiten de schatkist noodzakelijk is voor de dagelijkse bedrijfsvoering.  
Zo kan het in sommige gevallen voor de bedrijfsvoering doelmatig zijn een rekening in vreemde valuta 
aan te houden. Steeds zal daarbij worden beoordeeld of niet om andere (oneigenlijke) redenen gelden 
buiten het schatkistbankieren worden gehouden. Als daarvan naar het oordeel van de Minister van 
Financiën sprake is, zal hij niet aan het verzoek van een rechtspersoon tegemoet komen.  
 
Het is tevens van belang op welke wijze het geïntegreerd middelenbeheer wordt uitgevoerd. In de 
meeste gevallen zal er sprake zijn van een rechtstreekse automatische koppeling tussen de 
betaalrekeningen die een rechtspersoon bij zijn bank aanhoudt en de rekening-courant van de 
rechtspersoon bij de schatkist. Deze koppeling zorgt ervoor dat de rechtspersoon zijn liquide middelen 
in de schatkist aanhoudt. Daar waar geen sprake is van een automatische koppeling zal afroming en 
aanvulling van het saldo op een bankrekening van de rechtspersoon handmatig tot stand moeten 
worden gebracht. Hierbij is enige saldovorming buiten de schatkist onvermijdelijk. Dit lid dekt ook deze 
situatie af. 
 
Artikel 5.3 Verplicht schatkistbankieren met voorschotbetalingen van subsidies  
 
Dit artikel regelt de bevoegdheid van de betrokken minister om een ontvanger van een subsidie te 
verplichten om de voorschotbetalingen in de schatkist van het Rijk aan te houden. De betrokken 
minister gaat hiertoe over in overeenstemming met de Minister van Financiën. Aangezien de 
betrokken minister het besluit hiervoor neemt, is de verplichting tot het schatkistbankieren onderdeel 
van de subsidievoorwaarden en is de ontvanger van de subsidie op basis daarvan verplicht om te 
schatkistbankieren  
Een voorschotbetaling is een vooruitbetaling door de overheid op een aan een derde (een partij buiten 
het Rijk) verleende subsidie.  
 
Wanneer het om aanzienlijke subsidiebedragen gaat, en dus ook om aanzienlijke 
voorschotbetalingen, kan het doelmatig zijn de voorschotten te betrekken bij het schatkistbankieren. 
Onze Minister die de subsidie verleent, kan daartoe in overeenstemming met Onze Minister van 
Financiën een besluit nemen. Vervolgens wordt het voorschot over gemaakt naar een bankrekening 
van de subsidieontvanger die bij de betrokken bank wordt opgenomen in concernverband met de 
overige bankrekeningen die het Rijk bij die bank heeft.  
 
De bepaling in dit artikel sluit het schatkistbankieren door natuurlijke personen die een 
subsidievoorschot ontvangen uit. Hieraan liggen privacy-overwegingen ten grondslag.  
 
De subsidieontvanger kan over het geld beschikken zodra hij het nodig heeft voor het doen van 
betalingen waarvoor de subsidie is bedoeld. In de praktijk is schatkistbankieren voornamelijk bij 
aanzienlijke projectsubsidies doelmatig.  
 
Op grond van artikel 5.9 kan de Minister van Financiën nadere regels stellen over het 
schatkistbankieren met voorschotbetalingen. 
 
Artikel 5.4 Vrijwillig schatkistbankieren  
 
Eerste lid 
Op grond van dit artikel kunnen bepaalde RWT’s die op basis van artikel 5.2, tweede lid, zijn 
uitgezonderd en dus niet verplicht zijn tot schatkistbankieren, wel op vrijwillige basis 
schatkistbankieren.  
 
Het kan dan gaan om RWT’s die op basis van artikel 5.2, tweede lid, aanhef en onder d, voor wat 
betreft hun liquide activa of jaarlijkse ontvangsten te klein zijn om verplicht te moeten 
schatkistbankieren. Ook kan het gaan om RWT’s met een geringe wettelijke taak of RWT’s die door 
de Minister van Financiën zijn uitgezonderd van de verplichting om te eschatkistbankieren. 
91 
 

 
Tweede lid 
In dit lid wordt bepaald dat het verstrekken van leningen beperkt blijft tot leningen voor investeringen 
in vaste activa, die benodigd zijn voor het uitvoeren van de wettelijke of publieke taak door de 
rechtspersoon. Deze formulering is ten opzichte van de tekst van artikel 48, eerste lid, van de 
Comptabiliteitswet 2001 iets beperkt. De beperking is gelegen in de activa die met een schatkistlening 
mogen worden gefinancierd. Alleen financiering van vaste (immateriële en materiële) activa is 
toegestaan. Niet toegestaan is de financiering van bijvoorbeeld vlottende activa. Het verschil tussen 
vaste en vlottende activa zit in de duur van het beoogde vermogensbeslag van de activa; bij een 
beoogd vermogensbeslag langer dan een jaar is sprake van vaste activa. Vaste activa worden 
meerjarig geactiveerd op de balans en er wordt op die activa afgeschreven. Voor eventuele tijdelijke 
liquiditeitsproblemen kan een beroep gedaan worden op de rekening-courantfaciliteit (zie derde lid).  
 
Er is in de wettekst geen onderscheid gemaakt tussen leningen voor vaste activa voor de uitvoering 
van het beleid en de bedrijfsvoering. Dat onderscheid is niet altijd even duidelijk te maken. 
Bijvoorbeeld in geval van investeringen in ICT-voorzieningen (hard- en software), die zowel voor het 
primaire proces  als voor de bedrijfsvoering ingezet worden. 
Het beleid van de Minister van Financiën is om in beginsel alleen leningen voor de bedrijfsvoering te 
verstrekken.  
Indien de taakuitvoering van een rechtspersoon vereist dat investeringen worden verricht voor het 
primaire proces (beleidsproces) waarvoor een vakminister verantwoordelijk is, dan zal primair de 
minister moeten voorzien in de noodzakelijke budgettaire middelen. Dit betekent voorzien in 
financiering ten laste van zijn begroting. Leningen die om beleidsmatige redenen worden verstrekt, 
komen dus ten laste van de begroting van het beleidsverantwoordelijke ministerie. Dergelijke leningen 
worden ook binnen het uitgavenkader  ingepast. Een voorbeeld hiervan is de financiering in de 
spoorinfrastructuur. De financiering loopt via de begroting van het Infrastructuurfonds. 
 
In beginsel wordt de looptijd van de lening en de bijbehorende rentevastperiode van een lening  
afgestemd op de termijn van de economische levensduur van de betrokken activa. Daardoor komt de 
hoogte van de rente voor de gehele periode vast te liggen en ontstaat er geen behoefte voor de 
rechtspersoon die de lening aantrekt door middel van derivaten de risico’s van toekomstige 
renteschommelingen te gaan afdekken. 
 
Derde lid 
Een rekening-courantkrediet wordt verstrekt voor een tijdelijke versterking van de liquiditeit van de 
kredietopnemende partij. Een rekening-courantkrediet is voor de kredietopnemende partij dus een 
instrument van liquidemiddelenbeheer. Met een tijdelijk liquiditeitstekort wordt in dit verband in 
maximaal twaalf maanden bedoeld.  
 
Vierde lid 
Het verstrekken van schatkistleningen en schatkistkredieten zijn transacties binnen de 
overheidssector. Er ontstaat een interne schuldverhouding. Vanuit die invalshoek zou risicoafdekking 
daarom achterwege kunnen blijven. Aangezien de budgettaire verantwoordelijkheden verschillend 
verdeeld zijn, is er behoefte aan een regeling van de budgettaire risico’s die de begroting van 
Nationale Schuld loopt in geval van een solvabiliteitsprobleem.   
Dit lid beoogt een regeling voor de budgettaire schadeloosstelling van de begroting van Nationale 
Schuld.  
 
Vijfde lid 
Dit lid voorziet, in afwijking van het vierde lid, in de mogelijkheid dat de budgettaire compensatie wordt 
geleverd ten laste van een andere begroting dan de departementale begroting van de minister die 
primair beleidsmatig verantwoordelijk is voor de betrokken rechtspersoon. Een andere begroting 
betreft een departementale of niet-departementale begroting van een andere minister.  
 
Artikel 5.6 Lenen en verstreken van krediet bij vrijwillig schatkistbankieren  
 
Hetgeen in artikel 5.5 (Lenen en vertrekken van krediet bij verplicht schatkistbankieren) voor het 
verstrekken van schatkistleningen en –kredieten is geregeld voor rechtspersonen die verplicht 
schatkistbankieren, is in dit artikel geregeld voor rechtspersonen die vrijwillig schatkistbankieren. 
 
 
93 
 

 
Hoofdstuk 6. Toezicht op het beheer van publieke financiële middelen buiten 
het Rijk 
 
Algemeen 
De hoofdstukken 2 tot en met 4 van dit wetsvoorstel behandelen de situatie waarbij de ministeries en 
de colleges begrotingsgeld besteden en verantwoorden. Daarbij is het uitgangspunt dat beleid door 
het ministerie wordt ontwikkeld en vervolgens door dienstonderdelen van het ministerie zoals 
agentschappen wordt uitgevoerd. Het bestuurlijke landschap is echter nogal divers. Zo wordt de 
uitvoering van beleid veelal overgedragen aan organisaties buiten het Rijk zoals aan decentrale 
overheden of rechtspersonen met een wettelijke taak (RWT’s). Bij het overdragen van taken is het van 
belang dat de beleidsverantwoordelijke minister toezicht houdt op de uitvoering van het beleid en op 
de besteding van de begrotingsmiddelen die daarmee verbonden zijn.  
 
Dit hoofdstuk gaat over het toezicht op het beheer van publieke middelen door organisaties buiten het 
Rijk en bevat algemene regels hierover. Naast deze algemene regels kunnen de 
beleidsverantwoordelijke ministers voor de diverse sectoren, zoals onderwijs, zorg of wonen, andere 
regels in specifieke wetgeving voorschrijven.  
 
Het uitgangspunt is dat de minister verantwoordelijk is voor de besteding van de publieke middelen 
die aan zijn begroting ten grondslag liggen. De minister is verantwoordelijk voor de overdracht van de 
begrotingsmiddelen aan de betreffende organisatie buiten het Rijk. De concrete besteding van de 
middelen door de organisatie en het beheer van die middelen behoren primair tot de 
verantwoordelijkheid van de organisatie zelf. De ministers zijn hiervoor secundair verantwoordelijk. 
Hoe ver de ministeriële verantwoordelijkheid strekt, hangt af van het wettelijke en bestuurlijke kader op 
basis waarvan de publieke middelen worden versterkt of waarvan de uitvoering van taken wordt 
overgedragen.  
 
Verder is de minister verantwoordelijk voor het betreffende beleid, wettelijke kader of stelsel. Om die 
reden kan de verantwoordingsinformatie over de uitvoering van taken of de besteding van middelen 
voor de minister een aanleiding zijn om de uitvoering van taken bij te stellen of de voorwaarden voor 
de besteding van de middelen aan te passen.  
 
Volgens dit wetsvoorstel vindt ministerieel toezicht allereerst plaats aan de hand van de informatie die 
de organisaties buiten het Rijk moeten verstrekken aan de minister. Een volgende stap is dat de 
minister de organisatie om nadere inlichtingen vraagt. Een laatste en verdergaande stap betreft de 
mogelijkheid voor de minister om een onderzoek ter plaatse – dus bij de organisatie zelf – uit te 
voeren.  
 
Deze bevoegdheid tot onderzoek ter plaatse geldt -behoudens het anders bij wet bepaalde-  niet 
wanneer begrotingsmiddelen bijvoorbeeld in de vorm van een specifieke uitkering aan decentrale 
overheden worden verstrekt. Decentrale overheden beschikken immers over zelf gekozen en 
ingerichte controle- en toezichtsorganen. Ministerieel toezicht vindt in die situatie op afstand plaats en 
geschiedt aan de hand van informatie die de decentrale overheden aan de minister verstrekken.  
Daarentegen heeft de minister wel bevoegdheden om onderzoek ter plaatse bij de decentrale 
overheden te verrichten, indien de decentrale overheden publieke middelen ontvangen van de 
Europese Unie. Aangezien de Europese Unie Nederland als lidstaat verantwoordelijk kan houden voor 
het financieel beheer van de organisatie, heeft de minister deze controlebevoegdheden ter plaatse.  
 
In dit hoofdstuk wordt het begrip publieke middelen gehanteerd. De reden is dat het niet alleen gaat 
om begrotingsmiddelen die aan organisaties buiten het Rijk worden versterkt. Het gaat ook om de 
opbrengsten van wettelijke heffingen waarmee RWT’s voor de uitvoering van hun taken worden 
bekostigd. Wettelijke heffingen kunnen belastingen, premies of overheidstarieven zijn.  
Een bijzondere vorm van publieke middelen betreffen de bijdragen ten laste van de begroting van de 
Europese Unie die aan organisaties buiten het Rijk worden verstrekt. De achtergrond van het toezicht 
door ministers op de besteding en het financieel beheer van deze bijdragen van EU-instellingen 
betreft het feit dat niet alleen de betreffende organisaties die de bijdragen hebben ontvangen, maar 
ook de betrokken lidstaat verantwoordelijk kan worden gesteld ingeval van fraude of een 
ondoelmatigheid of onregelmatigheid.  
95 
 

 
Dergelijke fiscale tegemoetkomingen of de onderliggende regelingen zijn: de energie-
investeringsaftrek (EIA), de milieu-investeringsaftrek (MIA), de vervroegde afschrijving milieu-
investeringen (VAMIL), de Regeling vermindering verhuurderheffing en de afdrachtvermindering 
speur- en ontwikkelingswerk. Bij deze fiscale regelingen voor specifieke uitgaven of investeringen is 
altijd een andere minister betrokken, te weten de beleidsverantwoordelijke minister die een verklaring 
afgeeft of verantwoordelijk is voor de aanwijzing bij ministeriële regeling. 
 
Bij een verklaring van een beleidsverantwoordelijke minister valt te denken aan een definitieve 
investeringsverklaring die de Minister voor Wonen en Rijksdienst in het kader van de Regeling 
vermindering verhuurderheffing afgeeft. 
 
Onderdeel b regelt het toezicht van de ministers op rechtspersonen, commanditaire  
vennootschappen, vennootschappen onder firma en natuurlijke personen die een beroep of bedrijf 
uitoefenen die direct, indirect of voorwaardelijk een subsidie, lening of garantie ten laste van de EU- 
begroting hebben ontvangen. De ministers houden alleen toezicht indien de Europese Unie het 
toezicht op en de controle van die subsidie, lening of garantie en het beheer daarvan aan de lidstaat  
heeft opgelegd.  
 
In onderdeel c zijn de rechtspersonen met een wettelijke taak (RWT’s) als afzonderlijke categorie 
genoemd. RWT’s vervullen een belangrijke rol bij de uitvoering van het beleid. Voorbeelden van 
RWT’s zijn: Prorail, het Centraal Bureau voor de Statistiek (CBS), het Uitvoeringsinstituut 
Werknemersverzekeringen (UWV), het Kadaster en de Stichting Etherreclame. 
 
Artikel 6.2 Reikwijdte toezicht door Onze Ministers 
  
Dit artikel bepaalt de reikwijdte van het toezicht van Onze Ministers met betrekking tot de 
rechtspersonen, vennootschappen en natuurlijke personen die in artikel 6.1 zijn vermeld. Een minister 
gebruikt de toezichtbevoegdheden om vast te stellen of deze rechtspersonen, vennootschappen, 
natuurlijke personen, de publieke middelen die zij hebben ontvangen overeenkomstig de daaraan 
gestelde voorwaarden beheren en controleren.  
 
Met de voorwaarden die aan het beheer en de verantwoording, zoals verwoord in onderdeel a, 
worden bijvoorbeeld de voorwaarden bedoeld op basis waarvan een bepaalde subsidie, lening, 
garantie, bijdragen in natura of fiscale tegemoetkoming aan de betrokken organisatie is verstrekt.  
 
De Europese Unie kan de regering van Nederland als lidstaat aanspreken, wanneer zich 
tekortkomingen in beheer, fraude of onregelmatigheden voordoen ten aanzien van EU-geldstromen. 
Dit geldt ook als de EU-bijdragen worden besteed of worden beheerd door organisaties buiten het 
Rijk. Vanwege deze verantwoordelijkheid dient het Rijk voldoende inzicht te hebben in het financiële 
beheer van de EU-begrotingsmiddelen en na te gaan of dit beheer tot op het niveau van de 
27
eindbegunstigden voldoet aan de regelgeving en de voorgeschreven beheer- en controleprocedures. 
Gelet hierop kan het toezicht, bedoeld in onderdeel b, onder andere betrekking hebben op de 
beoordeling van de rechtmatigheid van de verstrekking en de besteding van de bijdrage tot op het 
niveau van eindbegunstigden. 
 
De financiële risico’s van de tekortkomingen in het financieel beheer en de controle van organisaties 
buiten het Rijk kunnen uiteindelijk bij de staat terechtkomen wanneer de eindbegunstigde niet (meer) 
aangesproken kan worden. De aansprakelijkheid van de lidstaat kan in een dergelijk geval zelfs leiden 
tot een beslag op de rijksmiddelen. Dit kan bijvoorbeeld aan de orde zijn als er een boete of correctie 
aan de lidstaat wordt opgelegd of als de EU-bijdrage moet worden terugbetaald. Dit toont het belang 
van ministeriële controle of toezicht aan.  
 
Het toezicht van de minister, bedoeld in onderdeel c, beoogt om na te gaan of de RWT de wettelijke 
taak doelmatig en doeltreffend heeft uitgevoerd en of het financieel beheer van de publieke financiële 
middelen is uitgevoerd overeenkomstig de verplichtingen die bij of krachtens de wet aan het beheer 
van de middelen zijn gesteld.  
                                                 
27
 Zie Kamerstukken II 2000/01, 27 571, nr. 3, blz. 6  tot 9 voor een verdere toelichting op de bevoegdheden van de minister op 
het terrein van de naleving van Europeesrechtelijke verplichtingen door EU- gesubsidieerden in Nederland (voor zover deze 
verplichtingen betrekking hebben op beheer en controle van Europese geldstromen).  
 
97 
 

 
nadere stukken verzoeken. Indien de opgevraagde informatie niet toereikend is of indien daartoe een 
andere aanleiding is, heeft de minister de mogelijkheid om onderzoek ter plaatse te laten verrichten.  
 
De minister kan op basis van het derde lid dan aan de hand van de administratie een nader 
onderzoek instellen.  
 
Het vierde lid regelt de bevoegdheid voor de minister om bij alle onderdelen van de rechtspersonen, 
vennootschappen en natuurlijke personen alle goederen, administraties, documenten en andere 
informatiedragers te onderzoeken op door hem aan te geven wijze.  
 
Voor de decentrale overheden, openbare lichamen voor beroep en bedrijf en openbare lichamen en 
gemeenschappelijke organen ingesteld krachtens de Wet gemeenschappelijke regelingen, geldt de 
bevoegdheid om ter plaatse te onderzoeken alleen, indien zij een bijdrage ten laste van de EU-
begroting hebben ontvangen. Bijvoorbeeld de verstrekking van een Europese subsidie. In alle andere 
gevallen is de minister niet bevoegd om bij dergelijke overheden en lichamen ter plaatse te 
onderzoeken. Dit wordt in artikel 6.3, negende lid, expliciet uitgesloten.  
 
Vijfde en zesde lid  
Op grond van het vijfde lid is de minister bevoegd om de controleprogramma’s en dossiers van de 
accountant in te zien die de controle heeft uitgevoerd voor de rechtspersonen, vennootschappen en 
natuurlijke personen. Hierdoor kan de minister kennis nemen van de bevindingen en conclusies met 
betrekking tot de verrichte controles. Tevens is de minister bevoegd om kopieën van stukken uit de 
controledossiers te maken. Dit blijkt uit de overeenkomstige toepassing van artikel 5:17, tweede en 
derde lid, van de Algemene wet bestuursrecht dat in het zevende lid van dit artikel is geregeld. 
 
Dit lid regelt tevens dat de betrokken accountant zich niet kan beroepen op zijn geheimhoudingsplicht 
en de controle-informatie moet verstrekken. In de Verordening gedragscode van de Nederlandse 
Beroepsorganisatie van Accountants (de NBA) wordt de geheimhouding van de accountant geregeld. 
Daarbij wordt bepaald dat de registeraccountant zich onthoudt van: 
 het buiten de accountantspraktijk waarbij hij werkzaam is of waaraan hij is verbonden of buiten de 
entiteit waarbij of ten behoeve waarvan hij werkzaam is, bekend maken van vertrouwelijke 
informatie die hij in het kader van zijn beroepsmatig en zakelijk optreden heeft verkregen, tenzij 
hij is gemachtigd tot bekendmaking over te gaan of op grond van een wettelijk voorschrift dan wel 
beroepshalve daartoe een recht of plicht bestaat, en 
 het gebruikmaken van vertrouwelijke informatie die hij in het kader van beroepsmatig en zakelijk   
handelen heeft verkregen om zichzelf of een derde te bevoordelen. 
 
Indien de accountant in opdracht van de minister inzage vordert in de controleprogramma’s en de   
minister op grond van het vijfde lid een beroep doet op het inzagerecht, is er sprake van de 
uitzonderingssituatie ten opzichte van de Verordening gedragscode.  
 
Het zesde lid bepaalt dat de bevoegdheden die in het vijfde lid zijn genoemd, namens de minister 
worden uitgevoerd door de accountant, als bedoeld in artikel 393, eerste lid, van Boek 2 van het 
Burgerlijk Wetboek. De accountant beschikt over een certificieringsbevoegdheid.  
De accountant is in opdracht van de rechtspersonen, vennootschappen en natuurlijke personen met 
de controle belast. Dit is vaak een openbare accountant (afkomstig van buiten de betrokken 
organisatie), maar kan in bepaalde situaties ook een interne accountant zijn. Het doel van deze inzage 
is vast te stellen of de minister kan steunen op de controle die door de accountant is uitgevoerd.  
 
De minister zal de inzage in de controleprogramma’s en dossiers van de accountant van de betrokken 
organisatie in het algemeen opdragen aan de Auditdienst Rijk (de interne accountant van het Rijk), 
maar is hiertoe niet verplicht. Het is ook mogelijk dat de minister een openbare accountant de 
opdracht geeft om de bevoegdheden, bedoeld in het vijfde lid, namens hem uit te oefenen. De 
betrokken minister kan behoefte hebben aan een nader, wanneer er bij de controle op de besteding 
van overheidsgelden door instellingen onregelmatigheden (bijvoorbeeld fraude) worden geconstateerd 
of wanneer er sterke vermoedens bestaan dat instellingen onregelmatigheden hebben begaan.  
 
Wanneer er verschil van inzicht ontstaat over de wijze van controleren, de bevindingen en conclusies 
of de rapportering van de relevante zaken tussen de accountant van de betrokken organisatie en de 
de accountant die namens de minister optreedt, wordt dit schriftelijk gerapporteerd aan de betrokken 
minister, de directeur van de Auditdienst Rijk, respectievelijk het bestuur van de NBA ingeval een 
99 
 

 
 
Ook kan een minister geen onderzoek instellen bij de openbare lichamen Bonaire, Sint Eustatius en 
Saba. Dit blijkt niet uitdrukkelijk uit het onderhavige artikellid, maar komt voort uit het feit dat deze wet 
niet van toepassing is op de openbare lichamen Bonaire, Sint Eustatius en Saba, zoals beschreven 
onder 4 van het algemeen deel van de toelichting.   
 
Met de openbare lichamen voor beroep en bedrijf worden de publiekrechtelijke bedrijfsorganisaties 
bedoeld. Bijvoorbeeld de Nederlandse Orde van Advocaten, de Nederlandse Loodsencoörporatie, de 
Nederlandse Beroepsorganisatie van Accountants, de Koninklijke Beroepsorganisatie van 
Gerechtsdeurwaarders en de Koninklijke Notariële Beroepsorganisatie. 
 
De zinsnede ‘met uitzondering van de openbare lichamen en de gemeenschappelijke organen 
ingesteld krachtens de Wet gemeenschappelijke regelingen waaraan vanwege het Rijk wordt 
deelgenomen’, houdt in dat de betrokken minister wel onderzoeksbevoegdheden heeft als het Rijk 
deelneemt aan dergelijke openbare lichamen en gemeenschappelijke organen. Op basis van artikel 
94 van de Wet gemeenschappelijke regelingen kan vanwege het Rijk worden deelgenomen aan 
openbare lichamen en gemeenschappelijke organen. 
 
Artikel 6.4 Bevoegdheden toezicht door Onze Ministers bij uitbesteding  
 
De bevoegdheid in dit lid geldt wanneer een derde een administratie of de daarmee samenhangende 
taken in opdracht van de betrokken minister of college uitvoert. Deze bevoegdheid is van belang 
omdat de betrokken minister of college verantwoordelijk blijft voor de uitvoering van de administratie of 
de daarmee samenhangende taken. De derde handelt slechts in naam van de betrokken minister of 
college (mandaat). De administratie of de daarmee samenhangende taken worden alleen qua 
uitvoering uitbesteed, maar de verantwoordelijkheden worden niet overgedragen aan deze derde.  
 
Van deze bevoegdheid kan de minister gebruik maken in situaties waarin stukken ontbreken of 
verkregen informatie niet toereikend wordt geacht. 
 
Artikel 6.5 Aansprakelijkheid accountant  
 
Dit artikel is een vrijwaringbepaling. Accountants die voldoen aan de inzage- en kopieerplicht, als 
bedoeld in artikel 6.3, vijfde lid, zouden door hun cliënt civielrechtelijk kunnen worden aangesproken 
voor eventuele schade die daarvan een gevolg is. Bijvoorbeeld op grond van een vermeende 
toerekenbare tekortkoming in de naleving van de wet- en regelgeving. Aangezien de inzage- en 
kopieerplicht prevaleert boven de geheimhoudingsverplichting is de accountant daarom niet 
aansprakelijk voor eventuele schade die daarvan een gevolg is. 
 
Artikel 6.6 Regelgeving  
 
Dit artikel voorziet in de wettelijke basis om bij of krachtens algemene maatregel van bestuur regels te 
stellen over: 
- de informatie die de RWT’s in hun begroting en jaarverslag opnemen; 
- de eisen aan de informatie die de RWT’s in hun jaarverslag opnemen.  
 
Hierbij kan gedacht worden aan richtlijnen ter waarborging van de betrouwbaarheid en de kwaliteit van 
de informatie die de RWT’s in hun begrotingen en jaarverslagen opnemen. 
 
 
§ 2. Toezicht op schatkistbankieren 
 
Artikel 6.7 Toezicht door Onze Minister op schatkistbankieren 
 
Eerste lid 
Het onderhavige toezicht is bedoeld zodat Onze Ministers kunnen nagaan of de rechtspersonen zich 
houden aan de regels over het schatkistbankieren, het uitzetten van liquide middelen en het verbod op 
het aantrekken van financiële middelen om additionele middelen te verwerven, zoals die in hoofdstuk 
5 zijn bepaald.   
Het toezicht kan namens de betrokken minister bijvoorbeeld worden uitgeoefend door een 
inspectiedienst.  
101 
 

 
De Minister van Financiën zendt deze verklaring in maart van het jaar volgend op het begrotingsjaar 
naar de Europese Commissie. De verklaring en de gegevens kunnen worden gebruikt voor de 
zogenoemde ’activity reports’ van de Europese Commissie.  
 
Rond die tijd biedt de Minister van Financiën de verklaring namens het kabinet tevens ter onderzoek 
aan de Algemene Rekenkamer aan, zie ook artikel 7.31 (Onderzoek naar de verklaring over EU-
uitgaven). Na het onderzoek van de Algemene Rekenkamer wordt de verklaring in mei door de 
Minister van Financiën naar de Staten-Generaal gestuurd.  
 
Het rapport van de Algemene Rekenkamer over haar onderzoek naar de verklaring stuurt de 
Algemene Rekenkamer naar de Minister van Financiën en de Staten-Generaal. Dit is bepaald in 
artikel 7.32. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  
103 
 

 
de Grondwet. De Tweede Kamer is bij het opstellen van deze voordracht niet gebonden aan de 
aanbevelingslijst van de Algemene Rekenkamer.  
 
Binnen de regering is het de Minister van Binnenlandse Zaken en Koninkrijksrelaties die de voordracht 
tot de benoeming van het betreffende lid doet. Tot slot geschiedt de benoeming volgens artikel 77 van 
de Grondwet bij koninklijk besluit. Dit betekent dat de regering uiteindelijk voor de benoeming 
verantwoordelijk is.  
  
Eerste en tweede lid 
De drie leden in gewone dienst van de Algemene Rekenkamer vormen tezamen het college van de 
Algemene Rekenkamer. Naast de leden in gewone dienst zijn er ten hoogste drie leden in 
buitengewone dienst. De Algemene Rekenkamer kan binnen deze norm het aantal leden in 
buitengewone dienst bepalen. Als de leden in buitengewone dienst in die hoedanigheid optreden, 
behoren ook zij tot het college van de Algemene Rekenkamer. De leden in buitengewone dienst 
oefenen naast die functie meestal nog een andere functie uit. 
 
Een van de leden in gewone dienst wordt bij koninklijk besluit benoemd tot president van de 
Algemene Rekenkamer. De Minister van Binnenlandse Zaken en Koninkrijksrelaties doet de 
voordracht hiertoe. Dit betekent dat de regering, op basis van de voordracht van de Minister van 
Binnenlandse Zaken en Koninkrijksrelaties, bepaalt welk lid president van de Algemene Rekenkamer 
wordt. In de praktijk wordt de voorgenomen voordracht door de Minister van Binnenlandse Zaken en 
Koninkrijksrelaties afgestemd met de minister-president en de Minister van Financiën. 
 
Derde lid 
De Algemene Rekenkamer brengt een vacature voor een lid van het college van de Algemene 
Rekenkamer zo spoedig mogelijk ter kennis van de regering en de Tweede Kamer der Staten-
Generaal. Dit geldt zowel voor een vacature voor een lid in gewone dienst als voor een lid in 
buitengewone dienst van de Algemene Rekenkamer. Het ter kennis brengen van de regering houdt in 
de praktijk in dat de vacature zowel aan de minister-president, de Minister van Binnenlandse Zaken en 
Koninkrijksrelaties als de Minister van Financiën ter kennis wordt gebracht. 
 
De betrokkenheid van de Tweede Kamer der Staten-Generaal bij de keuze van de leden van de 
Algemene Rekenkamer is gebaseerd op het feit dat de Algemene Rekenkamer de ontvangsten en 
uitgaven van de regering onderzoekt.   
 
Vierde lid 
In de Comptabiliteitswet 2001 is bepaald dat het college van de Algemene Rekenkamer tegelijk met 
de kennisgeving van de vacature aan de Tweede Kamer een aanbevelingslijst zendt. Dit voorschrift 
heeft tot praktische problemen geleid en daarom is besloten dat de kandidatenlijst na de kennisgeving 
van de vacature aan de Tweede Kamer wordt gezonden. 
Het college van de Algemene Rekenkamer stelt een lijst met aanbevelingen op van mogelijke 
kandidaten. Die lijst wordt naar de Tweede Kamer verstuurd. In de Comptabiliteitswet 2001 is bepaald 
dat er minimaal zes kandidaten op deze lijst van de Algemene Rekenkamer moesten worden 
opgenomen. In de praktijk is gebleken dat dit aantal niet altijd haalbaar was, mede omdat de 
aanbevelingslijst openbaar wordt. Om die reden is het aantal kandidaten teruggebracht tot ten minste 
vier. 
Na de kennisgeving van de vacature en de ontvangst van de aanbevelingslijst van de Algemene 
Rekenkamer doet de Tweede Kamer een bindende voordracht van drie personen aan de regering. De 
Tweede Kamer is bij het opstellen van deze voordracht niet gebonden aan de aanbevelingslijst van de 
Algemene Rekenkamer, maar kan daar rekening mee houden. 
 
Artikel 7.2 Leden in buitengewone dienst 
 
Dit artikel is gebaseerd op artikel 71 van de Comptabiliteitswet 2001. Het artikel is inhoudelijk niet 
gewijzigd. 
 
Eerste lid 
Deze bepaling stelt de Algemene Rekenkamer in staat flexibel gebruik te maken van de 
deskundigheid van de leden in buitengewone dienst. Collegeleden in buitengewone dienst vervullen 
deze functie meestal naast een andere baan.  
105 
 

 
Colleges van Staat is het onwenselijk om voor de collegeleden van de Algemene Rekenkamer in het 
onderhavige artikel een ander leeftjdsontslag voor te schrijven.    
 
Gelet op het voorgaande is het leeftijdsontslag voor de collegeleden van de Algemene Rekenkamer 
net als in artikel 74 van de Comptabiliteitswet 2001 op zeventig jaar gesteld.  
 
Tweede lid 
De Hoge Raad der Nederlanden is aangewezen als de gerechtelijke instantie die leden van de 
Algemene Rekenkamer kan ontslaan of schorsen. Daarmee zijn ontslag en schorsing bij de 
rechtsprekende macht, op afstand van het politieke domein, geplaatst. Ook dit is een waarborg voor 
de onafhankelijkheid van de Algemene Rekenkamer. 
Hoofdstuk 6A van de Wet rechtspositie rechterlijke ambtenaren is van overeenkomstige toepassing 
verklaard. Dit hoofdstuk is van toepassing op rechterlijke ambtenaren die voor het leven benoemd zijn. 
Het bevat de disciplinaire maatregelen die van toepassing zijn op leden van de rechtsprekende macht 
en de gronden voor schorsing en ontslag. De lichtste disciplinaire maatregel, een schriftelijke 
waarschuwing, wordt door de president van de Algemene Rekenkamer aan de andere leden van de 
Algemene Rekenkamer opgelegd (onderdeel a). 
 
Derde lid 
Naast de ontslaggronden die in het eerste en tweede lid zijn vermeld, regelt het derde lid een andere 
grond voor ontslag van de leden van de Algemene Rekenkamer. Wanneer een lid van de Algemene 
Rekenkamer in strijd handelt met artikel 7.4, derde lid, is dit een reden voor het ontslag van dat 
betreffende lid van de Algemene Rekenkamer.  
 
Vierde lid 
De grondslag voor dit lid is gelegen in artikel 77, vierde lid, van de Grondwet. Artikel 77 van de 
Grondwet bepaalt dat de wet de rechtspositie van de leden van de Algemene Rekenkamer regelt.  
Het onderhavige lid is een uitwerking hiervan. Dit lid biedt de grondslag om bij of krachtens algemene 
maatregel van bestuur nadere regels te stellen met betrekking tot het wachtgeld en de voorzieningen 
in verband met ziekte en arbeidsongeschiktheid van de leden van de Algemene Rekenkamer. 
 
Artikel 7.6 Aanvaarding van het ambt  
 
Eerste en tweede lid 
Dit artikel is gebaseerd op artikel 75 van de Comptabiliteitswet 2001. Dit artikel schrijft voor dat de 
leden in gewone dienst (onder wie de president), de leden in buitengewone dienst en de secretaris 
een eed of verklaring en belofte afleggen, alvorens zij hun ambt aanvaarden.  
 
Om praktische redenen is in het tweede lid geregeld dat de president van de Algemene Rekenkamer 
de eed of de verklaring en belofte kan afnemen waarbij de voorwaarde geldt dat de president van de 
Algemene Rekenkamer hiertoe door de Koning moet zijn gemachtigd. 
 
Artikel 7.7 Reglement van orde  
 
Dit artikel is in de Comptabiliteitswet 2001 geregeld in artikel 76. De Algemene Rekenkamer stelt in 
het kader van haar werkzaamheden een reglement van orde vast. Het reglement wordt door middel 
van publicatie in de Staatscourant openbaar gemaakt. In het reglement is onder andere bepaald dat 
de secretaris is belast met de ambtelijke leiding van de Algemene Rekenkamer en dat de president in 
januari van elk jaar een opgave van de overige betrekkingen van de leden in gewone dienst, de leden 
in buitengewone dienst en de secretaris ter publicatie in de Staatscourant aanbiedt. 
 
Artikel 7.8 Taken en bevoegdheden van de president  
 
Dit artikel is gebaseerd op artikel 77 van de Comptabiliteitswet 2001. Inhoudelijk is het artikel niet 
gewijzigd. 
 
Eerste lid 
Uit het eerste lid blijkt dat de president van de Algemene Rekenkamer een bijzondere 
verantwoordelijkheid heeft voor de taakuitvoering van de Algemene Rekenkamer. De president houdt 
toezicht op de werkzaamheden van de Algemene Rekenkamer en op de juiste toepassing van de 
bepalingen die in of krachtens dit hoofdstuk zijn geregeld. 
107 
 

 
§ 2. Het verantwoordings- en doelmatigheidsonderzoek  
 
Artikel 7.12 Verantwoordingsonderzoek  
 
Algemeen 
 
In deze wet wordt een onderscheid gemaakt tussen de taken en bevoegdheden voor onderzoek door 
de Algemene Rekenkamer binnen het Rijk (paragraaf 2, Het verantwoordings- en 
doelmatigheidsonderzoek) en onderzoek buiten het Rijk (paragraaf 3, overige taken en 
bevoegdheden). Hoewel het gaat om verschillende onderzoeken, zal in de praktijk de uitvoering van 
onderzoek niet strikt gescheiden zijn. Bij een verantwoordingsonderzoek naar de besteding van 
begrotingsmiddelen, bijvoorbeeld subsidiemiddelen, kan tevens buiten het Rijk onderzoek worden 
verricht bij de ontvanger van subsidies. Bij een onderzoek buiten het Rijk, zoals een onderzoek naar 
een rechtspersoon met een wettelijke taak of een staatsdeelneming, vindt soms een onderzoek 
binnen het Rijk plaats, bijvoorbeeld naar de informatie die bij een ministerie aanwezig is in relatie tot 
die rechtspersoon of deelneming.  
 
Het verantwoordingsonderzoek houdt rechtstreeks verband met de grondwettelijke taak van de 
Algemene Rekenkamer, bedoeld in artikel 76 van de Grondwet. Dit artikel regelt dat de Algemene 
Rekenkamer belast is met het onderzoek van de ontvangsten en uitgaven van het Rijk.  
 
De Algemene Rekenkamer onderzoekt in dit kader jaarlijks aan de hand van de jaarverslagen de 
verantwoordingsinformatie die in de jaarverslagen is opgenomen. Dit is geregeld in het eerste lid. 
Verder onderzoekt de Algemene Rekenkamer het beheer en de administraties die daartoe worden 
gevoerd. Dat is in het tweede lid geregeld. 
 
Eerste lid 
De financiële verantwoordingsinformatie en de totstandkoming van de niet-financiële 
verantwoordingsinformatie van de ministeries en de colleges wordt jaarlijks onderzocht. Dat is inherent 
aan het object van het onderzoek, te weten de jaarverslagen (onderdeel a en b).  
 
Verder is het Financieel jaarverslag van het Rijk een onderzoeksobject (onderdeel c). Van het 
Financieel jaarverslag van het Rijk onderzoekt de Algemene Rekenkamer alleen de rijksrekening en 
rijkssaldibalans, die op basis van artikel 2.34, eerste lid, aanhef en onder c en d, een onderdeel van 
het Financieel jaarverslag van het Rijk zijn.  
 
De rijksrekening is de rekening, bedoeld in artikel 105, derde lid, van de Grondwet: “door de Algemene 
Rekenkamer goedgekeurde rekening”. De Algemene Rekenkamer stelt een verklaring van 
goedkeuring op bij de rijksrekening en de rijkssaldibalans. Dit is geregeld in artikel 7.14, tweede lid 
(Rapporteren over het verantwoordingsonderzoek). 
 
De (departementale) saldibalansen worden in dit artikel niet langer als een apart onderzoeksobject 
genoemd, omdat op grond van artikel 2.29, onderdeel e (Presentatie van een jaarverslag), een 
saldibalans deel uitmaakt van het betrokken jaarverslag. Het jaarverslag wordt op basis van het eerste 
lid, onderdeel a en b, door de Algemene Rekenkamer onderzocht. 
 
De begrippen financiële en niet-financiële verantwoordingsinformatie zijn in artikel 1.1 (Begrippen) 
gedefinieerd. 
De financiële verantwoordingsinformatie in een jaarverslag van een ministerie of college is primair 
opgenomen in de verantwoordingsstaat en de saldibalans. Financiële verantwoording kan secundair 
voorkomen in de toelichting bij die staat en balans, die in het jaarverslag zijn opgenomen.  
 
Onder de financiële verantwoordingsinformatie en de totstandkoming van de niet-financiële 
verantwoordingsinformatie met betrekking tot een ministerie valt ook de informatie die in het 
jaarverslag is opgenomen over het beleid of het toezicht van de betrokken minister ten aanzien van 
rechtspersonen met een wettelijke taak. Dit betekent dat de Algemene Rekenkamer ook van deze 
informatie kan onderzoeken of die voldoet aan de normen die daarvoor zijn gesteld. 
 
Tweede lid 
Het onderhavige lid bepaalt in onderdeel a dat de Algemene Rekenkamer een 
verantwoordingsonderzoek verricht dat betrekking heeft op het begrotingsbeheer, het financieel 
109 
 

 
Tweede lid 
De Algemene Rekenkamer stelt een verklaring van goedkeuring op bij de rijksrekening en de 
rijkssaldibalans. De rijksrekening maakt op grond van artikel 2.34, eerste lid, aanhef en onder c 
(Financieel jaarverslag van het Rijk), deel uit van het Financieel jaarverslag van het Rijk. Als gevolg 
van de verklaring van goedkeuring wordt de rijksrekening de goedgekeurde rekening, bedoeld in 
artikel 105, derde lid, van de Grondwet.  
De verklaring van goedkeuring van de Algemene Rekenkamer heeft ook betrekking op de 
rijkssaldibalans. De rijkssaldibalans maakt op grond van artikel 2.34, eerste lid, aanhef en onder d, 
onderdeel uit van de financiële verantwoording van het Rijk. Daarom wordt de goedgekeurde 
rijkssaldibalans ook jaarlijks aan de Staten-Generaal overgelegd, hoewel de Grondwet dat niet 
voorschrijft.  
 
Derde lid 
Het is nodig dat het voorbehoud bij de verklaring van goedkeuring betreffende de vaststelling van een  
indemniteitswet in dit lid tot uitdrukking komt, omdat de Algemene Rekenkamer de rijksrekening 
zonder dit voorbehoud niet tijdig zou kunnen goedkeuren en de Minister van Financiën hierdoor geen 
door de Algemene Rekenkamer goedgekeurde rijksrekening aan de Staten-Generaal zou kunnen 
overleggen, zoals is voorgeschreven in artikel 105, derde lid, van de Grondwet.  
 
Als er sprake is van een indemniteitswetsprocedure en zolang die wet nog niet is vastgesteld, is er 
namelijk sprake van een financiële onrechtmatigheid van materiële aard. De Minister van Financiën 
zou de rijksrekening dan niet aan de Staten-Generaal kunnen overleggen, omdat de rijksrekening nog 
niet door de Algemene Rekenkamer is goedgekeurd. Om die reden is het voorbehoud noodzakelijk, 
zodat de Minister van Financiën de rijksrekening toch aan de Staten-Generaal kan overleggen voordat 
de indemniteitswet wordt vastgesteld. Artikel 7.22 (Bezwaarprocedure bij handhaving van het 
bezwaar), regelt wanneer de indemniteitswetsprocedure moet worden toegepast. 
 
Vierde lid  
Dit lid regelt dat de Algemene Rekenkamer de minister die het aangaat vooraf in de gelegenheid stelt 
om op haar bevindingen en haar voorlopige conclusies van het verantwoordingsonderzoek te 
reageren. Hiermee geeft de Algemene Rekenkamer de betrokken minister voldoende gelegenheid om 
op haar bevindingen en haar voorlopige conclusies te reageren, voordat zij het onderzoeksrapport 
vaststelt. Daartoe is de norm van een redelijke termijn opgenomen. Deze procedure staat ook wel 
bekend als de bestuurlijke hoor-en-wederhoor-procedure. 
 
Vijfde lid  
Dit lid komt overeen met artikel 91, vijftiende lid, van de Comptabiliteitswet 2001.  
 
Dit lid betreft de expliciete uitbreiding van de werkingssfeer en ziet nu op alle rapporten van de 
Algemene Rekenkamer – met uitzondering van de specifieke bepaling met betrekking tot de 
begrotingsartikelen geheim als bedoeld in artikel 2.8 (Bijzonder begrotingsartikel  Geheim) – en niet 
meer alleen op de rapporten over onderzoek bij organisaties buiten het Rijk.  
Voor de Algemene Rekenkamer betekent dit in de praktijk overigens geen wijziging, omdat zij zich bij 
al haar rapporten - met uitzondering van de specifieke bepaling met betrekking tot de 
begrotingsartikelen geheim - al aan deze standaard hield.  
 
29
De brief van de Minister van Financiën van 17 november 1999 aan de Tweede Kamer codificeert 
niet alleen de bevoegdheden van de Algemene Rekenkamer bij de uitvoering van haar onderzoek,  
maar ook het rapporteren door de Algemene Rekenkamer. Zie ook de toelichting bij artikel 7.18, 
eerste lid. Over de inhoud van die brief is overleg gevoerd en overeenstemming bereikt met de 
Algemene Rekenkamer. In het spraakgebruik betreft het hier zowel de zogenaamde “lage drempel” als 
het gaat om toegang tot informatie als de zogenaamde “hoge drempel” als het gaat om de 
rapportagevrijheid van de Algemene Rekenkamer.  
De brief gaat in op de relatie tussen vertrouwelijkheid en openbaarheid en hoe dat in de 
Comptabiliteitswet geregeld is en legt de interpretatie en overeenstemming daarover vast. 
 
Over de vraag of vertrouwelijke informatie in een rapport van de Algemene Rekenkamer wordt 
opgenomen en op welke wijze, voert de Algemene Rekenkamer overleg met de betrokken minister. 
                                                 
29
 Kamerstukken II 1999/2000, 26 248, nr.11. 
111 
 

 
Wet openbaarheid van bestuur ligt dit in zoverre anders dat daar de (verticale) relatie overheid-burger 
in het geding is en de bescherming van de burger bij een geschil een onafhankelijk oordeel gewenst 
maakt. Dat verschilt principieel van de (horizontale) relatie tussen verschillende onderdelen van de 
overheid. De hierboven geformuleerde verantwoordelijkheid van de regering loopt in de verhouding 
tussen de regering en haar controleur, de Algemene Rekenkamer, samen met de bevoegdheid die de 
wetgever aan de Algemene Rekenkamer heeft gegeven zelf te beslissen over de openbaarmaking 
van haar verstrekte informatie met inbegrip van vertrouwelijke informatie. In de praktijk kunnen die 
verantwoordelijkheid van de regering en de bevoegdheid van de Algemene Rekenkamer slechts in 
goede banen worden geleid indien beide partijen bereid zijn in concrete situaties goed overleg te 
plegen met gevoel voor ieders staatsrechtelijke positie. 
 
Artikel 7.15 Aanbieden rapport verantwoordingsonderzoek 
 
Eerste lid 
De Algemene Rekenkamer biedt de rapporten over het verantwoordingsonderzoek, bedoeld in artikel 
7.14, eerste lid, en de verklaring van goedkeuring die zij op stelt op basis van artikel 7.14, tweede lid   
- uiterlijk op 1 juni volgend op het jaar waarop de jaarverslagen betrekking hebben aan de Staten-
Generaal en de regering. 
 
Tweede lid 
Dit lid bevat een voorziening voor de situatie dat de Algemene Rekenkamer er door bijzondere 
omstandigheden niet in slaagt haar verantwoordingsonderzoek uiterlijk 1 juni na afloop van een jaar – 
af te ronden en daarover te rapporteren. Zij dient op uiterlijk 1 juni in elk geval een voorlopig rapport 
over de stand van het betrokken onderzoek uit te brengen en het definitieve rapport en de verklaring 
van goedkeuring bij de rijksrekening aan de Staten-Generaal en de regering zo spoedig mogelijk na te 
zenden. 
 
Deze bepaling impliceert dat als de Algemene Rekenkamer haar verantwoordingsonderzoeken wel 
tijdig afsluit, zij uiterlijk op 1 juni een definitief rapport zal uitbrengen, inclusief de daarbij behorende 
verklaring van goedkeuring bij de rijksrekening. 
 
Op grond van artikel 2.36, tweede lid (Aanbieden van de jaarverslagen), geldt de uiterste datum van 1 
juni ook voor de aanbieding aan de Staten-Generaal van de jaarverslagen door de Minister van 
Financiën. Deze uiterste datum geldt ook voor de aanbieding van het Financieel jaarverslag van het 
Rijk. Dit blijkt uit artikel 2.37, tweede lid (Aanbieden van het Financieel jaarverslag van het Rijk).  
 
Het is gebruikelijk dat de Minister van Financiën, de president van de Algemene Rekenkamer en de 
voorzitter van de Tweede Kamer der Staten-Generaal jaarlijks in overleg zullen treden om tot een op 
elkaar afgestemde aanbieding van de verantwoordingsstukken te komen waarbij de derde woensdag 
in mei in beginsel als uitgangspunt wordt genomen. Zie ook toelichting bij artikel 2.37, tweede lid. 
 
Artikel 7.16 Doelmatigheidsonderzoek  
 
Dit artikel regelt de taak van de Algemene Rekenkamer om de doelmatigheid en de doeltreffendheid 
van het gevoerde beleid van het Rijk te onderzoeken. Van de ministeries wordt de doeltreffendheid en 
doelmatigheid van het gevoerde beleid aan onderzoek onderworpen. Van de colleges wordt de 
doelmatigheid van de wettelijke taakuitvoering onderzocht.  
 
Onderzoeken naar het gevoerde beleid kunnen mede het onderzoek naar de organisatie en het 
functioneren van het betrokken dienstonderdeel omvatten. Daarbij wordt gekeken naar de  
doeltreffendheid en doelmatigheid van het gevoerde beleid, de doelmatigheid van de organisatie 
(bijvoorbeeld procedures en werkmethoden) en de taakuitoefening en de doelmatigheid van de 
bedrijfsvoering (bijvoorbeeld efficiënte en praktische inrichting van de processen). Verder geldt dat 
deze onderzoeken in beginsel na de ministeriële of bestuurlijke besluitvorming  over het betreffende 
beleid door de Algemene Rekenkamer worden uitgevoerd. Daarbij gaat het om de besluitvorming over 
het beleidsvoorstel of -voornemen. De besluitvorming hoeft (nog) geen betrekking te hebben op (de 
vormgeving van) de uitvoering van het beleid. Dit betekent dat de Algemene Rekenkamer de 
doelmatigheid van gevoerd beleid in beginsel achteraf toetst. De reden hiervan is dat de Algemene 
Rekenkamer als externe controleur van de inkomsten en uitgaven van het Rijk geen onderdeel 
uitmaakt van de regering. Door deze staatsrechtelijke verhoudingen is het niet aan de Algemene 
Rekenkamer om mee te beslissen over (voorgenomen) beleidskeuzes. Hierdoor is de politieke 
113 
 

 
 
Het derde lid regelt dat de Algemene Rekenkamer de minister die het aangaat voldoende gelegenheid 
geeft om op haar bevindingen en haar voorlopige conclusies te reageren, voordat zij het 
onderzoeksrapport vaststelt. Daartoe is de norm van een redelijke termijn opgenomen. Deze 
procedure staat ook wel bekend als de bestuurlijke hoor-en-wederhoor-procedure. 
 
Vierde lid 
De standaarden die gelden voor het vermelden van gegevens en bevindingen die naar haar aard 
vertrouwelijk zijn, gelden niet alleen voor rapporten die de Algemene Rekenkamer naar aanleiding van 
een verantwoordingsonderzoek opstelt. In dit lid zijn deze standaarden ook voorgeschreven voor de 
rapporten die naar aanleiding van een doelmatigheidsonderzoek worden opgesteld. 
Voor een nadere uiteenzetting van de standaarden wordt verwezen naar toelichting bij artikel 7.14, 
vijfde lid. 
 
Artikel 7.18 Bevoegdheden verantwoordings- en doelmatigheidsonderzoek 
 
Algemeen 
Dit artikel regelt de bevoegdheden van de Algemene Rekenkamer bij alle onderdelen van het Rijk. 
Deze bevoegdheden gebruikt de Algemene Rekenkamer bij haar verantwoordings- en 
doelmatigheidsonderzoek.  
 
Eerste lid 
Dit lid komt overeen met artikel 87, eerste lid, van de Comptabiliteitswet 2001. Deze bepaling regelt 
het informatierecht van de Algemene Rekenkamer met betrekking tot de onderdelen van het Rijk. Als 
de onderdelen van het Rijk worden aangemerkt alle organisaties die tot de rechtspersoon de Staat der 
Nederlanden behoren.  
 
Over de reikwijdte van deze algemene bevoegdheid ontstaat van tijd tot tijd discussie. Naar aanleiding 
van vragen uit de Tweede Kamer in 1998 zond de Minister van Financiën op 17 november 1999 een 
brief over de interpretatie van – destijds - artikel 54 van de Comptabiliteitswet, later artikel 87, van de 
31
Comptabiliteitswet 2001 en nu artikel 7.18, inzake de schenking door De Nederlandsche Bank N.V. 
Deze brief wordt ook wel aangehaald als de zogenaamde brief Zalm. Over de inhoud van die brief is 
overleg gevoerd en overeenstemming bereikt met de Algemene Rekenkamer. Zowel dit deel van de 
memorie van toelichting als de memorie van toelichting bij de artikelen 7.14, vijfde lid (Rapporteren 
over het verantwoordingsonderzoek), 7.17, vierde lid (Aanbieden rapport doelmatigheidsonderzoek) 
en 7.30, vierde lid (Aanbieden rapport diverse onderzoeken) zijn mede op de inhoud van deze brief 
gebaseerd.  
 
De onderzoeksbevoegdheden van de Algemene Rekenkamer in dit lid en de verplichting van de 
ministers om inlichtingen te verstrekken, zoals opgenomen in het vijfde lid, van artikel 7.18, zijn in 
algemene bewoordingen gesteld. Dit artikel bevat geen uitdrukkelijke beperkingen, behoudens de 
band die er moet bestaan met de uitoefening van de taken van de Algemene Rekenkamer. 
 
Het uitgangspunt is dat de Algemene Rekenkamer alle goederen, kassen, administraties, documenten 
en andere informatiedragers mag onderzoeken, op door haar aan te geven wijze voor zover zij dat 
nodig acht voor de uitoefening van haar taken.  
 
Verder geschiedt het onderzoek op de wijze die door de Algemene Rekenkamer wordt aangegeven. 
Uit de wetsgeschiedenis kan daarbij worden opgemaakt dat gekozen is voor een formulering waarbij 
zeker werd gesteld, dat de Algemene Rekenkamer en haar ambtenaren of ingehuurde deskundigen in 
ieder geval toegang zouden hebben tot administraties ook als deze zijn opgenomen in 
geautomatiseerde systemen. Daartoe behoort ook het verschaffen van vertrouwelijke informatie.  
 
Uitgangspunt is dat de Algemene Rekenkamer op grond van artikel 7.18, eerste lid, alle informatie 
krijgt die zij ten behoeve van haar controle nodig heeft. Tot die informatie behoort zonder uitzondering 
ook de informatie die naar haar aard of naar de opvatting van de minister vertrouwelijk is. Uit de 
formulering van dit lid blijkt dat niet van belang is of en zo ja, hoe de informatie is vastgelegd. 
                                                 
31
 Kamerstukken II 1999/2000, 26 248, nr.11 
 
115 
 

 
standaarden van de International Organization of Supreme Audit Institutions (INTOSAI), de 
zogenaamde INTOSAI-standaarden 1000-2999 (Financial audit guidelines). 
 
Vierde lid 
Op basis van dit artikel worden de bevoegdheden van de Algemene Rekenkamer niet in de tijd 
beperkt. Het enige criterium waaraan de Algemene Rekenkamer is gebonden, is dat het Rijk daarbij 
belang moet hebben.  
 
Vijfde lid 
Voor een adequate uitvoering van haar controletaken is het van belang dat de Algemene Rekenkamer 
over alle informatie kan beschikken die daarvoor nodig is. Mede om de onafhankelijkheid van de 
Algemene Rekenkamer te waarborgen, is geregeld dat op verzoek van de Algemene Rekenkamer, de 
inlichtingen die zij voor het uitvoeren van haar taken nodig acht, door de ministers en de colleges  
moeten worden verstrekt.  
 
Zesde lid 
Wanneer de Algemene Rekenkamer daarom vraagt, is de Auditdienst Rijk gehouden haar inzage 
verlenen in de controleprogramma’s en dossiers van de Auditdienst Rijk. De Auditdienst Rijk moet de 
Algemene Rekenkamer daarnaast op haar verzoek volledig inlichten over de resultaten van de 
controle, waaronder het overleggen van een overzicht met de controlebevindingen per 
begrotingsartikel. Dit kan door haar de accountantsrapporten te verstrekken of op een andere, door de 
Algemene Rekenkamer aangegeven manier. Het overzicht van de controlebevindingen op 
artikelniveau wordt op verzoek van de Algemene Rekenkamer verstrekt.  
 
Artikel 7.19 Bevoegdheden verantwoordings- en doelmatigheidsonderzoek bij uitbesteding  
 
Dit is in artikel 93 van de Comptabiliteitswet 2001 geregeld.  
 
Uit dit artikel volgt dat het voor de onderzoeksbevoegdheden van de Algemene Rekenkamer geen 
verschil uitmaakt of een minister of een rechtspersoon, vennootschap, natuurlijke persoon, bedoeld in 
artikel 7.24, in de aanhef, onderdeel a tot en met e, zelf een administratie of de daarmee 
samenhangende taken uitvoert waarvoor hij verantwoordelijk is of hiertoe opdracht heeft gegeven aan 
een derde om dit in zijn naam te doen. De Algemene Rekenkamer is in beide situaties bevoegd om 
onderzoek te verrichten. Deze bevoegdheid van de Algemene Rekenkamer geldt ook wanneer de 
derde het uitvoeren van een administratie of de daarmee samenhangende taken vervolgens weer aan 
een ander heeft opgedragen.  
Dit houdt in dat de Algemene Rekenkamer mede een onderzoek kan verrichten aan de hand van de 
administratie van de betrokken derde of de administratie van degene die de administratie in opdracht 
van de derde uitvoert.  
 
Artikel 7.20 Bevoegdheden verantwoordings- en doelmatigheidsonderzoek met betrekking tot 
geheime uitgaven en ontvangsten  
 
Eerste en tweede lid 
Het eerste lid van dit artikel vervangt de verantwoordelijkheid van de president uit artikel 87, derde, 
vierde en vijfde lid, van de Comptabiliteitswet 2001, om het onderzoek van de begrotingsartikelen 
geheim in persoon te verrichten zonder de mogelijkheid tot ambtelijke ondersteuning. Daarbij blijkt uit 
het eerste lid dat het onderzoek zelf een verantwoordelijkheid van het college is en niet uitsluitend van 
de president in persoon. Het onderzoek door de Algemene Rekenkamer sluit aan op het onderzoek 
van de Auditdienst Rijk. 
Geheimhouding van wat (een beperkt aantal) medewerkers ter kennis komt, is geborgd in de eed 
hetzij de verklaring en de belofte die afgelegd wordt conform artikel 7.11, derde lid. Voor zover de 
Algemene Rekenkamer de openbaarmaking in een rapport van belang acht, is artikel 7.14, vijfde lid, 
van toepassing waarin opgenomen een speciaal regime voor vertrouwelijke informatie. 
 
Artikel 7.21 Bezwaarprocedure: algemeen 
 
In de Comptabiliteitswet 2001 is de bezwaarprocedure geregeld in artikel 88. 
  
Eerste en tweede lid 
Indien de Algemene Rekenkamer op basis van haar onderzoek bezwaar heeft met betrekking tot het 
117 
 

 
§ 3. Overige taken en bevoegdheden 
 
Artikel 7.23 Onderzoek op verzoek  
 
Dit is in artikel 90 van de Comptabiliteitswet 2001 geregeld.  
 
Beide Kamers der Staten-Generaal kunnen de Algemene Rekenkamer verzoeken een onderzoek te 
verrichten. Ook bewindspersonen (ministers en staatssecretarissen) kunnen een dergelijk verzoek aan 
de Algemene Rekenkamer doen. Daarbij is het gebruikelijk dat zo’n verzoek niet wordt gedaan dan 
nadat de bewindspersoon daarover de ministerraad heeft geraadpleegd. De reden hiervan is om te 
voorkomen dat de onafhankelijkheid van de Algemene Rekenkamer wordt aangetast in verband met 
vele verzoeken van de bewindspersonen. Daarbij beoordeelt de Algemene Rekenkamer zelf of zij aan 
een dergelijk verzoek van de Staten-Generaal of de betreffende bewindspersonen zal voldoen. In 
overleg kan de Algemene Rekenkamer een bijdrage vragen in sommige kosten die zij voor zo’n 
onderzoek moet maken. 
 
Een onderzoek op verzoek van de Kamers der Staten-Generaal kan zowel gericht zijn op gevoerd 
beleid, de gerealiseerde bedrijfsvoering als in uitzonderingsgevallen op een voorgenomen besluit. In 
het eerste geval kan worden gedacht aan een doelmatigheidsonderzoek op een specifiek 
beleidsterrein. Een onderzoek op verzoek naar voorgenomen besluit kan in specifieke situaties 
worden gedaan en is vrij uitzonderlijk.  
 
De mogelijkheid dat ook een bewindspersoon de Algemene Rekenkamer kan verzoeken om een 
onderzoek te verrichten, is weliswaar nieuw ten opzichte van de Comptabiliteitswet 2001, maar 
codificeert een bestaande praktijk. Zo heeft de Minister voor Vreemdelingenzaken en Integratie de 
Algemene Rekenkamer in 2004 verzocht een onderzoek te doen naar het primaire proces van de 
Immigratie- en Naturalisatiedienst (IND). Verder heeft de Staatssecretaris van Onderwijs, Cultuur en 
Wetenschap de Algemene Rekenkamer in 2012 verzocht om een onderzoek te verrichten naar 
passend onderwijs bij basisscholen. 
 
Verder geldt dat een verzoek om een bepaald onderzoek te verrichten niet zonder meer hoeft te 
betekenen dat de Algemene Rekenkamer wordt gevraagd om een doelmatigheidsonderzoek, bedoeld 
in artikel 7.16, uit te voeren. Het verzoek van één van de Kamers der Staten-Generaal of een 
bewindspersonen ten aanzien van een specifiek onderzoek kan een andere reikwijdte of focus hebben 
dan die van een doelmatigheidsonderzoek. Het is aan de Algemene Rekenkamer te bepalen of zij het 
verzoek tot het verrichten van een onderzoek wil uitvoeren en welke reikwijdte het onderzoek zal 
hebben. 
 
Artikel 7.24  Onderzoek naar publieke middelen buiten het Rijk  
 
Algemeen 
Dit artikel is gebaseerd op artikel 91 van de Comptabiliteitswet 2001.  
 
Het domein van het onderzoek dat de Algemene Rekenkamer kan verrichten naar publieke middelen 
buiten het Rijk is gekoppeld aan het budgettaire beginsel. 
Dit beginsel houdt in dat de Algemene Rekenkamer het gevoerde beleid van een betrokken minister 
met betrekking tot organisaties buiten het Rijk kan onderzoeken, voor zover deze organisaties worden 
bekostigd uit publiek geld. Publiek geld kan zowel de opbrengst van een wettelijke heffing (belasting, 
premie, tarief) als begrotingsgeld zijn. Dit betekent dat de reikwijdte van de controle van de Algemene 
Rekenkamer ofwel het domein van het onderzoek afhankelijk is van de aard van de financiering. De 
financiering kan bijvoorbeeld geschieden in de vorm van geldverstrekking door of vanwege het Rijk of 
in de vorm van een bij of krachtens de wet ingestelde heffing.  
 
Dit artikel geeft een limitatieve opsomming van de rechtspersonen, commanditaire vennootschappen, 
vennootschappen onder firma, natuurlijke personen, openbare lichamen en gemeenschappelijke 
organen ten aanzien waarvan de Algemene Rekenkamer een onderzoek kan verrichten onverminderd 
het elders bij wet is geregeld. De vraag of en zo ja met welke regelmaat de Algemene Rekenkamer 
deze rechtspersonen, commanditaire vennootschappen, vennootschappen onder firma, natuurlijke 
personen, openbare lichamen en gemeenschappelijke organen aan haar onderzoek onderwerpt, is ter 
beoordeling aan de Algemene Rekenkamer. 
 
119 
 

 
 de administratie die op de andere (niet-wettelijke taken) van de RWT betrekking hebben. Hier kan 
bijvoorbeeld behoefte aan bestaan indien bepaalde kostensoorten zowel aan de wettelijke als de niet-
wettelijke taken van de betrokken RWT worden doorberekend. Zo zullen de kosten van de 
bedrijfsvoering zowel van belang zijn voor de wettelijke als de niet-wettelijke taken.  
 
In het verleden is er vaak onzekerheid geweest over organisaties die bij machtigingswet zijn opgericht. 
In de machtigingswet wordt het doel van de oprichting genoemd, hetgeen verward kan worden met 
een wettelijke taak. Een machtigingswet is doorgaans niet bedoeld om een taak wettelijk te regelen. 
Het doel van een machtigingswet is louter het oprichten van de rechtspersoon. Een machtigingswet is 
dan ook uitgewerkt zodra de Staten-Generaal die wet heeft aangenomen en is ook niet in 
wettendatabanken te vinden. Alleen in het geval dat de machtigingswet meer regelt dan de oprichting 
van de rechtspersoon, kan er sprake zijn van het regelen van een wettelijke taak. 
 
Onderdeel c 
Dit is een nieuw onderdeel ten opzichte van de Comptabiliteitswet 2001. In dit onderdeel wordt 
geregeld dat de Algemene Rekenkamer een onderzoeksbevoegdheid heeft ten aanzien van 
rechtspersonen, commanditaire vennootschappen, vennootschappen onder firma en natuurlijke 
personen die een beroep of  bedrijf uitoefenen, voor zover zij goederen of diensten leveren die met 
begrotingsgeld worden betaald en voorzover die goederen of diensten betrekking hebben op de 
uitvoering van een publieke taak. 
 
De bevoegdheid van de Algemene Rekenkamer om bij dergelijke rechtspersonen, commanditaire 
vennootschappen, vennootschappen onder firma en natuurlijke personen ter plekke onderzoek te 
verrichten, geldt alleen voor zover de minister, in de hoedanigheid van vertegenwoordiger van de 
rechtspersoon de Staat der Nederlanden, zich in een overeenkomst contractueel het recht heeft 
voorbehouden om met betrekking tot de goederen en diensten bij die rechtspersoon, vennootschap of 
natuurlijk persoon controles uit te voeren. Daarbij valt onder andere te denken aan controles naar de 
kwaliteit, kwantiteit en prijsbepaling van de goederen en diensten. Aangezien de bevoegdheden van 
de Algemene Rekenkamer en die van de minister bij voorkeur parallel lopen, is deze voorwaarde in dit 
onderdeel opgenomen. Als de minister zich controlebevoegdheden heeft voorbehouden, heeft de 
Algemene Rekenkamer deze ook. 
 
Verder geldt dat de goederen en diensten betrekking moeten hebben op de uitvoering van een 
publieke taak. Met de uitvoering van een publieke taak wordt bedoeld het uitvoeren van een 
beleidstaak of een wettelijke taak, zoals de aanleg en bouw van de infrastructuur voor een net van 
snelwegen, spoorwegen en waterwegen. Bij de uitvoering van dergelijke taken kan de uitvoering 
bijvoorbeeld (gedeeltelijk) in handen van private ondernemingen worden gesteld. Daarmee voeren 
private ondernemingen de publieke taken uit die aan de overheid zijn opgedragen. Een ander 
voorbeeld is het uitvoeren van een subsidieregeling door een private onderneming. 
 
Het voorgaande betekent dat de goederen en diensten geen betrekking mogen hebben op de 
bedrijfsvoeringstaken van de overheid zoals de aankoop van pennen of het inhuren van een 
schoonmaakdienst voor het verrichten van schoonmaakwerkzaamheden in een ministerie. Dit 
impliceert dat de Algemene Rekenkamer geen onderzoek mag verrichten naar dergelijke goederen of 
diensten. De reden is dat de overheid bij bedrijfsvoeringstaken – net als een private partij - goederen 
en diensten inkoopt. In die situatie wordt een bevoegdheid van de Algemene Rekenkamer om ter 
plekke onderzoek te verrichten niet passend geacht. Wel kan de Algemene Rekenkamer de 
onderliggende contracten onderzoeken die op het ministerie aanwezig zijn. 
 
Bij het verrichten van het onderzoek werkt de Algemene Rekenkamer in beginsel aan de hand van 
drie fasen. Op basis van de eerste fase neemt de Algemene Rekenkamer kennis van de informatie die 
bij de betreffende minister aanwezig is over de betrokken rechtspersoon, commanditaire 
vennootschap, vennootschap onder firma of natuurlijke persoon.  
De tweede fase betreft het inwinnen van nadere inlichtingen en het eventueel opvragen van 
aanvullende stukken door de Algemene Rekenkamer. Hierbij richt de Algemene Rekenkamer zich 
rechtstreeks tot de rechtspersoon, commanditaire vennootschap, vennootschap onder firma of 
natuurlijke persoon.  
De Algemene Rekenkamer kan in de derde fase een onderzoek ter plaatse verrichten bij de 
betreffende rechtspersoon, commanditaire vennootschap, vennootschap onder firma of natuurlijke 
persoon. In dat geval worden de betrokken minister en de rechtspersoon, commanditaire 
121 
 

 
waarborgen voor deze onafhankelijkheid van de participerende centrale banken. Op basis hiervan kan 
de Algemene Rekenkamer hier geen onderzoek doen. 
 
Het hoofddoel van het ESCB is het handhaven van de prijsstabiliteit. Deze doelstelling is voor DNB 
opgenomen in artikel 2 Bankwet 1998. De door het ESCB uit te voeren fundamentele taken zijn 
opgenomen in artikel 105, tweede lid, van het Verdrag en bestaan uit: het bepalen en ten uitvoer 
leggen van het monetair beleid van het eurogebied, het verrichten van valutamarktoperaties in 
overeenstemming met de bepalingen van artikel 111 van het Verdrag, het aanhouden en beheren van 
de officiële externe reserves van de lidstaten en het bevorderen van een goede werking van het 
betalingsverkeer. DNB draagt in het kader van het ESCB bij aan de vervulling van deze taken. Deze 
doelstelling en taken zijn opgenomen in de artikelen 2 en 3 van de Bankwet 1998. Ook draagt DNB in 
het kader van het ESCB bij aan een goede beleidsvoering van de bevoegde autoriteiten ten aanzien 
van het bedrijfseconomisch toezicht op kredietinstellingen en de stabiliteit van het financiële stelsel en 
staat DNB de Europese Centrale Bank bij bij het verzamelen van statistische gegevens, teneinde de 
taken van het ESCB te kunnen vervullen. Deze rol in het kader van het ESCB raakt het toezicht op de 
financiële markten, maar laat het nationale karakter van dat toezicht onverlet. 
 
Nationale taken 
De nationale taken hebben betrekking op: 
a. de taken tot uitoefening van toezicht op de financiële markten op de voet van de daarvoor 
geldende wettelijke regelingen; 
b. de taken en werkzaamheden die ingevolge artikel 4, derde lid, alsmede artikel 9, aanhef en 
onderdeel c, van de Bankwet 1998 bij koninklijk besluit worden uitgevoerd. 
 
Onder deze taken vallen onder meer alle taken en bevoegdheden die eerder bij of krachtens enige 
wet aan de voormalige Pensioen- en Verzekeringskamer waren toegekend. Tevens vallen hieronder 
de van het toezicht op financiële markten deel uitmakende statistische werkzaamheden. Een 
belangrijke component wordt ook gevormd door de Wet op het financieel toezicht waarin onder meer 
het prudentieel toezicht op financiële ondernemingen en het toezicht op financiële infrastructurele 
voorzieningen (waaronder die voor het betalingsverkeer) wordt geregeld. De Algemene Rekenkamer 
kan deze taken van DNB wel onderzoeken. 
 
Onder de in onderdeel b genoemde taken en werkzaamheden vallen de activiteiten die DNB 
ingevolge een koninklijk besluit uitvoert. Het gaat daarbij bijvoorbeeld om de werkzaamheden die 
32
worden verricht op het gebied van export- en importgaranties. 
 
Artikel 7.26 Reikwijdte onderzoek naar openbare lichamen en gemeenschappelijke organen 
 
Dit artikel regelt de scope van het onderzoek dat de Algemene Rekenkamer verricht bij openbare 
lichamen en gemeenschappelijke organen die krachtens de Wet gemeenschappelijke regelingen zijn 
ingesteld en waarbij vanwege het Rijk wordt deelgenomen. Op basis van artikel 94 van de Wet 
gemeenschappelijke regelingen is het mogelijk dat het Rijk deelneemt aan dergelijke openbare 
lichamen en gemeenschappelijke organen.  
 
Het onderzoek dat de Algemene Rekenkamer verricht, heeft enerzijds betrekkking op hoe het Rijk de 
deelname ten aanzien van de openbare lichamen en gemeenschappelijke organen heeft ingevuld. 
Daarbij zal de Algemene Rekenkamer in de praktijk kijken hoe de minister die het aangaat de 
deelname vanwege het Rijk heeft ingevuld. Anderzijds is het onderzoek van de Algemene 
Rekenkamer gericht op het beleid dat de betrokken minister voert ten aanzien van de openbare 
lichamen en gemeenschappelijke organen. 
 
Artikel 7.27 Reikwijdte onderzoek naar staatsdeelnemingen  
 
Dit artikel bepaalt waarop het onderzoek is gericht dat door de Algemene Rekenkamer wordt verricht 
naar deelnemingen in naamloze vennootschappen en besloten vennootschappen waarvan de staat  
5% of meer van het geplaatste aandelenkapitaal houdt. Het onderzoek, bedoeld in artikel 7.24. aanhef 
en onder e, is gericht op hoe de staat het aandeelhouderschap heeft vervuld en het beleid dat ten 
                                                 
32
  Besluit van 9 mei 1986, Stb. 1986, 271, tot uitvoering van artikel 21 van de Bankwet 1948, zoals dit besluit is gewijzigd bij 
het Besluit van 21 mei 1992, Stb. 1992, 265. 
123 
 

 
De controle van de besteding van de subsidies, leningen en garanties die rechtstreeks en zonder 
tussenkomst van de lidstaat Nederland ten laste van de EU-begroting aan de (subsidie)ontvanger 
worden verstrekt, is de verantwoordelijkheid van de Europese Commissie, die op haar beurt 
gecontroleerd wordt door de Europese Rekenkamer.  
 
Artikel 7.30 Aanbieden rapport overige onderzoeken 
 
Eerste, tweede en derde lid 
Het eerste lid bepaalt dat de Algemene Rekenkamer het rapport dat op basis van de artikelen 7.23 
(Onderzoek op verzoek), 7.24 (Onderzoek naar publieke middelen buiten het Rijk), en 7.28 
(Onderzoek naar bijdragen ten lasten van de EU-begroting), wordt opgesteld ter kennis brengt van de 
Staten-Generaal en de regering. 
 
Als adressant namens de regering gelden doorgaans de betrokken ministers. Het is overigens 
gebruikelijk dat de Algemene Rekenkamer haar rapporten ook naar de Minister-President en de 
Minister van Financiën stuurt. 
 
Indien er sprake is van een betrokken instelling die bij of krachtens de wet is belast met het houden 
van toezicht op rechtspersonen met een wettelijke taak op grond van artikel 7.34, achtste lid 
(Bevoegdheden onderzoek naar publieke middelen buiten het Rijk en openbare lichamen en 
gemeenschappelijke organen), stelt de Algemene Rekenkamer ook deze instelling op basis van het 
tweede lid in kennis van haar onderzoeksrapport. 
 
Het derde lid regelt dat de Algemene Rekenkamer de minister die het aangaat voldoende gelegenheid 
geeft om op haar bevindingen en haar voorlopige conclusies te reageren, voordat zij het 
onderzoeksrapport vaststelt. Daartoe is de norm van een redelijke termijn opgenomen. Deze 
procedure staat ook wel bekend als de bestuurlijke hoor-en-wederhoor-procedure. 
 
Vierde lid 
De standaarden die gelden voor de omgang met gegevens en bevindingen die naar haar aard 
vertrouwelijk zijn, zijn van toepassing op alle rapporten die de Algemene Rekenkamer uitbrengt. 
Daaronder vallen ook de rapporten die naar aanleiding van een onderzoek op verzoek (artikel 7.23), 
onderzoek naar publieke middelen buiten het Rijk (artikel 7.24) en onderzoek naar de bijdragen ten 
laste van de EU-begroting (artikel 7.28) worden opgesteld. 
 
Voor een nadere uiteenzetting van de standaarden wordt verwezen naar toelichting bij artikel 7.14, 
vijfde lid. 
 
Artikel 7.31 Onderzoek naar de verklaring over EU-uitgaven 
 
De verklaring van EU-uitgaven is een verklaring over de besteding van Europese middelen die in enig 
jaar mede door de lidstaat Nederland zijn beheerd. Deze verklaring houdt tevens een verklaring in 
over de rechtmatigheid van de besteding van die Europese middelen volgens de Europese normen. 
 
Tot op heden heeft de Europese Commissie de lidstaten niet de verplichting opgelegd een verklaring 
over EU-uitgaven uit te brengen. Een onderzoek naar de verklaring over EU-uitgaven wordt dus 
vrijwillig uitgevoerd. Het kabinet heeft in 2006 besloten om voor Nederland jaarlijks een verklaring over 
EU-uitgaven, ten behoeve van de Europese Commissie op te stellen. In artikel 6.9. (Verklaring over 
EU-uitgaven) is daartoe de wettelijke basis opgenomen. Dit is in de vorm van een facultatieve 
bepaling vormgegeven. Door middel van het woord “kan” wordt tot uitdrukking gebracht dat het geen 
verplichting is om een dergelijke verklaring op te stellen. 
 
Artikel 6.9 (Verklaring over EU-uitgaven) regelt dat de Minister van Financiën de opgestelde verklaring 
voor onderzoek aan de Algemene Rekenkamer zendt. In aansluiting daarop is dit onderzoek in het 
onderhavige artikel als een taak van de Algemene Rekenkamer opgenomen. Daarmee wordt voldaan 
aan de verplichting, die in artikel 78 van de Grondwet is opgenomen, om de andere taken van de 
Algemene Rekenkamer bij wet op te dragen. Vanzelfsprekend geldt deze taak alleen zolang het 
Nederlandse kabinetsbeleid met betrekking tot het opstellen van een verklaring EU-uitgaven wordt 
gecontinueerd. 
 
125 
 

 
 
De Algemene Rekenkamer kan, op basis van het vierde lid, bij de rechtspersoon, commanditaire 
vennootschap, vennootschap onder firma, natuurlijke persoon, openbaar lichaam of 
gemeenschappelijk orgaan een onderzoek ter plaatse instellen, in situaties waarin de stukken of 
inlichtingen die op basis van het derde lid zijn verkregen niet toereikend worden geacht. 
 
Om de reden dat de Algemene Rekenkamer haar onderzoek onbelemmerd moet kunnen uitvoeren, is 
het aan de Algemene Rekenkamer met het oog op haar bevoegdheden om te bepalen in welke 
gevallen en in welke omvang een controle ter plaatse zal verrichten. De betrokken minister en de 
betrokken rechtspersoon, commanditaire vennootschap, vennootschap onder firma, natuurlijke 
persoon, openbaar lichaam of gemeenschappelijk orgaan worden van het voornemen tot het 
verrichten van een onderzoek ter plaatse door de Algemene Rekenkamer vooraf geïnformeerd.  
 
Op basis van het vijfde lid is de Algemene Rekenkamer tevens bevoegd om de controleprogramma’s 
en dossiers in te zien van de accountant die de verantwoordingsinformatie en andere 
verantwoordingen, bedoeld in artikel 6.3, eerste lid, onderdeel a en b, heeft gecontroleerd. Daarbij kan 
de Algemene Rekenkamer kopieën maken uit deze programma’s en dossiers. Dit blijkt uit de 
overeenkomstige toepasssing van artikel 5:17, tweede en derde lid, van de Algemene wet 
bestuursrecht dat is geregeld in het zesde lid van het onderhavige artikel.  
 
Het zesde lid bepaalt dat de Algemene Rekenkamer bij haar bevoegdheden, bedoeld in het derde, 
vierde en vijfde lid, gebruik kan maken van een aantal bevoegdheden uit de Algemene wet 
bestuursrecht (Awb), die in dit lid van overeenkomstige toepassing zijn verklaard. Artikel 5:12 bepaalt 
dat de onderzoeker desgevraagd een legitimatiebewijs toont. Artikel 5:13 regelt dat de bevoegdheden 
slechts worden gebruik voor zover dat redelijkerwijs voor de uitvoering van de taak nodig is. Artikel 
5:15 gaat over de bevoegdheid tot het betreden van plaatsen (waaronder gebouwen, erven en andere 
terreinen) zonder toestemming van de bewoner. Een woning mag echter niet zonder toestemming van 
de bewoner worden betreden. De onderzoeker kan zich zo nodig toegang verschaffen met behulp van 
de sterke arm. Artikel 5:17, tweede en derde lid, van de Awb regelt de bevoegdheid om kopieën van 
zakelijke gegevens en bescheiden te maken en om deze gegevens en bescheiden gedurende een 
korte periode mee te nemen tegen een door de onderzoeker af te geven schriftelijk bewijs.  
 
Zevende lid 
Ook voor de bevoegdheden van de Algemene Rekenkamer ten aanzien van een rechtspersoon, 
commanditaire vennootschap, vennootschap onder firma, natuurlijke persoon, openbaar lichaam of 
gemeenschappelijk orgaan, bedoeld in artikel 7.24, eerste lid, onderdeel a tot met d, geldt dat deze 
bevoegdheden niet in de tijd worden beperkt. Hierdoor kan de Algemene Rekenkamer zelfstandig 
bepalen wanneer zij haar bevoegdheden wil uitoefenen. Daarbij geldt wel dat dit slechts mogelijk is 
voor zover dat het algemeen belang dit vordert. 
 
Achtste lid 
De Algemene Rekenkamer geeft aan op welke wijze zij geïnformeerd wil worden over de resultaten 
van het toezicht op de rechtspersonen met een wettelijke taak. De Algemene Rekenkamer maakt dit 
kenbaar aan de instelling die met dit toezicht is belast. Een voorbeeld van een dergelijke instelling is 
de Autoriteit Consument & Markt (ACM), die toezicht houdt op de mededinging, de telecommunicatie 
en het consumentenrecht.  
 
Negende lid 
De betrokken minister wordt geïnformeerd over het onderzoek dat de Algemene Rekenkamer ten 
aanzien van een rechtspersoon, commanditaire vennootschap, vennootschap onder firma, natuurlijke 
persoon, openbaar lichaam of gemeenschappelijk orgaan verricht.  
 
Onder het inlichten van de betrokken minister wordt ook verstaan het overleggen van kopieën van 
brieven en andere correspondentie die tussen de Algemene Rekenkamer en de betreffende 
rechtspersoon, commanditaire vennootschap, vennootschap onder firma, natuurlijke persoon, 
openbaar lichaam of gemeenschappelijk orgaan zijn gewisseld. 
 
Tiende lid 
Dit lid regelt de onderzoeksbevoegdheden van de Algemene Rekenkamer ten aanzien van de 
decentrale overheden, de openbare lichamen voor beroep en bedrijf, de openbare lichamen en 
gemeenschappelijke organen die krachtens de Wet gemeenschappelijke regelingen zijn ingesteld met 
127 
 

 
De Algemene Rekenkamer is bevoegd om de jaarrekeningen en de daarbij behorende 
accountantsrapporten bij de vennootschappen op basis van het onderhavige lid, door tussenkomst 
van de betrokken minister die de deelneming beheert, op te vragen. Gelet op deze bevoegdheden is 
het voor de Algemene Rekenkamer mogelijk om te onderzoeken hoe de betrokken minister zijn rol als 
aandeelhouder heeft vervuld en hoe hij het beleid dat ten aanzien van de deelneming heeft gevoerd. 
Andere zaken, zoals de besluitvorming van de betreffende vennootschap kan de Algemene 
Rekenkamer op basis van artikel 7.27 niet onderzoeken.  
 
Ten aanzien van het opvragen van nadere inlichtingen over de dochtervennootschappen van de 
vennootschappen waarvan de Staat 5% of meer van het geplaatste aandelenkapitaal houdt, geldt dat 
de betrokken minister die de deelneming beheert als aandeelhouder het bestuur van de vennootschap 
slechts om inlichtingen kan vragen over het beleid dat gevoerd wordt ten aanzien van de 
dochtervennootschappen. De betrokken ministers heeft echter geen recht op andere specifieke 
informatie inzake de dochtervennootschappen.  
Dit geldt ook indien de inlichtingen over de dochtervennootschappen van dergelijke vennootschappen 
op verzoek van de Algemene Rekenkamer worden opgevraagd.  
 
Tweede lid 
Dit lid bepaalt de bevoegdheden van de Algemene Rekenkamer ten aanzien van het verrichten van 
een onderzoek bij naamloze vennootschappen en besloten vennootschappen waarvan de Staat 95% 
of meer van het geplaatste aandelenkapitaal houdt.  
 
Ook regelt dit lid de bevoegdheden van de Algemene Rekenkamer ten aanzien van de naamloze en 
besloten vennootschappen die voor 100% in handen zijn van de bovengenoemde vennootschappen.  
Hiermee worden de dochter- en kleindochtervennootschappen bedoeld die voor 100% in handen zijn 
van de (moeder)vennootschappen waarvan de Staat 95% of meer van de aandelen bezit.  
Daarbij maakt het niet uit of de moedervennootschap de aandelen middelllijk of onmiddellijk houdt. Bij 
het onmiddellijk houden van de aandelen wordt gedoeld op dochtervennootschappen die direct voor 
100% van de moedervennootschap afkomstig zijn. Bij het middellijk houden van de aandelen wordt 
gedoeld op kleindochtervennootschappen die indirect (via een dochtervennootschap) voor 100% van 
de moedervennootschap afkomstig zijn. 
 
De bevoegheden van de Algemene Rekenkamer ten aanzien van 100% dochter- en 
kleindochtervennootschappen van vennootschappen waarvan de Staat 95% of meer van de aandelen 
in handen heeft, is nieuw ten opzichte van artikel 91 van de Comptabiliteitswet 2001. 
De reden hiervan is dat de Staat weliswaar nagenoeg alle aandelen (95% of meer) van een 
deelneming kan houden, maar dat dit niet wegneemt dat de deelneming zijn activiteiten geheel kan 
onderbrengen in dochter- of kleindochtervennootschappen waardoor de deelneming feitelijk geen 
activiteiten meer uitvoert. In die situatie is het voor de Algemene Rekenkamer wettelijk niet mogelijk 
om onderzoek te verrichten bij dergelijke dochter- en kleindochtervennootschappen die feitelijk de 
activiteiten van de deelneming uitvoeren. Gelet op deze situatie zijn de bevoegdheden van de 
Algemene Rekenkamer uitgebreid.  
 
Deze bevoegdheden houden in dat de Algemene Rekenkamer een onderzoek ter plaatse kan 
verrichten bij 100% dochter- en kleindochtervennootschappen van vennootschappen waarvan de 
staat 95% of meer van de aandelen bezit. De Algemene Rekenkamer heeft bij het verrichten van dit 
onderzoek dezelfde bevoegdheden als ten aanzien van de  rechtspersonen, commanditaire 
vennootschappen, vennootschappen onder firma, natuurlijke personen en openbare lichamen en 
gemeenschappelijke organen, bedoeld in artikel 7.24, eerste lid, onderdeel a tot en met d. Om die 
reden is een aantal leden van artikel 7.34 (Bevoegdheden onderzoek naar publieke middelen buiten 
het Rijk en openbare lichamen en gemeenschappelijke organen) van overeenkomstige toepassing 
verklaard.  
 
Verder geldt dat de bevoegdheden van de Algemene Rekenkamer betrekking hebben op de 
verantwoording van het beleid van de bevoegde minister ten aanzien van de deelneming. Deze 
controlebevoegdheden strekken niet tot het onderzoeken van het functioneren van de desbetreffende 
deelneming als zodanig. Dit is tot uitdrukking gebracht in artikel 7.27 (Reikwijdte onderzoek naar 
staatsdeelnemingen) dat bepaalt dat het onderzoek van de Algemene Rekenkamer is gericht op hoe 
de staat het aandeelhouderschap heeft vervuld en het beleid dat de betrokken minister ten aanzien 
van de deelneming heeft gevoerd.   
 
129 
 

 
Artikel 7.38 Internationale werkzaamheden  
 
Eerste lid 
Dit artikel verschaft een wettelijke basis voor het uitvoeren van internationale werkzaamheden door de 
Algemene Rekenkamer. Het wettelijk regelen hiervan vloeit voort uit artikel 78, tweede lid, van de 
Grondwet dat voorschrijft dat de andere taken van de Algemene Rekenkamer bij wet moeten worden 
opgedragen. 
 
Het eerste lid bepaalt dat de internationale werkzaamheden moeten aansluiten bij de wettelijke taken 
van de Algemene Rekenkamer. De regering is van oordeel dat die werkzaamheden nauw moeten 
aansluiten bij de wettelijke taken van de Algemene Rekenkamer, dat wil zeggen in een directe relatie 
moeten staan tot de domeinen van het verantwoordingsonderzoek en het doelmatigheidsonderzoek 
binnen het Rijk en het onderzoek naar het beheer en de besteding van overige publieke middelen 
buiten het Rijk.  
 
Tweede lid 
De Algemene Rekenkamer kan in het kader van haar internationale werkzaamheden samenwerken 
met nationale rekenkamers uit andere landen. Het kan gaan om het gezamenlijk verrichten van 
onderzoek, het verzorgen van cursussen voor medewerkers van rekenkamers of het begeleiden en 
ondersteunen van één rekenkamer. Dergelijke activiteiten kunnen door het internationale 
samenwerkingsverband van rekenkamers, INTOSAI, zijn geïnitieerd, maar ook door de Europese 
Unie, de Verenigde Naties of het Ministerie van Buitenlandse Zaken. Het komt ook voor dat nationale 
rekenkamers aan de Algemene Rekenkamer om ondersteuning vragen.  
 
Derde lid 
Dit lid stelt beperkingen aan de informatie-uitwisseling tussen de Algemene Rekenkamer en 
onderzoeksinstituten en nationale rekenkamers van andere landen. De Algemene Rekenkamer is niet 
bevoegd om gegevens en bevindingen die naar haar hun aard vertrouwelijk zijn te verstrekken aan 
buitenlandse onderzoeksinstituten en andere nationale rekenkamers. Zie ook de toelichting bij artikel  
7.14, vijfde lid. 
 
Artikel 7.39 Verstrekken van mededelingen 
 
Dit artikel regelt dat de Algemene Rekenkamer de mededelingen die zij in het algemeen nodig acht 
aan de Minister van Financiën, de betrokken ministers en de Staten-Generaal meedeelt. Het is daarbij 
aan de Algemene Rekenkamer om te bepalen welke mededelingen zij wil doen.  
 
 
§ 4. Overleg 
 
Artikel 7.40 Overleg met de Algemene Rekenkamer  
 
Eerste lid 
In de Comptabiliteitswet 2001 is de plicht tot het voeren van overleg met de Algemene Rekenkamer 
over voorgenomen wettelijke regels met betrekking tot onderwerpen die voor de Algemene 
Rekenkamer van belang zijn, geregeld in artikel 96, eerste lid.  
 
Onderdeel a betreft de wettelijke regelingen die betrekking hebben op de taken en bevoegdheden van 
de Algemene Rekenkamer. Het gaat om wettelijke regelingen waarin de Algemene Rekenkamer taken 
en bevoegdheden krijgt toebedeeld of waarin taken en bevoegdheden worden gewijzigd of komen te 
vervallen. Het is van belang voor de onafhankelijke positie van de Algemene Rekenkamer dat zij over 
dergelijke wijzigingen haar standpunt aan de regering kenbaar kan maken, voordat de taken van de 
Algemene Rekenkamer worden gewijzigd, komen te vervallen of indien zij nieuwe krijgt toebedeeld.  
 
Bij onderdeel b gaat het om een wettelijke regeling, voor zover die betrekking heeft op het oprichten of 
mede-oprichten van een privaatrechtelijke rechtspersoon door de staat. Ingeval van zo’n wettelijke 
regeling is afstemming met de Algemene Rekenkamer aangewezen gelet op artikel 4.7, vierde lid. 
Hierin staat dat overleg met de Algemene Rekenkamer is voorgeschreven ingeval van het oprichten of 
mede-oprichten van een privaatrechtelijke rechtspersoon. 
Indien deze privaatrechtelijke rechtshandeling bij een wettelijke regeling wordt geregeld, hoeft op 
basis van artikel 4.7, derde lid, aanhef en onder a, weliswaar niet de voorhangprocedure ten behoeve 
131 
 

 
Hoofdstuk 8. Comptabele noodwetgeving 
 
Artikel 8.1 Comptabele noodwetgeving  
 
Dit artikel is in de Comptabiliteitswet 2001 geregeld in artikel 97.  
 
Eerste lid 
In dit lid is geregeld dat bij koninklijk besluit de bevoegdheid aan de Minister van Financiën kan 
worden verleend om regels te stellen in afwijking van deze wet en de instellingswetten van de 
begrotingsfondsen, bedoeld in artikel 2.11, tweede lid, in situaties waarin sprake is van buitengewone 
omstandigheden. Op grond van de Coördinatiewet uitzonderingstoestanden kan bepaald worden 
wanneer sprake is van buitengewone omstandigheden. Dat zijn situaties, waarbij de inwendige of 
uitwendige veiligheid van het Rijk in het geding is.  
 
Vooral bij een langdurige uitzonderingssituatie kunnen de bepalingen van de Comptabiliteitswet als 
klemmend worden ervaren, zodat afwijking hiervan wenselijk kan zijn. In de eerste plaats zal moeten 
kunnen worden afgeweken van de uiterste data en gestelde termijnen die in de wet worden geregeld.  
De datum van indiening van de oorspronkelijke begrotingen voor enig jaar is in artikel 105 van de 
Grondwet geregeld. Van deze datum kan slechts worden afgeweken voor zover de Grondwet dit 
voorschrijft in artikel 65 van de Grondwet. Aangezien deze comptable noodwetgeving niet voorziet in 
een eerdere datum van indiening, is het niet mogelijk om van deze datum, zoals voorgeschreven in de 
Gronwet af te wijken.  
 
Verder is de bevoegdheid om regels te stellen in afwijking van deze wet en de instellingswetten van 
de begrotingsfondsen van belang om het hoofd te bieden aan mogelijke budgettaire problemen die 
zich ingeval van uitzonderingssituaties zoals oorlog of oorlogsgevaar kunnen voordoen.  
Bij budgettaire problemen valt te denken aan: 
 een sterke stijging van bepaalde uitgavencategorieën;  
Dit kan leiden tot overschrijding dan wel onderuitputting van de ramingen in begrotingen, waardoor 
verschuivingen binnen of tussen begrotingen noodzakelijk kunnen zijn.  
 een tekort aan middelen; 
Bijvoorbeeld indien extra financiële middelen moeten worden ingezet ten behoeve van de 
uitzonderingssituatie. Een voorbeeld is als er meer geld ter beschikking van de oorlogsvoering moet 
komen wegens een dreigend oorlogsgevaar.  
 
Afwijking van de wet en de instellingswetten van de begrotingsfondsen kan mogelijkheden bieden om 
bovenstaande problemen te verhelpen, zoals:  
 het aanscherpen van het voorafgaand financieel toezicht, bedoeld in artikel 4.12, vierde lid, 
waardoor prioriteit kan worden gegeven aan de uitgaven die direct het gevolg zijn van de 
uitzonderingssituatie;  
 het aanhouden van reserves ten behoeve van de uitzonderingssituaties;  
 het verschuiven van middelen tussen begrotingen door middel van suppletoire begrotingen.  
 
Artikel 103 van de Grondwet geeft aan welke bevoegdheid de wetgever heeft aangaande de 
uitzonderingsbepalingen. Voor zover dit is bepaald in artikel 103 van de Grondwet mogen daarbij een 
aantal bepalingen van de Grondwet opzij worden gezet. Er mag echter niet worden afgeweken van de 
bepalingen uit de Grondwet die betrekking hebben op de Algemene Rekenkamer. Het is wel 
toegestaan dat wordt afgeweken van de bepalingen uit dit wetsvoorstel die op de Algemene 
Rekenkamer betrekking hebben. Ingeval van een uitzonderingssituatie zou de Minister van Financiën 
bijvoorbeeld de regel kunnen stellen dat de Algemene Rekenkamer het betreffende onderzoek en de 
goedkeuring van de rijksrekening uitvoert, nadat de uitzonderingstoestand is afgelopen. 
 
Tweede tot en met zesde lid 
Indien de regering een koninklijk besluit als bedoeld in het eerste lid heeft genomen, dan wordt 
onmiddellijk een wetsvoorstel naar de Tweede Kamer gezonden over het voortduren van de werking 
van de bepaling die bij dat koninklijk besluit in werking is gesteld. Dit is in het tweede lid bepaald. 
Indien de Staten-Generaal het wetsvoorstel vervolgens verwerpt, dan wordt de bepaling die bij het 
koninklijk besluit in werking is gesteld op grond van het derde lid onmiddellijk buiten werking gesteld. 
 
Het vierde lid bepaalt dat de bepaling die bij het koninklijk besluit, bedoeld in het eerste lid, in werking 
is gesteld, ook weer bij koninklijk besluit buiten werking wordt gesteld. Het buiten werking stellen van 
133 
 

 
Hoofdstuk 9. Wijziging van andere wetten 
 
Artikel 9.1 Wijziging Coördinatiewet uitzonderingssituaties 
 
De wijziging van de Coördinatiewet uitzonderingssituaties behelst de aanpassing van bijlagen A en B 
van deze wet. De reden hiervan is het actualiseren van de verwijzingen naar de citeertitel van de 
Comptabiliteitswet. 
 
Artikel 9.2 Wijziging Financiële-verhoudingswet 
 
De verwijzingen naar bepalingen van de Comptabiliteitswet 2001 worden vervangen door verwijzingen 
naar diverse artikelen van deze wet. 
 
Artikel 9.3 Wijziging Gezondheids- en welzijnswet voor dieren 
 
De Gezondheids- en welzijnswet bepaalt dat het Dierengezondheidsfonds een begrotingsfonds als 
bedoeld in de Comptabiliteitswet is. De verwijzing naar de bepaling uit de Comptabiliteitswet 2001 
over een begrotingsfonds is aangepast aan deze wet. Daarnaast regelt dit artikel dat artikel 95d, 
tweede lid, van de Gezondheids- en welzijnswet voor dieren vervalt aangezien de algemene regeling 
van artikel 2.11, vierde lid, van deze wet over het jaarsaldo van een begrotingsfonds daarvoor in de 
plaats komt. 
 
Artikel 9.4 Wijziging Handelsregisterwet 2007 
 
Dit artikel wijzigt artikel 6 van de Handelsregisterwet 2007. De verwijzingen in dit artikel naar de 
bepalingen uit de Comptabiliteitswet 2001 over de ministeries met een departementale begroting en 
de dienstonderdelen van de ministeries die als agentschappen worden aangewezen, zijn vervangen 
door verwijzingen naar de betreffende artikelen uit deze wet. 
 
Artikel 9.5 Wijziging Kaderwet adviescolleges 
 
De verwijzing naar de Comptabiliteitswet 2001 wordt vervangen door een verwijzing naar de citeertitel 
volgens artikel 10.6 van deze wet. 
 
Artikel 9.6 Wijziging Prijzennoodwet 
 
De betreffende bepalingen van de Prijzennoodwet worden in technische zin aangepast aan deze wet. 
 
Artikel 9.7 Wijziging Spoorwegwet 
 
Dit artikel wijzigt de verwijzing naar de bepaling uit de Comptabiliteitswet 2001 over de mogelijkheid 
om privaatrechtelijke rechtshandelingen met een bijzondere volmacht namens een minister te 
verrichten. De verwijzing wordt vervangen door een verwijzing naar artikel 3:62, tweede lid, van het 
Burgerlijk Wetboek.  
 
Artikel 9.8 Wijziging Tijdelijke wet ambulancezorg 
 
De Tijdelijke wet ambulancezorg bepaalt dat een rechtspersoon die door de Minister van 
Volksgezondheid, Welzijn en Sport als Regionale Ambulancevoorziening wordt aangewezen in 
afwijking van de voorhangprocedure die in de Comptabiliteitswet 2001 is voorgeschreven, kan worden 
opgericht. Dit betekent dat bij de oprichting van een dergelijke rechtspersoon onder voorwaarden niet 
de procedure, bedoeld in artikel 34 van de Comptabiliteitswet 2001, wordt gevolgd. De verwijzing naar 
dit artikel is vervangen door een verwijzing naar artikel 4.7, eerste lid, van deze wet.  
 
Artikel 9.9 Wijziging Uitvoeringswet EGTS-verordening 
 
De Uitvoeringswet EGTS-verordening bepaalt dat de voorhangprocedure, bedoeld in artikel 34, eerste 
tot en met derde lid, van de Comptabiliteitswet 2001, van overeenkomstige toepassing is ingeval van 
een besluit tot deelneming door de staat aan een Europese groepering voor territoriale samenwerking 
(EGTS). Het onderhavige artikel wijzigt de verwijzing naar de bepaling over de voorhangprocedure. 
 
135 
 

 
Artikel 9.16 Wijziging Wet houdbare overheidsfinanciën 
 
De verwijzingen naar onder meer de begrippen begrotingsreserve en budgetdisciplinesectoren uit de 
Comptabiliteitswet 2001 zijn vervangen door verwijzingen naar de betreffende artikelen uit deze wet.  
 
Artikel 9.17 Wijziging Wet Infrastructuurfonds  
 
De Wet Infrastructuurfonds regelt dat het Infrastructuurfonds een begrotingsfonds als bedoeld in de 
Comptabiliteitswet is. De verwijzing naar de bepaling uit de Comptabiliteitswet 2001 over een 
begrotingsfonds is vervangen door een verwijzing naar artikel 2.11, eerste lid, van deze wet. 
Verder is de Wet Infrastructuurfonds aangepast aan de algemene regeling over het jaarsaldo van een 
begrotingsfonds. Door deze regeling vervallen een aantal leden uit de Wet Infrastructuurfonds. 
 
Artikel 9.18 Wijziging Wet langdurige zorg 
 
Bij de wijziging van de Wet langdurige zorg gaat het om het aanpassen van de verwijzingen naar een 
bepaling uit de Comptabiliteitswet 2001 die de bevoegdheden van de Algemene Rekenkamer regelt 
ten aanzien van bepaalde organisaties. 
 
Artikel 9.19 Wijziging Wet marktordening gezondheidszorg 
 
Dit artikel wijzigt artikel 67 van de Wet marktordening gezondheidszorg. De wijzigingen hebben 
betrekking op het aanpassen van de verwijzingen naar de bepalingen uit de Comptabiliteitswet 2001 
die gaan over bepaalde bevoegdheden van de Algemene Rekenkamer. Deze verwijzingen zijn 
vervangen door verwijzingen naar de betreffende artikelen uit deze wet die betrekking hebben op de 
Algemene Rekenkamer en het informeren, het rapporteren of het doen van mededelingen. 
 
Artikel 9.20 Wijziging Wet normering bezoldiging topfunctionarissen publieke en semipubliek 
sector 
 
Het onderhavige artikel wijzigt twee artikelen van de Wet normering bezoldiging topfunctionarissen 
publieke en semipublieke sector. In de artikelen 1.1 en 1.2 van die wet zijn de verwijzingen naar 
termen uit de Comptabiliteitswet 2001 vervangen door de termen uit deze wet waaronder de term 
college dat in artikel 1.1 van deze wet is gedefinieerd. Daarnaast zijn de verwijzingen naar de artikelen 
naar de Comptabiliteitswet 2001 aan deze wet aangepast. 
 
Artikel 9.21 Wijziging Wet op het financieel toezicht 
 
De verwijzing naar bepaalde beveogdheden van de Algemene Rekenkamer in de Wet op het 
financieel toezicht is overeenkomstig deze wet aangepast. 
 
Artikel 9.22 Wijziging Wet op de inlichtingen- en veiligheidsdiensten 2002 
 
De verwijzing naar de voorhangprocedure, beschreven in artikel 34 van de Comptabiliteitswet 2001 en 
die wordt gevolgd ingeval van het oprichten, mede oprichten of doen oprichten van een 
privaatrechtelijke rechtspersoon door de staat, is aangepast. Deze verwijzing is vervangen door de 
verwijzing naar het betreffende artikel in deze wet. 
 
Artikel 9.23 Wijziging Wet op de kansspelen 
 
De Wet op de kansspelen regelt de bevoegdheid van de Algemene Rekenkamer om het financieel 
beheer en de jaarlijkse financiële verantwoording daarover te onderzoeken met betrekking tot een 
rechtspersoon waaraan een vergunning tot het organiseren van speelcasino’s is verleend. In dit 
verband worden een aantal bepalingen uit de Comptabiliteitswet 2001 die bepaalde bevoegdheden 
van de Algemene Rekenkamer regelen van overeenkomstige toepassing verklaard. De verwijzingen 
naar deze bepalingen zijn vervangen door verwijzingen naar de betreffende artikelen uit hoofdstuk 7 
van deze wet. 
 
 
  
137 
 

 
Hoofdstuk 10. Evaluatie, overgangs- en slotbepalingen 
 
§ 1. Evaluatie 
 
Artikel 10.1 Evaluatie 
 
Dit artikel schrijft voor dat de Minister van Financiën deze wet binnen vijf jaar na de inwerkingtreding 
evalueert. De evaluatie richt zich op de vraag of de modernisering van de Comptabiliteitswet in opzet 
is geslaagd. Dit wordt bereikt door middel van het opstellen van een verslag naar de effecten van de 
wet in de praktijk. 
 
 
§ 2. Overgangsrecht en samenloop  
 
Artikel 10.2 Overgangsrecht 
 
Eerste en tweede lid 
Om de reden dat deze wet voorziet in de intrekking van de Comptabiliteitswet 2001 is het van belang 
om duidelijkheid te scheppen over het tijdstip tot waarop de Comptabiliteitswet 2001 geldend is.  
 
De bepalingen uit de Comptabiliteitswet 2001 en de daarop gebaseerde bepalingen blijven van 
toepassing op alle begrotingen die vóór de inwerkingtreding van deze wet bij de Tweede Kamer zijn 
ingediend en alle suppletoire begrotingen, jaarverslagen en rapporten die naar aanleiding van die 
begrotingen worden opgesteld. Dit is geregeld in onderdeel a van het eerste lid. 
 
Voor de begrotingen die na de inwerkingtreding van deze wet bij de Tweede Kamer worden 
ingediend, zijn de bepalingen van de Comptabiliteitswet 2001 niet meer van toepassing. Voor deze 
begrotingen en de daarbij behorende suppletoire begrotingen, jaarverslagen en rapporten gelden de 
bepalingen uit deze wet.  
 
De overgang naar een ander wettelijk regime geldt dus met ingang van een begrotingsjaar en valt 
vanwege de uitvoerbaarheid niet middenin een begrotings- of verantwoordingscyclus. 
 
Het voorgaande zou betekenen dat als de begrotingen in september 2016 worden ingediend en deze 
wet op 1 januari 2017 in werking treedt, dat de begrotingen en suppletoire begrotingen, rapporten en 
jaarverslagen worden beheerst door de bepalingen uit de Comptabiliteitswet 2001. Op de begrotingen 
die vervolgens in september 2017 worden ingediend zijn de bepalingen uit deze wet van toepassing. 
Hetzelfde geldt voor de suppletoire begrotingen, rapporten en jaarverslagen die na september 2017 
worden ingediend.  
 
Het eerste lid regelt verder welke besluiten, rechtshandelingen en bevoegdheden - ook na de 
inwerkingtreding van deze wet - worden beheerst door de bepalingen van de Comptabiliteitswet 2001 
en de daarop gebaseerde bepalingen. Deze worden in de onderdelen b tot en met e genoemd. Het 
gaat om besluiten, rechtshandelingen en bevoegdheden die vóór de inwerkingtreding van deze wet 
zijn genomen of zijn verricht.  
 
Het voorgaande betekent dat de bepalingen uit de Comptabiliteitswet 2001 - ook na de 
inwerkingtreding van deze wet - bepalend zijn voor het bereik van de privaatrechtelijke 
rechtshandelingen die namens de staat worden verricht (onderdeel d) en de reikwijdte van waartoe de 
Algemene Rekenkamer bevoegd is (onderdeel e). Dat enkel de bepalingen uit de Comptabiliteitswet 
2001 (en niet de bepalingen uit deze wet) voor deze rechtshandelingen en bevoegdheden bepalend 
zijn, blijkt uit het tweede lid.  
 
Artikel 10.3 Omhang besluiten 
Dit artikel bepaalt dat de besluiten tot het aanwijzen van agentschappen en de besluiten tot het 
aanwijzen van schatkistbankieren, bedoeld in de Comptabiliteitswet 2001 - met de inwerkingtreding 
van deze wet - gelden als besluiten als bedoeld in deze wet. Om die reden schrijft dit artikel voor dat 
deze besluiten mede zijn gebaseerd op deze wet, met dien verstande dat de bepalingen van de 
Comptabiliteitswet 2001 op die besluiten van toepassing blijven, Dat de bepalingen van de 
Comptabiliteitswet 2001 voor die besluiten blijven gelden, is in het overgangsrecht bepaald, zoals dat 
in artikel 10.2 is geregeld. 
139 
 

