34238 Wijziging van de Invoeringswet openbare lichamen Bonaire, Sint Eustatius en 
Saba in verband met het wettelijk regelen van kwaliteitseisen voor de jeugdzorg op 
Bonaire, Sint Eustatius en Saba en het toezicht en de handhaving hiervan door de 
inspectie jeugdzorg. 
 
Nota naar aanleiding van het verslag 
De regering heeft met veel belangstelling kennis genomen van het verslag van de vaste commissie 
voor Volksgezondheid, Welzijn en Sport en de daarin opgenomen vragen en opmerkingen van de 
leden van de fracties van de VVD, de PvdA, de SP, het CDA en D66. In deze nota naar aanleiding 
van het verslag worden de vragen van de betrokken fractieleden beantwoord. Bij de beantwoording 
van de vragen, mede namens de Minister van Veiligheid en Justitie en de Minister van 
Binnenlandse Zaken en Koninkrijksrelaties, is zo veel mogelijk de volgorde van het verslag 
aangehouden.  
1. Inleiding 
De leden van de SP-fractie zijn van mening dat elk kind dat opgroeit, recht heeft op een veilige 
leefomgeving. Het baart deze leden daarom zorgen dat een goede controle op de kwaliteit van de 
jeugdzorg op de BES-eilanden tot op heden, bijna 4 jaar na de inwerkingtreding van de 
Invoeringswet, nog niet mogelijk is. Het is volgens deze leden daarom een goede zaak dat de wet 
hier verandering in probeert aan te brengen.  
Deze leden vragen hoe de regering verklaart dat bij de oorspronkelijke Invoeringswet het toezicht 
op de kwaliteit van de jeugdzorg nog onvoldoende verankerd was. Voorts vragen zij hoe de 
regering, onder wiens ministeriële verantwoordelijkheid de jeugdzorg valt, kan garanderen dat de 
kinderen in Caribisch Nederland tot op heden kwalitatief goede zorg (hebben) ontvangen en hoe zij 
dit de komende periode gaat verbeteren. Zij willen weten of de regering bereid is om de Kamer 
over de voortgang te berichten. 
De openbare lichamen en het Rijk zijn samen verantwoordelijk voor het jeugdbeleid op de 
eilanden. Vanaf het moment dat het Rijk in 2010 verantwoordelijk werd voor de jeugdzorg is veel 
energie gestoken in het opzetten en verbeteren van voorzieningen en het aanpakken van de 
achterstanden op dat gebied. Ook heeft de Inspectie Jeugdzorg (IJZ) alvast zogenoemd 
stimulerend toezicht uitgevoerd, onder andere in 2010 en 2013. Zie bijvoorbeeld het 
1
inspectierapport van maart 2014. Als sluitstuk van deze ontwikkeling is het onderhavige 
wetsvoorstel met kwaliteitseisen en toezicht voor de jeugdzorg in Caribisch Nederland aanhangig.  
De kern van dit wetsvoorstel is dat er kwaliteitseisen worden gesteld die inhouden dat er 
verantwoorde jeugdzorg, gezinsvoogdij en voogdij dient plaats te vinden in Caribisch Nederland en 
dat de onderzoeks- en rapportagetaak van de voogdijraad verantwoord verloopt, alsmede dat er 
een wettelijke basis is voor het toezicht door de IJZ op de naleving van genoemde kwaliteitseisen. 
Er is kort gezegd een wettelijke norm bepaald, op de naleving waarvan de inspectie toezicht heeft.  
Vanaf de staatkundige vernieuwing in 2010 wordt met toepassing van een 
kwaliteitsmanagementsysteem, scholing en training van het personeel, verbetering van 
werkprocessen, introductie van nieuwe hulpverleningsmethodieken en periodiek toezicht door de 
IJZ stapsgewijs gewerkt aan verbetering van de kwaliteit van de jeugdzorg in Caribisch Nederland.  
Jeugd en Gezinsvoogdij Caribisch Nederland (JGCN) is de uitvoeringsorganisatie die is belast met 
de uitvoering van de jeugdzorg, de uitvoering van kinderbeschermingsmaatregelen en van de 
jeugdreclassering. JGCN valt organisatorisch onder de verantwoordelijkheid van de Minister van 
VWS. De Minister van Veiligheid en Justitie (VenJ) is politiek verantwoordelijk voor de uitvoering 
                                                           
1
 Inspectie Jeugdzorg, Kwaliteit van de jeugdzorg in Caribisch Nederland, Utrecht, maart 2014. 
1 
 

2. Jeugdzorg 
In de memorie van toelichting van de Jeugdwet is destijds geschreven dat de jeugdzorg in 
Caribisch Nederland tot de evaluatie van de staatkundige vernieuwingen in 2015 onder de 
verantwoordelijkheid van VWS zou vallen. Daarna zou bezien worden welke rol en 
verantwoordelijkheid de eilandbesturen hierin kunnen innemen. De leden van de CDA-fractie 
vragen wat uit deze evaluatie is gekomen en op welke gronden is besloten om definitief de 
verantwoordelijkheid van jeugdzorg in Caribisch Nederland onder verantwoordelijkheid van de 
Minister van VWS te laten vallen. 
Een onafhankelijke evaluatiecommissie onder leiding van mevrouw Spies, de Evaluatiecommissie 
Caribisch Nederland, heeft de gevolgen van de staatkundige vernieuwing van Caribisch Nederland 
in 2010 onderzocht. Het onderzoek spitste zich toe op de werking van de wetgeving, de werking 
van de bestuurlijke structuur en de gevolgen voor de bevolking van Bonaire, Sint Eustatius en Saba 
van de transitie in 2010. De commissie heeft op 12 oktober 2015, vijf jaar na de transitie, het 
evaluatieverslag “Vijf jaar verbonden: Bonaire, Sint Eustatius, Saba en Europees Nederland” 
uitgebracht aan de opdrachtgevers zijnde de Minister van Binnenlandse Zaken en 
Koninkrijksrelaties en de bestuurscolleges van de openbare lichamen Bonaire, Sint Eustatius en 
Saba. De regering is het evaluatieverslag momenteel aan het bestuderen. De reactie op het 
evaluatieverslag wordt ruim voor de zomer aan de Staten-Generaal gezonden. 
Het onderhavige wetsvoorstel beoogt de kwaliteit van de jeugdzorg in Caribisch Nederland en het 
toezicht daarop te regelen en bevat – in afwachting van de reactie op de evaluatie – geen 
wijzigingsvoorstellen ten aanzien van de organisatie van de jeugdzorg in Caribisch Nederland.    
De preventieve ondersteuning op het terrein van opvoeden en opgroeien valt voor de bewoners 
van Bonaire onder de verantwoordelijkheid van het openbaar lichaam Bonaire. Voor de bewoners 
van Saba en Sint-Eustatius geldt echter dat preventieve ondersteuning onder de directe 
verantwoordelijkheid van het Ministerie van VWS komt te vallen. De leden van de CDA-fractie 
vragen waarom hiervoor gekozen is. 
In 2010 is de verantwoordelijkheid voor de preventieve opvoedondersteuning aan het openbaar 
lichaam Bonaire toebedeeld overeenkomstig de toenmalige taakverdeling in Nederland tussen 
gemeenten (preventief jeugdbeleid) en provincies (jeugdzorg). Vanwege de (geringe) schaal en 
daarmee samenhangende efficiency is er in 2010 voor gekozen de preventieve 
opvoedondersteuning en de jeugdzorg op St. Eustatius en Saba geïntegreerd aan te laten bieden 
door JGCN onder verantwoordelijkheid van het ministerie van VWS. 
De leden van de D66-fractie horen graag op welke termijn verwacht kan worden dat de 
(gezins)voogdij in het Caribische gebied van het Koninkrijk zal zijn opgebouwd. Voorts vragen zij of 
de regering kan aangeven in welk stadium de ontwikkeling hiervan nu is. 
De (gezins)voogdij in Caribisch Nederland is net als de jeugdzorg nog in ontwikkeling. Stapsgewijs 
wordt gewerkt aan kwaliteitsverbetering, mede naar aanleiding van het rapport van de IJZ van 
maart 2014. In november 2014 is de Deltamethode gedurende twee weken getraind en in 
september 2015 herhaald met specifieke aandacht voor de risicotaxatie en het plan van aanpak. 
De Deltamethode is de werkwijze van de jeugdbescherming in Nederland bij de uitvoering van de 
ondertoezichtstelling. Het belangrijkste doel is de ontwikkelingsbedreiging van het kind op te 
heffen. Dat doen gezinsvoogden door samen met ouders en kinderen te werken naar een 
gezinsomgeving waarin het kind veilig is en zich kan ontwikkelen. 
De leden van de D66-fractie vragen of de regering kan aangeven op welke manier het Ministerie 
van VWS de lokale overheden, die verantwoordelijk zijn voor de ontwikkeling van kwaliteit en 
capaciteit van de jeugdgezondheidszorg, ondersteunt. Zij vragen voorts of dit alleen financieel van 
aard is of dat de ondersteuning ook op een andere manier invulling krijgt. 
3 
 

naar een kwaliteitsniveau voor verantwoorde zorg over de hele linie. Hierbij wordt rekening 
gehouden met de kleinschaligheid van de eilanden. De IJZ is van het begin af aan goed betrokken 
bij de ontwikkeling van het kwaliteitskader, zodat de onderdelen die de inspectie ziet als absolute 
bodemeisen en cruciale aspecten van meet af aan in het kwaliteitskader verwerkt zijn.  
Vanwege dit groeimodel  baseert de IJZ zich in haar toezicht op het in ontwikkeling zijnde 
kwaliteitskader voor de jeugdzorg in Caribisch Nederland. Het zou immers niet passend zijn om, 
gelet op vorenstaand model, reeds thans onverkort te toetsen aan de eisen die in Europees 
Nederland gelden. Door met een groeimodel te werken groeien de eisen van de IJZ mee met de 
vooraf geschetste kwaliteitsontwikkeling. In lijn hiermee zal ook de handhaving door de IJZ 
passend zijn bij de ontwikkeling van de jeugdzorg in Caribisch Nederland. 
De leden van de PvdA-fractie lezen dat de IJZ met enige regelmaat de BES-eilanden bezoekt. In 
het rapport van de IJZ lezen deze leden dat de kwaliteit van jeugdzorg nog de nodige 
tekortkomingen kent. Deze leden vragen of en in welke mate dit leidt tot een hogere frequentie 
van het aantal bezoeken aan de eilanden in het kader van toezicht op de kwaliteit. 
Hiervoor is reeds vermeld dat de jeugdzorg in Caribisch Nederland nog in opbouw is en dat er de 
komende jaren met een groeimodel wordt gewerkt naar een kwaliteitsniveau dat aansluit bij de 
kwaliteitseisen uit de Jeugdwet. De IJZ volgt de ontwikkelingen binnen dit groeimodel nauwgezet. 
Als daar aanleiding toe is, zal zij de eilanden bezoeken om vast te stellen of de ontwikkelingen 
daadwerkelijk hebben plaatsgevonden en waar nodig zal zij in haar toezicht constateren waar nog 
verbetering nodig is en daarbij gepaste maatregelen treffen. 
Zo heeft de inspectie zich sinds het laatste toezicht in 2013 door JGCN op de hoogte laten houden 
van de doorgevoerde verbeteringen en heeft zij eind september 2015 wederom toezicht uitgevoerd 
bij JGCN. Zij heeft getoetst of verbetermaatregelen naar aanleiding van eerder toezicht in 2013 
goed zijn doorgevoerd en geïmplementeerd. 
Met het onderhavige wetsvoorstel ontstaat daarvoor ook de formele grondslag. 
De leden van de PvdA-fractie vragen de regering in welke mate er rekening gehouden wordt met 
het feit dat er een taboe kan liggen op het zoeken van hulp. Hulpverleners zijn vaak bekenden van 
de hulpzoekende en de eilanden hebben een kleine omvang waardoor het vaak snel bekend wordt 
wie er hulp zoekt. Voorts vragen zij of de regering kan aangeven of en hoe dit invloed heeft gehad 
op het inrichten van de lokale jeugdzorg. 
Bij de staatkundige vernieuwing in 2010 is de organisatie van de jeugdzorg in Caribisch Nederland 
ingericht overeenkomstig het toenmalige vigerende jeugdstelsel in Nederland en toegesneden op 
de kleinschaligheid van de eilanden. Een van de eisen die bij de werving van personeel voor de 
jeugdzorg in Caribisch Nederland wordt gesteld, is dat de te werven personen de kennis en kunde 
in huis hebben om hulp te kunnen verlenen in een kleinschalige gemeenschap in het Caribisch 
gebied. 
Hulpverleners dienen verantwoorde zorg te verlenen. Hierbij hoort dat ze zorgvuldig met gegevens 
dienen om te gaan. Ook hebben ze zich te houden aan de Wbp BES, zoals de geheimhoudingsplicht 
genoemd in artikel 12, tweede lid, van de Wbp BES. Voor medici, zoals GGZ hulpverleners, geldt 
tevens de geheimhoudingsverplichting uit artikel 7:457 BW BES. 
De leden van de PvdA-fractie zijn van mening dat de expertise van lokale organisaties en best 
practices van lokale projecten waardevol zijn voor het verwezenlijken van een goed werkend 
systeem. Zij vragen of de regering kan toelichten in hoeverre zij gebruik maakt van best practices 
uit landen met een soortgelijke situatie. 
Met de leden van de PvdA-fractie zijn wij van mening dat best practices van landen met een 
soortgelijke situatie van belang zijn. Met Aruba is met name op het gebied van de pleegzorg 
intensief contact. Medewerkers van JGCN hebben een bezoek aan Aruba gebracht om kennis te 
5 
 

de IJZ niet op een andere wijze voldoende gegevens voor het vervullen van haar toezichtstaak kan 
verkrijgen en dat geen onderdelen van het dossier mogen worden ingezien die niet nodig zijn voor 
het vervullen van de toezichtstaak. De desbetreffende gegevens mogen bovendien niet voor andere 
doeleinden ingezien worden.  
Daarnaast is het zo, dat àls er gebruik wordt gemaakt van de bevoegdheid voor inzage, dat dan  
voor de ambtenaren van de inspectie een afgeleid beroepsgeheim geldt. Op deze manier is – ook in 
de kleine gemeenschappen als de BES-eilanden – gewaarborgd dat de gevoelige gegevens 
waarover de IJZ beschikt niet in andere handen terecht komen.  
5
Tot slot zijn voor het gebruik maken van het inzagerecht nieuwe beleidsregels in voorbereiding. 
6
Uw kamer is bij brief van 30 juni 2015 hierover ingelicht. Door het gebruik van het inzagerecht 
vast te leggen in beleidsregels, wordt het voor iedereen kenbaar hoe de inspectie haar 
bevoegdheid hanteert.    
Gelet op de vorengenoemde waarborgen voor de uitoefening van de inzagebevoegdheid is het naar 
mijn oordeel niet noodzakelijk om in de wet een nadere specificatie van de doeleinden aan te 
brengen.  
De leden van de SP-fractie snappen dat voor een goed functionerende IJZ er een mogelijkheid 
moet zijn om informatie uit te wisselen. Daarbij dient uiteraard rekening gehouden te worden met 
vigerende wetgeving als de Wbp BES en het EVRM. Over de scope en de onderbouwing waarop 
deze persoonsgegevens, met name etniciteit en culturele achtergrond, opgevraagd mogen worden 
hebben de leden nog enkele vragen. Zij willen weten welke aanleiding de regering ziet om etniciteit 
of culturele achtergrond als een kwaliteitsbedreigende factor aan te wijzen. Verder vragen zij hoe  
de regering het opvragen van deze persoonsgegevens uitlegt in het kader van doeltreffende en 
doelmatige toezichtstaken van de inspectieambtenaren. 
Anders dan de leden van de SP-fractie menen, is het niet zo dat de IJZ informatie over de etnische 
en culturele achtergrond verwerkt omdat dat aangewezen zou zijn als kwaliteitsbedreigende factor. 
Bij het bieden van jeugdzorg dient onder andere rekening te worden gehouden met de etnische en 
culturele achtergrond van de jeugdige en zijn ouders, zeker omdat er op de BES-eilanden diverse 
culturele gemeenschappen zijn. Bij het toezicht van de inspectie op het handelen van de 
instellingen kan het daarom voorkomen dat de inspectie ook kennisneemt van etniciteit en 
culturele achtergronden 
Het verwerken van deze gegevens mag slechts plaatsvinden voor zover dat noodzakelijk is voor 
een doeltreffende en doelmatige uitvoering van de toezichtstaken van de IJZ. Daarmee wordt de 
proportionaliteitseis bedoeld: dat de IJZ niet meer (bijzondere) persoonsgegevens mag verwerken 
dan noodzakelijk is voor haar toezichthoudende taken. Deze eis geldt ook voor de gegevens over 
de etniciteit en culturele achtergrond.  
Voor de leden van de D66-fractie is het van groot belang dat privégegevens van jeugdigen niet 
onnodig op straat komen te liggen, zeker als deze eigenlijk van ondergeschikt belang zijn bij een 
onderzoek van bijvoorbeeld de inspectie. Zij vragen de regering aan te geven op welke manier 
deze privacy nu gewaarborgd is bij alle betrokken partijen. 
Wat betreft de toezichthouder geldt het volgende. Zoals ook hierboven reeds aan de orde is 
gekomen, mag de IJZ slechts (bijzondere) persoonsgegevens verwerken voor zover dat 
7
noodzakelijk is voor haar  taakuitoefening. Dit is ook in het wetsvoorstel tot uitdrukking gebracht. 
(Bijzondere) persoonsgegevens die van ondergeschikt belang zijn voor een onderzoek van de IJZ 
behoren niet tot de gegevens die “noodzakelijk zijn voor de taakuitoefening” en zullen dan ook niet 
                                                           
5
 Deze beleidsregels zijn aangekondigd voor het inzagerecht van de Inspectie Gezondheidszorg en zullen ook 
gelden voor de IJZ.  
6
 Kamerstukken II 2014/15, 33 149, nr. 36. 
7
 Artikel 18.4.7h, tweede lid.  
7 
 

De leden van de PvdA-fractie vragen of de regering voornemens is de administratieve lasten te 
monitoren met het oog op bewaking van een juiste balans tussen administratieve lasten en de 
noodzakelijke kwaliteit die verwacht wordt op de eilanden. Zo ja, dan willen zij weten of 
aangegeven kan worden hoe de regering dit gaat monitoren. 
Uitgangspunt is om met inzet van digitale hulpmiddelen de administratieve lasten voor de 
hulpverleners tot een minimum te beperken en dat hulpverlening en daarbij behorende 
administratieve inzet in balans zijn. De directeur van JGCN is gevraagd om in zijn periodieke 
managementrapportages ook te rapporteren over de administratieve consequenties van de 
ingezette kwaliteitsverbetering. 
De leden van de CDA-fractie vragen waarom de regering van mening is dat er geen goede 
inschatting gemaakt kan worden van de administratieve lasten ten gevolge van dit wetsvoorstel. 
De reden die gegeven wordt, de kwaliteitsverbetering van jeugdzorg wordt stapsgewijs opgepakt 
en er moet nog veel gebeuren, is naar de mening van deze leden onvoldoende om te stellen dat de 
directe gevolgen van dit wetsvoorstel niet ingeschat kunnen worden. Bij wetgeving moet immers 
altijd rekening gehouden worden dat er andere, toekomstige ontwikkelingen zijn die niet in het 
wetsvoorstel zelf geregeld worden. De leden van de CDA-fractie vragen daarom om alsnog een 
inschatting te maken van de administratieve lasten, en dan met name de extra lasten op het 
terrein van toezicht. 
De voorgestane kwaliteitsverbeteringen houden een meer systematische aanpak van de 
hulpverlening in. Daaraan zijn onlosmakelijk rapportages door hulpverleners verbonden. Die laten 
zich lastig kwantificeren. Zoals hierboven vermeld, is het uitgangspunt om met inzet van digitale 
hulpmiddelen de administratieve lasten voor de hulpverleners tot een minimum te beperken en dat 
hulpverlening en daarbij behorende administratieve inzet in balans zijn. De directeur van JGCN is 
gevraagd om in zijn periodieke managementrapportages ook te rapporteren over de 
administratieve consequenties van de ingezette kwaliteitsverbetering. 
Wat de extra lasten op het terrein van toezicht betreft kan worden opgemerkt dat in de afgelopen 
jaren de inspectie eens per twee jaar de voorzieningen op de drie eilanden heeft bezocht. Het 
hangt vervolgens van de geconstateerde tekortkomingen af hoeveel verbetermaatregelen worden 
verwacht. De komende jaren zullen verbetermaatregelen nog sterk verweven zijn met de 
kwaliteitsslag die de organisaties doormaken. 
6. Artikelsgewijs 
Artikel 18.4.7a - Begripsbepalingen, onderdeel Jeugdzorg 
Voor Caribisch Nederland is er voor gekozen om de Jeugd Geestelijke GezondheidsZorg (JGGZ) en 
de zorg voor jeugdigen met een licht verstandelijke beperking (LVB) onder de Zorgverzekeringswet 
te laten vallen, en niet onder de Jeugdwet zoals in Europees Nederland het geval is. De leden van 
de CDA-fractie vragen een nadere onderbouwing van deze keuze. 
De vraag van de leden van de CDA-fractie geeft de gelegenheid om een onjuistheid in de 
toelichting op het voorgestelde artikel 18.4.7a te corrigeren. Anders dan op pagina 10 van de 
memorie van toelichting (Kamerstukken II 2014/15, 34 238, nr. 3) staat, is de 
Zorgverzekeringswet (Zvw) namelijk niet van toepassing op de BES. In plaats daarvan geldt voor 
alle ingezetenen het Besluit zorgverzekering BES. Tot 1 januari 2015 viel de JGGZ in het Europese 
deel van Nederland voor het grootste deel onder de dekking van de zorgverzekering (als bedoeld in 
de Zvw) van de jeugdige en viel LVB vooral onder de dekking van de AWBZ. Daarnaast hadden we 
de jeugdzorg waarin de Wet op de jeugdzorg voorzag. Op de BES vielen zowel de JGGZ als de LVB 
onder het Besluit zorgverzekering BES, omdat dat besluit zowel de zorg dekt(e) die in het Europese 
deel van Nederland onder de zorgverzekering valt als de zorg die in dat deel van Nederland onder 
de AWBZ viel (of, inmiddels, onder de Wet langdurige zorg valt). En daarnaast wordt er op de BES 
ook jeugdzorg verleend. 
9 
 

Ten aanzien van de delegatiebepaling van artikel 18.4.7i van het wetsvoorstel  hebben de leden 
van de VVD-fractie de volgende vragen. Het betreft hier een verruiming van de grondslag. 
Genoemde leden vragen de regering om een toelichting waarom deze verruiming van de grondslag 
wenselijk is. Daarnaast willen zij weten of de regering in elk geval bereid is toe te zeggen dat 
eventuele algemene maatregelen van bestuur (amvb) ter voorhang aan de Staten-Generaal 
worden aangeboden. 
De verruiming van de grondslag voor de delegatiebepaling zit daarin dat in vergelijking met de 
10
huidige delegatiebepaling de “kwaliteit van de jeugdzorg” is toegevoegd. In het wetsvoorstel zijn 
op hoofdlijnen regels gesteld ten aanzien van de kwaliteit van jeugdzorg. Het is wenselijk dat ter 
uitvoering daarvan bij lagere regelgeving nadere regels kunnen worden gesteld.  
In het wetsvoorstel is niet geregeld dat de amvb moet worden voorgehangen. Hier is de hoofdregel 
gevolgd dat van voorhang geen gebruik wordt gemaakt, tenzij daarvoor bijzondere redenen 
11
bestaan. In dit geval zijn er geen bijzondere redenen die zouden nopen tot voorhang. Ik ben wel 
bereid om, zodra  de ontwerp amvb gereed is, deze aan uw Kamer te sturen.  
De staatssecretaris van Volksgezondheid, 
Welzijn en Sport, 
 
 
 
 
 
drs. M.J. van Rijn 
                                                           
10
 Artikel 18.4.7a IBES. 
11
 Zie ook aanwijzing 35 van de Aanwijzingen voor de regelgeving.  
11 
 

