31 568   Staatkundig proces Nederlandse Antillen 
 
Nr.    Verslag van een schriftelijk overleg 
 
Vastgesteld d.d. … 
 
Binnen de vaste commissie voor Onderwijs, Cultuur en Wetenschap 
heeft één fractie de behoefte om vragen en opmerkingen voor te leggen 
over de brief van de staatssecretaris van Onderwijs, Cultuur en 
Wetenschap d.d. 11 december 2015 over de “Bevindingen quick scan 
expertgroepen Papiaments en Nederlands” met bijbehorende rapporten 
(Kamerstuk 31 568, nr. 169). Bij brief van ... heeft de staatssecretaris 
deze beantwoord. Vragen en antwoorden zijn hierna afgedrukt.  
  
De voorzitter van de commissie 
Wolbert 
 
Adjunct-griffier van de commissie 
Bošnjaković 
 
 
 
I  Vragen en opmerkingen uit de fractie 
De leden van de PvdA-fractie hebben met belangstelling kennisgenomen van de bevindingen 
van de expertgroepen Papiaments en Nederlands, en de brief daarover van de staatssecretaris. 
Zij hebben een aantal vragen. Deze leden achten het van groot belang dat de kwaliteit van het 
onderwijs in de Nederlandse taal op Bonaire verbeterd wordt. Veel inwoners spreken, lezen 
en schrijven de taal niet van huis uit en krijgen het onvoldoende mee, terwijl het voor een 
latere opleiding of baan in het Koninkrijk wel van belang kan zijn. Het onderwijs in het 
Nederlands is daarom cruciaal. De leden onderschrijven de conclusies van de Taalunie 
hierover. Des te meer zijn zij teleurgesteld over het werk van de expertgroepen Nederlands en 
Papiaments. Er is niet gekomen tot een gezamenlijk gedragen conclusie en plan van aanpak. 
Naar de mening van deze leden was dit veel beter geweest. Waarom zijn er twee 
expertgroepen ingesteld, en waarom is niet gekomen tot één eensluidend advies, zo vragen 
deze leden. Waar zitten de grootste verschillen in opvatting? De leden zijn ook benieuwd wat 
dit betekent voor het vervolg, nu er verdeeldheid is over de te volgen koers. Hoe weten de 
schoolbesturen nu welke richting ze op moeten gaan? En, het belangrijkste, wat zijn nu de 
concrete acties die uitgevoerd gaan worden om te waarborgen dat de adviezen van de 
Taalunie geïmplementeerd gaan worden? Welke garanties zijn er, gegeven de gebleken 
verdeeldheid, dat die van de grond komen, zo willen de leden weten. Op welke wijze is de 
staatssecretaris bereid erop toe te zien dat er daadwerkelijk plannen komen en voldoende 
voortgang wordt gerealiseerd. Voor de leden van deze fractie is het onacceptabel dat er na 
zoveel geïnvesteerde tijd, inspanningen en onderzoeken uiteindelijk niks of te weinig gebeurt. 
Het belang van het leren van de Nederlandse taal is voor de inwoners op Bonaire te belangrijk 
om niet zo snel mogelijk te komen met onderwijsverbeteringen, aldus de leden. Kan de 
staatssecretaris aangeven wat precies zijn inzet is omtrent de beslissingen die de 
schoolbesturen zullen moeten nemen? Deze leden zouden graag zien dat de staatssecretaris 
daarbij een vinger aan de pols houdt. Zijn vragen daarom of de staatssecretaris bereid is het 
verslag en de uitkomsten van de gesprekken met de schoolbesturen naar de Kamer te sturen.  

en schrijven) plaats moet vinden én over de vraag hoe de verdeling in onderwijstijd 
(taalaanbod) van beide talen eruit moet komen te zien in het primair onderwijs.  
 
De expertgroep Nederlands heeft zich onthouden van een antwoord op de vraag in welke taal 
moet worden gealfabetiseerd. De vraag wat de beste taal is voor technisch lezen en schrijven 
in situaties waarin meer talen in het geding zijn, is volgens deze groep al decennialang 
onderwerp van (literatuur)onderzoek en discussie, maar laat geen eenduidige conclusies toe 
met betrekking tot het vraagstuk van de alfabetisering op Bonaire. Wel heeft deze groep een 
aantal criteria en aandachtspunten beschreven met betrekking tot drie varianten (alfabetisering 
in het Papiaments, in het Nederlands of gelijktijdig in beide talen), zodat de scholen enigszins 
zicht krijgen op de praktische consequenties van de verschillende opties. De expertgroep 
Papiaments acht alfabetisering in het Papiaments, als moedertaal van de meeste leerlingen, op 
zijn plaats. 
 
Voor wat betreft de gewenste verdeling in onderwijstijd is de expertgroep Nederlands van 
mening, dat herziening van het huidige schooltaalbeleid met name plaats moet vinden in de 
onderbouw van het primair onderwijs en dat daar aanzienlijke uitbreiding van het taalaanbod 
Nederlands dient plaats te vinden. Daarentegen benadrukt de expertgroep Papiaments het 
belang van moedertaalonderwijs en vindt dat er in de onderbouw van het primair onderwijs 
een Papiamentstalig onderwijsprogramma moet komen aangevuld met een vak Nederlands als 
vreemde taal. 
 
De leden van de PvdA-fractie zijn ook benieuwd wat dit betekent voor het vervolg, nu er 
verdeeldheid is over de te volgen koers. Hoe weten de schoolbesturen nu welke richting ze op 
moeten gaan? En, het belangrijkste, wat zijn nu de concrete acties die uitgevoerd gaan worden 
om te waarborgen dat de adviezen van de Taalunie geïmplementeerd gaan worden? Welke 
garanties zijn er, gegeven de gebleken verdeeldheid, dat die van de grond komen, zo willen de 
leden weten. Op welke wijze is de staatssecretaris bereid erop toe te zien dat er daadwerkelijk 
plannen komen en voldoende voortgang wordt gerealiseerd. Voor de leden van deze fractie is 
het onacceptabel dat er na zoveel geïnvesteerde tijd, inspanningen en onderzoeken uiteindelijk 
niks of te weinig gebeurt. 
 
Het algemeen wettelijk kader is helder: Nederlands is de instructietaal in het voortgezet 
onderwijs en Nederlands en Papiaments zijn de instructietalen in het primair onderwijs. De 
invulling van het schooltaalbeleid binnen dit kader is primair de verantwoordelijkheid van de 
schoolbesturen. De expertgroepen hebben, ondanks de onderlinge verschillen van inzicht, 
aanbevelingen geformuleerd om het Bonairiaanse onderwijs een handvat te bieden om 
invulling te kunnen geven aan hun schooltaalbeleid. Volgens de opsteller van het advies van 
de Nederlandse Taalunie biedt het verslag van bevindingen van de expertgroepen (met de 
daarbij behorende rapporten) de schoolbesturen voldoende houvast om vorm te kunnen geven 
aan hun eigen schooltaalbeleid.  
 
Wat mij betreft zijn de scholen nu aan zet. De afdeling Onderwijs van de Rijksdienst 
Caribisch Nederland en de voorzitter van de expertgroepen voeren gesprekken met de 
schoolbesturen en schoolleiders. Het doel daarvan is in beeld te krijgen welke vragen er nog 
bij hen leven en hoe deze vragen zo kunnen worden beantwoord dat zij in staat zijn invulling 
te geven aan hun eigen schooltaalbeleid. Dit betekent dat het aan de schoolbesturen is om, op 
basis van de inhoud van het Taalunie-advies en de bevindingen van de expertgroepen, keuzes 
te maken als het gaat om zaken als de precieze verdeling in onderwijstijd van beide talen en 
de taal van alfabetisering.  

advies van de Taalunie en de bevindingen van de expertgroepen, hun eigen mening te vormen 
en keuzes te maken.  
 
Ten tijde van de inventarisatie van de expertgroepen waren er bestuurlijke problemen bij de 
SGB. Uiteindelijk is er, zoals de Kamer bekend is, een nieuw bestuur aangetreden. Dit bestuur 
heeft in november 2015 aangegeven zijn definitieve standpunt te zullen bepalen ten aanzien 
van het te voeren taalbeleid. Dit standpunt is nog niet bekend. Ik dring er bij het bestuur op 
aan om zo spoedig mogelijk een standpunt in te nemen.  
 
De leden van de SP-fractie vragen naar de visie van de staatssecretaris ten aanzien van 
taalverwerving. Acht de staatssecretaris het van belang dat jonge kinderen primair in hun 
moedertaal moeten worden onderwezen? Is de staatssecretaris het met de leden eens dat 
vreemde taalverwerving staat of valt met een goede beheersing van de moedertaal? Waarom 
wel of waarom niet, zo willen de genoemde leden weten. 
 
Het is vooral van belang dat de instructietaal leerlingen in staat stelt het onderwijs zo goed 
mogelijk te volgen en ze voorbereidt op hun vervolgopleiding.  Het algemeen wettelijk kader 
bepaalt dat Nederlands en Papiaments de instructietalen zijn in het primair onderwijs. Hoe er 
in de praktijk met deze twee instructietalen wordt omgegaan is een verantwoordelijkheid van 
de scholen. Op dit moment wordt in de onderbouw van het primair onderwijs veelal in het 
Papiaments en in de bovenbouw overwegend in het Nederlands les gegeven. In het voortgezet 
onderwijs is volgens de wet Nederlands de instructietaal. Het is dus van belang dat de 
leerlingen bij de overgang naar het voortgezet onderwijs het Nederlands voldoende beheersen 
om daarin onderwijs te kunnen volgen. Zoals de Kamer bekend is hebben veel leerlingen daar 
nu problemen mee. Dat is ook de reden dat de Taalunie heeft geadviseerd over te gaan naar 
een situatie waarin de leerlingen vroeger en intensiever les krijgen in het Nederlands.  
 
Onderzoek wijst uit dat al vanaf jonge leeftijd succesvolle resultaten te behalen zijn met het 
leren van een vreemde taal. In dat geval is het leren van de moedertaal ook nog in 
ontwikkeling. Het verwerven van een vreemde taal staat of valt dus niet met een goede 
beheersing van de moedertaal. (Bron: Rijksuniversiteit Groningen en Universiteit Utrecht, 
Voorstudie pilot tweetalig primair onderwijs, Groningen: 2014.) 
 
 
 

