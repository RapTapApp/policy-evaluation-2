 
 
 
> Retouradres Postbus 20401 2500 EK Den Haag 
 
Directoraat-generaal Agro en 
 
Natuur 
De Voorzitter van de Tweede Kamer  
Directie Natuur en Biodiversiteit 
der Staten-Generaal 
Bezoekadres 
Binnenhof 4  
Bezuidenhoutseweg 73 
2594 AC Den Haag 
2513 AA  ‘s-GRAVENHAGE 
 Postadres 
Postbus 20401 
2500 EK Den Haag 
Factuuradres 
Postbus 16180 
2500 BD Den Haag 
Overheidsidentificatienr 
00000001003214369000 
 
T 070 379 8911 (algemeen) 
Datum 21 maart 2016 www.rijksoverheid.nl/ez 
Betreft Beantwoording op vragen van de vaste commissie voor Economische 
 
Zaken bij de beleidsdoorlichting artikel 18 Ons kenmerk  
DGAN-NB / 16043440  
 
 
 
 
Geachte Voorzitter, 
 
De vaste commissie voor Economische Zaken heeft een aantal vragen voorgelegd 
over de beleidsdoorlichting van artikel 18 Natuur en Regio (30991, nr. 29). 
De antwoorden op deze vragen zijn weergegeven in de bijlage. 
 
1 
Kunt u uw conclusie in de begeleidende brief dat het eindelijke oordeel van de 
beleidsdoorlichting redelijke positief is nader toelichten, omdat in de 
beleidsdoorlichting wordt geconcludeerd dat over het beleid van artikel 18 Regio 
en Natuur, nauwelijks tot geen conclusies over doelmatigheid en doeltreffendheid 
kunnen worden getrokken? 
 
Antwoord 
De uitspraak is gebaseerd op het rapport van Berenschot en Ecorys, dat over 
artikel 18.1 concludeert dat de doelmatigheid en doeltreffendheid “positief 
beoordeeld kunnen worden” (blz. 2), en over artikel 18.3 dat “het doelbereik van 
het beleid als redelijk positief beoordeeld (wordt) als die vergeleken wordt met de 
situatie van de natuur in het nabije verleden” (blz. 3). 
 
2  
Kunt u nader onderbouwen waarom u extensivering van beleid ongewenst en 
onrealistisch acht? 
 
Antwoord 
Ik acht extensivering ongewenst, omdat dit beleidsartikel een omvangrijke 
transitie ondergaat. Daarbij is sprake van forse bezuinigingen en van 
decentralisatie van natuur en regionaal economisch beleid. Het budget op de 
Rijksbegroting is in de onderzoeksperiode daardoor gedaald van € 1.028 miljoen 
in 2010 naar € 337 miljoen in 2014 en daalt daarna door tot € 159 miljoen in 
2020. Deze middelen worden voornamelijk ingezet voor uitvoering van 
handhaving en regelgeving, afwikkeling van harde juridische verplichtingen, 
versoberde bijdrage aan SBB en de cofinanciering EFRO (Europees Fonds 
Regionale Ontwikkeling).  
 Pagina 1 van 25 
 
 

 
 
Directoraat-generaal Agro en 
 
Natuur 
Directie Natuur en Biodiversiteit 
 
 
 
 
Ons kenmerk 
 
DGAN-NB / 16043440 
 
 
 
6 
Zo ja, wanneer zal deze versterking plaatsvinden en hoe wordt de Tweede Kamer 
op de hoogte gehouden? 
 
Antwoord 
Ik verwijs u naar mijn antwoord op vraag 5. 
 
7 
Bent u voornemens een ex-post onderzoek te doen naar de doeltreffendheid en 
doelmatigheid van een aantal hoofdinstrumenten van het natuurbeleid? 
 
Antwoord 
De beleidsdoorlichting noemt het Natuurpact en de Natuurvisie als de twee 
hoofdproducten van het huidige beleid. Voor beide producten staan onderzoeken 
naar de doeltreffendheid en doelmatigheid (ex post) in de begroting gepland. Ook 
voor de PAS (Programmatische Aanpak Stikstof) staat een onderzoek naar de 
doeltreffendheid en doelmatigheid (ex post) in de begroting gepland. 
 
8 
Bent u bereid het huidige natuurbeleid nader te concretiseren, ook op de 
samenhang tussen ecologie en economie? Zo ja, op welke manier? 
 
Antwoord 
In het huidige natuurbeleid zet ik in op versterking van de samenhang tussen 
ecologie en economie. In de Rijksnatuurvisie 2014 (‘Natuurlijk verder’) zijn hiertoe 
verschillende speerpunten opgenomen, waaronder ‘Groen ondernemerschap; 
motor van de economie’, ‘Natuurinclusieve landbouw’, ‘Gebiedsontwikkeling met 
natuurcombinaties’, en ‘Groen wonen en werken’. Verschillende activiteiten in de 
periode 2010-2014 hebben bijgedragen aan versterking van de relatie tussen 
economie en ecologie. Enkele voorbeelden hiervan zijn: 
• Ter uitvoering van de voorstellen van de Taskforce Natuurlijke Hulpbronnen en 
Biodiversiteit is voor de periode 2012-2016 een Green Deal gesloten met het 
Platform Biodiversiteit, Ecosystemen en Economie (BEE). Dit is een 
samenwerking tussen het bedrijfsleven (onder aanvoering van VNO-NCW) en 
natuurorganisaties (onder aanvoering van IUCN Nederlands Comité). Het 
Platform BEE heeft de afgelopen jaren in het kader van deze Green Deal, 
bedrijven gestimuleerd en ondersteund die stappen willen zetten om natuur in 
hun bedrijfsvoering te verankeren. 
• In het kader van de uitvoering van ‘TEEB-Nederland’ is een zogenoemde TEEB-
Stad tool opgeleverd, waarmee steden de waarde van hun natuurlijk kapitaal 
inzichtelijk kunnen maken. TEEB staat voor ‘The Economics of Ecosystems and 
Biodiversity’, een internationaal onderzoek naar de waarde van natuur, dat in 
verschillende landen, waaronder Nederland, heeft geleid tot het uitvoeren van 
eigen studies.  
• Een subsidie aan de Vereniging Beleggers Duurzame Ontwikkeling (VBDO) 
heeft bijgedragen aaneen ‘Guide on Natural Capital & Financial Institutions’ en 
een interactieve tool , waarmee financiële instellingen natuurlijk kapitaal 
kunnen incorporeren in hun investeringsbeleid.  
 
 Pagina 3 van 25 
 

 
 
Directoraat-generaal Agro en 
 
Natuur 
Directie Natuur en Biodiversiteit 
 
 
 
 
Ons kenmerk 
 
DGAN-NB / 16043440 
 
 
 
Antwoord 
Economie en ecologie zijn onlosmakelijk verbonden. De natuur is een belangrijke 
randvoorwaarde voor de economie en tegelijkertijd hebben economische 
activiteiten effect, zowel positief als negatief, op natuur.  
 
13 
Hoe wordt deze waarde van economie en ecologie inzichtelijk? 
 
Antwoord 
In de Monitor Duurzaam Nederland presenteert het CBS samen met de 
Planbureaus kerngegevens over duurzaamheid in hun onderlinge samenhang. 
Daarbij onderscheiden ze economisch, menselijk, natuurlijk en sociaal kapitaal. De 
waarde van economie en ecologie wordt ook afzonderlijk inzichtelijk gemaakt door 
het monitoren van voorraden en stromen, zowel op nationaal als op 
bedrijfsniveau. Bij de economie gaat het dan op nationaal niveau om het Systeem 
van Nationale Rekeningen en op bedrijfsniveau om de jaarrekeningen met 
bijbehorende balansen en verlies- en winstrekeningen. Deze monitoringssystemen 
zijn goed ingeburgerd. Bij de ecologie staan de monitoringssystemen nog  in de 
kinderschoenen, maar worden belangrijke vorderingen geboekt. Zo is op nationaal 
niveau een experimenteel systeem voor ecosysteemaccounting geadopteerd, als 
aanvulling op het VN-framework voor Milieurekeningen (UN-SEEA). Het CBS heeft 
voor de provincies Limburg verkend hoe dit experimentele systeem kan worden 
geïmplementeerd en onderzoekt wat nodig is om dit voor Nederland te 
implementeren. Op bedrijfsniveau doen steeds meer bedrijven ervaring op met 
het in hun jaarverslag inzichtelijk maken van hun invloed op en afhankelijkheid 
van natuurlijk kapitaal.  
 
14 
Hoe gaat u de maatschappelijke betrokkenheid van zowel ondernemers als de 
Nederlandse bevolking vergroten voor het natuurbeleid? 
 
Antwoord 
Er bestaat een grote betrokkenheid binnen het bedrijfsleven voor natuurbeleid. 
Deze betrokkenheid is ook terug te zien bij de inzet van vele vrijwilligers en 
donateurs. Met de provincies en met natuurorganisaties werk ik aan het vergroten 
van de maatschappelijke betrokkenheid bij het natuurbeleid, bijvoorbeeld door de 
wettelijke kaders eenvoudiger en daardoor hanteerbaarder te maken, door 
vernieuwende maatschappelijke initiatieven te ondersteunen en door 
ondernemers, zoals bouwondernemers en agrariërs, te stimuleren meer oog te 
hebben voor natuur bij het maken van hun afwegingen.  
 
15 
Bestaat er een Europese vergelijking naar het percentage natuur in verhouding tot 
het oppervlak, inwoneraantal en bevolkingsdichtheid? 
 
Antwoord 
Nee, wel zijn er in het kader van de State of the Environment 2015 door het 
Europees milieuagentschap overzichten gemaakt van de hoeveelheid natuur 
 
 Pagina 5 van 25 
 

 
 
Directoraat-generaal Agro en 
 
Natuur 
Directie Natuur en Biodiversiteit 
 
 
 
 
Ons kenmerk 
 
DGAN-NB / 16043440 
 
 
 
20 
Kunt u een overzichtskaart geven van alle natuurgebieden naar de verschillende 
natuurorganisaties? 
 
Antwoord 
Ik verwijs u naar mijn antwoord op vraag 19. 
 
21 
Hoeveel hectare natuur in Nederland is in handen van particulieren? 
 
Antwoord 
In de eerste voortgangsrapportage Natuurpact van de provincies zijn geen 
gegevens opgenomen over hoeveel hectare natuur in handen is van particulieren. 
Ik verwijs u verder naar mijn antwoord op vraag 17.  
 
22  
Wat is de ontwikkeling van het aantal hectare natuur in particuliere handen over 
de periode 2000-2015? 
 
Antwoord 
Ik verwijs u naar mijn antwoord op vraag 21. 
 
23  
Wat is de ontwikkeling van het aantal natuurgebieden over de periode 2000-
2015? 
 
Antwoord 
Ik verwijs u naar mijn antwoord op vraag 19. 
 
24  
Wat is de ontwikkeling van de totale oppervlakte van de natuurgebieden over de 
periode 2000-2015? 
 
Antwoord 
Ik verwijs u naar mijn antwoord op vraag 17. 
 
25  
Waarom is een beleidstheorie niet voorhanden? Onderschrijft u de reconstructie 
van de beleidstheorie die de onderzoekers hebben opgesteld? Zo nee, waarom 
niet? 
 
Antwoord 
De door mij onderschreven beleidsreconstructie die de onderzoekers hebben 
opgesteld betreft de beleidstheorie, die gold voor de evaluatieperiode. De 
rijksnatuurvisie, die leidend is voor het huidige beleid, biedt een meer actuele en 
toekomstbestendige weergave. 
 
 
 
 Pagina 7 van 25 
 

 
 
Directoraat-generaal Agro en 
 
Natuur 
Directie Natuur en Biodiversiteit 
 
 
 
 
Ons kenmerk 
 
DGAN-NB / 16043440 
 
 
 
afbouw of decentralisatie van al bestaande instrumenten. Het Integraal 
Afwegingskader is dan niet van toepassing. 
 
31  
Waarom zijn de factsheets die zijn gebruikt om de afzonderlijke instrumenten te 
typeren en in onderlinge samenhang te beschouwen, niet opgenomen in het 
rapport, om zo de transparantie van de analyse te vergroten? Kunnen deze 
factsheets alsnog aan de rapportage worden toegevoegd? 
 
Antwoord 
De factsheets zijn niet in het rapport opgenomen, omdat het werkdocumenten van 
de onderzoeksbureaus betreft die naast feiten ook opmerkingen en suggesties van 
derden bevatten die daarna door het onderzoeksbureau geanalyseerd en gewogen 
zijn. Het eindresultaat daarvan is opgenomen in de rapportage die naar uw Kamer 
is gestuurd. 
 
32  
Waarom is een aantal evaluaties betrokken die geen betrekking hadden op tijdvak 
2010-2014? 
 
Antwoord 
In het onderzoek zijn alle evaluaties meegewogen die betrekking hebben op de 
actuele instrumenten in de rijksbegroting, ook als de meest recente evaluatie van 
een instrument is afgerond buiten de onderzoeksperiode. 
 
33  
Komt er minder geld beschikbaar voor artikel 18, na de herschikking van 
middelen? Komt er meer beschikbaar op artikel 12 en 13 na de herschikking? 
 
Antwoord 
De herschikking van de begrotingsartikelen om de beleidsmatige samenhang te 
versterken – één van de aanbevelingen uit de doorlichting – zou leiden tot een 
beleidsneutrale verschuiving tussen artikel 18 en 12/13 doordat de middelen voor 
het regionale economische beleid in samenhang met de middelen voor innovatie 
en ondernemerschap worden gepresenteerd. De omvang van artikel 18 wordt 
daarmee kleiner, de omvang van het geïntegreerde artikel 12/13 navenant groter. 
In 2017 zou het om een verschuiving van ca. € 35 miljoen gaan. 
 
34  
Bent u bereid om te laten onderzoeken waarom het beleid op het ministerie slecht 
evalueerbaar is en nauwelijks beoordeeld kan worden op doelmatigheid en 
doeltreffendheid en hoe dit verbeterd kan worden? 
 
Antwoord 
Het is in algemene zin lastig om de doelmatigheid en doeltreffendheid van beleid 
concreet te maken omdat er altijd veel externe factoren een rol spelen. Het 
natuurbeleid vormt hierop geen uitzondering. Met de doorlichting kon het beleid in 
algemene zin op doelmatigheid en doeltreffendheid worden beoordeeld. Het 
 
 Pagina 9 van 25 
 

 
 
Directoraat-generaal Agro en 
 
Natuur 
Directie Natuur en Biodiversiteit 
 
 
 
 
Ons kenmerk 
 
DGAN-NB / 16043440 
 
 
 
 
 
Antwoord 
In het kader van het natuurbeleidsplan Caribisch Nederland en de Nederlandse en 
internationale verplichtingen is er jaarlijks €495.000 ter beschikking voor 
procesondersteuning en- financiering, evenals voor kleine voorbeeldprojecten. Dit 
in aansluiting op  de meerjarenprogramma’s tussen Rijk en openbare lichamen.   
Daarnaast is voor de periode 2013 – 2017 een eenmalige bijzondere uitkering 
“Verbetering natuur Caribisch Nederland” ter hoogte van 7,5 miljoen beschikbaar 
gesteld. Doelstelling hiervan is onder andere het achterstallig onderhoud van de 
natuur in Caribisch Nederland aan te pakken.  
Jaarlijks wordt uit de middelen voor beleidsondersteunend onderzoek natuur een 
aantal onderzoeksprojecten gefinancierd voor Caribisch Nederland. Dit wordt 
gedaan op basis van een brede afweging binnen het hele natuurdomein. 
 
39  
Kunt u gedetailleerd uiteenzetten welke extra stappen gezet gaan worden, boven 
op de al genoemde stappen, nu blijkt dat Nederland onvoldoende op weg is om de 
biodiversiteitsdoelen te halen? 
 
Antwoord 
De Rijksnatuurvisie zet de werkwijze uiteen met als kern de natuur versterken 
met en door de samenleving. Rijk en provincies werken aan versterking van het 
fundament voor een sterke natuur, door te blijven investeren in het 
Natuurnetwerk Nederland, door vereenvoudiging en verduidelijking van de 
wettelijke kaders, door het stelsel van agrarisch natuurbeheer te herzien, en door 
natuur inclusief opdrachtgeverschap te bevorderen. Samen met maatschappelijke 
partijen werken provincies en Rijk aan een betere omgang met natuur, door 
ondersteuning te bieden aan initiatieven voor groen ondernemerschap, natuur 
inclusieve landbouw, natuur-gerichte gebiedsontwikkeling, en groenere woon- en 
werkomgeving (TK 26407, nrs. 99 en 100).  
 
40  
Kunt u gedetailleerd uiteenzetten welke middelen op welke wijze worden ingezet 
om de internationale biodiversiteit te verbeteren? 
 
Antwoord 
In de beleidsdoorlichting staat dat op de begroting van mijn ministerie ca. 
€ 1 miljoen is opgenomen voor kosten die samenhangen met lidmaatschap aan 
internationale verdragen. Tevens staat hier vermeld dat het Ministerie van 
Buitenlandse Zaken jaarlijks ca. € 60 miljoen uitgeeft aan biodiversiteit via de 
inzet op klimaatmitigatie en handel, klimaatadaptatie en het centraal stellen van 
biodiversiteit bij de inzet op water en voedsel. 
Verder dragen de middelen op de begroting die samenhangen met het verdrag 
over de internationale handel in bedreigde soorten, CITES, bij aan het behoud van 
de internationale biodiversiteit. Deze middelen betreffen de personele inzet van 
uitvoerende diensten en zijn niet per thema gespecificeerd.  
 
 Pagina 11 van 25 
 

 
 
Directoraat-generaal Agro en 
 
Natuur 
Directie Natuur en Biodiversiteit 
 
 
 
 
Ons kenmerk 
 
DGAN-NB / 16043440 
 
 
 
 
 
45  
Hoe beoordeelt u de aanbeveling van de onderzoekers om ex-post onderzoek te 
doen naar doeltreffendheid en doelmatigheid van een aantal hoofdinstrumenten 
van natuurbeleid? 
 
Antwoord 
Ik verwijs u naar mijn antwoord op vraag 7. 
 
46  
Bent u van plan om een duidelijke beleidstheorie voor natuurbeleid op te stellen, 
waarbij behoud en duurzaam gebruik van biodiversiteit in onderlinge samenhang 
worden beschouwd? Gaat u de Rijksnatuurvisie nader uitwerken in concrete acties 
met budget, verantwoordelijkheden en stappenplannen, en de samenhang tussen 
verschillende uitvoeringsagenda’s zichtbaar maken en waar nodig versterken? 
 
Antwoord 
Ik verwijs u naar mijn antwoorden op de vragen 25 en 44. 
 
47  
Waarom kiest u ervoor om de integratie van landbouw- en natuurbeleid op een 
andere manier uit te voeren dan de onderzoekers aanbevelen? 
 
Antwoord 
Ik verwijs u naar mijn antwoord op vraag 9. 
 
48  
Wat is het verschil in de aanpak voor integratie van landbouw- en natuurbeleid die 
u en de onderzoekers voorstaan? 
 
Antwoord 
Ik verwijs u naar mijn antwoord op vraag 9. 
 
49  
Hoe gaat u goede (financiële) afspraken maken met het ministerie van 
Infrastructuur en Milieu/Rijkswaterstaat over het borgen van natuurbelangen bij 
beheer en onderhoud van grote wateren en bij de uitvoering van aanlegprojecten, 
aangezien integratie bij de uitvoering niet vanzelfsprekend is volgens de 
onderzoekers? 
 
Antwoord 
In de brief van 18 januari 2016 (TK 31 710, nr. 46) heb ik aangegeven hoe de 
ministeries van Infrastructuur en Milieu (IenM) en EZ samenwerken aan het 
concretiseren van de Natuurambitie grote wateren in acties en die vertalen naar 
het waterbeleid. In de praktijk worden natuurambities al gekoppeld aan 
waterveiligheidsmaatregelen, conform de integrale aanpak van het 
Deltaprogramma. Het Deltafonds biedt mogelijkheden voor financiering van 
 
 Pagina 13 van 25 
 

 
 
Directoraat-generaal Agro en 
 
Natuur 
Directie Natuur en Biodiversiteit 
 
 
 
 
Ons kenmerk 
 
DGAN-NB / 16043440 
 
 
 
Antwoord 
Tot en met 2015 zijn zes beheerplannen definitief vastgesteld. De realisatie van 
de overige beheerplannen is opgehouden vanwege de inwerkingtreding van de 
Programmatische Aanpak Stikstof (PAS). 
 
53  
Wat zijn de inkomsten van Staatsbosbeheer? 
 
Antwoord 
Zoals blijkt uit het Jaarverslag 2014 van Staatsbosbeheer bedroegen de 
inkomsten in 2014 € 152,6 miljoen (TK 29659, nr. 140). 
 
54  
Wat is de marktwaarde van Staatsbosbeheer? 
 
Antwoord 
De marktwaarde van Staatsbosbeheer is niet objectief te bepalen. De gronden van 
Staatsbosbeheer zijn onttrokken aan het economisch verkeer omwille van 
wettelijk vastgelegde functievervulling (natuur, landschap, recreatie, educatie).   
De waarde van natuurgrond (net zoals grond onder infrastructuur) krijgt geen 
waarde toegerekend in de Overheidsbalans en de gronden staan ook voor nul op 
de balans van Staatsbosbeheer. 
 
55  
Hoeveel fte's zijn er in dienst van Staatsbosbeheer? 
 
Antwoord 
Volgens het Jaarverslag 2014 bedroeg het aantal fte’s ultimo 2014 905 (TK 
29659, nr. 140). 
 
56  
Kunt u uitleggen waarom Staatsbosbeheer gefinancierd wordt en waarom geen 
andere organisaties? 
 
Antwoord 
Staatsbosbeheer maakt als zelfstandig bestuursorgaan, tevens rechtspersoon met 
een wettelijke taak, onderdeel uit van de rijksoverheid. Deze positie is in 2014 
nogmaals bevestigd (TK 29659, nr. 122). Als overheidsorganisatie is 
Staatsbosbeheer beperkt in het verkrijgen van marktinkomsten (geen bijdragen 
leden, goede doelen). Vanuit die positie is het voor de uitvoering van de wettelijke 
taken gerechtvaardigd dat Staatsbosbeheer een rijksbijdrage ontvangt ten 
behoeve van organisatiekosten en enkele specifieke projecten. Voor een bijdrage 
ten behoeve van het natuurbeheer moet Staatsbosbeheer, net als andere 
natuurbeheerders, een beroep doen op de Subsidieregeling Natuur en Landschap 
(SNL) van de provincies. 
 
 
 
 
 Pagina 15 van 25 
 

 
 
Directoraat-generaal Agro en 
 
Natuur 
Directie Natuur en Biodiversiteit 
 
 
 
 
Ons kenmerk 
 
DGAN-NB / 16043440 
 
 
 
collectief maakt met de individuele agrariërs afspraken over beheermaatregelen 
en de bijbehorende vergoeding. 
 
61  
Kunt u een overzicht geven van de overige bijdragen van de provincies? 
 
Antwoord 
Ik verwijs u naar mijn antwoord op vraag 58. 
 
62  
Wat verklaart het grote verschil in uitgaven aan natuur- en regionaal economische 
beleid in 2011 ten opzichte van 2010 en 2012? 
 
Antwoord 
In de jaren tot en met 2013 is het Investeringsbudget Landelijk Gebied afgerond, 
waarvan de piek in 2012 lag. In de jaren 2010-2012 is hiervoor respectievelijk ca. 
€ 500 miljoen, € 685 miljoen en €101 miljoen aan de provincies betaald. Verder 
was sprake van decentralisatie van de budgetten naar gemeenten en provincies 
voor regelingen die geen structurele budgetten kenden, vooral projecten die 
oorspronkelijk gefinancierd zijn uit het Fonds Economische Structuurversterking.  
 
63  
Kunt u toezeggen dat u in de volgende beleidsdoorlichting over artikel 18 wel 
uitspraken kan doen over de doelmatigheid en doeltreffendheid van het beleid, 
omdat er dan wel voldoende evaluatieonderzoeken beschikbaar zullen zijn? 
 
Antwoord 
In aanvulling op mijn antwoord bij vraag 1 verwacht ik met de toegezegde 
evaluaties van de huidige hoofdbeleidsinstrumenten – de Rijksnatuurvisie en het 
Natuurpact, waarvan de eerste eind 2016 zal verschijnen (Natuurpact) –meer  
uitspraken te kunnen doen over doelmatigheid en doeltreffendheid van beleid. 
 
64  
Wat vindt u ervan dat de heer De Snoo een aantal fouten signaleert in het oordeel 
van de onderzoekers; zo krijgt de realisatie van de beheerplannen van Natura 
2000-gebieden een ‘+’-score‘ terwijl dit volgens Snoo eerder een ‘+/-’-score 
moeten zijn, omdat dit oordeel op slechts 2 van de 40 gebieden gebaseerd is? 
 
Antwoord 
De reactie van de heer De Snoo geeft de meerwaarde aan van het inschakelen 
van een externe deskundige. Het onderdeel waarnaar in vraag 64 wordt 
gerefereerd betreft een kwalitatief oordeel van de onderzoekers. Juist in die 
gevallen is een toets door een externe deskundige van belang. De positieve score 
van de doelmatigheid van het Natuurnetwerk Nederland is (her)bevestigd in de 
Balans van de Leefomgeving 2014 en de ex ante evaluatie van het Natuurpact 
(2013) en valt daarmee binnen de reikwijdte van deze beleidsdoorlichting. 
 
 
 
 Pagina 17 van 25 
 

 
 
Directoraat-generaal Agro en 
 
Natuur 
Directie Natuur en Biodiversiteit 
 
 
 
 
Ons kenmerk 
 
DGAN-NB / 16043440 
 
 
 
Antwoord 
In mei 2013 is uw Kamer geïnformeerd over de beleidsprioriteiten van EFRO 
2014-2020 (TK 21 501-08, nr. 461). Uitgangspunt hierbij is dat met EFRO wordt 
bijgedragen aan de nationale doelen in het kader van de Europa2020 strategie. 
Op basis van deze EU-kaders heb ik met de regio’s afgesproken dat de 
gezamenlijke hoofddoelen van Rijk en regio voor EFRO in 2014–2020 innovatie en 
koolstofarme economie zijn. Binnen deze hoofddoelen is focus aangebracht. Bij 
innovatie gaat het om het laten aanhaken van het MKB bij de topsectoren via 
samenwerkingsprojecten en valorisatie. Met het thema koolstofarme economie 
wordt ingezet op het verhogen van het aandeel duurzame energie, op energie-
efficiëntie en innovatie op deze terreinen.  
Rijk en regio hebben aanvullend hierop afgesproken dat in alle EFRO-programma’s 
in Nederland, de regionaal relevante topsectoren en topclusters centraal staan, 
evenals het stimuleren van cross-overs tussen topsectoren. Uw Kamer is in 
augustus 2014 geïnformeerd over deze inzet (TK 21501 08, nr. 525). Deze inzet is 
gebaseerd op de regionale Slimme Specialisatie Strategieën van de vier 
landsdelen die in samenwerking met overheden, kennisinstellingen en het 
bedrijfsleven zijn opgesteld. 
 
70  
Op welke onderdelen in de procesgang van ontwikkeling, beoordeling en 
besluitvorming en de monitoring zijn nog verbeteringen mogelijk? 
 
Antwoord 
De kwalitatieve beoordeling van de doelmatigheid van EFRO in tabel 4.4. van de 
beleidsdoorlichting is gebaseerd op de mid-term evaluatie van regionale 
overheden en het Ministerie van EZ uit 2011. Conclusie van deze evaluatie was 
dat de EFRO-programma’s 2007-2013 als geheel goed worden benut en effectief 
functioneren. Ook het proces van ontwikkeling, beoordeling, besluitvorming en 
monitoring functioneerde in algemene zin redelijk goed. De aanbevelingen voor de 
nieuwe programmaperiode waren vooral gericht op een sterkere betrokkenheid 
van externe (private) partijen bij het beoordelingstraject, meer sturing op 
kwaliteit van projecten, en versimpeling van de beheer- en controlestructuur in 
verband met de hoge controledruk.  
Aan de eerste twee aandachtspunten is invulling gegeven door met de decentrale 
overheden voor de periode 2014-2020 afspraken te maken over een 
onafhankelijke beoordeling van projecten door externe deskundigencommissies, 
eenduidige toetsingscriteria, zoals de mate van innovativiteit, en kwaliteit van de 
business case en beoordeling op kwaliteit. Hierover is uw Kamer geïnformeerd (TK 
21501-08, nr. 528). 
Het derde punt, het terugdringen van administratieve lasten voor bedrijven en 
uitvoeringskosten voor overheden, was één van de speerpunten van de 
Nederlandse inzet bij de onderhandelingen over de inhoud van het cohesiebeleid 
2014-2020 (TK 21 501-08, nrs. 392 en 493). Met de bestuurders van decentrale 
overheden zijn voor deze periode afspraken gemaakt over nauwere 
samenwerking, kennisdeling en het hanteren van een uniforme werkwijze en één 
ICT systeem tussen de landsdelige beheersautoriteiten. Daarnaast spant dit 
 
 Pagina 19 van 25 
 

 
 
Directoraat-generaal Agro en 
 
Natuur 
Directie Natuur en Biodiversiteit 
 
 
 
 
Ons kenmerk 
 
DGAN-NB / 16043440 
 
 
 
74  
Wanneer en hoe vaak gaan de evaluaties en monitoring van de natuurwetgeving 
plaatsvinden? 
 
Antwoord 
Ik heb uw Kamer over de geplande datum van inwerkingtreding van de Wet 
natuurbescherming per 1 januari 2017 geïnformeerd (TK 33348, nr. 176). Bij de 
behandeling van het wetsvoorstel in de Eerste Kamer heb ik, net als mijn 
voorganger, aangegeven dat ik evaluatie van de wet van belang vind wanneer die 
zinvol is. Dat zou het moment kunnen zijn waarop het Aanvullingsbesluit ter 
consultatie wordt voorgelegd, naar verwachting in 2017. Op dat moment hebben 
stakeholders, koepelorganisaties en deskundigen gelegenheid te reageren op basis 
van hun ervaringen met de nieuwe Wet natuurbescherming. Met het 
Aanvullingsbesluit wordt de inhoud van de Wet Natuurbescherming gekoppeld aan 
het stelsel van de Omgevingswet en is gelegenheid de ervaringen met de nieuwe 
natuurwetgeving daarin mee te nemen. 
  
75  
Hoe gaat in de nieuwe aanpak agrarisch natuurbeheer geborgd worden dat het 
beleid doeltreffend en doelmatig is? 
 
Antwoord 
Het nieuwe stelsel van agrarisch natuurbeheer is onderdeel van de driejaarlijkse 
evaluatie die het PBL uitvoert in het kader van het Natuurpact. Daarmee wordt 
periodiek de effectiviteit en doelmatigheid van het beleid onderzocht. 
 
76  
Hoe heeft het beleid over de periode 2010-2014 bijgedragen aan een versterking 
van economie en ecologie? 
 
Antwoord 
Ik verwijs u naar mijn antwoord op vraag 8. 
 
77  
Hoe gaat u ervoor zorgen dat u kunt aantonen dat het gevoerde beleid 
doeltreffend is geweest en zal zijn? 
 
Antwoord 
In principe dient elk instrument met enige substantiële budgettaire omvang dat is 
vermeld in de begroting, met regelmaat geëvalueerd te worden. De planning 
hiervan wordt jaarlijks in de begroting opgenomen. Verder dient het gehele 
begrotingsartikel met regelmaat geëvalueerd te worden zoals de huidige 
beleidsdoorlichting. Daarnaast kunnen evaluaties ook integraal onderdeel zijn van 
belangrijke nota’s zoals het geval bij het Natuurpact en de Natuurvisie. 
 
78  
Hoe gaat u ervoor zorgen dat inzichtelijk wordt dat de gebruikte instrumenten 
doeltreffend en doelmatig zijn? 
 
 Pagina 21 van 25 
 

 
 
Directoraat-generaal Agro en 
 
Natuur 
Directie Natuur en Biodiversiteit 
 
 
 
 
Ons kenmerk 
 
DGAN-NB / 16043440 
 
 
 
Antwoord 
Op basis van een afspraak in het regeerakkoord is de positie van 
Staatsbosbeheer opnieuw bezien. De uitkomst van deze exercitie is dat de formele 
wettelijke positie van Staatsbosbeheer als zelfstandig bestuursorgaan (tevens 
rechtspersoon met een wettelijke taak) nog steeds naar tevredenheid functioneert 
en wordt voortgezet (TK 29659, nr. 122). Ook is geconcludeerd dat de verhouding 
tussen overheidsfinanciering en marktinkomsten moet worden bijgesteld, de 
maatschappelijke betrokkenheid van Staatsbosbeheer versterkt en het aandeel 
private financiering vergroot. Deze koers is vastgelegd in het convenant tussen EZ 
en Staatsbosbeheer uit 2014 (TK 29659, nrs. 123, 125 en 139) en in het 
ondernemingsplan van Staatsbosbeheer voor de jaren 2015-2020 
‘Staatsbosbeheer 2020. Ziel en zakelijkheid’. Ik verwijs u ook mijn antwoord op 
vraag 56. 
 
84  
Hoeveel fte van Staatsbosbeheer is actief werkzaam in natuurbeheer? 
 
Antwoord 
Van de 905 fte’s zijn 769 fte (85%) direct werkzaam in of voor het natuurbeheer. 
De overige 136 fte is gekoppeld aan concernzaken en management. Ik verwijs u 
naar mijn antwoord op vraag 55. 
 
85  
Kunt u de inkomsten van Staatsbosbeheer uitsplitsen in een overzicht? 
 
Antwoord 
Voor de uitsplitsing van de inkomsten van Staatsbosbeheer verwijs ik u naar het 
overzicht op pagina 26 van het Jaarverslag 2014 (TK 29659, nr. 140). 
 
86  
Hoeveel natuurorganisaties zijn er actief in Nederland? 
 
Antwoord 
Er zijn in Nederland vele en uiteenlopende natuurorganisaties actief, opererend op 
lokaal, regionaal, nationaal of internationaal niveau. Ik beschik niet over een 
overzicht van alle natuurorganisaties, actief in Nederland. 
 
87  
Hoeveel subsidie gaat er naar deze organisaties? 
 
Antwoord 
Ik verwijs u naar mijn antwoord op vraag 86. 
 
88  
Kunt u aangeven of er nog duidelijke doelen geformuleerd worden waardoor een 
meetlat ontstaat om te bepalen of men op de goede weg is naar het stimuleren 
van wederzijdse versterking van ecologie en economie en de maatschappelijke 
betrokkenheiden bij natuur? 
 
 Pagina 23 van 25 
 

 
 
Directoraat-generaal Agro en 
 
Natuur 
Directie Natuur en Biodiversiteit 
 
 
 
 
Ons kenmerk 
 
DGAN-NB / 16043440 
 
 
 
Antwoord 
Initiatiefnemers van grote infrastructurele projecten dienen zelf zorg te dragen 
voor natuurcompensatie in het kader van het Natuurnetwerk Nederland 
(ruimtelijke ordening) of Natura 2000-gebieden. Het bevoegd gezag ziet toe op 
naleving. Voor natuurcompensatie in het kader van het Natuurnetwerk Nederland 
op land zijn veelal de provincies het bevoegd gezag. Voor Natura 2000-gebieden 
zijn dat provincies of Rijk, afhankelijk van de aard van het project.  
 
94  
Gaat u opvolging geven aan de aanbeveling om de samenhang tussen innovatief 
ondernemerschap en clustervorming te versterken? 
 
Antwoord 
Hiervoor verwijs ik naar mijn antwoord op vraag 4. 
 
 
 
 
 
 
 
(w.g.) Martijn van Dam 
Staatssecretaris van Economische Zaken 
 
 
 Pagina 25 van 25 
 

