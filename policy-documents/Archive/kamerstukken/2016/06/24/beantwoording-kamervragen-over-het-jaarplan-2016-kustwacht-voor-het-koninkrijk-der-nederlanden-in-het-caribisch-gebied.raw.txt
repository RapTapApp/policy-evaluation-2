 
 
 
 
> Retouradres Postbus 20701 2500 ES Den Haag 
 
de Voorzitter van de Tweede Kamer 
Ministerie van Defensie 
der Staten-Generaal 
 
Plein 4 
Plein 2 
MPC 58 B 
2511 CR Den Haag 
Postbus 20701 
2500 ES Den Haag 
www.defensie.nl 
 
 
 
 
 
 
 
Onze referentie 
BS2016009702 
Datum 24 juni 2016 
Bij beantwoording datum, 
Betreft Antwoorden op vragen Jaarplan Kustwacht Caribisch gebied 
onze referentie en betreft 
vermelden. 
 
 
 
Hierbij bied ik u aan, mede namens de minister van Binnenlandse Zaken en 
Koninkrijksrelaties, de antwoorden op de feitelijke vragen inzake het Jaarplan 
2016 van de Kustwacht voor het Koninkrijk der Nederlanden in het Caribisch 
Gebied (kamerstuk 34300-X, nr. 96). De vragen zijn ingezonden op 18 mei jl. 
(kenmerk 34300-X-96/2016D19883).  
 
 
 
 
 
 
 
 
DE MINISTER VAN DEFENSIE 
 
 
 
 
 
 
J.A. Hennis-Plasschaert 
 
 Pagina 1 van 9  
 
 

 
 
 
6 
 
 
Kunt u toelichten wat u concreet verstaat onder een ‘ingrijpende 
 
herdimensionering’ van de Kustwacht en onder ‘maatregelen die de 
operationele inzet vergaand raken? Aan welke maatregelen moet worden 
 
gedacht in dit kader? 
 
9 
Aan welke bezuinigingen moet gedacht worden als de ongunstige 
wisselkoers zich de komende jaren doorzet? Wat zijn dan de mogelijke 
consequenties voor operationele inzetbaarheid? 
 
12 
Indien in 2016 geen aanvullende budget beschikbaar komt voor het 
doorgeschoven tekort van € 1.4 miljoen voor de vervanging van de 
interceptorcapaciteit, welke maatregelen zullen dan nodig zijn? 
De begroting van de Kustwacht bestaat voor ongeveer 95 procent uit 
exploitatiegelden. Deze exploitatiegelden liggen contractueel en rechtspositioneel 
vrijwel geheel vast in langlopende (lease-)overeenkomsten dan wel in salarissen. 
Voor 2016 heeft de kustwacht diverse bezuinigingen doorgevoerd die de 
operationele inzet niet raken. De enige nog resterende variabele die op korte 
termijn nog kan worden gebruikt indien de huidige wisselkoers doorzet, betreft 
het aantal vaardagen. Dit zou echter vergaande gevolgen hebben voor de 
operationele inzet en levert daarnaast niet genoeg op om koersverschillen met 
een dergelijke omvang te kunnen compenseren. Indien voor Hoofdstuk IV 
(Koninkrijksrelaties) van de Rijksbegroting geen structurele oplossing wordt 
gevonden, is het afstoten van capaciteiten de enige optie om binnen budget te 
blijven. In opdracht van het Kabinet wordt de komende maanden de 
begrotingsflexibiliteit van artikel 1 (de waarborgfunctie) bezien, waarbij ook wordt 
gekeken naar mogelijkheden voor herdimensionering van de Kustwacht. 
 
7 
Waarom heeft u ondanks eerdere integriteitsproblemen besloten om te 
bezuinigen op de vervolgonderzoeken integriteit? Welk financieel 
voordeel levert deze bezuiniging u op? 
Het uitstellen van het geplande vervolg op de Kustwacht-brede risicoanalyse is 
noodzakelijk omdat andere maatregelen dan het huidige pakket aan maatregelen 
in de bedrijfsvoering, het operationele product (vaar- en vlieguren) negatief 
zouden beïnvloeden. De besparing in 2016 bedraagt ongeveer 30.000 euro en 
valt binnen de 200.000 euro die in het kader van opleidingen is bezuinigd. Binnen 
de dagelijkse bedrijfsvoering blijft integriteitsbewaking echter de volle aandacht 
houden van de Directeur Kustwacht en Defensie. Mogelijk niet-integer gedrag van 
Kustwachtmedewerkers wordt vanzelfsprekend onderzocht.  
 
 
  
 Pagina 3 van 9  
 
 

 
 
 
 
 
 
13 
 
Moet dit exploitatietekort opgelost worden binnen de begroting van de 
Kustwacht of binnen Defensie brede begroting? 
 
De begroting van de Kustwacht valt niet binnen de Defensiebegroting maar 
binnen Hoofdstuk IV (Koninkrijksrelaties en BES) van de Rijksbegroting. 
 
15 
Is er een toename te bespeuren van illegale mensensmokkel vanuit 
bijvoorbeeld landen als Venezuela. Kunt u een toelichting geven met 
actuele cijfers? 
Vooralsnog niet. Via de maritieme route werden in 2016 (december t/m april) 
door de Kustwacht, ondanks extra patrouilles en controles, zestien illegalen 
aangehouden. Dat is ongeveer drie per maand en komt overeen met het 
normbeeld. 
 
16 
Wat wordt door de Kustwacht momenteel als grootste probleem 
beschouwd ten aanzien van ontwikkelingen rondom buurland Venezuela?  
De onvoorspelbaarheid van de interne aangelegenheden van Venezuela maken 
het moeilijk hierop te anticiperen en te voorzien wat de gevolgen zullen zijn voor 
de situatie op de eilanden. De Kustwacht staat hierin niet alleen. De Nederlandse 
overheid heeft regelmatig contact met de Landen over de situatie in de regio en 
de mogelijke gevolgen voor het Koninkrijk. 
 
18 
Wat zijn de risico's van het hebben van minder overleg met lokale 
handhavingspartners in het "Vierhoek overleg" vanwege het wegvallen 
van dienstreisbudgetten? 
 
20 
Wat zijn de gevolgen van verminderde deelname aan 
overlegvergaderingen met ketenpartners, openbare ministeries en 
vakbonden?  
Naar aanleiding van het rapport Blanken, ‘Verbeterde informatievoorziening 
Kustwacht’, heeft het OM een nadrukkelijke rol gekregen bij het bevorderen van 
de informatiepositie en het professionaliseren van het personeel van de 
Kustwacht. Het vierhoekoverleg is het gremium waar het onderling beleid en de 
samenwerking van alle ketenpartners op elkaar wordt afgestemd, aangepast en 
verbeterd. Het met een derde verminderen van het reisbudget en het daardoor 
halveren van het aantal overleggen kan leiden tot vertraging van deze processen. 
In de lokale Caribische context kan dit leiden tot een verminderde bereidheid tot 
en/of vanzelfsprekendheid van samenwerking en een afnemende lokale 
informatiepositie met de daaraan gekoppelde invloed. Hoewel de besparingen 
gevolgen kunnen hebben voor de samenwerking, kan de Kustwacht nog steeds 
aan haar verantwoordelijkheden blijven voldoen. 
 
  
 Pagina 5 van 9  
 
 

 
 
 
25 
 
 
Wanneer verwacht u dat het Maritiem Informatie Knooppunt (MIK) 
 
geformaliseerd zal zijn, zodat op eigen kracht kan worden overgegaan op 
Informatie Gericht Optreden? 
 
 
26 
Waarom is het MIK nog niet geformaliseerd en welke onderdelen van 
informatie gestuurd optreden (IGO) kunnen hierdoor niet uitgevoerd 
worden? 
Het MIK beschikt thans niet over het juiste personeel om Informatie Gestuurd 
Optreden volledig te kunnen uitvoeren. Het betreft vooral analysecapaciteit. De 
functies van het MIK zijn in overleg met de medezeggenschap en de vakbonden 
vastgesteld. De functiewaarderingen zijn nog niet vastgesteld. De 
functiebeschrijvingen zijn naar de betreffende landen gestuurd waar in het 
Centraal Georganiseerd Overleg Ambtenarenzaken (CGOA) de 
functiewaarderingen vastgesteld worden. Na akkoord door de landen kunnen de 
functies worden gepubliceerd en kan personeel worden geworven. 
 
27 
Wat zijn de effecten van de bezuinigingen op loopbaanafspraken, 
ontwikkelplannen en integriteitstesten op het personeel? Heeft dit op de 
lange termijn negatieve bijwerkingen? 
 
30 
Wat zijn de gevolgen en de risico's voor het niet kunnen uitvoeren van 
vervolgonderzoeken (risicoanalyse Integriteit) bij de steunpunten van de 
Kustwacht, omdat door bezuinigingsmaatregelen er geen budget meer 
voor is? 
De Kustwacht is tijdelijk minder in staat om de risico's binnen haar processen te 
benoemen en daarop passende maatregelen te nemen. Integriteit zal desondanks 
de constante aandacht hebben en een hoge prioriteit zijn voor de Kustwacht. 
Loopbaanontwikkelplannen, –afspraken en bijbehorende opleidingen zullen 
worden vertraagd. De effecten kunnen zijn dat lokale medewerkers zich minder 
snel kunnen kwalificeren om in aanmerking te komen voor functies die tot nu toe 
door defensiepersoneel  worden vervuld. Er is hierdoor extra aandacht nodig voor 
de effecten op de arbeidstevredenheid, de motivatie van personeel en de 
reguliere interne doorstroom.  
 
28 
Welke gevolgen heeft het voor het functioneren van het Steunpunt 
Curaçao dat de vulling lager is dan gepland? 
Wegens integriteitsschendingen heeft de Kustwacht aan de Minister van Justitie 
gevraagd de terbeschikkingstelling van een aantal personeelsleden te beëindigen. 
Zolang Curaçao geen besluit heeft genomen over de beëindiging van het 
dienstverband van genoemde personeelsleden is de Kustwacht niet in staat 
nieuwe medewerkers op deze functies te plaatsen. De als gevolg hiervan 
verminderde bezetting bemoeilijkt het streven naar een optimale invulling van de 
operaties. Er zal meer gevraagd worden van minder mensen. Dit leidt 
bijvoorbeeld tot meer overwerk. Om de personele vulling van het steunpunt weer 
op peil te brengen, tracht de Kustwacht de instroom te vergroten en wordt 
 Pagina 7 van 9  
 
 

 
 
 
34 
 
 
Kunt u concreet toelichten wat de meerwaarde van het walradarsysteem 
 
is voor Nederland, daar u aangeeft dat er sprake is van problemen met 
het walradarsysteem in 2015, maar ook van een mogelijke 
 
samenwerking met Frankrijk betreffende een Walradarsysteem op Sint 
Maarten ? 
Het walradarsysteem op de benedenwindse eilanden heeft zijn nut bewezen. Het 
is een essentiële schakel in het detectievermogen en het opbouwen van 24/7 
situational awareness. Hierdoor kunnen de taken van de Kustwacht efficiënter en 
effectiever worden uitgevoerd. De bovenwinden beschikken tot nu toe niet over 
een dergelijk systeem. Samenwerking met Frankrijk kan resulteren in 
vergelijkbare capaciteit op de bovenwindse eilanden.  
 
 
35 
Wat is de reden dat tot en met 2018 in afnemende mate lokale en diverse 
flexibele functies door Defensiepersoneel worden ingevuld? 
Het streven is om meer en meer te werken met civiele medewerkers (lokale of 
anderszins niet-defensiepersoneel). Echter, daar waar de kennis en de ervaring 
Defensie-specifiek is en deze kennis buiten Defensie niet beschikbaar is, zullen 
functies door deskundigen van Defensie worden vervuld. Ook functies die 
noodzakelijk zijn voor het uitvoeren van de beheersfunctie blijven door 
Defensiemedewerkers vervuld.  
 
 
 Pagina 9 van 9  
 
 

