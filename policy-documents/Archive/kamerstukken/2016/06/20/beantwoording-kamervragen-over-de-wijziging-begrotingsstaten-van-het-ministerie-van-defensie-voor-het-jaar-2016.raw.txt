 
 
 
 
> Retouradres Postbus 20701 2500 ES Den Haag 
 
de Voorzitter van de Tweede Kamer 
Ministerie van Defensie 
der Staten-Generaal 
 
Plein 4 
Plein 2 
MPC 58 B 
2511 CR Den Haag 
Postbus 20701 
2500 ES Den Haag 
www.defensie.nl 
 
 
 
 
 
 
 
Onze referentie 
BS2016010173 
Datum  
Bij beantwoording datum, 
Betreft Antwoorden op feitelijke vragen van de vaste commissie voor 
onze referentie en betreft 
Defensie over de wijziging van de begrotingsstaten van het 
vermelden. 
Ministerie van Defensie (X) voor het jaar 2016  
 
 
 
Hierbij ontvangt u de antwoorden op de feitelijke vragen van de vaste commissie 
voor Defensie over de wijziging van de begrotingsstaten van het Ministerie van 
Defensie (X) voor het jaar 2016 (wijziging samenhangende met de 
Voorjaarsnota) (ingezonden 9 juni jl. met Kamerstuk 34485 X, nrs. 1 en 2). 
 
 
 
DE MINISTER VAN DEFENSIE 
 
 
 
 
J.A. Hennis-Plasschaert
 Pagina 1 van 17  
 
 

 
 
 
4 
 
 
Hoe kan het dat u consequent pleit voor meer geld, maar tegelijkertijd 
 
consequent, jaar op jaar, noodzakelijke investeringen voor nieuwe 
materieel uitstelt en vooruitschuift? 
 
46 
Waarom lukt het u opnieuw niet om de investeringsquote te realiseren 
zoals geraamd? Kunt u geloofwaardig pleiten voor meer geld als u het 
niet effectief kunt uitgeven? 
 
Zoals bekend doet zich de laatste jaren onderrealisatie voor bij de investeringen. 
De oorzaken van onderrealisatie zijn divers. Ik heb uw Kamer hierover 
meermaals geïnformeerd (Kamerstuk 34 300 X, nr. 89 van 14 maart 2016, 
Kamerstuk 34 300 X, nr. 34 van 28 oktober 2015 en Kamerstuk 33 750 X, nr. 68 
van 2 juli 2014). Tegelijkertijd is de investeringsbehoefte in de komende 
begrotingsperiode groter dan het beschikbare budget. De ontwikkeling van het 
investeringspercentage heeft dan ook mijn volle aandacht. Mede daarom zet 
Defensie een deel van de met de begroting 2016 beschikbaar gekomen extra 
middelen in om de ‘voorzien in’-keten te versterken en een aantal 
investeringsprojecten met voorrang uit te voeren. Het ongebruikte 
investeringsbudget mag via de ongelimiteerde eindejaarsmarge mee schuiven 
naar volgende jaren. Investeringen worden dan niet geschrapt. De operationele 
behoeften blijven immers bestaan. 
 
5 
Waarom moet u nu opnieuw tegenvallers op de defensiebegroting 
opvangen vanwege de hogere dollarkoers en heeft u de motie Knops en 
Teeven (27830, nr. 154) nog steeds niet uitgevoerd? Wanneer gaat u dit 
wel doen? Om welk bedrag gaat het nu? 
19 
Voor welk bedrag zorgt de hoge dollarkoers binnen deze begroting voor 
extra uitgaven? Hoe staat het met het rapport van de 
interdepartementale commissie die hiernaar kijkt? 
 
In mijn brief van 9 juni 2016 (Kamerstuk 27 830, nr. 172) heb ik u geïnformeerd 
over de omgang met de ontwikkeling van de materieel- en munitieprijzen en 
valutakoerswisselingen. Zolang de euro-dollarkoers hoog blijft ten opzichte van 
eerdere jaren, zal Defensie wisselkoerstegenvallers moeten opvangen. In lijn met 
de motie-Knops/Teeven (Kamerstuk 27 839, nr. 154) heb ik de gevolgen van 
valutakoerswisselingen voor de defensiebegroting onderzocht en inzichtelijk 
gemaakt. Met de begroting 2016 heb ik u laten weten dat een wijziging van de 
begrotingssystematiek wellicht nodig is om te komen tot een beheerste 
projectvoering en een stabiele begrotingsuitvoering. De Studiegroep 
Begrotingsruimte buigt zich hierover.  
 
De stijging van de dollarkoers brengt sinds 2014 een wisselend bedrag aan extra 
uitgaven met zich mee, met een gemiddelde van ongeveer € 50 miljoen per jaar 
voor de uitgaven in de exploitatie en voor gemiddeld € 65 miljoen in de 
investeringen. De werkelijke tegenvaller is afhankelijk van de verdere 
ontwikkeling van de dollarkoers. 
 
 Pagina 3 van 17  
 
 

 
 
 
mate aangepast kunnen worden. Gereedstellingsactiviteiten voor eenheden die 
 
 
opwerken voor, of deelnemen aan een missie worden daarbij ontzien. 
 
 
10 
 
Kunt u precies uiteenzetten hoeveel minder er kan worden geoefend in 
het Caribisch gebied en voor welke onderdelen? 
 
Het CZSK oefent één keer minder in het Caribisch gebied. Er stonden twee 
oefeningen gepland. 
 
11 
Kunt u precies aangeven hoeveel minder manoefendagen er zijn voor het 
CLAS en voor welke onderdelen? 
 
Zie het antwoord op vraag 9. 
 
12 
Kunt u precies aangeven hoeveel minder vlieguren er zijn voor het CLSK 
en voor welke onderdelen? 
 
Zie het antwoord op vraag 9. 
 
13 
Hoe hoog zijn de hogere onderhoudskosten van de NH90 precies en wat 
is de oorzaak van deze hogere onderhoudskosten? 
 
Bij de introductie van de NH90 zijn de ramingen van de onderhoudskosten 
gebaseerd op onder meer gegevens van de fabrikant en ervaringsgegevens van 
de voorganger van de NH90, de Lynx. De NH90 is nu in gebruik bij operationele 
eenheden. Op basis van de onderhoudservaring die inmiddels is opgedaan, zijn de 
initiële ramingen herijkt. De raming is met € 21,5 miljoen gestegen naar € 45 
miljoen per jaar. Dit bedrag is nodig om de materiële gereedheid van de NH90 te 
kunnen garanderen. 
 
14 
Op welke wijze zullen de genomen tijdelijke maatregelen doorwerken op 
de diverse krijgsmachtsdelen, alsmede op de operationele inzet, de 
voorraden en het personeel? Hoe tijdelijk zijn deze maatregelen 
(aangezien ze tot 2012 doortellen) en worden de effecten van dit kabinet 
dan wel alsnog zichtbaar? 
28 
Hoe beïnvloeden de benodigde maatregelen om de kosten van Defensie 
in 2016 binnen de budgettaire kaders te houden de noodzakelijke 
inspanningen om de krijgsmacht weer op de orde te brengen? 
 
Door deze maatregelen zal het herstel van de basisgereedheid tijdelijk vertragen. 
Voor het volledig op orde brengen van de basisgereedheid is sowieso meer nodig. 
Vervolgstappen in het kader van het meerjarig perspectief zijn daarom van 
belang. Overigens blijven de capaciteiten voor de Nederlandse bijdragen aan 
internationale missies en operaties voor 2016 beschikbaar. Ook de beoogde 
 Pagina 5 van 17  
 
 

 
 
 
18 
 
 
Gaat u plannen maken om de hogere gemiddelde leeftijd van het 
 
personeel op te vangen? Zo ja, welke? Zo nee, waarom niet? 
 
 
De maatschappelijke trend dat iedereen langer werkt, heeft ook bij Defensie een 
verhoging van de gemiddelde leeftijd tot gevolg. Belangrijk is dat de operationele 
gereedheid en de betaalbaarheid van het totale personeelsbestand gewaarborgd 
blijven. Vooralsnog zijn er geen signalen dat de hogere gemiddelde leeftijd van 
het personeel tot inzetbaarheidsproblemen leidt.  
 
19 
Voor welk bedrag zorgt de hoge dollarkoers binnen deze begroting voor 
extra uitgaven? Hoe staat het met het rapport van de 
interdepartementale commissie die hiernaar kijkt? 
 
Zie het antwoord op vraag 5. 
 
20 
Zijn de verminderde vaardagen, vlieguren en manoefendagen de scherpe 
keuzes waar de Rekenkamer op doelde bij het aanpassen van het budget, 
of de ambitie? 
 
De vermindering van vaardagen, vlieguren en manoefendagen is onderdeel van 
een pakket aan maatregelen, noodzakelijk om in 2016 binnen de budgettaire 
kaders te blijven. De Algemene Rekenkamer heeft in haar 
verantwoordingsonderzoek over het Jaarverslag 2015 terecht gesteld dat 
Defensie de ambities en het beschikbare budget beter met elkaar in balans moet 
brengen. In het kader van het meerjarig perspectief zijn de eerste positieve 
stappen gezet. Vervolgstappen zijn nodig en ook voorzien. Het kabinet overlegt 
daarover. Ik kan op de uitkomst van dit overleg niet vooruitlopen. 
 
21 
Voor welke totaalbedrag investeert Defensie nu in zaken die rechtstreeks 
te maken hebben met de NAVO? 
 
e
Defensie heeft voor 2016, na wijzigingen uit de 1 suppletoire begroting, € 38,8 
miljoen begroot voor investeringen die rechtstreeks te maken hebben met de 
Navo. Dit betreft onder andere investeringen in de AWACS-vliegtuigen van de 
Navo en de Nederlandse bijdragen aan het NATO Security Investment 
Programme, een onderdeel van de gemeenschappelijke financiering van de Navo. 
 
22 
Kunt u uitleggen wat u bedoelt met het feit dat Paresto als regie-
organisatie een meer geleidelijk traject met een intensievere 
samenwerking met de markt zal zoeken? 
 
Met deze formulering wordt bedoeld dat, hoewel de uitbesteding van de 
cateringdiensten is stopgezet (Kamerstuk 34 300 X, nr. 5), de intentie bestaat om 
de cateringdiensten op termijn meer in samenwerking met de markt uit te 
voeren. De manier waarop dit vorm krijgt wordt op dit moment uitgewerkt. Het 
 Pagina 7 van 17  
 
 

 
 
 
26 
 
 
Waarom blijft een bedrag van € 50,1 miljoen van de eindejaarsmarge op 
 
artikel 12 Nominaal en Onvoorzien staan en wordt dit niet toebedeeld 
aan een beleidsartikel? 
 
27 
Waar is de € 50,1 miljoen uit de eindejaarsmarge op artikel 12 Nominaal 
en Onvoorzien voor bedoeld? 
 
Vanuit dit artikel is de loon- en prijsbijstelling naar de loon- en prijsgevoelige 
artikelen overgeboekt. Ook is na besluitvorming over de totale Rijksbegroting dit 
voorjaar € 25 miljoen aan artikel 12 toegevoegd om de kosten van activiteiten in 
het kader van de migratieproblematiek te financieren. Uiterlijk met de tweede 
suppletoire begroting 2016 zal de € 50,1 miljoen zijn toegewezen aan de 
beleidsartikelen. 
 
27 
Waar is de € 50,1 miljoen uit de eindejaarsmarge op artikel 12 Nominaal 
en Onvoorzien voor bedoeld? 
 
Zie het antwoord op vraag 26. 
 
28 
Hoe beïnvloeden de benodigde maatregelen om de kosten van Defensie 
in 2016 binnen de budgettaire kaders te houden de noodzakelijke 
inspanningen om de krijgsmacht weer op de orde te brengen? 
 
Zie het antwoord op vraag 14. 
 
29 
Waarom ontkende u in het AO NAVO Defensieministeriële op 9 juni jl. dat 
u met de 'tijdelijke maatregelen' bezuinigt? Hoe wilt u deze maatregelen 
'die niettemin merkbaar zullen zijn' anders noemen? 
 
Niemand kan meer uitgeven dan er binnenkomt. Tijdelijke maatregelen zorgen 
ervoor dat Defensie binnen de beschikbare budgettaire kaders blijft opereren. Een 
bezuiniging op het defensiebudget zou betekenen dat de defensiebegroting zou 
dalen. Dat is niet het geval. De defensiebegroting is in de afgelopen jaren juist 
stapsgewijs verhoogd. 
 
30 
Voor welk bedrag neemt u in totaal, Defensiebreed, aan 'tijdelijke 
maatregelen' om 'beheerste begrotingsuitvoering' te garanderen? Kunt u 
in tabelvorm de maatregelen specificeren? 
 
Om de geplande activiteiten in lijn te brengen met het beschikbare budget wordt 
er in 2016 voor ongeveer € 85 miljoen aan tijdelijke maatregelen genomen. Het 
betreft de volgende maatregelen: 
 
 
 
 Pagina 9 van 17  
 
 

 
 
 
35 
 
 
Bij welke onderdelen in de ondersteuning en bedrijfsvoering, zoals 
 
verwerving en IT, gaat u meer investeren? Graag een uiteenzetting van 
uitgaven per onderdeel. 
 
 
Zie het antwoord op vraag 34. 
 
36 
De minister geeft aan de pensioenpremies te verlagen. Kan de minister 
een uiteenzetting geven van deze verlaging per rang en de totale 
effecten van deze maatregel? 
37 
Waarom heeft u besloten tot het verlagen van pensioenpremies? In 
hoeverre zal Defensie deze verlaging straks weer moeten compenseren? 
 
Het is niet juist dat de minister van Defensie de pensioenpremies vaststelt. 
Sociale partners hebben vorig jaar een akkoord bereikt over de pensioenregeling 
en de loonruimte voor ambtenaren en het onderwijs.  
 
Voor de ABP-regeling betekenden de afspraken van de sociale partners over de 
overstap van loon- naar prijsindexatie daarom dat de kostendekkende premie 
lager werd. Compensatie is dus niet aan de orde. Deelnemers (en werkgevers) bij 
ABP betalen door deze afspraken minder premie. Met de besparing op het 
werkgeversdeel van de premie is een gedeelte van de collectieve 
loonsverhogingen die zijn afgesproken, gefinancierd.  
 
Welke gevolgen de verlaging van de pensioenpremie uiteindelijk heeft, is 
afhankelijk van de loon- en prijsontwikkeling in de toekomst. Zeker is wel dat in 
het verleden opgebouwd pensioen niet is veranderd door de nieuwe afspraken. 
Wel wordt er in de toekomst anders geïndexeerd.  
 
De pensioenpremie stijgt naarmate het salaris hoger is, gecorrigeerd voor de 
franchise (de grondslag vrijgesteld van premieheffing). Een lagere rang betaalt 
dus minder pensioenpremie dan een hogere rang. Per rang is het effect niet te 
onderscheiden. Het totale effect van de maatregel bedraagt: 
 
Besparing werkgeversdeel pensioenpremie 
 (bedragen x € 1.000) 
2016 2017 2018 2019 2020 2021 
33.805 33.183 32.630 31.911 31.737 31.658 
 
37 
Waarom heeft u besloten tot het verlagen van pensioenpremies? In 
hoeverre zal Defensie deze verlaging straks weer moeten compenseren? 
 
Zie het antwoord op vraag 36. 
 
 
 
 Pagina 11 van 17  
 
 

 
 
 
43 
 
 
Waaruit wordt de € 25 miljoen voor grensbewaking door de Koninklijke 
 
Marechaussee betaald? Wie draait op voor de kosten? 
 
 
De eenmalige intensivering van € 25 miljoen die in 2016 is toegevoegd aan de 
Defensiebegroting komt voort uit de besluitvorming over de totale Rijksbegroting 
dit voorjaar.  
 
44 
Welk bedrag aan investeringen heeft u bij de begroting 2016 al 
'herschikt', bovenop de €200 miljoen bij de eerste suppletoire begroting? 
Om welk bedrag aan 'herijking van de investeringsplannen' gaat het in 
totaal? 
 
In aanloop naar begroting 2016 zijn de investeringsbehoeften, -plannen en  
-budget met elkaar in evenwicht gebracht. Zoals bekend zijn de 
investeringsbehoefte voor alle benodigde vernieuwingen en vervangingen groter 
dan het beschikbare budget. Dit noopt tot keuzes. De wijzigingen die hieruit zijn 
voortgevloeid zijn terug te vinden in begroting 2016. Er is met begroting 2016 
geen investeringsbudget verschoven naar latere jaren. 
 
Gedurende 2016 is gebleken dat verschillende investeringen in 2016 niet volledig 
gerealiseerd kunnen worden. Om die reden is € 200 miljoen aan 
investeringsbudget met een kasschuif naar 2019 tot en met 2021 gebracht. 
Tevens is er €90,6 miljoen eindejaarsmarge uit 2015 toegevoegd aan het 
investeringsartikel in 2016. Netto is het investeringsbudget in 2016 daardoor met 
€ 109,4 miljoen gedaald, maar niet verloren gegaan. 
 
45 
Kunt u de kasschuif ten behoeve van de herijking van de 
investeringsplannen nader toelichten? Kunt u onder meer aangeven om 
welke investeringsplannen/projecten het gaat, en hoe deze 'herijkt' zijn, 
zowel voor wat betreft de meerjarige planning van de investeringen en 
de uitgaven? 
 
In aanloop naar de eerste suppletoire begroting zijn de investeringsplannen 
herijkt omdat verschillende investeringen in 2016 niet volledig gerealiseerd 
kunnen worden. Deze investeringen worden echter niet geschrapt. De 
operationele behoeften blijven immers bestaan. Via de ongelimiteerde 
eindejaarsmarge kan het niet gerealiseerde budget van deze investeringen mee 
schuiven naar de jaren 2019 tot en met 2021. Projecten waar dit in 2016 onder 
meer betrekking op had waren ‘Verwerving HV-brillen’, ‘NH90’, ‘Groot 
Pantserwielvoertuig Boxer’ en ‘Vervanging Hijskraan (mobiel)’. 
 
46 
Waarom lukt het u opnieuw niet om de investeringsquote te realiseren 
zoals geraamd? Kunt u geloofwaardig pleiten voor meer geld als u het 
niet effectief kunt uitgeven? 
 
Zie het antwoord op vraag 4. 
 Pagina 13 van 17  
 
 

 
 
 
52 
 
 
Op welke grondslag vergoedt het kabinet een bedrag van € 129,6 miljoen 
 
om een deel van de kosten van de uitvoering van het boven-sectoraal 
loonakkoord te dekken? 
 
 
Zie het antwoord op vraag 16. De loongevoelige grondslag voor 
defensiepersoneel is in 2016 € 4,46 miljard. 
 
53 
Wat zijn de gevolgen van het verlagen van de pensioenpremies? In 
hoeverre zal Defensie deze verlaging straks weer moeten compenseren? 
 
Zie het antwoord op vraag 17. 
 
54 
Waarom verlaagt u de ICT-uitgaven met € 54,7 miljoen en ontbreekt de 
toelichting? Bent u bereid deze forse verlaging van uitgaven alsnog toe te 
lichten en aan te geven wat de consequenties daarvan zijn? 
55 
Is de verlaging van uitgaven van € 54,7 miljoen op de post 'Opdracht 
Voorzien in ICT' tijdelijk? Wordt dit geld in latere jaren alsnog 
uitgegeven of bezuinigt u op de ICT? Zo ja, waarom? 
 
De uitgaven voor de investeringen voor ‘Voorzien in ICT’ zullen in 2016 lager zijn 
dan begroot. Dat is het gevolg van vertraging in de uitvoering van IT-projecten, 
waardoor de uitgaven in latere jaren zullen volgen. Het budget blijft hiervoor 
beschikbaar door de kasschuif vanuit 2016 naar 2019 tot en met 2021. Het extra 
IT-budget ten behoeve van cyber dat bij de intensivering van de begroting 2015 
is toegekend, was in eerste instantie geparkeerd op ‘Voorzien in ICT’. De uitgaven 
die hiervoor zullen worden gedaan betreffen personele en materiële exploitatie. 
Daarom is € 13,7 miljoen van ‘Voorzien in ICT’ overgeheveld naar de 
exploitatieartikelen om het cyberproject uit te voeren. 
 
55 
Is de verlaging van uitgaven van € 54,7 miljoen op de post 'Opdracht 
Voorzien in ICT' tijdelijk? Wordt dit geld in latere jaren alsnog 
uitgegeven of bezuinigt u op de ICT? Zo ja, waarom? 
 
Zie het antwoord op vraag 54. 
 
 
 
 
 
 
 
 
 
 
 
 Pagina 15 van 17  
 
 

 
 
 
59 
 
 
Waarom is het verplichtingenbudget voor de Multi Role Tanker met 460 
 
miljoen euro verhoogd? Hoe past dit binnen het investeringssjabloon? 
Verloopt dit project volgens de planning en wanneer gaat u de 
 
toezegging om de Kamer over de voortgang gestalte geven? 
 
Zie het antwoord op vraag 56. 
 
58 
Kunt u de verhoging van het verplichtingenbudget met € 460 miljoen 
voor de Multi Role Tanker Transport nader toelichten? Verloopt het 
project conform planning en kan in 2016 een contract met Airbus worden 
getekend? 
 
Zie het antwoord op vraag 56. 
 
59 
Waarom is het verplichtingenbudget voor de Multi Role Tanker met 460 
miljoen euro verhoogd? Hoe past dit binnen het investeringssjabloon? 
Verloopt dit project volgens de planning en wanneer gaat u de 
toezegging om de Kamer over de voortgang gestalte geven? 
 
Zie het antwoord op vraag 56. 
 
60 
Kunt u nader toelichten waarom de verplichtingen in 2016 bij niet-
beleidsartikel 10 met ruim € 43 miljoen worden verlaagd? 
 
Vanuit het beleidsartikel 10 verschuiven uitgaven voor pensioenen met € 10 
miljoen en regelingen van het sociaal beleidskader met € 28 miljoen van 2016 
naar latere jaren. Als gevolg daarvan verschuiven eveneens de bijbehorende 
verplichtingen. Daarnaast zijn er nog enkele kleinere aanpassingen. 
 
 Pagina 17 van 17  
 
 

