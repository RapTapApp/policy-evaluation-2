Eerste suppletoire begroting 2016 
 
Vraag 1 
Waarom wordt bij de subsidie 'Overgang integrale tarieven medisch specialistische 
zorg' in de periode 2017-2020 bij elkaar € 81 miljoen van de begroting VWS 
overgeheveld wordt naar het premiegefinancierde BKZ ? 
 
Antwoord 1:  
Op basis van het bestuurlijk akkoord voor de medisch-specialistische zorg 2014-
2017 zijn voor de periode 2015-2024 middelen beschikbaar gesteld voor de 
overgang naar integrale tarieven. Deze middelen zijn eerder overgeheveld naar de 
begroting van VWS om de Subsidieregeling overgang integrale tarieven medisch-
specialistische zorg mogelijk te maken. Voor zover de middelen niet nodig zijn 
voor de subsidieregeling worden ze weer toegevoegd aan het beschikbare mbi-
kader medisch-specialistische zorg. 
 
Vraag 2 
Kunt u uitleggen waarom er een verschil van € 15,1 miljoen zit tussen het bij 
schikking overeengekomen bedrag (€ 235,9 miljoen) en het uiteindelijk totaal van 
de te betalen bedragen 2015-2017 (€ 251 miljoen) aan het Erasmus MC? En wat 
is er met dit bedrag gebeurd? 
 
Antwoord 2:  
Het verschil wordt verklaard door de verschuldigde rentevergoeding. De voor 
vergoeding in aanmerking komende schade bedraagt € 235,9 miljoen per ultimo 
2014. Het ministerie van VWS betaalt de schadevergoeding in 3 termijnen, 
waarvan de laatste in januari 2017. Volgens het bindend advies moet voor de 
omrekening van het schadebedrag naar nominale bedragen op latere data 4,23% 
als disconteringsvoet worden gebruikt. 
 
Vraag 3 
Levert het uitstellen van de Wet verbetering wanbetalersmaatregelen een 
besparing van € 20 miljoen op? 
 
Antwoord 3:  
Zie het antwoord op vraag 31. 
 
Vraag 4 
Waaraan is € 1,9 miljoen besteed bij 'opdrachten' op het onderdeel Internationale 
Samenwerking van artikel 9, terwijl er in de begroting 2016 nul euro was 
geraamd? 
 
Antwoord 4:  
De € 1,9 miljoen is grotendeels besteed aan opdrachten voor het EU-
Voorzitterschap. Deze uitgaven waren reeds geraamd binnen de verschillende 
begrotingsartikelen. Vanwege transparantie is besloten dit samen te brengen op 
artikel 9. Tegelijkertijd staan er tegenover deze uitgaven voor het EU-
Voorzitterschap ook ontvangsten van bijdragen van de Europese Commissie.  
 
Vraag 5 
Hoeveel kost het in stand houden van het huidige persoonsgebondenbudget 
trekkingsrechtsysteem? 
Hoeveel kost het implementeren van een nieuw persoonsgebondenbudget 
trekkingsrechtsysteem het komende jaar? 
 
Pagina 1 van 33 
 

Vraag 9 
Hoeveel geld gaat er de komende jaren naar het Programma Gender en 
Gezondheid? 
 
Antwoord 9:  
De minister van VWS stelt de komende vier jaren per jaar € 3 miljoen beschikbaar 
(totaal € 12 miljoen) voor onderzoek naar genderspecifieke gezondheidszorg in 
het kader van het Nationaal Kennisprogramma Kennis en Gezondheid. 
 
Vraag 10 
Hoeveel kost het om de gezondheidszorg binnen vijf jaar gendersensitief te 
maken? 
 
Antwoord 10:  
Door meer kennis te krijgen over de verschillen tussen mannen en vrouwen in 
gezondheid kunnen preventie, diagnostiek en behandelingen beter op de behoefte 
van vrouwen worden afgestemd. De eerste stap is onderzoek te doen naar 
specifieke oorzaken van aandoeningen bij vrouwen en naar symptomen bij 
vrouwen en hoe je vrouwen het beste kunt behandelen. De volgende stap is dat 
de kennis doordringt in en onderdeel wordt van de dagelijkse praktijk van de zorg. 
Meer kennis op dit gebied is ook een belangrijke stap naar gezondheidszorg op 
maat voor iedereen. Het programma Gender en Gezondheid kan hieraan goed 
bijdragen. Het bevorderen van gendersensitiviteit is overigens niet alleen een 
kwestie van geld, maar vergt eerst en vooral dat alle betrokkenen 
(zorgaanbieders, professionals, verzekeraars, patiënten) zich hiervoor inzetten.   
 
Vraag 11 
Kunt u aangeven wat de kosten zijn voor de evaluaties van de decentralisaties, en 
hoe deze kosten zijn opgesplitst? 
 
Antwoord 11:  
Zowel de Jeugdwet als de Wet maatschappelijke ondersteuning 2015 (Wmo 2015) 
wordt geëvalueerd in de periode 2015-2017. De totale kosten van de evaluatie 
van de Jeugdwet zijn € 740.000. De kosten van de evaluatie van de Wmo 2015 
zijn niet precies te specificeren, omdat deze evaluatie onderdeel is van een 
bredere evaluatie van de hervorming van de langdurige zorg en ondersteuning. 
Deze evaluatie omvat de Wet langdurige zorg (Wlz), de Wmo 2015 en delen van 
de Zorgverzekeringswet (Zvw). De totale meerjarige kosten van deze evaluatie 
zijn € 5.300.000, waarvan € 980.000 is gereserveerd voor de evaluatie van de 
Wmo 2015 in 2016. De Participatiewet wordt geëvalueerd in de periode 2015-
2019. De totale kosten voor de monitor en evaluatie van deze wet zijn circa  
€ 2.000.000.  
 
Vraag 12 
Hoeveel geld is er beschikbaar geweest voor de Transitie Autoriteit Jeugd, en 
wanneer loopt dit budget af? 
 
Antwoord 12:  
Voor de beleidsregels subsidieverstrekking bijzondere transitiekosten Jeugdwet is 
een subsidieplafond vastgesteld van € 200 miljoen. De looptijd is van oktober 
2014 tot 1 januari 2018. 
 
Vraag 13 
Hoeveel geld is er nodig om de Veilig Thuis-organisaties zonder wachtlijsten te 
laten functioneren? 
Pagina 3 van 33 
 

Over AOW-uitkeringen wordt het normale IAB-percentage afgedragen aan het 
Zorgverzekeringsfonds. Dit gebeurt in twee delen. Over de AOW zelf wordt het 
verlaagde percentage verwerkt. Als dit percentage verandert wordt dat 
opgevangen via de netto-nettokoppeling. Daarnaast draagt de SVB het verschil 
tussen het normale percentage en het verlaagde percentage af aan het 
Zorgverzekeringsfonds. De verlaging van het normale en de verhoging van het 
verlaagde percentage leidt dus per saldo tot minder uitgaven voor het AOW-fonds. 
De daling van het normale IA- percentage met 0,15%-punt leidt tot circa  
€ 50 miljoen lagere AOW uitgaven. 
 
De verhoging van het verlaagde percentage leidt tot circa € 0,4 miljard extra 
inkomsten, terwijl de verlaging van het normale percentage leidt tot € 0,4 miljard 
minder IAB-inkomsten. Een deel van de IAB uitgaven wordt gedaan door de 
overheid. Dit betreft de IAB die door de SVB wordt afgedragen, maar ook de IAB 
die de overheid afdraagt voor ambtenaren. Deze bedragen dalen beide. 
Indien het verschil tussen het verlaagde en normale percentage geheel wordt 
geschrapt, stijgt het verlaagde percentage met 1-procentpunt en daalt het 
verlaagde percentage met 0,25-procentpunt. De totale opbrengst van de IAB blijft 
dan constant, wat nodig is omdat de Zvw lastendekkende premies kent. Door de 
genoemde wijzigingen stijgen de lasten van de huidige betalers van het verlaagde 
percentage met circa € 0,6 miljard (gepensioneerden circa € 0,4 miljard en 
zelfstandigen circa € 0,2 miljard). Deze betalers van het gewone percentage 
zouden in dit geval € 0,6 miljard minder gaan betalen. Overigens heeft de 
regering niet het voornemen om de percentages gelijk te trekken. Indien de 
percentages worden gelijkgetrokken daalt het normale percentage, waardoor de 
AOW-uitgaven met enkele tientallen miljoenen euro’s dalen. 
Indien het verlaagde tarief IAB met 1%-punt wordt verhoogd en het normale 
tarief met 0,25%-punt wordt verlaagd (en dus de tarieven aldus worden 
geharmoniseerd) levert dit de volgende inkomenseffecten op voor AOW-
gerechtigden: 
 
Tabel 1: Inkomenseffecten standaardhuishoudens 
AOW (alleenstaand)   
(alleen) AOW 0,2% 
AOW +10000 -0,7% 
  
 
AOW (paar)   
(alleen) AOW 0,0% 
AOW +10000 -0,5% 
 
Alleenstaande AOW’ers zonder aanvullend pensioen gaan er licht op vooruit omdat 
zij een iets groter deel van de ouderenkortingen kunnen verzilveren. Voor 
huishoudens onder de AOW-gerechtigde leeftijd treedt geen inkomenseffect op 
1
omdat de IAB-premie door de werkgever wordt betaald . 
Over pensioen wordt in totaal circa € 2 miljard IAB afgedragen. Over de AOW 
wordt ook circa € 2 miljard afgedragen middels het verlaagde percentage. 
Daarnaast draagt de SVB nog € 0,5 miljard af (verschil tussen normale en 
verlaagde percentage). Zelfstandigen dragen in totaal circa € 1 miljard IAB af.  
  
                                                 
1
 Zelfstandigen ondervinden wel een negatief inkomenseffect door het verhogen van het 
verlaagde percentage IAB. 
Pagina 5 van 33 
 

Antwoord 17:  
Er wordt niet minder geld uitgegeven aan de buurtsportcoaches. Structureel is er 
ieder jaar € 58 miljoen beschikbaar voor de Brede Impuls Combinatiefuncties. Er 
staat € 47 miljoen op de begroting van VWS en € 11 miljoen op de begroting van 
OCW. Dit is niet veranderd in 2016. VWS heeft deze middelen bij eerste 
suppletoire wet 2016 naar het Gemeentefonds (via decentralisatie-uitkering op de 
Begroting BZK) overgeboekt. 
 
De Brede Impuls Combinatiefuncties (buurtsportcoaches) is een decentralisatie-
uitkering. Dit betekent dat gemeenten vrij zijn de middelen in te zetten. Dit 
gebeurt op basis van behoeften. Ook het borgen van deze activiteiten en 
resultaten wordt door gemeenten zelf ingevuld en bepaald.  
Het inzetten op een hogere sportparticipatie voor kwetsbare groepen gebeurt al. 
Het programma Sport en bewegen in de buurt is voor iedereen in Nederland. 
Daarnaast heb ik voor verschillende kwetsbare doelgroepen middelen beschikbaar 
gesteld:  
 In 2015 is het programma Grenzeloos actief gestart. Dit programma zorgt 
ervoor dat iedereen die een handicap heeft kan sporten en bewegen. Dit 
programma loopt tot en met 2018 en heeft een budget van ruim € 4 miljoen. 
 Het Jeugdsportfonds betaalt de contributie van een sportvereniging en in 
sommige gevallen sportattributen voor kinderen die leven in gezinnen waar 
niet genoeg geld aanwezig is om lid te worden van een vereniging. De 
contributie gaat rechtstreeks naar de sportvereniging. Ook voor zwemlessen 
kan in een aantal gevallen een beroep gedaan worden op het Jeugdsportfonds. 
Het Jeugdsportfonds krijgt een 3-jarige subsidie van begin 2014 tot begin 
2017 van in totaal € 1,2 miljoen Rijksoverheid (waarvan VWS-begroting  
€ 702.000,- en overige SZW-begroting voor de landelijke organisatie). 
Aanvullend ontvangt het Jeugdsportfonds geamendeerd vanuit de SZW 
begroting voor 2016 en 2017 jaarlijks € 2,5 miljoen.  
 Ook binnen het programma Sport en bewegen in de buurt zijn drie 
verschillende Sportimpuls regelingen: 
o de ‘reguliere’ Sportimpuls richt zich op alle doelgroepen (start: 2012); 
o de ‘Sportimpuls ‘kinderen sportief op gewicht’ richt zich op kinderen 
met overgewicht (start: 2013); 
o de Sportimpuls ‘jeugd in lage inkomensbuurten’ richt zich op kinderen 
uit gezinnen met armoede (start: 2014). 
Budget: in 2016 is er (conform 2015) ongeveer € 10 miljoen beschikbaar voor 
lokale projecten (aanvragen liggen tussen € 10.000,- en € 100.000,-). 
 
Vraag 18 
Waarom wordt er vanaf 2018 minder dan oorspronkelijk beoogd uitgegeven aan 
het Nationaal Programma Preventie? In hoeverre zijn die middelen overgeheveld 
naar het RIVM voor de uitvoering van programmaonderdelen? Hoe worden 
activiteiten en resultaten van het programma de komende tijd geborgd en 
geïntensiveerd? 
 
Antwoord 18:  
In totaliteit wordt er vanaf 2018 niet minder uitgegeven aan het Nationaal 
Programma Preventie. Vanwege de naleving van de regels van Verantwoord 
Begroten zijn de middelen in hun geheel overgeheveld naar het RIVM. 
In het najaar van 2016 wordt de Kamer geïnformeerd over het vervolg van het 
programma inclusief opschaling en borging van effectieve activiteiten. 
 
 
Pagina 7 van 33 
 

Antwoord 23:  
Het Kabinet heeft de afgelopen periode ingezet op intensivering van diverse 
projecten die onder meer voortvloeien uit Kwaliteit Loont. Ik wil dat alle 
verzekerden in staat worden gesteld om een goede keus te maken voor hun 
zorgverzekering. Zij moeten goed geïnformeerd worden over het aanbod van 
polissen, in begrijpelijke taal. Of dat gebeurt heb ik het afgelopen jaar laten 
monitoren, om zodoende systematisch te laten volgen of verzekeraars zich daar 
voor inzetten. Het laat zien waar het goed gaat en waar het beter kan. Ik ben 
voornemens om deze monitor aankomend overstapseizoen te herhalen. In het 
verlengde hiervan is de communicatie richting verzekerden geïntensiveerd en 
wordt deze verbeterd, bijvoorbeeld door op de website van de rijksoverheid door 
middel van beeldmateriaal de informatie beter te ontsluiten voor laaggeletterden. 
En conform toezegging voer ik een analyse van volmachten van zorgverzekeraars 
uit en een analyse van vrijwillig eigen risico. Dit zijn slechts enkele voorbeelden 
uit bovengenoemd budget. 
 
Vraag 24 
Waarom is er 619k afgeboekt bij de uitvoering compensatie kosten en zorg 
illegalen door het Zorginstituut? 
 
Antwoord 24:  
Dit betreft niet een afboeking, maar een technische boeking tussen artikel 2 en 
artikel 4 van de VWS-begroting omdat de aan Zorginstituut Nederland te 
vergoeden uitvoeringskosten in het kader van de aanpak van de regeling 
bijzondere groepen vanaf begrotingsartikel 4 worden betaald. 
 
Vraag 25 
Kost het spoedeisende patiëntenvervoer vanaf de Wadden € 3 miljoen per jaar? 
Zo nee, wat kost dit precies? 
 
Antwoord 25:  
Totdat de ambulancehelikopter van de Regionale Ambulancevoorziening Fryslan 
operationeel is wordt het spoedeisende patiëntenvervoer vanaf de 
Waddeneilanden uitgevoerd door een helikopter van de Kustwacht. Het ministerie 
van VWS levert daaraan een financiële bijdrage die gedeeltelijk afhankelijk is van 
het daadwerkelijke aantal vlieguren voor patiëntenvervoer. Naar huidige 
verwachting leidt dat in 2016 tot een kostenpost van € 3 miljoen op jaarbasis.  
 
Vraag 26 
Hoe komt het dat er € 9 miljoen aan middelen bij de tweede suppletoire wet 2015 
zijn vrijgevallen? Welke middelen betreft dit? 
 
Antwoord 26:  
In de begroting 2015 is voor de Subsidieregeling overgang integrale tarieven 
medisch-specialistische zorg € 125 miljoen beschikbaar gesteld. Bij de eerste 
suppletoire wet 2015 was de verwachting dat het beroep op de regeling lager zou 
uitvallen dan begroot en is het gereserveerde budget doorgeschoven naar 2016 en 
2017. Bij de tweede suppletoire wet 2015 bleek dat er sprake was van een 
aanvullende vrijval van middelen van € 9 miljoen in 2015. Deze € 9 miljoen wordt 
overgeheveld naar het premiegefinancierde BKZ om weer te worden toegevoegd 
aan de sector medisch-specialistische zorg waar deze gelden aan waren 
onttrokken. 
 
Pagina 9 van 33 
 

Antwoord 31:  
Vorig jaar is bij de begrotingsvoorbereiding stilgestaan bij de meerjarenraming 
van de uitgaven en ontvangsten in het kader van de aanpak van wanbetalers. 
Verwacht werd dat zonder nieuwe maatregelen in de aanpak van wanbetalers 
(zoals opgenomen in de Wet verbetering wanbetalersmaatregelen, TK 33683, nr. 
2) en zonder aanpassing van de hoogte van de bestuursrechtelijke premie in de 
komende jaren sprake zou zijn van fors hogere ontvangsten dan de ramingen van 
destijds. Een goede inschatting van het budgettair effect van de maatregelen op 
de opbrengst was echter moeilijk te maken. Dat gold eveneens voor de 
uitgavenraming. Vandaar dat toen gekozen is voor een technische bijstelling van 
zowel de uitgaven- als ontvangstenraming met structureel € 25 miljoen. Inmiddels 
bestaat meer inzicht in de budgettaire ontwikkeling van uitgaven en ontvangsten 
in 2016. Vooralsnog wordt verwacht dat de in 2016 te realiseren ontvangsten niet 
significant zullen afwijken van de bijgestelde ontvangstenraming 2016, maar de 
vorig jaar plaatsgevonden bijstelling van de uitgaven blijkt achteraf voor het 
grootste deel niet nodig. Voor 2017 en volgende jaren zijn de ramingen nog niet 
bijgesteld. In de loop van de komende maanden zal meer duidelijkheid ontstaan 
over de werkelijke effecten van de genomen maatregelen. Verwacht wordt dat dit 
zal leiden tot een bijstelling van de ramingen.  
 
Vraag 32 
Kunt u uitleggen waarom het Zorginstituut juist op de uitgaven voor onderzoek 
ten aanzien van de doorlichting van het pakket (stringent pakketbeheer) minder 
geld heeft uitgegeven dan verwacht? Kunt u uitleggen hoe dit zich verhoudt tot de 
vraagstukken rondom dure geneesmiddelen? 
 
Antwoord 32:  
Naar aanleiding van de leerervaringen van de eerste paar jaar, heeft het 
Zorginstituut de aanpak van het Programma Zinnige Zorg aangepast. Voor een 
verdere uitwerking en draagvlak voor de onderzoeksvragen betrekt het 
Zorginstituut het veld intensiever en vraagt hen om een actieve bijdrage te 
leveren; dit verhoogt de kwaliteit van de onderzoeksvragen, maar vertraagt het 
proces. In de oorspronkelijke begroting werd hier onvoldoende rekening mee 
gehouden. 
 
De vraagstukken rondom dure geneesmiddelen maken onderdeel uit van het 
programma Zinnige Zorg voor zover het de verdiepende onderzoeken raakt. Voor 
het reguliere pakketbeheer rondom intramurale geneesmiddelen hanteert het 
Zorginstituut de criteria voor risicogericht pakketbeheer. Dat betekent dat het 
Zorginstituut op basis van de risico’s voor de betaalbaarheid, toegankelijkheid 
en/of kwaliteit van het pakket kiest voor welke geneesmiddelen zij een 
beoordeling gaan doen. Hierdoor is maatwerk per geneesmiddel mogelijk. 
Daarnaast geldt dat het Zorginstituut alle extramurale geneesmiddelen toetst aan 
de pakketcriteria.  
 
Vraag 33 
Wat betekent de onderuitputting bij het Zorginstituut Nederland ten aanzien van 
de doorlichting van het pakket voor de beleidsvoornemens op dit gebied? Wordt 
hier iets aan afgedaan, of worden met minder middelen de gewenste doelen 
bereikt? 
 
Antwoord 33:  
De planning is nog steeds om in 2021 alle ICD-10 gebieden te hebben doorgelicht. 
 
 
Pagina 11 van 33 
 

Vraag 38 
Wat zijn tot nu toe de gevolgen van de bezuinigingen op de langdurige zorg? Kan 
hierbij in ieder geval worden ingegaan op de werkgelegenheid in de zorg, het 
aantal gesloten verpleeg- en verzorgingshuizen, het aantal ongevallen bij 
ouderen, het aantal mensen dat zorg ontvangt, de gevolgen voor mantelzorgers 
en de effecten op zorggebruik in de Zvw, Wlz, Jeugdzorg en Wmo? 
 
Antwoord 38:  
De meest recente inzichten over de werkgelegenheid zijn van het CBS. Deze 
hebben betrekking op de hele sector zorg, welzijn, jeugd en kinderopvang. Het 
betreft cijfers in personen t/m het eerste kwartaal van 2016. Het CBS schat dat 
het aantal banen van werknemers vanaf het eerste kwartaal 2013 is gedaald met 
75 duizend personen, wat gedeeltelijk gecompenseerd wordt door een stijging van 
het aantal ZZP-ers. De totale werkgelegenheid is volgens het CBS gedaald met 
ongeveer 66 duizend personen. Een uitsplitsing naar de langdurige zorg is niet 
beschikbaar bij het CBS.  
 
In de voortgangsrapportages over de hervorming van de langdurige zorg en 
ondersteuning informeer ik uw Kamer regelmatig over de voortgang van de 
hervormingen. Daarbij heb ik ook aandacht besteed aan een nieuw kwaliteitskader 
voor de verpleegzorg. Partijen in de Taskforce (NPCF, LOC, V&VN, Verenso, ActiZ, 
BTN, ZN, IGZ en het Zorginstituut) hebben op basis van de notitie “Ouderen in 
zorghuizen: broze mensen én leefplezier” de eerste stap gezet in de ontwikkeling 
van een nieuw inhoudelijk kader voor kwaliteit: het vaststellen van de elementen 
voor goede verpleegzorg. Dit is januari jongstleden aangeboden aan het 
Zorginstituut Nederland. Ik houd hierbij geen statistiek bij van het aantal 
ongevallen bij ouderen. Het gaat er mij hierbij om dat er sprake is van een veilige 
leefomgeving met uiteraard aandacht voor het voorkomen van ongelukken, maar 
tegelijkertijd ook ruimte geven aan de cliënt. Ook de mantelzorgers komen in de 
voortgangsrapportage aan bod. 
 
Via de voortgangsrapportages infomeer ik uw Kamer ook over het aantal cliënten 
dat in de diverse wetten (zoals Zvw, Wlz, Jeugdzorg en Wmo) hun zorg ontvangt. 
Ik houd geen lijst bij met het aantal verpleeg- of verzorgingshuizen dat sluit. Wel 
wordt bijgehouden hoeveel mensen hun zorg ontvangen binnen een instelling. De 
trend dat mensen langer thuis blijven wonen is overigens al langere tijd zichtbaar. 
Daarbij geldt dat ook in de afgelopen decennia verzorgingshuizen zijn gesloten en 
voor een deel zijn omgevormd tot verpleeghuizen of tot moderne woonzorgcentra. 
Cliënten met behoefte aan permanent toezicht en/of behoefte aan 24-uurs zorg in 
de nabijheid behouden ook in de Wlz hun recht op een plek in een instelling.  
 
Vraag 39 
Wat is de reden, dat er € 2 miljoen niet besteed is van het budget 
compensatieregeling pgb-trekkingsrechten? 
 
Antwoord 39:  
In totaal is er eerder € 20 miljoen gereserveerd voor de compensatieregeling voor 
budgethouders en zorgverleners met aantoonbaar nadeel als gevolg van de 
problemen bij de invoering trekkingsrecht, waarvan € 2 miljoen in 2015 en  
€ 18 miljoen in 2016. Het gereserveerde bedrag in 2015 is niet uitgeput, omdat er 
in 2015 nog geen kosten zijn gemaakt. Dit bedrag is doorgeschoven naar 2016 en 
blijft dus wel beschikbaar. Ik heb u inmiddels geïnformeerd over de 
compensatieregeling in mijn brief van 10 juni jl. (TK 25657, nr. 247). 
 
Pagina 13 van 33 
 

Vraag 44 
Het budget voor transitie en transformatie is met € 3.4 miljoen opgehoogd, 
waarvan € 2.1 miljoen is overgeboekt voor het evaluatieonderzoek. Waarvoor is 
de overige € 1.3 miljoen bestemd? 
 
Antwoord 44:  
De overige €1,3 miljoen is aangewend ten behoeve van een subsidie aan de VNG 
voor de realisatie van de werkagenda informatievoorziening en administratie 
2015–2016 voor de Wmo 2015 en de Jeugdwet. Deze werkagenda is gebaseerd 
op een inventarisatie van de knelpunten en mogelijke oplossingsrichtingen door 
gemeenten en aanbieders. De werkagenda richt zich op het terugdringen van de 
administratieve lasten en het verbeteren van de informatievoorziening tussen 
gemeenten en zorgaanbieders op de korte en lange(re) termijn. 
 
Vraag 45 
Kan de regering toelichten wat er toe heeft geleid dat het BIKK wordt bijgesteld 
met € 18,4 miljoen? 
 
Antwoord 45:  
De bijdrage in de kosten van kortingen (BIKK) is een rijksbijdrage die is ingesteld 
bij de invoering van het nieuwe belastingstelsel in 2001. Deze wordt ingezet om 
de lagere premieopbrengst als gevolg van de grondslagverkleining van de Wlz 
(voorheen de AWBZ) te compenseren. 
De BIKK wordt vastgesteld door de BIKK van vorig jaar te indexeren met de groei 
van de totale heffingskortingen. Daarnaast wordt de BIKK gecompenseerd als het 
aandeel van de Wlz-premie in de eerste schijf verandert. 
De bijstelling van € 18,4 miljoen in de BIKK voor 2016 is gebaseerd op nieuwe 
ramingen in het CEP. Deze raamt de totale heffingskortingen € 242 miljoen hoger, 
waardoor de indexering van de BIKK wijzigt met € 18,4 miljoen.  
Het aandeel van de Wlz-premie in de eerste schijf is niet veranderd ten opzichte 
van de begroting. 
 
Vraag 46 
Kunt u de 'technische herschikking' van laten vervallen van driekwart van het geld 
voor innovatie, beroepen en opleidingen nader toelichten? 
 
Antwoord 46:  
Dit betreft een overheveling van de gereserveerde middelen voor subsidies 
innovatie, beroepen en opleidingen naar de overige middelen voor opleidingen, 
beroepenstructuur en arbeidsmarkt.  
De middelen worden ingezet voor andere subsidies die niet apart benoemd zijn 
binnen dit artikelonderdeel, zoals: “Het bewustzijnproject: Bouwen aan structuren 
voor kostenbewustzijn op de leerwerkvloer” voor het implementeren van 
doelmatigheid in de vervolgopleidingen tot medisch specialist; het project 
“Realisatie Individualisering Opleidingsduur” ter ondersteuning van het veld bij de 
herinrichting van de opleiding van medisch specialisten; en de “Indensys pilots in 
de zorg” met als doel het toetsen van betrouwbare Idensys authenticatiemiddelen 
in een zorgproces. 
 
Vraag 47 
Hoe wordt de € 5 miljoen beschikbaar voor het jaar van de transparantie precies 
besteed? Welke activiteiten zijn er al uitgevoerd, door wie, met welke effecten en 
voor welke bedragen? Welke activiteiten staan er nog gepland voor welke 
bedragen? Zijn dit uitvoeringskosten voor VWS, of wordt dit bedrag verdeeld 
onder betrokken organisaties? 
Pagina 15 van 33 
 

waarbij is vastgesteld dat het huidige financiële kader een realistisch kader is voor 
de komende jaren. Met de verbeterde informatie voorziening bij het  
Zorgverzekeringskantoor en de opgedane ervaring in de afgelopen vijf jaar zijn de 
ramingen en beheersing van de zorguitgaven in Caribisch Nederland ook beter 
geworden. Omdat ook de inflatie op de eilanden momenteel laag is, is de 
verwachting dat de zorguitgaven in dollars de komende jaren binnen de raming 
zullen blijven. 
 
Vraag 49 
Is het gebruikelijk dat er geld van andere begrotingen naar de begroting van V&J 
wordt overgeboekt voor meer strafrechtelijk onderzoek? Waarom wordt het extra 
geld voor het OM en Inspectie SZW niet binnen de begroting van V&J 
respectievelijk SZW geregeld? (p. 18) 
 
Antwoord 49:  
Het betreft hier een overheveling van middelen naar de begrotingen van Sociale 
Zaken en Werkgelegenheid en van Veiligheid en Justitie ten behoeve van de extra 
inspanningen van de Inspectie SZW en het Openbaar Ministerie gericht op het 
versterken van de specifieke inzet op strafrechtelijke handhaving bij zorgfraude. 
Het ligt in de rede hier vanuit VWS in bij te dragen. Het is niet ongebruikelijk dat 
bij beleidsintensiveringen die extra inspanningen vergen van de strafrechtelijke 
keten, extra middelen worden toegevoegd aan de begroting van Veiligheid en 
Justitie vanuit de begroting van het ministerie dat de beleidsintensivering heeft 
geïnitieerd. Zonder extra middelen zou een dergelijke beleidsintensivering leiden 
tot concurrentie met andere prioriteiten of in mindere mate opvolging krijgen in de 
strafrechtelijke keten.  
 
Vraag 50 
Bent u voornemens om structureel budget te besteden aan sport en bewegen in 
de buurt, ten behoeve van het stimuleren van beweging bij mensen die 
onvoldoende sporten? 
 
Antwoord 50:  
Het programma Sport en bewegen in de buurt bestaat uit twee hoofdonderdelen: 
de Brede Impuls Combinatiefuncties (buurtsportcoaches) en de Sportimpuls. De 
buurtsportcoaches betreft een structurele regeling, voor de sportimpuls geldt een 
jaarlijkse ‘call’. Het programma ‘Sport en Bewegen in de Buurt’ wordt in 2017 en 
2018 voortgezet. Binnen de huidige kaders wordt een aantal verbeterpunten 
aangebracht op basis van de ervaringen en effecten tot nu toe. Zo wordt meer 
aandacht gevraagd voor kwetsbare doelgroepen zoals ouderen, chronisch zieken 
en mensen met een beperking, ook om beter aansluiting te vinden binnen het 
sociaal domein. Tot slot zal in 2017 en 2018 binnen de sportimpuls ruimte worden 
gecreëerd voor een aantal kleinere experimenten die extra input geven voor en 
meegenomen worden in de voorbereiding van een nieuw beleidskader vanaf 2019.  
 
Vraag 51 
Hoe wordt gemeten of het sport en bewegen in de buurt effectief is? 
 
Antwoord 51:  
Het programma Sport en bewegen in de buurt bestaat uit twee hoofdonderdelen: 
de Sportimpuls en de Brede Impuls Combinatiefuncties (buurtsportcoaches). Er 
loopt nu een effectiviteitmeting voor de buurtsportcoaches. Het Mulier Instituut 
voert dit onderzoek uit samen met een aantal Hogescholen. Zij kijken naar de 
lokale doelstellingen die gemeenten zelf formuleren en de resultaten die de 
Pagina 17 van 33 
 

Vraag 56 
Waarom wordt er minder uitgegeven aan topsportevenementen dan is begroot? 
 
Antwoord 56:  
Het is een misverstand te veronderstellen dat er minder aan topsportevenementen 
wordt uitgegeven dan is begroot. Bij eerste suppletoire wet 2016 heeft VWS een 
bedrag van € 2,5 miljoen overgeboekt naar het Provinciefonds (via 
decentralisatie-uitkering op de Begroting BZK). Het betreft een eenmalige bijdrage 
aan de provincie Gelderland voor het organiseren van de Big Start van de Giro 
d’Italia 2016. Het overige deel van het beschikbare budget wordt via het 
verstrekken van subsidies besteed voor het organiseren van topsportevenementen 
(EK’s en WK’s). 
 
Vraag 57 
Kunt u toelichten waarom er minder wordt uitgegeven aan kennis als fundament? 
 
Antwoord 57:  
Het is een misverstand te veronderstellen dat er minder wordt uitgegeven aan 
kennis als fundament. Bij eerste suppletoire wet 2016 zijn middelen voor het 
onderzoeksprogramma (via RIVM) en het Innovatieprogramma (via ZonMw) naar 
artikel 4 op de Begroting van VWS overgeboekt. Vanaf dit artikel worden de 
uitgaven aan RIVM en ZonMw centraal verantwoord. 
 
Vraag 58 
Waar komt de € 600.000 aan compensatie van betaalde energiebelasting 
vandaan? Waarom is dat niet meegenomen in de begroting? 
 
Antwoord 58:  
De € 600.000,- aan compensatie van betaalde energiebelasting betreft de 
onderuitputting Ecotaks 2015 die via de zogenoemde Eindejaarsmarge 
overgeboekt is naar 2016. Ter afwikkeling van nagekomen kosten Ecotaks en 
opstart nieuwe regeling Energiebesparing en duurzame energie komen deze 
middelen in 2016 in plaats van 2015 tot besteding. De technische uitwerking 
e
daarvan vindt plaats via de eerste suppletoire wet 2016. 
 
Vraag 59 
Neemt u de effecten van het besluit tot overdracht van middelen naar NOC*NSF, 
in positieve en negatieve zin, mee in de beleidsdoorlichting Sport die gepland 
staat voor 2016? 
 
Antwoord 59: 
In de beleidsdoorlichting Sport worden programma’s en activiteiten doorgelicht die 
vanuit artikel 6 van de VWS-begroting zijn gefinancierd in de periode 2011-2016. 
Een nadere uitwerking vindt u in de startnotitie die u deze zomer van mij 
ontvangt. Het resultaat van de beleidsdoorlichting Sport ontvangt u in 2017. 
 
Vraag 60 
Kunt u aangeven op welke wijze Nederlandse sportbestuurders die kandidaat zijn 
voor een internationale sportbestuurdersfunctie ondersteund worden? 
 
Pagina 19 van 33 
 

De Provincie Gelderland, als organisator van dit evenement, heeft de Rijksbijdrage 
aangevraagd bij het ministerie van VWS. Een Rijksbijdrage voor een provincie 
wordt verstrekt als een verzameluitkering op grond van de Financiële 
Verhoudingswet.  
 
Vraag 64 
Met welke reden zijn de in de najaarsnota beschikbaar gestelde middelen in het 
kader van de Backpay niet tot besteding gekomen? Wanneer vinden de betalingen 
plaats, en hoeveel mensen ontvangen geld? 
 
Antwoord 64:  
De regeling op basis waarvan de middelen voor backpay kunnen worden 
uitgekeerd is uiteindelijk op 24 december 2015 gepubliceerd. Het kabinet hecht 
grote waarde aan de rechtmatigheid van bestedingen. Om die reden bleek het niet 
mogelijk de eerste betalingen nog in 2015 te laten plaatsvinden en is dit begin 
januari 2016 gebeurd. Tot juni 2016 zijn 438 individuele uitkeringen gedaan, 
merendeels voortkomend uit actieve opsporing door de SVB vanuit reeds bij de 
overheid beschikbare bestanden. Sinds de start van de uitbetaling in januari 2016 
vinden maandelijks betalingen plaats. 
 
Vraag 65 
Kunt u de Kamer een overzicht doen toekomen met daarin de ontwikkeling van de 
zorgtoeslag in de periode 2006-2016? Kunt u in dat overzicht aangeven wat de 
totale uitgaven aan zorgtoeslag zijn, hoeveel mensen recht hadden op zorgtoeslag 
uitgesplitst naar inkomenscategorie en of de fluctuaties vanwege bezuinigingen 
waren of vanwege stijgende dan wel dalende inkomens? 
 
Antwoord 65:  
In onderstaande tabel staan de uitgaven aan zorgtoeslag in de periode 2006-2016 
in miljoenen. De jaar-op-jaarmutatie is uitgesplitst in een effect van beleid, een 
effect van de aanpassing van de standaardpremie en een overig effect. Het overig 
effect bevat onder andere de gevolgen van de inkomensontwikkeling. Zowel het 
effect van beleid als het effect van de aanpassing van de standaardpremie zijn 
afgerond opgenomen om schijnprecisie te voorkomen. Onder beleid staan de 
effecten van de aanpassing van de percentages en de aanpassing van de definitie 
van de standaardpremie (in 2014). 
 
Bedragen x € 1 miljoen 
 Toekenningen Mutatie Effect Effect mutatie Overig 
beleid standaardpremie 
2006 2.502     
2007 2.654 +152  +300 -148 
2008 3.421 +767  +900 -133 
2009 3.823 +402 +100 +60 +242 
2010 4.188 +365  +350 +15 
2011 4.956 +768 -75 +775 +68 
2012 4.772 -184 -675 +375 +116 
2013 5.324 +552 -300 +375 +477 
2014 4.046 -1278 -300 -650 -328 
2015 4.066 +20 -100 465 -346 
2016 4.341 +275 +25 +350 -100 
 
Pagina 21 van 33 
 

                                                                                                                 
rest 166.935  168.357  190.718  246.163  262.222  287.332  297.736  217.010  150.711  71.427 
                                                                                                                 
599.057  589.757  607.380  610.731  626.400  652.140  666.404  567.048  500.423  392.688 
 
 
Vraag 66 
Waar aan wordt de € 1,9 miljoen besteed bij 'opdrachten' op het onderdeel 
Internationale Samenwerking van artikel 9, terwijl er in de begroting 2016 nul 
euro was geraamd? 
 
Antwoord 66:  
Zie antwoord vraag 4. 
 
Vraag 67 
Kunt u toelichten waarom er voor de personele uitgaven van het kerndepartement 
(artikel 10) voor de Projectdirectie Anthonie van Leeuwenhoekterrein een 
verhoging van € 12,2 miljoen heeft plaats gevonden?  Hoe is dit bedrag 
opgebouwd, en kunt u inzicht geven in de afweging om deze mutatie te doen? 
 
Antwoord 67:  
Voor de tijdelijke projectdirectie Anthonie van Leeuwenhoekterrein (PD ALt) wordt 
door middel van deze mutatie € 12,2 miljoen toegevoegd aan het personele 
budget van de tijdelijke projectdirectie die onder artikel 10 (Apparaatsuitgaven) 
valt. Het bedrag is opgebouwd uit circa € 9,4 miljoen aan salariskosten en circa € 
2,8 miljoen aan overig materieel. Voor de € 2,8 miljoen overig materieel zal er 
nog een aanvullende boeking worden gedaan. Tegenover de € 12,2 miljoen aan 
uitgaven van de tijdelijke projectdirectie Anthonie van Leeuwenhoekterrein (PD 
ALt) staan ontvangsten van PD ALt waarmee de uitgaven gefinancierd worden. De 
ontvangsten komen vanuit het ministerie van EZ, het RIVM, Bilthoven Biologicals 
en van andere derden (o.a. de WHO en de BMGF). 
 
Vraag 68 
Wat is de onderbouwing van de flinke bijstellingen (naar beneden) ten aanzien 
van de ICT-kosten van het apparaat onder de kop 'Materiële uitgaven 
kerndepartement (gezien de vele problemen met ICT binnen de ministeries)? 
 
Antwoord 68:  
In de eerste suppletoire begroting zijn voor het jaar 2016 extra middelen 
toegekend voor ICT-kosten op de materiële budgetten. Daarnaast is zoals 
toegelicht in de eerste suppletoire begroting bij de personele uitgaven  
€ 6,8 miljoen beschikbaar gesteld voor een structurele intensivering op I-beleid. 
Meerjarig laat de reeks ICT-kosten op materiële budgetten een negatieve trend 
zien door een technische boeking ten aanzien van het SCP. Zoals in de eerste 
suppletoire begroting is aangegeven worden voor het SCP structureel extra 
middelen beschikbaar gesteld door middel van herprioritering binnen de 
bestaande onderzoeksbudgetten. In afwachting van de resultaten van deze 
herprioritering is op het onderdeel ICT-kosten technisch een taakstellende reeks 
verwerkt. Deze daling in de materiële uitgaven is derhalve het gevolg van een 
technische mutatie. 
 
Vraag 69 
Tot wanneer wordt de inzet op fraudebestrijding en rechtmatige zorg verlengd? 
Worden de resultaten hiervan geëvalueerd? Op welke wijze wordt gekeken naar 
een structurele borging van een adequate capaciteit om fraude te bestrijden en 
rechtmatige zorg te garanderen? 
Pagina 23 van 33 
 

de werkgeversbijdrage? Kan de regering een raming geven voor de komende 4 
jaar op dit specifieke punt? 
 
Antwoord 73:  
Voor een uitsplitsing van de onderschrijding van € 791 miljoen verwijs ik u naar 
tabel 3 in paragraaf 3.2 van de 1e Suppletoire begroting 2016 van VWS.  
De meevaller in 2016 slaat voor een deel neer bij verzekeraars. De verzekeraars 
zijn bij hun premiestelling 2016 al uitgegaan van lagere zorguitgaven dan 
geraamd in de VWS begroting 2016. De uitgavenmeevaller bij verzekeraars heeft 
er dus mede toe geleid dat de nominale premie 2016 lager is uitgekomen dan 
geraamd in de VWS begroting 2016. De meevaller heeft dan ook geen effect op 
het resultaat van verzekeraars.  
 
De meevaller slaat voor een ander deel neer in het zorgverzekeringsfonds, 
waardoor het saldo verbetert. Deze meevaller compenseert daarmee de 
tegenvaller in het fonds die is gemeld in het jaarverslag 2015. Eventuele per saldo 
resulterende overschotten in het fonds zullen bij de premiestelling 2017 worden 
teruggegeven via lagere nominale premies en een lagere IAB. Een exacte raming 
van de premie-effecten voor de komende 4 jaar valt nog niet te geven. 
 
Vraag 74 
Kan de raming van de daling van de Wlz-uitgaven  voor 2016 met € 149 miljoen 
ook gedetailleerder worden toegelicht? 
 
Antwoord 74:  
Het bedrag van € 149,3 miljoen is uitgesplitst toegelicht in paragraaf 3.3 
(Verticale ontwikkeling van de Wlz-uitgaven en -ontvangsten 2016). De 
neerwaartse bijstelling bestaat voor een belangrijk deel uit technische mutaties 
waarvan € 105 miljoen de uitdeling betreft van de loon- en prijsbijstelling 2016 
aan de Wmo en de Jeugdwet. 
 
Vraag 75 
De uitgaven voor de Zvw vallen € 790 miljoen lager uit dan aanvankelijk begroot. 
Wat betekent dit voor de premieontwikkeling en het resultaat voor de 
zorgverzekeraars? 
 
Antwoord 75:  
Zie het antwoord op vraag 73. 
 
Vraag 76 
Wat was in 2015 het totaal aan reserves van de zorgverzekeraars uitgesplitst naar 
concern? Hoe heeft dat bedrag zich ontwikkeld in de afgelopen tien jaar? 
 
Antwoord 76:  
Het totaal aan reserves ultimo 2015 is nog niet beschikbaar. Dit komt begin juli 
beschikbaar wanneer alle zorgverzekeraars de jaarverslagen 2015 hebben 
gepubliceerd. Begin augustus zal DNB deze cijfers publiceren in de openbare 
statistieken op de website van DNB. Zie hieronder de reservestand ultimo 2014 op 
basis van Solvency I voor de basisverzekering en aanvullende verzekering samen, 
uitgesplitst naar concern.  
Pagina 25 van 33 
 

Solvabiliteit (SII) ultimo 2014 (bedragen x € 1 miljoen) 
Concern Aanwezig Vereist Verschil Ratio 
      
ASR 125 83 42 151% 
CZ 2.107 1.293 814 163% 
DSW+SH 281 183 98 154% 
Eno 53 47 7 114% 
Menzis 1.112 861 251 129% 
ONVZ 231 147 84 157% 
VGZ 2.322 1.692 629 137% 
1
Zilveren Kruis 2.931 1.812 1.119      162% 
Zorg en Zekerheid 309 180 129 172% 
Totaal 9.470 6.298 3.172 150% 
Bron: overzichten van de jaarcijfers basisverzekering 2014 zoals gepubliceerd 
door individuele zorgverzekeraars. 
1
 Incl. De Friesland 
 
Vraag 78 
Zijn de hogere zorguitgaven in verband met een verhoogde instroom van 
asielzoekers reeds in een bedrag uit te drukken en is het helder wat dit structureel 
voor de begroting van VWS gaat betekenen? 
 
Antwoord 78:  
Zie het antwoord op vraag 16. 
 
Vraag 79 
Dan de kasschuif resterende middelen integrale tarieven. Kan de vrijval aan 
middelen worden toegelicht en aangegeven worden waarom deze middelen 
worden doorgeschoven naar 2017? 
 
Antwoord 79:  
Zie ook het antwoord op vraag 1. Op basis van het bestuurlijk akkoord voor de 
medisch-specialistische zorg 2014-2017 zijn voor de periode 2015-2024 middelen 
beschikbaar gesteld voor de overgang naar integrale tarieven. Dit betrof  
€ 50 miljoen per jaar, die in eerste instantie is gereserveerd op het 
premiegefinancierd BKZ. Een gedeelte van deze middelen is eerder overgeheveld 
naar de begroting van VWS om de Subsidieregeling overgang integrale tarieven 
medisch-specialistische zorg mogelijk te maken. Voor zover de middelen niet 
nodig zijn voor de subsidieregeling worden ze weer toegevoegd aan het 
beschikbare mbi-kader medisch specialistische zorg, aangezien deze middelen 
onderdeel waren van het bestuurlijke akkoord en het daarin afgesproken 
financiële kader.  
De vrijval 2016 bedraagt € 68,8 miljoen. Dit bedrag is als volgt opgebouwd: 
- € 50 miljoen die eerder op het premiegefinancierde BKZ was 
gereserveerd; 
- € 18,8 miljoen op het begrotingsgefinancierde BKZ: dit betreft het 
gedeelte van beschikbare budget in 2016 dat niet nodig is voor de 
subsidieregeling 2016 (€ 9,8 miljoen) en de vrijval van de subsidieregeling 
2015 die in 2016 weer beschikbaar is (€ 9 miljoen); zie hiervoor ook mijn 
antwoorden op de vragen 26 en 28. 
 
Vraag 80 
Hoe ziet de nadere invulling van de € 50 miljoen op medische hulpmiddelen eruit 
 
Pagina 27 van 33 
 

 
Vraag 84 
De regering stelt dat het lagere aantal cliënten in 2016 in de ouderenzorg leidt tot 
minder eigen bijdrage in de Wlz. Kan de regering toelichten hoeveel ouderen er 
minder in de Wlz zitten dan de regering had geraamd? 
 
Antwoord 84:  
In 2014 bedroeg het aantal cliënten in de intramurale ouderenzorg 139 duizend. 
Voor 2015 is de definitieve realisatie nog niet bekend. Zorgkantoren hebben 
productieafspraken gemaakt voor 130 duizend cliënten. Daarbij is rekening 
gehouden met de effecten van extramuralisering van lage zzp’s. Bij de afrekening 
over 2015 bleken de ontvangsten eigen bijdragen door het lagere aantal cliënten 
€ 25,4 miljoen lager dan geraamd. Dit effect werkt tevens door naar 2016 en 
latere jaren. Per saldo is de raming met € 21,9 miljoen bijgesteld. 
 
Vraag 85 
Welke centrumgemeenten hebben een compensatie ontvangen ten aanzien van 
hun budget voor beschermd wonen? Welke gemeente ontving welk bedrag aan 
compensatie? 
 
Antwoord 85:  
Het gaat om de centrumgemeente Dordrecht voor een bedrag van circa  
€ 3,9 miljoen, de centrumgemeente Enschede voor een bedrag van circa  
€ 58 duizend, de centrumgemeente Groningen voor een bedrag van circa  
€ 90 duizend, de centrumgemeente Helmond voor een bedrag van circa  
€ 293 duizend, de centrumgemeente Oss voor een bedrag van circa  
€ 608 duizend, de centrumgemeente ’s-Hertogenbosch voor een bedrag van circa 
€ 493 duizend en de centrumgemeente Tilburg voor een bedrag van circa  
€ 4,4 miljoen.  
 
Vraag 86 
Met hoeveel zijn de budgetten van de Wmo en de Jeugdwet verhoogd door de 
ontwikkeling van loonkosten en prijzen? 
 
Antwoord 86:  
De loon- en prijsbijstelling voor het jaar 2016 bedraagt voor de Wmo 2015 binnen 
de integratie-uitkering Sociaal domein € 57,2 miljoen en voor het deel van de 
Jeugdwet € 55,9 miljoen. Voor de integratie-uitkering Wmo/huishoudelijke 
verzorging gaat het om € 18,2 miljoen. Deze bedragen zijn aan de budgetten van 
de genoemde uitkeringen toegevoegd en terug te vinden in de recent 
gepubliceerde meicirculaire 2016 waarvan uw Kamer een afschrift heeft 
ontvangen.  
 
Vraag 87 
In de Wlz staat een bezuiniging van € 500 miljoen voor 2017. Dit is de 
voorjaarsnota 2016 maar de inkoop voor de langdurige zorg voor 2017 gaat nu 
ongeveer starten. Kan de regering aangeven hoe de € 500 miljoen in de 
inkoopprocedure is verwerkt? 
 
Antwoord 87:  
Zie het antwoord op vraag 35. 
 
 
Pagina 29 van 33 
 

Vraag 91 
De uitgaven van de hulpmiddelen worden op basis van realisatiecijfers 2015 naar 
beneden bijgesteld. Hoe verhoudt deze bijstelling zich tot de knelpunten bij de 
hulpmiddelenverstrekking? 
 
Antwoord 91:  
Sinds vorig jaar ben ik gestart met het bestuurlijk overleg hulpmiddelen, de 
betrokken partijen zullen meer gaan sturen op maatwerk. Dit betekent het juiste 
hulpmiddel voor de juiste patiënt; eenvoudig waar het kan en complex waar 
nodig. Naar verwachting zal het bijgestelde kader hulpmiddelen toereikend zijn. 
 
Vraag 92 
Er is een onderschrijding van ongeveer € 91 miljoen op de invulling stringent 
pakketbeheer hulpmiddelen, waarvan € 50 miljoen wordt  ingezet voor de 
taakstelling stringent pakketbeheer. Waarvoor wordt de overige € 41 miljoen 
onderschrijding ingezet? 
 
Antwoord 92:  
Er is sprake van een onderschrijding van € 91 miljoen op het kader hulpmiddelen. 
Van de onderschrijding op het kader hulpmiddelen wordt € 41 miljoen ingezet om 
tegenvallers elders binnen de BKZ-uitgaven op te vangen. 
 
Vraag 93 
Gekeken naar het budget voor wijkverpleging, welk deel van het budget is 
bedoeld voor 24 uurszorg? 
 
Antwoord 93:  
Het budget voor wijkverpleging betreft een totaalbudget. Er is hierbij geen sprake 
van deelbudgetten. Zorgverzekeraars kopen wijkverpleging in op basis van dit 
budget, waarvan 24-uurszorg een onderdeel is. 
 
Vraag 94 
Hoe vaak en hoeveel uur is 24 uurszorg de afgelopen vijf jaar (per jaar) ingezet?
  
Antwoord 94:  
Er wordt niet landelijk geregistreerd hoe vaak en hoeveel uur 24-uurszorg de 
afgelopen vijf jaar is ingezet. Zorgverzekeraars kopen wijkverpleging in bij 
zorgaanbieders. Onderdeel van de inkoop is 24-uurszorg.  
 
Vraag 95 
Hoeveel ontslagen zijn er gevallen in hospices de afgelopen vijf jaar? 
 
Antwoord 95:  
Er zijn geen landelijke registraties over het aantal ontslagen in hospices in de 
afgelopen vijf jaar. Zorgaanbieders maken zelf keuzes over hun in-, door- en 
uitstroombeleid, passend bij de arbeidsmarkt.  
 
Vraag 96 
Hoeveel ontslagen zijn er de afgelopen vijf jaar gevallen onder 
thuiszorgmedewerkers die 24 uurszorg leveren? 
 
Pagina 31 van 33 
 

Antwoord 99:  
Zorgkantoren hielden ook voor 2016 al rekening met kwaliteit bij het inkopen van 
zorg. De wijze waarop dat gebeurde was echter relatief beperkt: de aanbieder 
moest zich daarover vooral via formulieren verantwoorden. Het zorgkantoor 
gebruikte die informatie om te bepalen hoeveel en voor welk tarief zou worden 
ingekocht.  
 
In 2016 zijn zorgkantoren door het invoeren van het dialoogmodel voor de 
zorginkoop een andere weg ingeslagen. Met dit model verschoof de contractering 
van de meer technische inkoop (op basis van in te vullen formulieren) naar een 
model van dialoog door aanbieders eerst te vragen zelf aan te geven hoe zij zich 
willen verbeteren en hoe zij daarbij de cliënten(raad) hebben betrokken. Op basis 
daarvan gaan zorgkantoren het gesprek aan met de aanbieder. Deze meer 
individuele aanpak is arbeidsintensiever. Daarom zijn extra middelen ingezet. 
 
Vraag 100 
Hoe zal de € 5 miljoen beschikbaar voor de zorgkantoren om meer in te kopen op 
basis van kwaliteit besteed worden? 
 
Antwoord 100:  
Zowel in de Wlz als in 'Waardigheid en Trots' is aangegeven dat de zorgkantoren 
de omslag moeten maken van sec kostenbeheersing, naar inkopen op kwaliteit. 
Dat is een meer arbeidsintensieve vorm van inkopen. Het vraagt onder meer 
actief relatiebeheer met de verpleeghuizen, te beginnen op het niveau van 
concerns en vervolgens locaties. Om deze reden zijn de middelen toegevoegd aan 
de beheerskosten van de zorgkantoren. 
 
 
Pagina 33 van 33 
 

