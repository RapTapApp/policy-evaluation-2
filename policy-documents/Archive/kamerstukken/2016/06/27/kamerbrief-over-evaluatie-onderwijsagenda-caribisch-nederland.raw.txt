 
 
 
>Retouradres Postbus 16375 2500 BJ Den Haag  
 
 
Internationaal Beleid 
 
 
Rijnstraat 50  
De voorzitter van de Tweede Kamer der Staten-Generaal  
 
Den Haag 
 
Postbus 20018 
Postbus 16375 
2500 EA  Den Haag 
2500 BJ Den Haag 
www.rijksoverheid.nl 
   
  
 
 
Onze referentie 
.. 
1005290 
 
Bijlagen 
1 
Datum 27 juni 2016 
Betreft Evaluatie Onderwijsagenda Caribisch Nederland 
 
 
 
 
 
Hierbij zenden wij u het eindrapport van de externe evaluatie van de 
Onderwijsagenda Caribisch Nederland 2011-2016. Deze evaluatie is in de 
afgelopen maanden uitgevoerd in opdracht van het ministerie van OCW. We 
zenden het evaluatierapport ook aan de onderwijsinstellingen en de openbare 
lichamen in Caribisch Nederland.  
 
De belangrijkste conclusie uit de evaluatie is dat er in korte tijd zeer belangrijke 
resultaten zijn geboekt binnen het onderwijs in Caribisch Nederland. Dit komt 
onder andere tot uiting in het bereiken van basiskwaliteit door alle twaalf 
basisscholen en één school voor voortgezet onderwijs. De onderzoekers 
constateren dat de grootste verbeteringen zich hebben voorgedaan in het primair 
onderwijs. Dit betekent echter niet dat er geen vorderingen zijn gemaakt in de 
andere onderwijssectoren, integendeel. In het voortgezet onderwijs en het 
middelbaar beroepsonderwijs is het onderwijs (sterk) verbeterd ten opzichte van 
1
de nulmeting, aldus de onderzoekers. Zij concluderen dat alle betrokkenen de 
afgelopen vijf jaar hard hebben gewerkt om deze resultaten te realiseren. Deze 
conclusie beschouwen wij als een compliment aan iedereen die zich met hart en 
ziel inzet voor de leerlingen in Caribisch Nederland. 
 
Uit de evaluatie blijkt dat de Onderwijsagenda een effectief sturingselement is 
geweest, dat op een gestructureerde manier richting heeft gegeven aan alle 
betrokkenen om concrete stappen te zetten in het verbeteren van de 
onderwijskwaliteit. De Onderwijsagenda heeft de burgers van Caribisch Nederland 
volgens de onderzoekers laten zien dat het ministerie van OCW de verbetering 
van de kwaliteit van het onderwijs serieus neemt. De Onderwijsagenda heeft een 
duidelijke richting gegeven aan het beleid en een stip op de horizon gezet om 
naar toe te werken. Dit is in lijn met de bevindingen van de commissie-Spies, die 
in haar rapport “Vijf jaar verbonden, Bonaire, Sint Eusatius, Saba en Europees 
                                                
 
1
 De onderzoekers refereren aan de nulmeting van de Onderwijsinspectie in 2008. Uit deze 
nulmeting kwam naar voren dat de kwaliteit van het onderwijs op de eilanden ver 
achterbleef bij de eisen die aan de basiskwaliteit van het Nederlandse onderwijs worden 
gesteld. De onderzoekers voegen hieraan toe dat de situatie bij de transitie op 10-10-2010 
enigszins was verbeterd, maar dat  de Onderwijsinspectie de algehele staat van de 
onderwijskwaliteit toen nog steeds als zeer zorgelijk bestempelde. 
 Pagina 1 van 2 
 

