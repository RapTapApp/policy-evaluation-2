Aan de Voorzitter van de
Eenheid Strategische
Advisering
Tweede Kamer der Staten-Generaal
Bezuidenhoutseweg 67
Binnenhof 4
2594 AC Den Haag
Den Haag
Postbus 20061
Nederland
www.rijksoverheid.nl
Onze Referentie
BZ-2015.60627
Bijlage(n)
1
Datum 13 juni 2016
Betreft Beantwoording motie Thieme cs betreffende de effecten van
klimaatverandering, handels- en belastingpolitiek en wapenleveranties in
fragiele regio’s
Geachte voorzitter,
Tijdens de Algemene Politieke Beschouwingen van 17 september 2015 is de motie
van het lid Thieme met kenmerk 34300-30 aangenomen. In deze motie vroeg uw
Kamer het kabinet de effecten van klimaatverandering, handels- en
belastingpolitiek en wapenleveranties op de stabiliteit in kwetsbare landen en
regio’s in kaart te brengen. In de motie is verzocht om internationale factoren die
hun weerslag (kunnen) hebben op stabiliteit in landen in kaart te brengen, waarbij
het beleid van andere landen, waaronder ook Nederland, een rol speelt. In dit
kader kan opgemerkt worden dat Nederland zich actief inzet voor
beleidscoherentie voor ontwikkeling. Hierop zal verder in gegaan worden in de
rapportage over de voortgang van beleidscoherentie die uw Kamer binnenkort zal
ontvangen.
Deze beantwoording gaat specifiek in op de effecten van de in de motie genoemde
internationale factoren die invloed hebben op de stabiliteit in fragiele staten. De
meeste fragiele staten bevinden zich momenteel in de nabije omgeving van
Europa en in Afrika (zie State Fragility Index 2015, bijlage 1). In het Midden-
Oosten, Noord-Afrika en delen van Sub-Sahara Afrika is sprake van toenemende
destabilisatie. Deze negatieve trend vormde ook de aanleiding voor de beleidsbrief
Internationale Veiligheid – Turbulente Tijden in een Instabiele Omgeving, die eind
2014 verscheen. In deze brief wordt geconstateerd dat de oorzaak van de
destabilisatie in deze regio’s complex is. Vaak gaat het om een mix van politieke
onrust, economische en sociale problematiek en religieuze en etnische
spanningen. In de brief wordt ook geconstateerd dat de aard van conflicten
verandert, onder meer door toenemende druk op natuurlijke hulpbronnen door
snelle bevolkingsgroei en klimaatverandering. Interne en externe oorzaken grijpen
in elkaar, omdat landen met zwakke overheden in het algemeen moeilijker
kunnen reageren op negatieve externe factoren. Naast klimaatverandering kunnen
ook onverantwoordelijke wapenleveranties, illegale wapenhandel, onwenselijke
internationale handels- en belastingpraktijken tot zulke externe factoren worden
gerekend. In de volgende paragrafen zal nader ingegaan worden op de relatie
tussen (in)stabiliteit en elke afzonderlijke factor.
Pagina 1 van 6

Eenheid Strategische
rechtszekerheid: bedrijven weten aan welke criteria hun vergunningaanvragen
Advisering
worden getoetst. Daar kunnen zij rekening mee houden in contacten met
Onze Referentie
afnemers. Bij wapenexportcontrole weegt in de afweging tussen veiligheids- en
BZ-2015.60627
handelsbelangen veiligheid het zwaarst. Exportcontrole is echter geen
sanctiebeleid, maar maatwerk. De Nederlandse defensie- en veiligheidsindustrie
produceert geen kleine of lichte wapens, geen munitie of grote 'dodelijke'
voertuigen zoals tanks of straaljagers. Onze defensie-industrie wordt gekenmerkt
door technologisch hoogwaardige maritieme vaartuigen, radarsystemen en
componenten. Dergelijke goederen worden in de praktijk niet vaak ingezet bij
mensenrechtenschendingen, interne repressie of regionale instabiliteit.
Tegenover deze legale en streng gereguleerde handel in militaire goederen, staat
een omvangrijke, wereldwijde illegale markt in kleine en lichte wapens. Volgens
het laatste tweejaarlijkse rapport van de VN in 2015 over Small Arms and Light
Weapons zijn het afgelopen decennium vooral door dit type wapens jaarlijks
ongeveer 55.000 mensen omgekomen. Deze wapens worden daarom vaak
aangeduid als ‘the real weapons of mass destruction’. Het kabinet ziet de illegale
handel in kleine en lichte wapens als ‘global public bad’: een grensoverschrijdend
probleem dat grote invloed heeft op stabiliteit en veiligheid in
ontwikkelingslanden, maar niet alleen daar. Nederland zet zich in internationaal
verband in om gewapend geweld te verminderen en om de ongecontroleerde
verspreiding van kleine en lichte wapens en munitie aan banden te leggen. Tijdens
het open debat in 2015 over VN-resolutie 2220 wees Nederland op het belang van
het VN-Wapenhandelsverdrag voor het verminderen van de proliferatie van kleine
wapens en de noodzaak om controlemechanismen op te zetten voor de export van
kleine en lichte wapens. Naast inbreng in internationale fora heeft Nederland
projecten in het kader van de bredere veiligheidsprogramma’s zoals Security
Sector Reform en community security. Voorbeelden zijn een community security
programma in Somalië en een programma in Kosovo waarbij de capaciteit van de
lokale politie wordt verbeterd zodat de gemeenschappen hun veiligheidsgevoel
niet uit wapenbezit halen. Een van de grootste uitdagingen op dit moment is de
illegale handel in kleine en lichte wapens uit de arsenalen van Khaddafi in Libië.
Nederland steunt de NGO Small Arms Survey bij diens onderzoek naar de
handelsroutes voor deze wapens in en rond Libië. Daarnaast steunt Nederland
organisaties die de explosieve oorlogsresten en de overtollige wapens in Libië
opruimen, om de burgerbevolking daarvoor te behoeden en handel in deze
explosieven te voorkomen.
Belastingpolitiek
Het coherentiebeleid besteedt veel aandacht aan de betekenis van internationale
belastingsamenwerking voor de randvoorwaarden voor ontwikkeling, waaronder
het opbouwen van een sterke en legitieme overheid. Belastingontduiking en
agressieve belastingplanning zijn wereldwijde problemen waarvan arme landen
aanzienlijke nadelen ondervinden. Afrika zou tenminste $50 miljard per jaar extra
ter beschikking kunnen hebben voor investeringen in ontwikkeling indien het
1
wegsluizen van inkomsten naar het buitenland zou kunnen worden gestopt .
Genoemd bedrag betreft meer dan belastingen, het gaat onder andere ook om
opbrengsten van corruptie en verduisterde overheidsmiddelen waarmee elites zich
verrijken. Vooral fragiele staten zijn zeer slecht in staat om voldoende publieke
inkomsten te innen. De meeste fragiele staten halen niet de minimale ‘tax-to-
1
Report of the High Level Panel on Illicit Financial Flows from Africa, February 2015
Pagina 3 van 6

Eenheid Strategische
instrumentarium ten behoeve van private sectorontwikkeling en technische
Advisering
assistentie op het gebied van handelsfacilitatie.
Onze Referentie
BZ-2015.60627
Binnen de EU blijft Nederland zich inzetten om handelsbeleid dusdanig vorm te
geven dat het rekening houdt met de belangen van kwetsbare landen, en dat
eventuele negatieve effecten beperkt worden. Zo heeft het kabinet recentelijk een
onderzoek over de invloed van TTIP op lage-inkomenslanden laten uitvoeren en
zet het in op de totstandkoming van ontwikkelingsvriendelijke handelsverdragen
met de landen in Afrika, het Caribisch gebied en de Stille Oceaan (EPA’s). Ook is
het kabinet pleitbezorger van flexibele regimes op het gebied van
oorsprongsregels voor ontwikkelingslanden.
Klimaat en veiligheid
Over het verband tussen klimaatverandering en stabiliteit wordt veel geschreven.
In de literatuur wordt klimaatverandering veelal aangeduid als “threat multiplier”,
een katalyserende factor die in samenspel met andere factoren instabiliteit kan
vergroten. Vooral landen die om andere redenen al fragiel zijn, zullen hard worden
getroffen. Belangrijk aspect daarbij is ongelijkheid, zowel binnen als tussen
landen; klimaatverandering treft landen, regio’s en bevolkingsgroepen immers
niet in dezelfde mate.
Het vraagstuk van klimaat en veiligheid speelde een centrale rol in de door het
ministerie van Buitenlandse Zaken georganiseerde conferentie Planetary Security
die op 2 en 3 november jl. plaatsvond in het Vredespaleis in Den Haag. Een
verslag van de conferentie is uw Kamer aangeboden (brief d.d. 8 februari 2016
met kenmerk IGG-2016.42465). Nederland heeft hiermee het initiatief genomen
om over een periode van meerdere jaren de internationale gemeenschap van
experts en beleidsmakers op dit punt jaarlijks bijeen te brengen.
Ofschoon de term ‘klimaatvluchteling’ juridisch niet erkend wordt, is aannemelijk
dat sommige migratiestromen nu en in de toekomst mede kunnen ontstaan door
directe en/of indirecte effecten van klimaatverandering. Dat kan migratie zijn van
allerlei aard, tijdelijk, langdurig en circulair; lokaal, regionaal en internationaal.
Causaliteit is soms eenduidig (bijvoorbeeld bij een specifieke natuurramp) maar
meestal complex. Het is van belang dat deze effecten tijdig worden erkend en
geadresseerd. Het Planetary Security Initiative heeft mede tot doel dit vraagstuk
op de radar te krijgen van de diplomatieke gemeenschap. Agendering is hier
tussenstation; einddoel is adequate respons te formuleren en uit te doen voeren.
In zijn algemeenheid komt die erop neer dat er op een geïntegreerde wijze wordt
gewerkt aan versterking van weerbaarheid van landen; maar altijd op context-
specifieke wijze.
Tot slot: het kabinet werd gevraagd om de effecten van klimaatverandering,
wapenleveranties en handels- en belastingpolitiek voor instabiliteit in kaart te
brengen, naar aanleiding van de toenemende instabiliteit in de nabije omgeving
van Europa met een aanzienlijke vluchtelingenstroom als gevolg. De relatie tussen
deze internationale factoren en instabiliteit is complex, verschilt per land en kent
dan ook geen eenduidig antwoord. Het kabinet erkent dat, naast interne factoren,
ook externe factoren mogelijk een rol spelen bij het ontstaan en soms ook het
verergeren van conflicten en instabiliteit en houdt de Nederlandse rol daarbij
steeds kritisch tegen het licht. In een tijd waarin de nabije omgeving van Europa
gekenmerkt wordt door (mogelijk langdurig) conflict met massale
vluchtelingenstromen als gevolg, is het van het grootste belang oorzaken integraal
Pagina 5 van 6

