Aan de Voorzitter van de
Directoraat Generaal
Internationale
Tweede Kamer der Staten-Generaal
Samenwerking
Binnenhof 4
Bezuidenhoutseweg 67
Den Haag
2594 AC Den Haag
Postbus 20061
Nederland
www.rijksoverheid.nl
Onze Referentie
MINBUZA-2016.332479
Uw Referentie
Datum 13 juni 2016
Betreft Actieplan en jaarrapportage Beleidscoherentie voor Ontwikkeling
Tijdens het Algemeen Overleg van 1 juli 2015 over de VN top inzake de Post 2015
ontwikkelingsagenda heb ik uw Kamer een rapportage over beleidscoherentie
toegezegd. In het Algemeen Overleg RBZ/OS d.d. 3 december 2015 is toegezegd
dat uw Kamer een Actieplan Beleidscoherentie ontvangt. Met deze brief wordt hier
opvolging aan gegeven. Hiermee wordt de motie Van Laar (33 625, nr. 209) om
de jaarlijkse coherentierapportage voor de zomer toe te sturen uitgevoerd.
De ongelijkheid tussen landen daalt, maar is nog steeds erg hoog: de plek waar
iemand geboren en getogen is bepaalt zijn of haar kansen op een behoorlijk
inkomen. Ethiopië bijvoorbeeld is 30 keer zo arm als Nederland. Die kloof kunnen
we mee helpen dichten door coherent beleid, waarbij ons beleid op het gebied van
bijvoorbeeld handel, belastingen en toegang tot medicijnen onze
hulpinspanningen versterkt. Beleidscoherentie voor ontwikkeling is vastgelegd in
het Werkingsverdrag van de Europese Unie: de Unie houdt rekening met de
doelstelling van haar ontwikkelingssamenwerkingsbeleid bij besluitvorming op
andere terreinen dan hulp- en ontwikkelingsbeleid. De EU heeft in 2009 een
1
agenda van vijf coherentiethema’s vastgesteld. Het Nederlandse coherentiebeleid
richt zich voor een belangrijk deel op de besluitvorming in de Europese Unie. De
bevoegdheid op ontwikkelingsrelevante onderwerpen als handel en landbouw is
immers overgedragen naar Europees niveau. Ook op veel andere terreinen
formuleert de Unie een gezamenlijke inzet.
Beleidscoherentie voor ontwikkeling is een verantwoordelijkheid van het hele
kabinet. Beleid coherent maken begint bij het expliciet onderkennen van het
ontwikkelingsbelang in de beginfase van de beleidsformulering. Duidelijk is dat
1
Raadsconclusies uit 2005 definiëren 12 gebieden waarop de EU zich ertoe verbonden heeft PCD-doelstellingen
na te streven, alsook richtsnoeren over de wijze waarop de PCD-agenda moet worden uitgevoerd. In 2009 zijn
deze gebieden geclusterd tot vijf prioritaire terreinen – handel en financieren, klimaatverandering,
voedselzekerheid, migratie en veiligheid – de beginselen voor coherentie van het ontwikkelingsbeleid op EU
niveau.
Pagina 1 van 22

Actieplan en Jaarrapportage
Hieronder volgen de belangrijkste resultaten die in de periode tussen mei 2015 en
Onze Referentie
juni 2016 bereikt zijn op de thema’s van het Actieplan voor Beleidscoherentie. De MINBUZA-2016.332479
bijlage bevat per onderwerp een volledig overzicht van de gestelde doelen en
behaalde resultaten.
Handel
 Nederland heeft met het Verenigd Koninkrijk met succes bepleit dat in het EU-
voorstel voor het hoofdstuk over handel en duurzame ontwikkeling in het EU-
VS handelsakkoord (Transatlantic Trade and Investment Partnership – TTIP)
een specifieke verwijzing naar ontwikkelingslanden wordt opgenomen. In het
voorstel wordt afgesproken dat in de samenwerking op het gebied van
duurzame ontwikkeling speciale aandacht wordt gegeven aan
ontwikkelingslanden, met name minst ontwikkelde landen (MOL’s). Dit kan
bijvoorbeeld gaan om samenwerking tussen de EU en de VS ter verbetering
van arbeidsomstandigheden in Bangladesh. Deze afspraak geldt ook voor het
evalueren van de impact van TTIP, met als doel de positieve effecten op
ontwikkelingslanden van het akkoord te maximaliseren. Het EU-voorstel is
2
gepubliceerd in november 2015.
 Op 21 april jl. organiseerde Nederland met het Verenigd Koninkrijk en België
een goed ontvangen technisch seminar in Brussel over TTIP en
ontwikkelingslanden. Verschillende opties zijn besproken om de economische
impact van TTIP op lage-inkomenslanden zo positief mogelijk te maken.
Hierbij kan gedacht worden aan onder meer oorsprongsregels en
samenwerking op gebied van regelgeving. De uitkomsten van het seminar zijn
gedeeld met de Europese Commissie.
 Nederland heeft aandacht gevraagd voor de gevolgen van de Economische
Partnerschapsakkoorden (EPA’s) op de landen in Afrika, het Caribisch Gebied
en de Stille Oceaan (ACS-landen). Nederland zal dit onverminderd blijven
doen. Het gaat hierbij om de vraag of de EPA het beoogde doel van
toenemende export en diversifiëring van de betrokken Afrikaanse economieën
bereikt. Nederland volgt actief het werk van de evaluatiecommissie en andere
instellingen die toezien op de uitvoering en impact van de EPA’s. Als er sprake
is van negatieve gevolgen, zal Nederland zo nodig pleiten voor verzachtende
maatregelen.
 Nederland laat onderzoek doen naar de effecten van toekomstige EU-
handelsakkoorden, bijvoorbeeld met Australië en Nieuw-Zeeland en met de
Filippijnen, op de Nederlandse economie. Hierbij wordt onder meer gekeken
naar de effecten op werkgelegenheid, inkomen en handelsvolumes. Naast de
effecten op de Nederlandse economie zal expliciet aandacht geschonken
worden aan de effecten van deze akkoorden op minst ontwikkelde landen
(MOL’s).
Investeringsbescherming
 Nederland zet zich in om het traditionele regime van investeringsbescherming
te verbeteren en te vernieuwen, zowel bilateraal als op EU-niveau.
 Nederland is voorstander van hervorming van het mechanisme van
investeringsbescherming en de beslechting van investeringsgeschillen langs de
volgende vier lijnen:
1. waarborgen voor beleidsvrijheid zonder risico van arbitrageclaims;
2. het moderniseren van de geschillenbeslechtingsprocedure (onder andere
door meer transparantie, verbeterde selectie van gekwalificeerde en
2
http://trade.ec.europa.eu/doclib/docs/2015/november/tradoc_153923.pdf
Pagina 3 van 22

ontwikkeling losgekoppeld moeten worden van de uiteindelijke
medicijnprijzen.
Onze Referentie
Belastingen MINBUZA-2016.332479
 Mede op Nederlands initiatief werd tijdens de Financing for Development (FfD)
conferentie het Addis Tax Initiative (ATI) gelanceerd. Inmiddels hebben zich
19 donoren, 14 partnerlanden, 9 internationale instellingen en de Gates
Foundation bij het initiatief aangesloten. Bij het ATI zegden donoren toe om
de beschikbare middelen voor technische assistentie ter versterking van
belastingbeleid en belastingdiensten uiterlijk in 2020 gezamenlijk te hebben
verdubbeld. Nederland is in 10 ontwikkelingslanden bilateraal actief met onder
meer on-the-job training in behandeling van belastingaangiftes, trainingen om
belastingplanning door multinationals te kunnen doorgronden en trainingen
om belastingverdragen actueel te houden.
 De FfD conferentie riep donorlanden op om niet langer een beroep te doen op
vrijstelling van invoerrechten en BTW voor projecten die vallen onder
ontwikkelingssamenwerking van overheid tot overheid. Nederland past dit
nieuwe beleid per 1 januari 2016 toe op nieuwe projecten. Dit draagt bij aan
meer overheidsinkomsten voor de partnerlanden.
 Nederland loopt ook voorop met implementatie van de oproep van de FfD
conferentie om in alle belastingverdragen antimisbruikbepalingen op te
nemen. Nederland heeft aan 23 ontwikkelingslanden aangeboden om
antimisbruikbepalingen in de bilaterale verdragen op te nemen waardoor hen
inkomstenverlies wordt bespaard. Tot nu toe is hierover met 4
ontwikkelingslanden overeenstemming bereikt. Met 15 andere
ontwikkelingslanden is Nederland in gesprek.
 Het kabinet heeft zich er met succes voor ingezet dat de OESO de deelname
aan het overleg over de aanpak van belastingontwijking uitbreidt met alle
daarin geïnteresseerde landen. Tot nu toe waren 14 ontwikkelingslanden
toegelaten tot het overleg van het OESO/G20 Base Erosion and Profit Shifting
(BEPS) project tegen belastingontwijking van het OESO Committee on Fiscal
Affairs (CFA). Andere ontwikkelingslanden hadden tot nu toe via regionale
consultatiebijeenkomsten geparticipeerd in dit project. Nu heeft de OESO de
directe deelname opengesteld voor alle landen die het BEPS-project tegen
belastingontwijking steunen. Daarmee zal sprake zijn van een toenemende
diversiteit aan belangen in het comité. Problemen waarmee
ontwikkelingslanden te maken hebben, krijgen zo meer aandacht. Het BEPS-
project heeft in oktober 2015 een indrukwekkend pakket van aanbevolen
maatregelen opgeleverd. Bijvoorbeeld de beperking van excessieve
renteaftrek op het belastbare bedrijfsresultaat. Door de openstelling van het
CFA kunnen in principe ook alle ontwikkelingslanden deelnemen aan de
monitoring van de implementatie van het BEPS-pakket.
 Tijdens het lopende EU-voorzitterschap maakt Nederland zich sterk voor een
politiek akkoord over een voorstel van de Europese Commissie voor een anti-
belastingontwijkingsrichtlijn.
 Ontwikkelingslanden zijn ook betrokken bij de ontwikkeling en implementatie
van internationale afspraken over grotere transparantie, zoals de
automatische uitwisseling van bankgegevens tussen belastingdiensten. Op dit
moment hebben 101 landen toegezegd hieraan mee te doen. Een aantal
landen, waaronder Nederland, start in 2017, andere volgen in 2018.
Verduurzaming waardeketens
 Nederland draagt via verschillende ketenprogramma’s bij aan de
verduurzaming van koffie, thee, cacao, soja, hout en groente en fruit.
Ondersteund door het Initiatief Duurzame Handel (IDH) werken in Malawi
producenten, theepakkers, NGO’s en de overheid samen aan leefbare lonen in
en revitalisatie van de theesector. Voor de koffiesector is een uitgebreide
toolkit ontwikkeld (Sustainable Coffee as a Family Business) waarmee de
Pagina 5 van 22

technologieën, ‘business’ modellen en een marktgerichte benadering om het
gebruik van betalingssystemen, inclusief geldovermakingen door migranten,
te verbeteren en vergroten.
Onze Referentie
MINBUZA-2016.332479
Klimaatverandering
 Het Klimaatverdrag roept donoren opnieuw op om hun klimaatfinanciering op
te schalen en vanaf 2020 USD 100 miljard per jaar beschikbaar te
stellen. Nederland draagt daar aan bij.
 De totale Nederlandse publieke klimaatfinanciering bedroeg in 2015 EUR 428
miljoen, de gemobiliseerde private klimaatfinanciering, die in 2015 voor het
eerst in kaart werd gebracht, bedroeg EUR 73 miljoen.
 Daarnaast spant Nederland zich ervoor in dat het Groene Klimaatfonds en het
klimaatfonds voor hernieuwbare energie ten goede komen aan de armste
mensen. Ook is het Groene Klimaatfonds in belangrijke mate dankzij de
inspanningen van Nederland het eerste multilaterale fonds dat van start gaat
met een genderbeleid.
 Binnen de Tropical Forest Alliance 2020 werkt Nederland met bedrijven,
kennisinstellingen, NGO’s en overheden samen aan het tegengaan van
ontbossing als gevolg van uitbreiding van landbouw. De verduurzaming van
palmolie- en sojaketens draagt zo bij aan bosbehoud en klimaatmitigatie.
 Bij de Internationale Financiële Instellingen maakt Nederland zich sterk voor
investeringen in groene energie. Alleen bij hoge uitzondering stemt Nederland
4
nog in met investeringen in olie, gas en kolencentrales.
Voedselzekerheid
 Tijdens de 10e Ministeriële Conferentie van de Wereldhandelsorganisatie eind
2015 zijn afspraken gemaakt over de afschaffing van exportsubsidies en de
beperking van exportsteun voor landbouwproducten. Hoewel de EU deze
instrumenten al sinds 2013 niet meer inzet, zijn afspraken hierover op WTO-
niveau een grote stap vooruit. Het is voor WTO-leden (uitgezonderd de minst
ontwikkelde landen) niet meer toegestaan om exportsubsidies ten behoeve
van landbouwproducten te gebruiken en ook het gebruik van instrumenten
met vergelijkbaar effect is aan banden gelegd. Dit leidt tot minder
handelsverstoring op voedselmarkten in ontwikkelingslanden en bevordert
voedselzekerheid.
 Bovendien zijn de leden van de Wereldhandelsorganisatie overeengekomen
dat voedselhulp zoveel mogelijk in cash moet worden gegeven. Daarbij dienen
landen zich ervoor in te zetten dat voedselhulp lokale markten en productie zo
min mogelijk verstoort.
 Ten slotte draagt de eerder genoemde inzet op coherentie in
handelsakkoorden zoals de Economische Partnerschapsakkoorden (EPA’s) bij
aan onze doelstelling op het vlak van voedselzekerheid. Alle EPA’s kennen
bijvoorbeeld een speciale clausule die bepaalt dat EPA-partners bij problemen
rond voedselzekerheid als gevolg van de implementatie van het akkoord
passende maatregelen mogen nemen, zoals het terugdraaien van
liberalisering.
Blik naar de toekomst
De rapportage geeft aan waar we goede resultaten bereiken en waar kansen
liggen, maar ook welke terreinen extra aandacht behoeven en waar voortgang
moeizaam is. Een positieve ontwikkeling is bijvoorbeeld het groeiende besef dat er
op het gebied van toegang tot medicijnen een wereldwijd probleem bestaat en dat
een betere balans nodig is tussen de beloning voor gedane onderzoeks-
4
https://www.rijksoverheid.nl/documenten/kamerstukken/2015/05/04/kamerbrief-met-reactie-op-de-
coherentiemonitor-2015
Pagina 7 van 22

Bijlage
Handel (TTIP, EPA’s, FTA’s)
Onze Referentie
MINBUZA-2016.332479
Handel Na te streven doelstellingen Global Goal
Transatlantic Trade and Positieve spillover effecten van TTIP voor lage- 17.10, 17.11,
Investment Partnership (TTIP) inkomenslanden zijn zo groot mogelijk bij 17.12.
afronding van de onderhandelingen.
Aanknopingspunt voor samenwerking op
harmonisatie preferentiële tariefsystemen van
EU en VS voor ontwikkelingslanden wordt in
TTIP-verdrag benoemd.
Voor effectieve monitoring van de implementatie
Economische
van de EPA’s is een institutioneel raamwerk
Partnerschapsakkoorden (EPA’s)
opgezet.
Kwalitatieve en adequate evaluaties van de
implementatie van de EPA’s zijn uitgevoerd en
de aanbevelingen daaruit zijn opgevolgd.
Impactstudies voor alle nieuwe
Handelsakkoorden
handelsakkoorden om te kijken naar de impact
(FTA’s)
op lage inkomenslanden en minst ontwikkelde
landen (MOL’s).
Transatlantic Trade and Investment Partnership (TTIP)
Het kabinet is van mening dat de economische voordelen van TTIP voor de VS en
de EU niet ten koste mogen gaan van de lage-inkomenslanden. Het kabinet streeft
ernaar om samen met andere lidstaten, de Europese Commissie en de VS de
positieve effecten voor lage-inkomenslanden zo groot mogelijk te maken.
Nederland heeft voor de onderhandelingen over TTIP een studie laten uitvoeren
door de Rijksuniversiteit Groningen om de impact van TTIP op
ontwikkelingslanden beter in kaart te brengen. Deze studie is een aanvulling op
het onderzoek dat de Europese Commissie voor elk nieuw handelsakkoord
uitvoert. De resultaten hiervan heeft het kabinet op 13 november 2015 met de
Kamer gedeeld en de inzet van het kabinet is toegelicht (Kamerstuk 21501-02, nr.
1547).
Nederland brengt bij verschillende gesprekken en bijeenkomsten met andere
lidstaten, de Europese Commissie en de VS het belang van de impact van TTIP op
ontwikkelingslanden op. Dit heeft al tot twee concrete resultaten geleid:
Nederland heeft met het Verenigd Koninkrijk met succes bepleit dat in het EU-
voorstel voor het hoofdstuk over handel en duurzame ontwikkeling in TTIP een
specifieke verwijzing naar ontwikkelingslanden wordt opgenomen. In het voorstel
wordt afgesproken dat in de samenwerking op het gebied van duurzame
ontwikkeling speciale aandacht wordt gegeven aan ontwikkelingslanden, met
name minst ontwikkelde landen (MOL’s). Dit kan bijvoorbeeld gaan om
samenwerking tussen de EU en de VS ter verbetering van arbeidsomstandigheden
in Bangladesh. Deze speciale aandacht geldt ook voor het evalueren van de
impact van TTIP, met als doel de positieve effecten op ontwikkelingslanden van
het akkoord te maximaliseren. Het EU-voorstel is gepubliceerd in november 2015.
Op 21 april jl. organiseerde Nederland met het Verenigd Koninkrijk en België een
goed ontvangen technisch seminar in Brussel over TTIP en ontwikkelingslanden.
Verschillende opties zijn besproken waarmee de economische impact van TTIP op
lage-inkomenslanden zo positief mogelijk gemaakt kan worden. Dit gaat onder
meer over oorsprongsregels en samenwerking op gebied van regelgeving. De
Pagina 9 van 22

Investeringsverdragen
Onze Referentie
Investeringen Na te streven doelstellingen MGIloNBbUZaAl-2G01o6a.3l32479
Herzien van bilaterale 17.15
Doel: Herzien van het investeringsbeschermingsovereenkomsten.
Nederlandse investerings-
Opnemen van de nieuwe EU-inzet in lopende
beschermingsbeleid dat voorziet
en toekomstige onderhandelingen over
in een eerlijker en gebalanceerd
investeringsverdragen.
systeem voor
In samenwerking met de Europese
investeringsgeschillen.
Commissie toewerken naar een multilateraal
investeringshof.
Dit coherentiedoel komt overeen met paragraaf 91 in de Addis Ababa Action
Agenda dat het streven uitspreekt om handels- en investeringsakkoorden op te
stellen die goed waarborgen dat geen beperkingen worden gesteld aan beleid van
nationale overheden en regulering in het publieke belang.
Rechtszekerheid is een belangrijke voorwaarde voor het scheppen van een
aantrekkelijk vestigingsklimaat en het aantrekken van buitenlandse investeringen.
In landen waar nationale wetgeving en instituties onvoldoende bescherming
bieden, kunnen bilaterale investeringsbeschermingsovereenkomsten (IBO’s)
dienen als alternatief. IBO’s vergroten de rechtszekerheid en bevorderen daarmee
het aantrekken van investeringen in ontwikkelingslanden.
IBO’s bevatten basisregels voor de behandeling van buitenlandse investeerders en
hun investeringen. Deze basisregels zien toe op een eerlijke en billijke
behandeling van buitenlandse investeerders, non-discriminatoire behandeling, het
onbeperkt overmaken van kapitaal en het stellen van voorwaarden op basis
waarvan onteigend mag worden. In veel verdragen wordt ook een
geschillenbeslechtingsmechanisme opgenomen.
Nederland investeert actief in een goed ondernemingsklimaat in binnen- en
buitenland en zet zich in om het traditionele regime van investeringsbescherming
te verbeteren en te vernieuwen, zowel bilateraal als op EU-niveau. Nederland is
voorstander van hervorming van het mechanisme van investeringsbescherming en
de beslechting van investeringsgeschillen langs de volgende vier lijnen:
1. waarborgen voor beleidsvrijheid zonder risico van arbitrageclaims;
2. het moderniseren van de geschillenbeslechtingsprocedure (o.a. meer
transparantie, verbeterde selectie van gekwalificeerde en onafhankelijke
rechters, een beroepsmechanisme, het oprichten van een multilateraal
investeringshof);
3. het beperken van oneigenlijk gebruik van arbitrage (waaronder uitsluiten
van brievenbusmaatschappijen);
4. het afbakenen en verduidelijken van de standaarden van
investeringsbescherming.
Op 16 september 2015 presenteerde de Europese Commissie haar positie voor het
investeringsbeschermingshoofdstuk in TTIP. Hierin is de Nederlandse inzet
overgenomen: het Investment Court System. In het voorstel wordt de
beleidsvrijheid voor overheden expliciet vastgelegd in een verdragsartikel en
kunnen alleen bedrijven met een substantiële bedrijfsactiviteit gebruik maken van
de geboden investeringsbescherming. Ook wordt het oude investeerder-staat
geschillenbeslechtingsmechanisme vervangen door een hof met onafhankelijke
rechters, die door staten worden benoemd. Tegen uitspraken van de rechters is
hoger beroep mogelijk.
Pagina 11 van 22

van hun land, mits wordt voldaan aan de minimum voorwaarden. Nederland heeft
sinds het begin van deze eeuw met succes gepleit om in het TRIPS verdrag
expliciete ruimte te houden voor beleid voor de volksgezondheid.
Onze Referentie
MINBUZA-2016.332479
In Kamerbrief (Kamerstuk 32 605, nr. 147) van 8 juli 2014 in antwoord op de
motie Sjoerdsma over intellectueel eigendom in ontwikkelingslanden zet het
kabinet het Nederlandse beleid ten aanzien van het TRIPS-verdrag in relatie tot
ontwikkeling uiteen. Het kabinet zegde toe in lopende onderhandelingen met
ontwikkelingslanden over handelsakkoorden actief te bepleiten dat de EU geen
TRIPS-bepalingen vraagt die verder gaan dan het TRIPS-verdrag (TRIPS+
bepalingen) en die de mogelijkheden van ontwikkelingslanden om gebruik te
maken van flexibiliteit ten behoeve van de volksgezondheid en voeding inperken.
Daar waar mogelijk zal Nederland dit doen met gelijkgezinde lidstaten. Ook zal
het kabinet de onderhandelingsresultaten hierop beoordelen.
De Ministeries van Economische Zaken en Buitenlandse Zaken werken samen om
te bepleiten dat de bestaande TRIPS flexibiliteit voor lage- en
middeninkomenslanden behouden blijft. Om deze reden heeft Nederland zich - in
de aanloop naar de WTO TRIPS raad en de WTO Ministeriële Conferentie in
december 2015 - in EU verband ingezet voor oneindige verlenging van de
ontheffing voor minst ontwikkelde landen (MOL’s) van uitvoering van de TRIPS-
bepalingen op het gebied van medicijnen. Nederland heeft zich actief opgesteld
ten gunste van deze oneindige verlenging in de TRIPS expert meetings in Brussel
en zich in het Handelspolitieke Comité als één van de weinige lidstaten direct
aangesloten bij de positie van de Commissie ten gunste van deze oneindige
verlenging. In de WTO TRIPS raad van november 2015 is met steun van de EU
een nieuwe verlenging gegeven aan de MOL’s. Door verzet van enkele WTO
lidstaten zoals VS en Japan lukte het niet de ontheffing oneindig te verlengen,
maar wel tot 2033. Hierdoor kunnen in de minst ontwikkelde landen generieke
medicijnen geproduceerd of op de markt gebracht worden zonder dat een klacht
van een octrooihouder gevreesd hoeft te worden.
Ook met betrekking tot handelsakkoorden met ontwikkelingslanden pleit
Nederland in EU-verband voor behoud van de flexibiliteit in het TRIPS verdrag ten
behoeve van volksgezondheid en voedselzekerheid. Een voorbeeld van flexibiliteit
is dat een land hogere eisen kan stellen bij de toekenning van een patent. Of een
land mag, in het belang van de volksgezondheid, een generieke fabrikant een
vergunning geven om goedkope versies te maken van dure gepatenteerde
medicijnen. Nederland is geen voorstander van het opnemen van TRIPS+
bepalingen in handelsakkoorden met ontwikkelingslanden omdat het gebrek aan
flexibiliteit kan leiden tot een strikte patentbescherming die kan leiden tot hogere
medicijnprijzen. In het handelsakkoord tussen de EU en Vietnam zijn, ondanks de
inzet van Nederland op dit onderwerp, enkele TRIPS+ bepalingen opgenomen. Zo
is er sprake van een maximum 5 jaar verlenging bovenop de standaard octrooi-
periode als compensatie voor vertraagde markttoelating van een nieuw
medicijn. Wel moet worden aangetekend dat Vietnam al verdergaande bepalingen
is overeengekomen in het Trans Pacific Partnership (TPP). Vietnam zal deze
bepalingen in de eigen wetgeving moeten opnemen. In de (startende) EU-
onderhandelingen met de Filipijnen en Indonesië zal Nederland zich wederom
inzetten om de opname van TRIPS+ bepalingen tot een minimum te beperken en
zoekt hiervoor medestanders onder EU-lidstaten.
Nederland zwengelt discussie aan over toegang tot medicijnen
Ondanks vele succesvolle initiatieven om medicijnen beschikbaar en betaalbaar te
maken, blijft het probleem van hoge medicijnprijzen en onvoldoende
farmaceutische innovatie bestaan. Dit speelt niet langer alleen in
Pagina 13 van 22

Belastingontwijking
Belastingontwijking Na te streven doelstellingen Global Goal
Onze Referentie
MINBUZA-2016.332479
Verdubbeling technische assistentie conform 10, 17.
Doel: Beter belastingbeleid en Addis Tax Initiative. Dit heeft ook een gunstig
betere belastingdiensten in effect op het ondernemingsklimaat.
ontwikkelingslanden om tot
Herziening van verdragen met 23
hogere belastinginning te
ontwikkelingslanden door middel van opname
komen en effectievere
antimisbruikbepalingen.
internationale fiscale
BZ betaalt vanaf 1 januari 2016 lokale
samenwerking.
invoerrechten en BTW op nieuwe projecten die
vallen onder ontwikkelingssamenwerking van
overheid tot overheid.
Nederland committeert zich aan het pakket
maatregelen van het OESO BEPS-project om
belastingontwijking wereldwijd aan te pakken.
Beleidscoherentie op gebied van belastingen hangt samen met Global Goal 17.1
gericht op het verhogen van binnenlandse inkomsten zoals belastingen. Dit is een
belangrijk coherentie thema omdat ontwikkelingslanden volgens de United Nations
Conference on Trade and Development (UNCTAD) jaarlijks ongeveer $100 miljard
aan inkomsten mislopen door belastingontwijking. Het optuigen van fatsoenlijke
en efficiënte belastingsystemen is cruciaal om zoveel mogelijk mensen van
economische ontwikkeling te laten profiteren. De Addis Ababa Action Agenda, doet
belangrijke aanbevelingen voor een effectievere internationale samenwerking op
het gebied van belastingen zodat ontwikkelingslanden meer middelen uit de eigen
samenleving kunnen mobiliseren voor de financiering van de Global Goals (DRM,
domestic resource mobilisation).
In dit coherentieonderwerp richt Nederland zich op twee aspecten van DRM:
capaciteitsopbouw en internationale fiscale samenwerking. Op beide terreinen is
aanzienlijke vooruitgang geboekt, waarbij Nederland vaak tot de voortrekkers
behoort.
Capaciteitsopbouw
Om minder afhankelijk te worden van hulp is het belangrijk dat landen zelf meer
inkomsten krijgen, vooral via belastingheffing en het aanpakken van
belastingontwijking. Daar wordt internationaal nog te weinig werk van gemaakt:
er moet meer geïnvesteerd worden in fiscale capaciteitsopbouw. Mede op
Nederlands initiatief werd tijdens de Financing for Development (FfD) Conferentie
het Addis Tax Initiative (ATI) gelanceerd. Inmiddels hebben zich 19 donoren, 14
partnerlanden, 9 internationale instellingen en de Gates Foundation bij het
initiatief aangesloten. Met het ATI zegden donoren toe om de beschikbare
middelen voor technische assistentie ter versterking van belastingbeleid en
belastingdiensten uiterlijk in 2020 gezamenlijk te hebben verdubbeld.
Partnerlanden tonen door aansluiting bij ATI bereidheid tot noodzakelijke
belastinghervormingen en interesse in technische assistentie. Samenwerking komt
zo sneller van de grond. Ook donorcoördinatie verbetert dankzij ATI. Nederland
streeft ernaar om zijn fiscale technische assistentie tenminste te verdubbelen. Ook
zonder partnerland van het ATI te zijn komen ontwikkelingslanden in aanmerking
voor Nederlandse technische assistentie.
Nederland is in 10 ontwikkelingslanden bilateraal actief met onder meer on-the-
job training in behandeling van belastingaangiftes, trainingen om
belastingplanning door multinationals te kunnen doorgronden en trainingen om
Pagina 15 van 22

de uniforme EU-markt zal implementatie van een deel van de uitkomsten
plaatsvinden aan de hand van een EU-richtlijn. Tijdens het lopende EU-
voorzitterschap maakt Nederland zich sterk voor een politiek akkoord over een
Onze Referentie
voorstel van de Europese Commissie voor een anti-belastingontwijkingsrichtlijn. MINBUZA-2016.332479
Voortvarende implementatie van BEPS-uitkomsten door de EU zal naar
verwachting indirect ook positieve effecten hebben op de belastingheffing in
ontwikkelingslanden. Bovendien kunnen de ontwikkelingslanden de EU-
maatregelen aangrijpen als een model voor eigen implementatie.
Ontwikkelingslanden zijn ook betrokken bij de ontwikkeling en implementatie van
internationale afspraken over grotere transparantie, zoals de automatische
uitwisseling van bankgegevens tussen belastingdiensten. Op dit moment hebben
101 landen toegezegd hieraan mee te doen. Een aantal landen, waaronder
Nederland, start in 2017, andere volgen in 2018.
Duurzame waardeketens
Duurzame waardeketens Na te streven doelstellingen Global Goal
Verbeteren van arbeidsomstandigheden en 2, 8, 12, 15.
Doel: Verduurzaming voorwaarden in producerende textiellanden:
productieketens – textiel, onder meer: Bangladesh, Pakistan, Ethiopië.
palmolie en andere
Nederlandse textielbedrijven treden op tegen
agrogrondstoffen en metalen- IMVO-risico’s in de productieketen conform
en mineralen, in het bijzonder OESO-richtlijnen.
goud.
Gelijk speelveld binnen de EU voor
textielbedrijven voor het toepassen van de
OESO-richtlijnen.
Binnen EU wordt een multi-stakeholderapproach
gebruikt om duurzame handel te realiseren.
100% duurzame palmolie sourcing in Nederland
en Europa in 2020.
Naast EU ook andere grote (Aziatische)
consumerende landen betrokken in
ketenverduurzaming palmolie.
Capaciteit maatschappelijke organisaties in
productielanden versterkt voor duurzame
productie en nationale dialoog.
Mineralen en metalenketens, in het bijzonder
goud, zijn duurzamer (van mijn tot
eindproduct).
Due diligence mechanismes worden in de
mineralen en metalenketens toegepast.
Sociale en milieu omstandigheden zijn ook in
andere ketens verbeterd, zoals in koffie, thee en
cacao.
Verduurzaming van waardeketens is bij uitstek een coherentiethema. De
waardeketens betreffen productie, handel en consumptie. En alleen door
interventies vanuit verschillende beleidsterreinen en betrokkenheid van alle
stakeholders kunnen risico’s in de ketens worden verkleind en kansen voor
duurzame, inclusieve ontwikkeling worden gecreëerd. De verduurzaming van
waardeketens draagt bij aan het bereiken van meerdere Global Goals: doel 8
‘bevorder aanhoudende, inclusieve en duurzame economische groei, volledige en
productieve tewerkstelling en waardig werk voor iedereen’, maar ook doelen 12
Pagina 17 van 22

concept EU Responsible Business Conduct Action Plan komt. Ook zijn stappen
gezet in specifieke sectoren. In december 2015 zijn de “Amsterdam verklaringen”
aangenomen met als doel 100% duurzame palmolie in 2020 en het tegengaan van
Onze Referentie
ontbossing als gevolg van mondiale landbouwketens. Ook heeft Nederland samen MINBUZA-2016.332479
met een aantal gelijkgezinde landen aanbevelingen gedaan aan de Commissie
voor de inrichting van het EU Garment Initiative. Bovendien dringt Nederland
binnen de EU aan op ambitieuze duurzaamheidshoofdstukken in
handelsakkoorden met productielanden, zoals met Colombia/Peru, India en
Vietnam.
Tot slot is het European Partnership for Responsible Minerals (EPRM) gelanceerd.
Dit publiek-private partnerschap beoogt de vraag naar en het aanbod van
verantwoorde mineralen te vergroten om zo een bijdrage te leveren aan
duurzame ontwikkeling in conflict en hoogrisico mijnbouwlanden. Concreet zal het
EPRM een kennisplatform over mineralenhandel en winning vormen voor de
deelnemers uit bedrijfsleven, NGO’s en overheden. Tevens zal het EPRM projecten
in ontwikkelingslanden gaan financieren. Het EPRM zal ook projecten in de EU
financieren om kleinere bedrijven te trainen in het doen van due diligence.
Optimale benutting van bovengenoemde afspraken en beleid vergt duidelijke wet-
en regelgeving op het terrein van arbeids- en milieuomstandigheden, handhaving,
kennis en checks and balances in productielanden. Mede dankzij Nederland is in
Bangladesh 97% van de exportgeoriënteerde textielfabrieken geïnspecteerd op
brand- en bouwveiligheid, is het aantal arbeidsinspecteurs met 235 toegenomen
en zijn er 483 vakbonden geregistreerd. In DR Congo, Burundi en Rwanda
financiert Nederland een traceerbaarheidssysteem voor conflictvrij tin, tantalum
en tungsten in periode 2015-2017. In 2015 is het aantal mijnen dat is
aangesloten bij het systeem gestegen van 736 naar 799. Nederlandse
inspanningen betreffen ook capaciteitsopbouw bij producenten, professionalisering
van de productie en versterking van maatschappelijke organisaties ten behoeve
van dialoog en duurzame productie.
Geldovermakingen door migranten
Geldovermakingen Na te streven doelstellingen Global Goal
Doel: Reduceren van kosten Reductie van transactiekosten van 10c
van geldovermakingen in geldovermakingen in Nederland.
Nederland.
Een van de uitkomsten van de Financing for Development conferentie (juli 2015)
en de VN top voor de Post 2015 ontwikkelingsagenda (september 2015) is de
afspraak om de transactiekosten van de geldovermakingen door migranten tot
maximaal 3% te verlagen in 2030. Dit valt onder Global Goal 10: het verminderen
van ongelijkheid. Voor Nederland geldt vrijheid van kapitaal en geldovermakingen
binnen de EU-richtlijnen. De bevoegdheid inzake regels voor het betalingsverkeer
ligt dus bij de Commissie. De minister van Financiën houdt (binnenlands) toezicht
op geldovermakingen onder andere in het kader van anti-witwas praktijken.
Het ministerie van Financiën zal de Commissie vragen om de uitvoering van deze
doelstelling op te pakken. Daarbij zal tevens gevraagd worden naar een
voorspelling van de toekomstige marktomstandigheden met betrekking tot
geldovermakingen door migranten.
Thans zijn betaaldienstverleners al verplicht om hun klanten vooraf informatie te
verstrekken over alle kosten die deze verschuldigd zijn voor het uitvoeren van een
betalingstransactie. Dit is een uitvloeisel van de EU-richtlijnen voor
betalingsdiensten (Payment Services Directive 1 en 2). Verschil in kosten is deels
Pagina 19 van 22

zijn nodig om de klimaatweerbaarheid te vergroten. Climate smart warehouses
zijn steviger, hebben betere ventilatie en zijn koeler.
Onze Referentie
MINBUZA-2016.332479
Daarnaast wordt gewerkt aan het mobiliseren van private financiering voor
klimaatmitigatie en –adaptatie. Totale publieke klimaatfinanciering bedroeg in
2015 EUR 428 miljoen, de gemobiliseerde private klimaatfinanciering, die in 2015
voor het eerst in kaart werd gebracht, bedroeg EUR 73 miljoen.
Nederland spant zich ervoor in dat het Groene Klimaatfonds en het klimaatfonds
voor hernieuwbare energie ten goede komen aan de armste mensen. Het Groene
Klimaatfonds is het eerste multilaterale fonds dat van start gaat met een
genderbeleid. Dit is in belangrijke mate gerealiseerd dankzij de inspanningen van
Nederland. Immers, om de transitie naar inclusieve groene groei te versnellen, is
het noodzakelijk om de bijdrage die vrouwen als ‘agents of change’ aan
klimaatadaptatie en –mitigatie kunnen leveren ook daadwerkelijk te mobiliseren.
Kritiek dat het Groene Klimaatfonds de meest kwetsbare groepen onvoldoende
bereikt omdat het onvoldoende samenwerkt met lokale organisaties is prematuur.
Het fonds is nog maar kort operationeel. Daarom zijn nog weinig projecten zo ver
dat ze goedgekeurd zijn: tot nu toe 8, een fractie van het totale kapitaal van het
Fonds. Ook is pas net gestart met de accreditatie van organisaties die toegang tot
het fonds hebben.
Bij de Internationale Financiële Instellingen maakt Nederland zich sterk voor
investeringen in groene energie. Nederland stemt alleen nog in met investeringen
in olie en gas als er sprake is van een acuut energietekort en er een geloofwaardig
traject op het gebied van hernieuwbare energie is of wordt opgezet. Ten aanzien
van kolen gaat het beleid een stuk verder: Nederland heeft zich in maart 2014 bij
monde van premier Rutte aangesloten bij het initiatief van president Obama om
geen steun meer te geven aan investeringen in kolencentrales in het buitenland.
Dit is alleen nog mogelijk in zeer uitzonderlijke situaties. In de armste
ontwikkelingslanden wordt alleen nog ingestemd als er geen koolstofarme
alternatieven zijn, er een sterke bijdrage is aan armoedebestrijding en gebruik
wordt gemaakt van de best beschikbare technologie in de lokale context.
Voedselzekerheid
Voedselzekerheid Na te streven doelstellingen Global Goal
Doel: Beleid gericht op Handelsbeleid draagt bij aan versterking regionale 2, 8, 12, 13, 15.
bevordering van handel en markten, vergroten van de economische
investeringen draagt positief weerbaarheid en capaciteit van
bij aan (mondiale en lokale) ontwikkelingslanden (met name minst
voedsel- en ontwikkelde landen (MOL’s)) en een gelijk
voedingszekerheid. speelveld op de internationale voedselmarkt.
Beleid ten aanzien van
Uitvoerders instrumentarium voor internationaal
klimaat en mondiale agro-
ondernemen implementeren internationale
ecologie draagt maximaal
richtlijnen van het VN-comité voor
positief bij aan (mondiale en
voedselzekerheid (CFS) ten aanzien van
lokale) voedsel- en landrechten (VGGT) en sociale en ecologische
voedingszekerheid.
randvoorwaarden voor investeringen in landbouw
en voedselsystemen (RAI Principles), cq passen
de OESO/FAO Due diligence guidance toe.
Agrobiodiversiteit, en toegang daartoe voor
kleinschalige boeren/vissers, wordt niet
ondermijnd en zo mogelijk maximaal bevorderd.
Klimaatmitigatiedoelen worden gerealiseerd
zonder negatieve effecten op voedselproductie en
–voorziening.
Pagina 21 van 22

