 
 
 
 
> Retouradres Postbus 20701 2500 ES Den Haag 
 
de Voorzitter van de Tweede Kamer 
Ministerie van Defensie 
der Staten-Generaal 
 
Plein 4 
Plein 2 
MPC 58 B 
2511 CR Den Haag 
Postbus 20701 
2500 ES Den Haag 
www.defensie.nl 
 
 
 
 
 
 
 
Onze referentie 
BS2016009059 
Datum 3 juni 2016  
Bij beantwoording datum, 
Betreft Antwoorden op feitelijke vragen van de vaste commissie voor 
onze referentie en betreft 
Defensie over het Jaarverslag van het ministerie van Defensie over 
vermelden. 
het jaar 2015 (Kamerstuk 34475-X, nr. 1) 
 
 
 
Hierbij ontvangt u de antwoorden op de feitelijke vragen van de vaste commissie 
voor Defensie over het Jaarverslag van het ministerie van Defensie over het jaar 
2015 (ingezonden 26 mei jl. met kenmerk 34475-X-1/2016D19957). 
 
 
 
DE MINISTER VAN DEFENSIE 
 
 
 
 
J.A. Hennis-Plasschaert
 Pagina 1 van 18  
 
 

 
 
 
4 
 
 
Hoeveel geld denkt u nodig te hebben om de krijgsmacht over de gehele 
linie volledig op niveau te krijgen voor het huidige ambitieniveau? Hierbij  
graag een onderscheid maken tussen incidentele en structurele 
 
investeringen. 
5 
Kunt u aangeven welke balans tussen ambities en middelen u realistisch 
acht? Is deze balans in de praktijk ook haalbaar? 
 
Ik heb u er reeds van op de hoogte gesteld dat het extra budget dat met de 
begroting 2016 beschikbaar kwam, niet voldoende is om alle knelpunten bij 
Defensie weg te nemen. Vervolgstappen zijn nodig en ook voorzien. De 
veiligheidssituatie, nationaal en internationaal, vraagt hierom. Daar heeft ook de 
Navo op gewezen in de Defence Planning Capability Review (DPCR) over 
Nederland. 
 
Bij de concretisering van de vervolgstappen geldt uiteraard dat de ambities 
moeten aansluiten op de beschikbare middelen. Dit kan leiden tot keuzes. Met 
mijn brief van 8 maart jl. (Kamerstuk 33 763 nr. 98), heb ik uw Kamer 
geïnformeerd over de uitwerking van het meerjarig perspectief van Defensie. In 
deze brief zijn de belangrijkste elementen daarvan geschetst, zoals de verdere 
versterking van de basisgereedheid en vervanging van wapensystemen. In de 
brief beschrijft het kabinet tevens de strategische opgaven voor Defensie. 
 
6 
Kunt u inzichtelijk maken hoe het met de instroom van lastig te werven 
categorieën personeel is gesteld? Worden tekorten op dit gebied 
ingelopen? Graag staven met cijfers. 
 
Door intensieve wervingsinspanningen gericht op de lastig te werven categorieën 
personeel blijkt het mogelijk om de wervingsresultaten te verhogen. De tekorten 
vanwege de beperkte instroom worden daardoor voor de meeste categorieën 
personeel verminderd. Naar verwachting wordt de aanstellingsopdracht voor 
lastig te werven categorieën, zoals vliegers, luchtverkeersleiders, artsen en 
tandartsen dit jaar vrijwel volledig gerealiseerd. Echter, vanwege de hogere 
irreguliere uitstroom wordt het tekort aan luchtverkeersleiders, tandartsen en 
artsen hiermee slechts ten dele ingelopen. Ook het behoud van personeel blijft 
dus een belangrijk aandachtspunt.  
 
In algemene zin kan gesteld worden dat het werven voor de technische functies 
een moeilijke opgave blijft in de huidige Nederlandse arbeidsmarkt. Aandacht 
voor de tekorten in deze categorieën blijft dus nodig. Vooral op het gebied van 
avionica-specialisten (zogenaamde B2-functionarissen) is de verwachte realisatie 
minder dan 50 procent van de aanstellingsopdracht. Defensie richt zich daarom 
naast de gebruikelijke werving onder (middelbare) schoolverlaters, steeds vaker 
op alternatieve instroommogelijkheden, zoals horizontale instroom van technici 
van middelbare leeftijd en de aanstelling van ex-defensiemedewerkers met een 
technische achtergrond in actieve dienst of als reservist.  
 
 Pagina 3 van 18  
 
 

 
 
 
 
 
 
(in miljarden euro's) 2014 2015 2016 2017 
BBP (CPB MLT raming 30 maart 2016) 662,8 679,1 698,6 71 9,1 
Bruto Defensiebudget 7,8 7,8 8,2 8,4 
 
(minus) Ontvangsten 0,3 0,3 0,3 0,3 
Netto Defensiebudget jaarverslag 2015 
7,5 7,5 8 8,1 
en stand Begroting 2016* 
in% BBP** 1,13% 1,10% 1,14% 1,13% 
*Wegens afronding kan de som der delen afwijken van het totaal. 
**Deze percentages zijn op basis van de nu beschikbare cijfers, en zijn 
afhankelijk van de ontwikkeling van de economie.  
 
9 
Hoe beoordeelt u de kritiek van de Algemene Rekenkamer dat de 
gereedheid en inzetbaarheid van de krijgsmacht de afgelopen jaren 
steeds verder achteruit zijn gegaan? Wat gaat u doen om de neerwaartse 
spiraal waarin de krijgsmacht zich bevindt te doorbreken? 
 
Ik deel de zorgen van de Algemene Rekenkamer over de materiële gereedheid 
van de krijgsmacht. Ik heb u hierover regelmatig geïnformeerd, onder meer in 
mijn brieven van 22 mei en 15 september 2015 (Kamerstukken 33 763, nr. 74 en 
84). Het niet tijdig beschikbaar zijn van het materieel kent diverse oorzaken. 
Naast het tekort op reserveonderdelen heeft Defensie een gebrek aan technisch 
personeel in de uitvoering van verschillende onderhoudsprocessen. Hiertoe zijn 
aanvullende wervingsinspanningen gestart. Voorts heeft Defensie de nodige 
initiatieven genomen om verbeteringen te bewerkstelligen en knelpunten op te 
lossen. Waar nodig zal Defensie initiatieven versnellen of versterken en 
aanvullende maatregelen treffen. Zo zal Defensie de inspanningen ter verbetering 
van de inzetbaarheid van het materieel bundelen en onderbrengen in een plan 
van aanpak met hoge prioriteit en met actieve betrokkenheid van alle 
defensieonderdelen. Ook start Defensie, in samenwerking met het ministerie van 
Financiën, een Interdepartementaal Beleidsonderzoek (IBO) naar de 
gereedstelling. De uitkomsten hiervan worden betrokken bij de maatregelen om 
de materiële gereedheid verder te verhogen. In de begroting van 2016 is extra 
budget toegekend voor de verhoging van de basisgereedheid. Het zal echter 
enige jaren duren alvorens dit budget in volle omvang beschikbaar is en de 
genomen maatregelen effect sorteren. 
 
10 
In hoeverre is de regering de afspraken op de NAVO-top in Wales in 2015 
nagekomen, om de Defensie-uitgaven in tien jaar tijd te laten groeien in 
de richting van de NAVO-norm? Vindt u een daling van de uitgaven als 
percentage van het BBP in lijn met de belofte van de minister-president? 
 
Zie het antwoord op vraag 8. 
 
 Pagina 5 van 18  
 
 

 
 
 
 
 
 
2022 
in miljoenen euro's 2014 2015 2016 2017 2018 2019 2020 2021 
e.v. 
 
Regeerakkoord Rutte II -61 -61 -78 -100 -109 -109 -109 -109 -109 
Miljoenennota 2014 (6  
0 -15 -15 -15 -15 -15 -15 -15 -15 
mrd pakket) 
Begrotingsafspraken 
50 115 114 114 114 114 114 114 114 
2014 
Miljoenennota 2015 0 50 150 100 100 100 100 100 100 
Contraterrorisme 0 20 57 55 51 51 51 51 51 
Miljoenennota 2016, 
0 0 220 245 270 295 345 345 345 
excl. BIV 
BIV (Miljoenennota 
0 0 60 60 60 60 60 60 60 
2016) 
Bijdrage migratie en 
0 0 -6 -6 -2 0 0 0 0 
strafrechtketen 2015 
BVM 2016 (migratie) 0 0 25 0 0 0 0 0 0 
TOTAAL -11 109 528 454 470 497 547 547 547 
Deze cijfers zijn exclusief loon- en prijsbijstelling, interne herschikkingen, 
(incidentele) overhevelingen van en naar andere departementen en bijstelling van 
ontvangsten. 
 
Onder meer met behulp van de extra middelen heeft Defensie de afgelopen jaren 
stappen gezet om de beperkingen beschreven in ‘In het belang van Nederland’ 
(Kamerstuk 33 763, nr. 1) weg te nemen en de krijgsmacht duurzaam te 
versterken. Het spreekt vanzelf dat Defensie hiermee doorgaat. De aanhoudende 
conflicten in de nabijheid van Europa en ook verder weg, evenals de hogere eisen 
die de Navo in dat verband aan de krijgsmacht stelt, geven hiertoe alle 
aanleiding. Daarbij zal Defensie zich de komende jaren toespitsen op de 
vervolgstappen en strategische opgaven, zoals beschreven in mijn brief van 8 
maart jl. over het meerjarig perspectief op de verdere versterking van de 
krijgsmacht (Kamerstuk 33 763, nr. 98). 
 
15 
Hoe kan het dat de genoemde relatief kleine verhogingen van het 
Defensiebudget met respectievelijk € 50 miljoen in 2015, € 150 miljoen 
in 2016 en vanaf 2017 € 100 miljoen per jaar, -welke de eerdere 
bezuinigingen niet opheffen- nu nog steeds worden gekwalificeerd als 
het onderstrepen van noodzaak en urgentie van versterking van de 
Krijgsmacht, terwijl ook toen al bekend was dat de krijgmacht zich 
uitholde? 
 
Het kabinet heeft de afgelopen jaren belangrijke stappen gezet en is voornemens 
om vervolgstappen te zetten (zie ook Kamerstuk 33 763, nr. 98). Deze stappen 
zijn afhankelijk van de beschikbare financiële mogelijkheden en van de 
internationale veiligheidssituatie. De afgelopen jaren is hiervoor, ondanks (de 
naweeën van) de financiële crisis, ruimte gevonden. Het kabinet voelt derhalve de 
noodzaak en urgentie van de versterking van de krijgsmacht. Zie ook de tabel 
met intensiveringen zoals opgenomen bij vraag 2. 
 
16 
Kunt u aangeven hoeveel budget nodig is om voldoende te voorzien in 
vuursteun, medische ondersteuning, transport en CIS-capaciteiten? 
 Pagina 7 van 18  
 
 

 
 
 
(vervangings)projecten, zijn niet in een eenvoudige reeks te presenteren en zijn 
 
 
niet meegenomen. 
  
(in duizenden euro's) 2005 2006 2007 2008 2009 
  
Kennis 49.366 49.982 50.612 52.325 51.802 
 
Innovatie 14.239 32.069 28.839 32.113 33.268 
 
Totaal  63.605 82.051 79.451 84.438 85.070 
 
       
(in duizenden euro's) 2010 2011 2012 2013 2014 2015 
Kennis 47.569 45.458 41.098 34.050 34.625 34.060 
Innovatie 27.167 24.766 29.565 25.116 24.778 27.552 
Totaal  74.736 70.224 70.663 59.166 59.403 61.612 
 
20 
Hoe kan het dat de investeringen in de MALE UAV zijn doorgeschoven 
naar 2022, terwijl tegelijkertijd de investeringsquote jaar op jaar niet 
wordt gehaald? 
 
Zoals bekend overschrijden de plannen en behoeften op de lange termijn het 
beschikbare investeringsbudget. Daarom moeten jaarlijks plannen en ambities 
binnen de financiële kaders worden gebracht. Dit leidt tot herschikkingen, zoals in 
de begroting 2016 met de MALE UAV, het licht indirect vurend wapensysteem 
(LIVS) en de beschermingspakketten van het infanterie gevechtsvoertuig en de 
Capability Upgrade Elektronische Oorlogsvoering (CUP EOV). De Kamer wordt 
ieder jaar geïnformeerd over de belangrijkste herschikkingen in het 
investeringsplan in de ontwerpbegroting en in het Materieel Projectenoverzicht 
(MPO). 
 
Tegelijkertijd doet zich de laatste jaren onderrealisatie voor bij de investeringen. 
Mede daarom zet Defensie een deel van de met de begroting 2016 beschikbaar 
gekomen extra middelen in om de ‘voorzien in’-keten te versterken en een aantal 
investeringsprojecten met voorrang uit te voeren. Het ongebruikte 
investeringsbudget mag overigens via de ongelimiteerde eindejaarsmarge mee 
schuiven naar volgende jaren. De operationele behoeften blijven echter bestaan, 
waardoor investeringen dan ook niet worden geschrapt. De oorzaken van 
onderrealisatie zijn divers. In mijn brief van 28 oktober jl. (Kamerstuk 34 300 X, 
nr. 39) heb ik uw Kamer geïnformeerd over de resultaten van het onderzoek naar 
de oorzaken van onderrealisatie in de ‘voorzien in’-keten. Op dit moment werkt 
Defensie deze aanbevelingen verder uit.  
 
21 
Zijn de prijs- en loonbijstelling volledig toegekend? Zo nee, in hoeverre 
niet? Om welk bedrag gaat het? 
 
De prijs- en loonbijstelling zoals deze op grond van de inflatiecijfers van het CPB 
voor de uitgaven van de Nederlandse overheid worden berekend, is in 2015 
volledig uitgekeerd. De prijsbijstelling was € 9,5 miljoen en de loonbijstelling € 
17,3 miljoen. Daarnaast is in 2015 ook € 39,8 miljoen uitgekeerd naar aanleiding 
van het bovensectoraal loonakkoord. 
 
 Pagina 9 van 18  
 
 

 
 
 
25 
 
 
Wat valt er onder de post “MISSIES ALGEMEEN”, die staat op de 
toelichting op de crisisbeheersingsoperaties? Kunt u deze post nader  
specificeren? 
 
 
De post “missies algemeen” behelst inzet van de krijgsmacht waarover vanwege 
de geheime aard van de operaties geen mededelingen kunnen worden gedaan. 
 
26 
Wat waren de totale kosten van de beveiliging van 49 Nederlandse 
koopvaardijschepen in de Indische Oceaan, de Golf van Aden en de Golf 
van Oman? 
 
De inzet van Vessel Protection Detachments (VPD’s) in 2015 heeft € 4,3 miljoen 
gekost. De uitgaven van de inzet van de VPD’s zijn verantwoord in artikel 1 
(Inzet). 
 
27 
Hoe verklaart u het verschil tussen doelstelling en realisatie betreffende 
de operationeel inzetbare eenheden en het voortzettingsvermogen van 
NLMARSOF? 
 
NLMARSOF heeft aan de gestelde gereedheidsdoelstelling voldaan. De realisatie is 
hoger dan voorzien onder meer door de nationale intensivering in het kader van 
terrorismebestrijding, de inzet in MINUSMA en de voorbereiding voor een 
Capacity Building Mission Iraq (CBMI) rotatie in 2016. Om aan de intensivering te 
kunnen voldoen zijn beide eenheden van NLMARSOF in 2015 operationeel gereed 
gesteld, waarmee ook het extra gevraagde voortzettingsvermogen gegarandeerd 
was.  
 
28 
Hoe is de daling in de uitgaven ‘waarvan gereedstelling’ in de tabel 
Budgettaire gevolgen van beleid bij de Marine van € 61,048 miljoen in 
2011 naar € 20,161 miljoen in 2015 te verklaren? Wat zijn hiervan de 
gevolgen? 
 
De daling is volledig het gevolg van wijziging van de begrotingsindeling. De 
operationele toelages (€ 27 miljoen) waren in 2011 onderdeel van gereedstelling, 
maar zijn met de begroting 2014 overgeheveld naar personele uitgaven vanwege 
de rijksbrede definitie van apparaatsuitgaven. De bijdrages aan het agentschap 
Rijkswaterstaat (€ 16,2 miljoen) en SSO Paresto (€ 2,6 miljoen) waren in 2011 
onderdeel van de gereedstelling, maar zijn in 2015 afzonderlijk gepresenteerd. 
 
29 
Wat gaat u doen om de almaar grotere achterstand in geoefendheid te 
keren, daar u constateert dat bij de landstrijdkrachten en de 
luchtstrijdkrachten - dat om de ambitie waar te maken de opleidingen 
zich steeds meer beperkten tot specifiek missiegerichte aspecten en ook 
2016 weer een groot aantal oefeningen en trainingen zijn geschrapt - er 
te weinig geld is voor de inzet van reservisten en er te weinig vlieguren 
beschikbaar zijn? 
 Pagina 11 van 18  
 
 

 
 
 
 
 
 
2011: 
  CZSK CLAS CLSK KMAR  
Materiele uitgaven 116.657 238.254 231.817 100.733 
 
Huisvesting en Infra 31.692 86.111 57.903 28.735 
Informatievoorziening 25.151 53.162 21.044 19.249 
PARESTO Subsidiebedrag 4.749 17.664 8.456 2.959 
Transport 5.448 0 7.525 6.011 
Overig 49.618 81.317 136.888 43.779 
 
2015: 
  CZSK CLAS CLSK KMAR 
Materiele uitgaven 65.537 91.468 128.603 33.745 
Huisvesting en Infra 4.360 119 0 0 
Informatievoorziening 2.488 0 0 0 
SSO Paresto 2.173 2.448 2.701 878 
Transport 425 0 0 0 
Overig 56.091 88.901 125.902 32.867 
 
33 
Welke ‘bedrijfsstoffen’ worden bedoeld in de opmerking dat er 
‘aanhoudende slechte beschikbaarheid van bedrijfsstoffen’ is? 
 
Met bedrijfsstoffen wordt hier bedoeld een grote diversiteit aan olie-, smeer- en 
vloeistoffen voor het onderhoud en gebruik van (lucht)wapensystemen.  
 
34 
In hoeverre blijft de exportregelgeving (International Traffic in Arms 
Regulation, ITAR) een probleem voor de operationele gereedheid? 
 
Inmiddels is het duidelijk welke onderdelen van de NH-90 vallen onder deze 
exportregelgeving. Op afzienbare termijn worden daardoor de problemen voor de 
operationele gereedheid van de NH-90 door ITAR weggenomen.  
 
35 
Hoe is de daling in de materiële uitgaven in de Tabel Budgettaire 
gevolgen (Luchtmacht) van € 231,817 miljoen in 2011 naar € 128,603 
miljoen in 2015 te verklaren? Wat zijn hiervan de gevolgen? 
 
Zie het antwoord op vraag 32. 
 
36 
Kunt u in een tabel overzichtelijk aangeven hoeveel de bewaking van de 
Koninklijke paleizen kost per jaar, in de jaren 2010-2015? 
37 
Kunt u in een tabel overzichtelijk aangeven hoeveel de bewaking van de 
Nederlandse Bank kost per jaar, in de jaren 2010-2015? 
 
Over de uitgaven voor de bewaking en beveiliging van zowel de koninklijke 
paleizen als de Nederlandse bank kunnen om veiligheidsredenen geen uitspraken 
worden gedaan. 
 
 Pagina 13 van 18  
 
 

 
 
 
en hebben meer onderhoud nodig. Dit leidt tot extra kosten, lagere 
 
 
beschikbaarheid en lagere operationele relevantie. Het is daarom van belang het 
evenwicht tussen investeringen en exploitatie wordt hersteld. Om die reden werkt  
Defensie verder aan de ontwikkeling van de levensduurbenadering voor 
 
wapensystemen (life cycle costing). 
 
In onderstaande tabel is de onderrealisatie in de jaren 2013, 2014 en 2015 
weergegeven. Dit budget blijft beschikbaar voor investeringen van Defensie, 
aangezien het niet bestede budget via de ongelimiteerde eindejaarsmarge 
doorschuift naar latere jaren. 
 
  2013 2014 2015 
Begroting 1.173,40 1.193,70 1.308,40 
Realisatie 1.019,70 1.065,50 1.101,50 
Verschil 153,7 128,2 206,9 
 
43 
Kunt ingaan op de door u genoemde vertraging bij de uitvoering van 
restantwerkzaamheden en van proeftochtpunten op platformgebied bij 
het JSS, in relatie tot de schade die later ontstaan is aan het JSS? In 
hoeverre is er een causaal verband? 
 
De schade aan de elektromotor van het Joint Support Ship (JSS) houdt geen 
verband met de in het jaarverslag genoemde vertraging van de laatste 
werkzaamheden voor het project. Die vertraging is ontstaan door de inzet van het 
JSS ten behoeve van de bestrijding van het ebolavirus in West-Afrika van 
november 2014 tot januari 2015. De beproeving van de elektromotoren was in 
november 2014 al voltooid. Het JSS heeft pas taken uitgevoerd nadat de 
desbetreffende capaciteiten van het schip waren beproefd. 
 
44 
Wat bedoelt u met de opmerking dat ‘munitievoorraden onder druk 
staan’? Betekent dit dat er te weinig munitie beschikbaar is? Zo ja, 
hoeveel? Zo nee, wat houdt deze opmerking dan in? 
 
Bij inzet worden veel goederen, zoals munitie, verbruikt. Door budgettaire 
beperkingen is in de afgelopen jaren ingeteerd op munitievoorraden. Daardoor 
moet Defensie voorzichtiger omgaan met de beschikbare voorraden dan 
voorheen. Dit heeft niet geleid tot operationele beperkingen tijdens inzet. Wel is 
een verhoging van de voorraden noodzakelijk, ook met het oog op de hogere 
eisen die door de Navo worden gesteld. Defensie heeft in 2015 en begin 2016 
onderzocht hoe op een effectieve en efficiënte wijze de munitievoorraden op peil 
kunnen worden gebracht. De knelpunten bij huidige missies en de te verwachten 
verbruiken bij toekomstige missies zijn daarbij richtinggevend. Met de begroting 
2015 is tevens een stap gezet door extra budget beschikbaar te stellen voor het 
aanvullen van munitievoorraden voor belangrijke zee-, land- en 
luchtwapensystemen. Aanvullend daarop wordt bezien op welke wijze budget 
beschikbaar kan worden gesteld om de voorraden nog beter te laten aansluiten 
op het verwachte verbruik. 
 
 Pagina 15 van 18  
 
 

 
 
 
aanbevelingen van de in 2015 voltooide interne analyse van de problematiek, 
 
 
versnelt Defensie de uitvoering van de instandhoudingsanalyses. Het streven is 
om voor eind 2017 de analyses te hebben uitgevoerd. In 2016 worden drie pilots  
uitgevoerd. Per hoofdwapensysteem worden direct initiatieven genomen om 
 
tekortkomingen weg te nemen.  
 
48 
Hoe verklaart u dat in 2015 het aantal integriteitsmeldingen over 
ongewenste omgangsvormen ten opzichte van 2014 bijna is verdubbeld? 
 
De verdubbeling van het aantal integriteitsmeldingen kan worden verklaard door 
de grotere aandacht voor het onderwerp, een groter vertrouwen in het 
meldsysteem en een toename in de registratie van vermoedens. Er is geen reden 
om aan te nemen dat het aantal meldingen van ongewenste omgangsvormen 
sterk is gestegen. De rapportages over medewerkerstevredenheid laten een 
vergelijkbaar beeld zien als in 2014. De geregistreerde contacten met 
vertrouwenspersonen zijn licht gestegen. Hiervoor bestaan twee mogelijke 
oorzaken. Er is enerzijds sterk aangedrongen op het gebruik van het 
registratiesysteem. Er worden daardoor meer meldingen geregistreerd dan 
vroeger. Daarnaast stond 2015 in het teken van het tegengaan van pesten op de 
werkvloer. De extra aandacht voor pesten op de werkvloer kan het taboe om 
ongewenst gedrag te melden hebben doen afnemen.  
 
Zoals de heer Van der Steenhoven concludeerde in zijn rapport, registreert nog 
niet iedere commandant een vermoedelijke integriteitsschending. Dit jaar worden 
nadere wijzigingen in het Melding Voorvallen Systeem (MVV) doorgevoerd die 
verdere oorzaken van het niet altijd gebruiken van het systeem zullen wegnemen. 
 
49 
Hoe verhoudt het feit dat bij Defensie 114 ambtenaren zijn ontslagen 
naar aanleiding van integriteitsschendingen zich tot dergelijke ontslagen 
bij andere ministeries? Is het aantal ontslagen ambtenaren bij Defensie 
substantieel hoger? Kunt u uw antwoord toelichten met cijfers over het 
aantal ontslagen ambtenaren bij andere ministeries? 
 
De jaarrapportage Bedrijfsvoering Rijk 2015 laat zien dat bij het Rijk in 2015 70 
ontslagen zijn geregistreerd. Bij Defensie zijn circa 114 ambtenaren ontslagen. 
Dit verschil tussen het Rijk en Defensie kan als volgt worden verklaard. Voor 
defensiepersoneel gelden striktere normen, ook voor het gedrag in de privésfeer. 
Defensie heeft, in tegenstelling tot andere ministeries, bijvoorbeeld een strenger 
beleid op het gebied van drugs. 
 
50 
Hoe beoordeelt u de situatie dat Defensie niet meer geheel kan voldoen 
aan inzetbaarheidsdoelstelling 1, als het gaat om verdediging van het 
eigen en bondgenootschappelijke grondgebied? Wat gaat u doen om er 
met prioriteit voor te zorgen dat Defensie zo snel mogelijk wel weer 
volledig aan deze doelstelling kan voldoen? 
51 
Kunt u nader toelichten wat precies wordt bedoeld met de uitspraak dat 
Nederland niet volledig voldoet aan de eerste inzetbaarheidsdoelstelling, 
de verdediging van het eigen en bondgenootschappelijk grondgebied? 
 Pagina 17 van 18  
 
 

