 
Wetsvoorstel 
 
Vraag 1: 
Betaling aan multinationale organisaties wordt voor 238 miljoen euro al in 2016 betaald in plaats van 
in 2017, kunt u nader duiden wat u bedoeld met 'vanwege het kasritme'? 
 
Vraag 9: 
Een totaal bedrag van 239 miljoen wordt middels een kasschuif van 2017 naar 2016 gehaald, dit zou 
zijn ter optimalisatie van het kasritme van de staat. Kunt u dit nader toelichten? 
 
Vraag 10: 
Een totaal bedrag van 239 miljoen euro wordt middels een kasschuif van 2017 naar 2016 gehaald, dit 
zou zijn ter optimalisatie van het kasritme van de staat. Kunt u dit nader toelichten? 
 
Vraag 18: 
Een totaal bedrag van 239 miljoen euro wordt middels een kasschuif van 2017 naar 2016 gehaald, dit 
zou zijn ter optimalisatie van het kasritme van de staat. Kunt u dit nader toelichten? 
 
Antwoord op vraag 1, 9, 10 en 18: 
Op de begroting van Financiën vindt een kasschuif van 2017 naar 2016 plaats van 239 mln. euro. Dit betreft 
voor het grootste gedeelte (236 mln.) een vooruitbetaling in 2016 van een deel van de Nederlandse 
contributiebijdrage voor 2017 aan de Wereldbank.  
 
De term ter optimalisatie van het kasritme van de staat behoeft enige toelichting. Onderdeel van het 
Nederlandse trendmatige begrotingsbeleid is dat de overheidsuitgaven gemaximeerd worden door het 
uitgavenkader. Het uitgavenkader vormt een jaarlijks plafond en is op kasbasis. De onderliggende geraamde 
uitgaven zijn uiteraard aan veranderingen onderhevig. Bijvoorbeeld doordat de economie aantrekt of 
vertraagt of doordat investeringsprojecten sneller of minder snel worden gerealiseerd dan verwacht. Ook 
beleidsbeslissingen, intensiveringen en extensiveringen, leiden tot een ander uitgavenritme dan vooraf was 
verwacht. Al deze mutaties dienen plaats te vinden onder het jaarlijks vastgestelde plafond.  
 
Het kan voorkomen dat het totale kasritme van al deze mutaties leidt tot ruimte onder het uitgavenkader in 
het ene jaar en krapte in een ander jaar. Daarbij kennen bepaalde uitgaven flexibiliteit in het 
betalingsmoment. Bijvoorbeeld de contributiebetalingen aan de Wereldbank. Om tot een optimale jaarlijkse 
verdeling van de kasuitgaven onder het uitgavenkader te komen, maakt het kabinet gebruik van deze 
flexibiliteit, in dit geval door in 2016 een gedeeltelijke vooruitbetaling aan de Wereldbank te doen. 
 
Vraag 2: 
Er is een meevaller van 638 miljoen euro bij de dividenden, had dit niet beter begroot kunnen 
worden? 
 
Antwoord op vraag 2 
De ramingen van de dividenden zijn gebaseerd op ramingen van de staatsdeelnemingen zelf. Omdat 
winstverwachtingen en het al dan niet uitkeren van dividend inherent onzeker zijn, worden de 
dividendontvangsten prudent geraamd. Op verzoek van uw Kamer heb ik mij gebogen over de raming van de 
dividendontvangsten. Zo zal er vanaf de ontwerpbegroting 2017 minder prudent worden geraamd, en zal er 
naast het voorjaar ook in het najaar gekeken worden in hoeverre dividendramingen voor het lopende jaar 
moeten worden bijgesteld. Daarmee neemt de nauwkeurigheid van de raming van de dividendontvangsten 
toe.   
 
Vraag 3: 
Kunt u de meevaller bij de dividendopbrengsten uitsplitsen naar staatsdeelnemingen? 
 
Antwoord op vraag 3 
In verband met de bedrijfsgevoelige aard van dividendramingen – deze zijn immers gebaseerd op 
 

 
belasting- en premieontvangsten op EMU-basis ten opzichte van de Miljoenennota 2016 en betreft een 
gedetailleerde uitsplitsing van tabel 7 in de Voorjaarsnota 2016.  Zowel op EMU-basis als op kasbasis 
bedraagt de mutatie afgerond 1,4 mld. euro. Het verschil tussen de bijstelling van de belastingontvangsten 
2016 op kasbasis versus die op EMU-basis bedraagt 85 mln. euro. 
 
Tabel 1 Raming belasting- en premieontvangsten 2016 op EMU-basis (in miljoenen euro's) 
  Stand MN Stand VJN Mutatie 
2016 2016 
Indirecte belastingen 78.367 78.275 -92 
Invoerrechten 3.177 3.053 -125 
Omzetbelasting 46.748 46.247 -501 
Belasting op personenauto's en motorrijwielen 1.388 1.498 110 
Accijnzen 11.283 11.495 213 
- Accijns van lichte olie 4.047 4.146 99 
- Accijns van minerale oliën, anders dan lichte olie 3.723 3.773 51 
- Tabaksaccijns 2.416 2.444 28 
- Alcoholaccijns 301 314 14 
- Bieraccijns 426 444 17 
- Wijnaccijns 369 374 5 
Belastingen van rechtsverkeer 4.505 4.623 119 
- Overdrachtsbelasting 2.035 2.237 202 
- Assurantiebelasting 2.470 2.386 -84 
Motorrijtuigenbelasting 4.071 4.017 -55 
Belastingen op een milieugrondslag 4.750 4.901 152 
- Afvalstoffenbelasting 92 88 -4 
- Energiebelasting 4.387 4.554 166 
- Waterbelasting 269 271 1 
- Brandstoffenheffingen 1 -11 -12 
Verbruiksbelasting van alcoholvrije dranken e.a.  254 268 13 
Belasting op zware motorrijtuigen 146 152 6 
Verhuurderheffing 1.592 1.543 -49 
Bankbelasting 453 478 24 
        
Directe belastingen 69.783 71.351 1.568 
Inkomstenbelasting kas -3.078 -4.887 -1.809 
Loonbelasting kas 51.542 54.633 3.091 
Dividendbelasting 3.115 2.999 -115 
Kansspelbelasting 468 482 14 
Vennootschapsbelasting 16.068 16.449 382 
- Gassector kas 800 200 -600 
- Niet-gassector kas 15.268 16.249 982 
Successierechten 1.668 1.675 6 
        
Overige Belastingontvangsten 242 191 -50 
 wv Belasting- en premieontvangsten Caribisch Nederland 133 133 0 
        
Totaal belastingen op EMU-basis 148.392 149.817 1.425 
 
 
 
 
 

 
opgekochte stukken met een lage rentevergoeding op de balans staan (activazijde), terwijl tegelijkertijd een 
hogere beleidsrente moet worden vergoed op de deposito’s van banken (passivazijde). Het besluit om voor 
onbepaalde tijd de aflopende obligaties opnieuw te investeren zorgt er vervolgens voor dat de balansbrede 
risico’s langdurig aanwezig zullen blijven. De ECB verwacht dat de rente voor een langdurige periode laag 
zal blijven, ruim voorbij het aflopen van het QE programma in maart 2017. Bij haar risico-inschatting houdt 
DNB zowel rekening met het scenario waarin de rente langdurig laag blijft en stukken worden aangekocht 
die een lage rentevergoeding kennen als met het scenario waarin de rentes in de toekomst weer stijgen (en 
het renterisico zich materialiseert).  
 
Dit alles heeft tot gevolg dat DNB op termijn een buffertekort heeft. DNB ziet zich daarom genoodzaakt een 
voorziening te treffen om dit buffertekort te voorkomen. DNB is voornemens in de periode tot en met 2021 
een voorziening van € 3,8 mld. op te bouwen. Dit bedrag (het toekomstige buffertekort) is gebaseerd op de 
huidige inschatting van de risico’s als gevolg van QE op de lange termijn en zal jaarlijks geëvalueerd en zo 
nodig bijgesteld worden. De gevolgen voor de Rijksbegroting van het treffen van een voorziening voor de 
risico’s van QE worden in hoge mate beperkt door een verhoging van de winstraming door DNB vanwege 
QE.  
 
 
Vraag 17: 
Waarom worden de garanties aan het IMF afgebouwd? 
 
Antwoord op vraag 17 
In januari 2016 zijn de in 2010 overeengekomen quota- en governancehervormingen formeel in werking 
getreden. Onderdeel van de hervormingen is de verdubbeling van de permanente quotamiddelen van het IMF 
3
tot een totaal van 476,8 mld. SDR (ca.598,6 mld. euro) . De Nederlandse quotamiddelen zijn door de 
inwerkingtreding van de 2010 hervormingen gestegen naar 8,7365 mld. SDR (ca. 10,97 mld. euro). Deze 
ophoging van de Nederlandse garantie voor de quotamiddelen was reeds ingeboekt op de begroting.  
 
Tegelijk is in 2010 is afgesproken dat na de inwerkingtreding van de verdubbeling van de quotamiddelen, de 
middelen van de New Arrangements to Borrow (NAB) afgebouwd zouden worden. De NAB zijn tijdelijke 
middelen ter aanvulling op de permanente quotamiddelen om het IMF van voldoende middelen te voorzien. 
Nederland neemt ook deel aan de NAB. De garantie van de Nederlandse staat aan DNB voor de NAB gaat 
door de inwerkingtreding van de 2010-hervormingen omlaag van 9,0437 mld. SDR (ca. 11,35 mld. euro) 
4
naar 4,5948 mld. SDR (ca. 5,77 mld. euro) . Deze verlaging van de Nederlandse garantie voor de NAB was 
nog niet ingeboekt op de begroting.  
 
ste
Zoals vermeld in de 1 suppletoire begroting, is de Nederlandse staat voornemens een nieuwe garantie van 
500 mln. SDR (ca. 633 mln. euro) te verstrekken aan DNB voor een aanvullende Nederlandse bilaterale 
lening aan de Poverty Reduction Growth Trust (PRGT), de aparte faciliteit van het IMF die ter beschikking 
staat aan lage-inkomenslanden. Deze middelen staan los van de overige IMF-middelen in een niet-
revolverend fonds. De Nederlandse staat draagt momenteel 500 mln. SDR (ca. 633 mln. euro) bij aan de 
PRGT. Deze lening loopt formeel in 2024 af. Om de komende jaren voldoende middelen ter beschikking te 
kunnen blijven stellen voor PRGT-programma’s, heeft het IMF nieuwe middelen nodig en heeft het 
Nederland om nieuwe middelen verzocht.  
 
De totale garantie van de staat aan DNB inzake het IMF gaat per saldo nog steeds omlaag met 3,9489 mld. 
SDR (ca. 4,99 mld. euro). Dit is het resultaat van de verlaging van de NAB garantie met 4,4489 mld. SDR en 
de ophoging van de PRGT garantie met 500 mln. SDR.  
 
 
Vraag 19: 
Op grond van welke toegenomen risico’s is de post onvoorzien met 5,5 miljoen euro verhoogd? 
                                                      
3
 Wisselkoers SDR/euro 1 juni 2016 
4
 Kamerstuk 26234-182, inwerkingtreding IMF quota- en governancehervormingen 
 

 
Memorie van toelichting en de bijlage 
 
Vraag 1: 
Voor de uitvoering van de Investeringsagenda zijn middelen overgeheveld van Nominaal en 
Onvoorzien (artikel 10) en de Aanvullende post (Hoofdstuk 86) naar het artikel Belastingdienst. Wat 
zijn de eerste twee genoemde posten? Hoe moet dit gezien worden tot het beschikbaar gestelde 
bedrag voor de Investeringsagenda? 
 
Antwoord op vraag 1 
Voor de uitvoering van de Investeringsagenda worden zowel middelen beschikbaar gesteld via 
hoofdstuk IX, artikel 10 Nominaal en Onvoorzien en vanuit de Aanvullende post (Hoofdstuk 86). 
Nominaal en Onvoorzien is een post op de begroting van Financiën die wordt gebruikt voor onverwachte 
uitgaven; de aanvullende post is een rijksbreed begrotingshoofdstuk die wordt gebruikt voor 
aanvullende uitgaven die nog niet op een departementaal begrotingshoofdstuk zijn terechtgekomen. 
Vanuit artikel 10 en vanuit de aanvullende post worden na advies door het Investment Committee 
middelen beschikbaar gesteld die betrekking hebben op de kosten bij het werkbedrijf Switch en op de 
projecten die een van de vijf verandergebieden van de Investeringsagenda raken. 
 
 
In onderstaande tabel komen bedragen samen voor de duur van de Investeringsagenda (reeks 2015-
2024), exclusief besparingen: 
 
Realisatie Budget
2015 2016 2017 2018 2019 2020 2021 2022 2023 2024
Aanvullende post 33 249 255 211 176 156 156 156 156 156
Nominaal en onvoorzien 0 63 91 120 138 120 75 35 6 0
Subtotaal 33 312 346 331 314 276 231 191 162 156
 
Vraag 2: 
De extra kosten van NLFI worden doorberekend aan de betrokken financiële instellingen; in 
hoeverre gebeurt dat ook met de extra “uitvoeringskosten staatsdeelnemingen” (5,8 miljoen euro)? 
Zo nee, waarom niet? 
 
Antwoord op vraag 2: 
De kosten van NLFI worden doorberekend aan de betrokken financiële instelling omdat het bij voorbaat 
tijdelijke deelnemingen zijn. Het aankopen van de aandelen was onderdeel van een reddingsplan welke 
kosten zoveel mogelijk door de instellingen moeten worden gedragen. De overige staatsdeelnemingen zijn 
vanuit een breder beleidsmatig oogpunt en (bij aanvang) voor langere termijn in de portefeuille 
opgenomen. De uitvoeringskosten staatsdeelnemingen betreffen kosten voor de noodzakelijke 
ondersteuning van het ministerie om haar actief aandeelhouderschap goed in te kunnen vullen. Deze 
beheerskosten worden dus gedragen door het ministerie en niet doorbelast aan de staatsdeelnemingen. 
 
 
Vraag 3: 
Hoe komt het dat er 240 miljoen euro extra is gereserveerd voor multilaterale banken en 
ontwikkelingsfondsen? Kunt u aangeven welke bedragen er precies voor de Wereldbank en voor de 
IBRD zijn gereserveerd? 
 
Antwoord op vraag 3 
Om de redenen uiteengezet in de beantwoording van vragen 1, 9, 10 en 18 t.a.v. het wetsvoorstel is € 235,6 
mln. van de bijdrage aan IDA, het zachte leningenloket van de Wereldbank, verschoven van 2017 naar 
2016. Daarnaast is i.v.m. wisselkoerseffecten € 3,3 mln. extra begroot voor de 2016 betaling van de IBRD, 
tevens onderdeel van de Wereldbank. In totaal is er hierdoor voor 2016 € 491,4 mln. t.a.v. IDA begroot (€ 
235,6 mln. + oorspronkelijk begrote bijdrage van € 255,8 mln.) en € 27,5 mln. voor de IBRD betaling.    
 
 
Vraag 4: 
 

 
Wat gebeurt er met het risicoprofiel van DNB tot 2021? Blijft met de geschetste uitbreiding van de 
buffer bij DNB ten behoeve van de risico's van het gevoerde ECB beleid het risicoprofiel van DNB 
gelijk? 
 
Antwoord op vraag 8 
5
Zoals aangegeven in de Kamerbrief “Voorziening DNB” hanteert DNB een risicobeleid waarbij zij 
voldoende gekapitaliseerd is zodat de aanwezige buffers met een hoge mate van zekerheid de 
6
financiële risico’s overstijgen. De uitbreiding van het QE programma zorgt ervoor dat DNB tot ten 
minste maart 2017 in toenemende mate wordt blootgesteld aan krediet- en renterisico’s. Door de 
uitbreiding van het QE programma is het kredietrisico toegenomen en wordt DNB blootgesteld aan 
renterisico dat zich kan materialiseren als beleidsrentes stijgen. Wanneer in de toekomst de rente stijgt, 
heeft DNB langlopende opgekochte stukken met een lage rentevergoeding op de balans staan 
(activazijde), terwijl tegelijkertijd een hogere beleidsrente moet worden vergoed op de deposito’s van 
banken (passivazijde). Het besluit om voor onbepaalde tijd de aflopende obligaties opnieuw te 
investeren zorgt er vervolgens voor dat de balansbrede risico’s langdurig aanwezig zullen blijven. De 
ECB verwacht dat de rente voor een langdurige periode laag zal blijven, ruim voorbij het aflopen van 
het QE programma in maart 2017. Bij haar risico-inschatting houdt DNB zowel rekening met het 
scenario waarin de rente langdurig laag blijft en stukken worden aangekocht die een lage 
rentevergoeding kennen als met het scenario waarin de rentes in de toekomst weer stijgen (en het 
renterisico zich materialiseert).  
 
Dit alles heeft tot gevolg dat DNB op termijn een buffertekort heeft. DNB ziet zich daarom 
genoodzaakt een voorziening te treffen om dit buffertekort te voorkomen. DNB is voornemens in de 
periode tot en met 2021 een voorziening van € 3,8 mld. op te bouwen. Dit bedrag (het toekomstige 
buffertekort) is gebaseerd op de huidige inschatting van de risico’s als gevolg van QE op de lange 
termijn en zal jaarlijks geëvalueerd en zo nodig bijgesteld worden. De gevolgen voor de 
Rijksbegroting van het treffen van een voorziening voor de risico’s van QE worden in hoge mate 
beperkt door een verhoging van de winstraming door DNB vanwege QE.  
 
                                                      
5 Kamerstuk II, 2015/2016, 32 013, nr. 124. 
6
 DNB maakt voor het inschatten van de risico’s gebruik van de expected shortfall methode (ES99%) en 
scenario-analyses. Onder verantwoordelijkheid van het Risicomanagementcomite (RMC) van DNB worden deze 
risicoberekeningen ontwikkeld, beoordeeld en gebruikt. 
 

