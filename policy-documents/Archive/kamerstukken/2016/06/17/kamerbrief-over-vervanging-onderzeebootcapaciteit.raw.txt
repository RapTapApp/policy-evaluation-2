 
 
 
 
> Retouradres Postbus 20701 2500 ES Den Haag 
 
de Voorzitter van de Tweede Kamer 
Ministerie van Defensie 
 
der Staten-Generaal 
Plein 4 
MPC 58 B 
Plein 2 
Postbus 20701 
2511 CR Den Haag 
2500 ES Den Haag 
www.defensie.nl 
 
 
 
 
 
 
 
Onze referentie 
BS2016009507 
Datum 17 juni 2016 
Afschrift aan 
de Voorzitter van de Eerste  
A-brief vervanging onderzeebootcapaciteit  
Betreft 
Kamer der Staten-Generaal 
Binnenhof 22 
2513 AA Den Haag 
 
Bijlage 
 
Advies klankbordgroep 
 
 
 
 
Bij beantwoording datum, 
Samenvatting 
onze referentie en betreft 
Zoals bekend komt het einde van de levensduur van de Nederlandse 
vermelden. 
onderzeeboten in zicht. Een besluit of, en zo ja op welke wijze, de 
onderzeebootcapaciteit vervangen wordt, is in de volgende kabinetsperiode aan 
de orde. De komende tijd zal Defensie de mogelijkheden voor vervanging 
nauwgezet in kaart brengen. De buitenlandse en veiligheidspolitieke 
ontwikkelingen, de belangen van Nederland en de prioriteiten binnen de Navo en 
de EU zijn hierbij belangrijke overwegingen.  
 
Veel dreigingen, spanningen en conflicten zullen ook in de komende decennia een 
maritieme dimensie kennen. De inzetbaarheid van de krijgsmacht is essentieel. 
Het kan daarbij gaan om de inzet in bijvoorbeeld Navo, EU en VN-verband. De 
beperking of ontwrichting van het internationale scheepvaartverkeer, ook op 
grote afstand van Nederland, kan onze veiligheid en welvaart onmiddellijk treffen.  
Voorts kampt de Navo met een aantal capaciteitstekorten waaraan de 
bondgenoten met prioriteit werken. De Nederlandse onderzeeboten van de 
huidige Walrusklasse leveren een belangrijke bijdrage op gebieden waar zich 
tekorten voordoen. Zij behoren tot de effectiefste wapensystemen op zee.  
 
Vier militaire functionaliteiten zijn van belang voor een mogelijke vervangende 
onderzeebootcapaciteit: Strategische beïnvloeding; Grote en precieze maritieme 
slagkracht; Wereldwijd verzamelen, analyseren en delen van inlichtingen en 
Speciale operaties. Daarnaast spelen operationele en financiële duurzaamheid een 
rol. 
 
In overeenstemming met het Defensie Materieelproces (DMP) informeer ik u met 
deze brief over de functionele eisen die Defensie aan een vervangende capaciteit 
stelt. Daarmee is de eerste fase van het DMP voltooid en vangt de tweede fase 
aan waarin Defensie onderzoekt op welke wijze aan de functionele eisen kan 
worden voldaan. In deze zogenoemde B-fase wordt indringend aandacht besteed 
aan internationale samenwerking, onder meer om te bezien of de total cost of 
ownership kan worden beperkt. Daar wordt bijvoorbeeld gekeken naar 
 Pagina 1 van 11  
 
 

 
 
zou complex zijn en gepaard gaan met hoge kosten en technische risico’s. 
 
Defensie richt zich daarom op de vervanging van de huidige onderzeeboten door 
 
een nieuwe, moderne en toekomstbestendige capaciteit. Om over effectieve 
 
capaciteit in het onderwaterdomein te kunnen blijven beschikken, zijn nu 
 
voorbereidingen aan de orde die een vervangingsbesluit in de volgende 
kabinetsperiode mogelijk moeten maken in het licht van de dan geldende 
 
budgettaire mogelijkheden. Zoals de klankbordgroep duidelijk maakt is daarbij 
dan ook een analyse van de (toekomstige) veiligheidssituatie van belang. Met het 
oog op de later te nemen besluiten zal Defensie op basis van deze 
behoeftestellingsbrief de vervangingsmogelijkheden nauwgezet in kaart gaan 
brengen. Deze brief markeert de overgang naar de onderzoeksfase (de B-fase 
van het DMP) waarin wordt nagegaan hoe aan de functionele behoefte kan 
worden voldaan. Het einde van die onderzoeksfase is voorzien voor midden 2018.  
 
Zoals ik heb onderstreept tijdens het algemeen overleg op 23 maart jl., hecht ik 
veel waarde aan een zorgvuldige voorbereiding van de vervanging van dit 
complexe wapensysteem. Het belang van dit project wordt mede onderstreept 
door uw besluit de vervanging aan te merken als ‘groot project’. Zoals bekend, 
2
heb ik een klankbordgroep ingesteld , onder leiding van Ir. J. van der Veer, die de 
onderbouwing van nut en noodzaak van de vervanging heeft beoordeeld. De 
aanbevelingen van de klankbordgroep bij het opstellen van deze brief ontvangt u 
gelijktijdig met de definitieve versie van deze brief. Ik ben de leden dankbaar 
voor hun werk en waardevolle adviezen. Bij het opstellen van deze brief is van die 
aanbevelingen dankbaar gebruikgemaakt.  
  
Implicaties veranderende veiligheidscontext  
In de Visie op de toekomst van de onderzeedienst wordt geschetst dat de wereld 
in de afgelopen jaren niet bepaald veiliger is geworden. Daarbij is verwezen naar 
3
de beleidsbrief Turbulente Tijden in een Instabiele Omgeving met een analyse 
van de internationale veiligheidssituatie, in aanvulling op de Internationale 
Veiligheidsstrategie (IVS) die het kabinet eerder heeft vastgesteld. Veel 
dreigingen, spanningen en conflicten zullen ook in de komende decennia een 
maritieme dimensie kennen. De beperking of ontwrichting van het internationale 
scheepvaartverkeer, ook op grote afstand van Nederland, kan onze veiligheid en 
welvaart onmiddellijk treffen. Nederland heeft als handelsnatie immers een sterke 
maritieme positie en grote belangen bij de wereldwijde vrije doorgang op zee. 
Nederland en partnerlanden hebben derhalve baat bij veilige scheepvaartroutes 
en moeten maritieme aan- en afvoerlijnen (Sea Lines of Communication) kunnen 
zekerstellen. De Navo en de EU onderstrepen daarom het grote belang van 
maritieme vermogens tot op het hoogste geweldsniveau, zoals Sea Control en 
Sea Denial. Vanwege hun unieke eigenschappen en hun precieze slagkracht 
spelen onderzeeboten bij de uitoefening van deze strategische taak een 
4
voorname rol . Deze notie wordt ook in Europees kader onderstreept, in het 
                                                
2
 Kamerstuk 34 225, nr. 3 van 17 maart jl. 
3
 Kamerstuk 33 694, nr. 6 van 14 november 2014 
4
 NATO Framework for Future Alliance Operations aug 2015, Protection from Surface and 
Sub-surface Threats: To exploit the advances in new maritime technologies for manned and 
unmanned water vehicles, both in deep water and the littorals, Member Nations should 
obtain the latest surface and subsurface maritime technologies including anti-submarine 
detection, underwater warfare capabilities, and anti-ship systems to include long range anti-
ship missile defence. Similarly, in the land environment, forces should be capable of 
countering subterranean threats. 
 Pagina 3 van 11  
 
 

 
 
domein, maar door strategische beïnvloeding beschermt de Marine ook de 
 
veiligheid van het Koninkrijk. De Nederlandse marinevloot bestaat uit 
 
verschillende typen schepen met uiteenlopende mogelijkheden en taken. De 
 
Luchtverdedigings- en Commandofregatten (LC-fregatten) en de Multipurpose 
 
fregatten (M-fregatten) zijn de werkpaarden van de marine. Zij zijn veelzijdig 
inzetbaar, ook op hoge geweldsniveaus. De amfibische component bestaat uit de 
 
Landing Platform Docks (LPD’s). Daarnaast beschikt de marine over 
patrouilleschepen voor veiligheidstaken op een lager geweldsniveau. Voorts zijn 
er ondersteunende platformen, zoals de logistieke schepen en de 
mijnenbestrijdingseenheden. De onderzeeboten, ten slotte, zijn de verkenners 
van de vloot en de beschermers van andere (marine)schepen tegen in het 
bijzonder vijandelijke onderzeeboten. 
 
Met de Walrusklasse beschikt Nederland sinds het begin van de jaren negentig 
over veelzijdige dieselelektrische onderzeeboten. Zij vormen een sterke schakel in 
de maritieme keten en behoren tot de effectiefste wapensystemen op zee. De 
kracht van de onderzeeboten ligt in de heimelijkheid waarmee kan worden 
opgetreden. De combinatie van capaciteiten en de mogelijkheid daartussen snel 
te wisselen, maken de onderzeeboot geschikt voor de strategische beïnvloeding 
van tegenstanders. Onderscheidend is ook de slagkracht die de boten leveren met 
het zwaarste wapen van de krijgsmacht, de heavy weight torpedo. Daarnaast 
vergaren de schepen overal ter wereld inlichtingen en kunnen ze speciale 
eenheden afzetten en ophalen. De huidige Nederlandse onderzeeboten kunnen 
opereren in koud water, zoals de Atlantische Oceaan, maar ook in warmere 
wateren, zoals het Caribisch gebied en de Indische Oceaan. Daarmee behoren de 
Nederlandse onderzeeboten binnen de Navo en EU tot een categorie tussen 
nucleair aangedreven onderzeeboten en onderzeeboten die primair opereren in 
(delen van) het bondgenootschappelijke verdragsgebied.  
 
Er is sprake van een permanente technologische wedloop tussen verschillende 
wapensystemen. Dat geldt ook voor de onderzeeboot en de mogelijkheden deze 
te bestrijden. Dit roept de vraag op naar de toekomstige doeltreffendheid van 
bemande onderzeeboten (en systemen voor onderzeebootbestrijding). In het licht 
van verdergaande technologische ontwikkelingen op het gebied van wapen-, 
sensor- en communicatiesystemen is de toekomstige doeltreffendheid van 
bemande onderzeeboten (en systemen voor onderzeebootbestrijding) onderwerp 
van onderzoek en zo ook de ontwikkeling van onbemande systemen. De fysische 
eigenschappen van zeewater bieden voordelen met het oog op de heimelijkheid, 
maar maken het technisch lastig om te communiceren en data te versturen. De 
menselijke controle en aansturing van een onbemand onderwatersysteem is 
(nog) aan forse beperkingen onderhevig. Vooralsnog is er geen zicht op volledig 
onbemande systemen waarin alle inzetmogelijkheden (waaronder wapeninzet) 
kunnen worden gebundeld. Naar de huidige inzichten blijft de bemande 
onderzeeboot het effectiefste platform, met onbemande systemen als aanvulling. 
De technologische ontwikkelingen vormen echter nadrukkelijk een aandachtpunt 
in de komende jaren. Deze ontwikkelingen gaan immers snel. Defensie zal in het 
bijzonder rekening moeten houden met verdergaande automatisering (en dus 
kleinere bemanningen) en de inzet van autonome subsystemen.  
 
  
 Pagina 5 van 11  
 
 

 
 
inlichtingenfunctie is van groot belang voor de beeldopbouw en de vergroting van 
 
situational awareness en situational understanding. 
 
 
 
4. Speciale operaties – het vermogen om de heimelijke inzet van special forces 
 
mogelijk te maken nabij en op het grondgebied van een (potentiële) tegenstander 
om inlichtingen te verzamelen, strategische doelen of infrastructuur uit te 
 
schakelen, dan wel voorbereidingen te treffen voor vervolgoperaties. Dergelijke 
acties kunnen onder meer betrekking hebben op de voorbereiding van een 
amfibische operatie, een doelgerichte aanval, bevrijding van gijzelaars of de 
evacuatie van Nederlandse staatsburgers onder bedreigende omstandigheden. 
 
Onderzoeksfase  
Gedurende de B-fase onderzoekt Defensie op welke manier aan de functionele 
eisen kan worden voldaan. De uitkomsten moeten besluitvorming mogelijk maken 
over een operationeel en financieel duurzame vervangingsvariant in het licht van 
de dan geldende budgettaire mogelijkheden en veiligheidssituatie. Het besluit 
wordt de Kamer aan het einde van de onderzoeksfase in de B-brief voorgelegd.  
 
In de onderzoeksfase hanteert Defensie een prioritering in de bovengenoemde 
militaire functionele eisen. Defensie hecht het grootste belang aan de strategische 
beïnvloeding, de maritieme slagkracht (waaronder de bescherming van relatief 
kwetsbare oppervlakteschepen tegen vijandelijke onderzeeboten) en het 
afschrikkingsvermogen. Effectief optreden in bondgenootschappelijk kader is van 
primair belang en dit zijn vermogens die daarvoor per definitie nodig zijn. Het 
vergaren van inlichtingen overal ter wereld en het dienen als uitvalsbasis voor 
special operations zijn functionaliteiten van de huidige onderzeebootcapaciteit die 
Defensie ook in de toekomst van groot belang acht. Het hanteren van een 
prioritering is echter noodzakelijk.   
 
 Het onderzoek zal varianten omvatten die in uiteenlopende mate aan de 
eisen voldoen. Het staat niet op voorhand vast welke varianten onder de 
loep zullen worden genomen, maar zoals geadviseerd door de 
klankbordgroep zullen in ieder geval vier opties worden verkend. Dat zijn 
een expeditionaire variant, een homeland security variant, een variant 
met onbemande onderzeeboten en een nul-variant (geen 
onderzeebootcapaciteit). Defensie zal nucleair aangedreven 
onderzeeboten niet in beschouwing nemen vanwege de hoge kosten die 
aan die technologie verbonden zijn.  
 
 In de nul-variant kan de huidige onderzeebootcapaciteit niet of niet in 
vergelijkbare vorm worden vervangen. Wel is het denkbaar dat (delen 
van) de functionaliteiten op alternatieve wijze kunnen worden 
vormgegeven. Er is dan een beoordeling aan de orde van capaciteiten die 
ten minste aan een deel van de functionele eisen tegemoetkomen. Hierbij 
kan bijvoorbeeld worden gedacht aan luchtsystemen en onbemande 
systemen die kunnen worden ingezet vanaf een oppervlakteschip. Het 
spreekt voor zich dat het onderzoek nog andere inzichten kan opleveren.  
 
In de B-fase zal Defensie indringend aandacht besteden aan internationale 
samenwerking. Het doel van samenwerking is het beperken van de total cost of 
ownership. Samenwerkingsmogelijkheden kunnen zich voordoen bij het ontwerp, 
de bouw, de instandhouding en de inzet. Beperkte maar ook vergaande vormen 
zijn denkbaar, zoals gezamenlijke verwerving, poolvorming en een gedeelde 
 Pagina 7 van 11  
 
 

 
 
Daarnaast volgt Defensie de ontwikkelingen in Frankrijk, dat zelf geen 
 
dieselelektrische boten heeft, maar deze wel ontwikkelt en exporteert. Uiteraard 
 
worden de ontwikkelingen op het gebied van onbemande (onder)watersystemen, 
 
in bijvoorbeeld de Verenigde Staten, ook nauwlettend gevolgd. 
 
 
Financiële aspecten 
 
Om uiteindelijk een verantwoorde, integrale afweging te kunnen maken is inzicht 
in alle kosten en baten van de verschillende varianten noodzakelijk. In de 
onderzoeksfase (B-fase) worden daarom de financiële aspecten van de 
onderzochte varianten in kaart gebracht. Daarbij worden niet alleen de 
investeringskosten in beschouwing genomen, maar ook de overige kosten, 
waaronder die van de instandhouding en de ondersteuning van de 
onderzeebootcapaciteit gedurende de gehele levensduur (Life Cycle Costing - 
LCC). Defensie beoordeelt het totale projectrisico momenteel als hoog. Daarom 
zal bij de kostenramingen een risicoreservering van 10 procent worden 
gehanteerd.  
 
Het investeringsplan van Defensie bevat een reservering voor de vervanging van 
de onderzeebootcapaciteit, uitgaande van de huidige financiële kaders en de 
plannen voor andere hoofdwapensystemen. Conform het DMP hanteert Defensie 
in de A-fase een financiële bandbreedte. Dit project valt in de bandbreedte van € 
2,5 miljard of meer. Aan het einde van de B-fase is een kostenraming van de 
verschillende opties beschikbaar. Bij het in kaart brengen van de verschillende 
opties dient de huidige reservering in het investeringsplan als basis. Gezien de 
variatie in de te onderzoeken opties, kunnen aan het einde van de B-fase ook 
opties aan de orde zijn die afwijken van de huidige reservering. In dat geval zal 
een keuze worden gemaakt die financieel inpasbaar is of moet worden gemaakt, 
mede om onbedoelde verdringingseffecten te voorkomen. 
 
Planning en vooruitblik 
Zoals gezegd, vangt na de behoeftestelling in deze A-brief de onderzoeksfase (B-
fase) aan. Het is de bedoeling dat de onderzoeksfase medio 2018 kan worden 
voltooid. Wellicht volgt daarna een vervolgonderzoeksfase (de C-fase) inzake de 
ontwikkeling. De belangrijke momenten zijn als volgt:  
 Pagina 9 van 11  
 
 

 
 
projectrisico’s in detail worden vastgelegd aan de hand van de dan scherp(er) te 
 
formuleren aspecten product, tijd en geld.  
 
 
 
Ten slotte 
 
Deze behoeftestelling is de eerste stap in het DMP. Nu vangt de onderzoeksfase 
aan waarin Defensie zal onderzoeken op welke manier aan de functionele eisen 
 
kan worden voldaan en welke capaciteiten daarbij horen. Naar verwachting wordt 
de Kamer halverwege 2018 over de uitkomsten van de onderzoeksfase 
geïnformeerd. In geval van tussentijdse belangrijke ontwikkelingen wordt de 
Kamer daarover vanzelfsprekend ingelicht. 
 
 
DE MINISTER VAN DEFENSIE  
  
  
  
J.A. Hennis-Plasschaert  
 
 
 Pagina 11 van 11  
 
 

