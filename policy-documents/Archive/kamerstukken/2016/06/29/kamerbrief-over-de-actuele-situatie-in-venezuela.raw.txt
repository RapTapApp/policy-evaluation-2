Aan de Voorzitter van de
Directie Westelijk Halfrond
Tweede Kamer der Staten-Generaal
Bezuidenhoutseweg 67
Binnenhof 4
2594 AC Den Haag
Den Haag
Postbus 20061
Nederland
www.rijksoverheid.nl
Onze Referentie
Minbuza 2016.367357
Datum 29 juni 2016
Betreft Brief inzake actuele situatie Venezuela
Graag bied ik u hierbij de reactie aan op het verzoek van het lid Sjoerdsma van 8
december 2015 inzake de actuele situatie in Venezuela en een kabinetsreactie op
de verkiezingen.
Venezuela is het grootste buurland van het Koninkrijk. Er bestaan nauwe
betrekkingen tussen Venezuela en in het bijzonder de Benedenwindse (ei)landen
van het Koninkrijk: Aruba, Bonaire en Curaçao. Het land maakt op het moment
een diepe economische, politieke en humanitaire crisis door, die het kabinet grote
zorgen baart. Deze brief gaat in op de actuele ontwikkelingen in Venezuela, de
bilaterale betrekkingen tussen het Koninkrijk en Venezuela en de effecten van de
situatie in Venezuela op de Caribische delen van het Koninkrijk.
Algehele economische en humanitaire situatie
De economische en humanitaire crisis grijpt diep in de Venezolaanse samenleving.
Volgens PROVEA (‘Programa Venezolana de Educación – Acción en Derechos
Humanos’) leeft momenteel circa 75% van de bevolking onder de armoedegrens.
De inflatie stijgt volgens het IMF dit jaar tot ongeveer 720%. Het gemiddelde
inkomen voldoet daardoor niet meer om een gezin rond te laten komen. Er is een
grote schaarste aan levensmiddelen en medicijnen. Hoewel de grootste droogte
nu voorbij lijkt, gaan grote delen van het land gebukt onder rantsoenering van
drinkwater en elektriciteit in het voor meer dan 70% van hydro-elektriciteit
afhankelijke Venezuela. Dit alles heeft uiteraard directe gevolgen voor de
bescherming van sociale en economische mensenrechten.
Het aantal demonstraties, als gevolg van de schaarste neemt toe, evenals het
aantal plunderingen van voedseltransporten en winkels met levensmiddelen.
Hierbij zijn de afgelopen weken vijf mensen omgekomen en tientallen gewond
geraakt.
Het Hooggerechtshof heeft op 13 juni jl. een wet afgekeurd die Venezuela zou
hebben toegestaan humanitaire hulp, inclusief voedsel en medicijnen, te
accepteren. Diverse NGO’s zijn inmiddels hulpprogramma’s begonnen. Het kabinet
benadrukt het belang van ECHO, het Europees bureau voor humanitaire hulp.
Pagina 1 van 6

reactie op de uitspraken van de president neemt de ontevredenheid onder de
bevolking, en het aantal demonstraties, verder toe.
Onze Referentie
Minbuza 2016.367357
Door de aanhoudende crisis staan staatsstructuren onder druk. In mei jl. heeft
president Maduro de algemene en economische noodtoestand afgekondigd. Dit
betreft in de praktijk een verlenging van de economische noodtoestand die in
januari 2016 al per decreet werd afgekondigd. Het nieuwe decreet bevat echter
ook maatregelen die het mogelijk maken om de openbare orde te herstellen.
Het is belangrijk dat in Venezuela, een land in economische crisis en
gepolariseerd, een constructieve dialoog plaatsvindt tussen de regering en de
oppositie, opdat de democratische processen hun loop kunnen krijgen. Onder de
vlag van UNASUR worden momenteel bemiddelingspogingen gedaan door drie ex-
regeringsleiders Zapatero (Spanje), Fernandez (Dominicaanse Republiek) en
Torrijos (Panama) tussen de oppositie en regeringszijde. Dit proces vergt tijd. De
EU blijft UNASUR nadrukkelijk steunen bij haar inzet om de dialoog tot stand te
brengen, zoals de EU-Hoge Vertegenwoordiger recent ook heeft uitgedragen
richting de Venezolaanse Minister van Buitenlandse Zaken.
In het kader van de huidige kritieke situatie in Venezuela sta ik in direct contact
met de Minister van Buitenlandse Zaken van Venezuela, mijn counterparts in de
regio, en met mijn collega’s in de Raad Buitenlandse Zaken (RBZ – laatstelijk 20
juni jl.). Ik heb daartoe ook de Top van Ministers van Buitenlandse Zaken van de
OAS bezocht en ook op dat moment gesproken over de politieke situatie met
Venezolaans Minister van Buitenlandse Zaken Rodriguez en de collega’s uit de
regio. Daarbij is tevens de nadruk gelegd op ondersteuning van voornoemde
dialoog onder de vlag van UNASUR.
Mensenrechtensituatie
De mensenrechtensituatie in Venezuela is in 2015 verder achteruit gegaan. Onder
meer de coöptatie van grondwettelijk onafhankelijke instituties zoals het
Hooggerechtshof en de Nationale Ombudsman heeft geleid tot een verdere
afbreuk van bescherming en borging van politieke en vrijheidsrechten in
Venezuela. In 2015 kon een toename worden geconstateerd van intimidatie van
mensenrechtenverdedigers, aantasting van de persvrijheid en vervolging van
politieke tegenstanders.
De Koninkrijksambassade in Caracas voert regelmatig overleg met lokale
mensenrechtenorganisaties en mensenrechtenverdedigers. De Nederlandse inzet
op het gebied van de mensenrechten vindt ook in EU-verband plaats. Samen met
EU-partners monitoren we de mensenrechtensituatie nauw. Door dit gezamenlijk
te doen leggen we meer gewicht in de schaal en kunnen wij onze boodschap op
mensenrechtenterrein zo effectief mogelijk overbrengen. Ook neemt Nederland
deel aan de door de EU gecoördineerde waarneming van processen tegen
oppositieleden in Venezuela.
Bilaterale betrekkingen en multilateraal kader
De betrekkingen tussen Venezuela en het Koninkrijk worden gedefinieerd door de
buurlandrelatie. De belangen van het Koninkrijk zijn gebaat bij open
communicatielijnen met Venezuela en onderlinge samenwerking.
Pagina 3 van 6

Verhoogde patrouilles van de Kustwacht laten tot op heden ook geen beeld zien
van een toename van, of grootschalige, immigratie.
Onze Referentie
Minbuza 2016.367357
Dit neemt niet weg dat we op alle scenario’s voorbereid moeten zijn. Deze
scenario’s zijn uitgewerkt en worden voortdurend geactualiseerd en
geoperationaliseerd. Daarbij wordt uitvoering gegeven aan de moties die vorig
jaar zijn aangenomen. Deze moties roepen op tot het ontwikkelen van scenario’s
op het gebied van veiligheid, migratie en toerisme, het monitoren van illegale
migratie en de inzet van de Kustwacht (Kamerstukken 29 653 nr. 19 en 21).
Sinds geruime tijd vindt geregeld overleg plaats tussen de betrokken partijen
binnen het Koninkrijk (zoals de ministeries van Buitenlandse Zaken, Binnenlandse
Zaken en Koninkrijksrelaties en Defensie, de autonome Caribische
Koninkrijkslanden, de Rijksvertegenwoordiger te Bonaire en de
Koninkrijksambassade te Caracas). Naast gezamenlijke overleggen zijn er zowel in
Nederland als in de Caribische Koninkrijkslanden eigen overlegstructuren. In de
verschillende overleggen wordt de situatie in Venezuela belicht, informatie
uitgewisseld en maatregelen besproken. De overleggen en voorbereidingen
worden momenteel geïntensiveerd. Elke partij heeft zijn eigen rollen en
verantwoordelijkheden.
Migratie en toerisme behoren primair tot de autonome bevoegdheden van de
Caribische Koninkrijkslanden. Aruba en Curaçao zijn zeer alert op instroom van
Venezolanen. Er vindt actieve monitoring plaatst. Het aantal Venezolanen dat
inreist lijkt de laatste maanden tijd weer af te vlakken, na een toename in de
tweede helft van vorig jaar. Van oudsher vindt veel toerisme plaats vanuit
Venezuela naar in het bijzonder Aruba en Curaçao. Dit is een belangrijke pijler van
de economie. De aard van het toerisme lijkt evenwel te veranderen. Zo overnacht
een aanzienlijk percentage van de Aruba en Curaçao bezoekende Venezolanen
niet in een hotel, maar bij bekenden. Ook is van Aruba en Curaçao begrepen dat
veel van deze toeristen hun verblijf gebruiken om boodschappen te doen (veel
producten in Venezuela zijn immers schaars) en om dollars te pinnen. Dat leidde
enige tijd tot overlast zoals lege pinautomaten, maar daar zijn door de landen
inmiddels voorzieningen voor getroffen. Daarnaast tracht een deel van de
Venezolanen dollars te verdienen door illegaal werkzaamheden te verrichten. Ook
zijn er enige strafrechtelijke delicten begaan door Venezolanen.
Aruba en Curaçao hebben op basis van hun autonome bevoegdheden maatregelen
genomen om migratie vanuit Venezuela te monitoren en te reguleren. Zo is de
controle bij inreis aangescherpt. Indien Venezolanen niet aan bepaalde criteria
voldoen, zoals het beschikken over voldoende middelen van bestaan gedurende
hun verblijf, wordt men op het vliegtuig terug naar Venezuela gezet. Ook in de
havens worden verscherpte controles uitgevoerd door de immigratie- en
douanediensten. Curaçao heeft ook als maatregel getroffen dat barkjes alleen op
gezette tijden kunnen binnenvaren. Voornoemde maatregelen lijken hun vruchten
af te werpen. Op dit moment is er dan ook geen directe aanleiding om een
(tijdelijke) Caribische visumplicht voor Venezolanen in te voeren. Invoering van
een visumplicht betekent een obstakel voor bonafide reizigers naar het Caribisch
deel van het Koninkrijk, terwijl het tegelijkertijd geen garantie is dat niet bonafide
of minder kapitaalkrachtige Venezolanen wegblijven. Wel wordt, mede naar
aanleiding van het debat over de Rijksvisumwet van 9 juni jl., de mogelijkheden
en wenselijkheden onderzocht van visa on arrival of het ontwikkelen van een
ESTA-variant.
Pagina 5 van 6

