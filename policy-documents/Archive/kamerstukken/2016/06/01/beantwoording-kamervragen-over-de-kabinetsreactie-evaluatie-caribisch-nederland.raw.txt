  
 
 
 
 
 
 
 
 
 
> Retouradres Postbus 20011 2500 EA  Den Haag 
Ministerie van 
  
Binnenlandse Zaken en 
Aan de Voorzitter van de Tweede Kamer 
Koninkrijksrelaties 
 
der Staten-Generaal 
Turfmarkt 147 
Postbus 20018 
Den Haag 
Postbus 20011 
2500 EA DEN HAAG 
2500 EA  Den Haag 
 
 
Kenmerk 
2016-0000312752 
 
 
Uw kenmerk 
 
  
Datum 1 juni 2016 
Betreft Kamervragen naar aanleiding van de kabinetsreactie evaluatie 
Caribisch Nederland 
  
 
Hierbij bied ik u mede namens de staatssecretaris van Sociale Zaken en 
Werkgelegenheid de antwoorden aan op de schriftelijke vragen die zijn gesteld 
over de kabinetsreactie op het rapport van de evaluatiecommissie Caribisch 
Nederland over de uitwerking van de nieuwe staatkundige structuur van Caribisch 
Nederland. 
 
  
  
De minister van Binnenlandse Zaken en Koninkrijksrelaties, 
 
 
 
 
 
dr. R.H.A. Plasterk 
 
 
 
 
 
 
 
 
 
 
 
 
 
 
 
 
 
 
 
 
Pagina 1 van 14 
 

 
 
 
 
 
 
meerjarenprogramma in 2015 ter beschikking zijn gesteld. 
5 Delen de andere eilanden de zienswijze van het kabinet dat een aanhoudend debat over de 
structuren niet gewenst is? 
Antwoord: Het Bestuurscollege van Bonaire herhaalt in de reactie op de kabinetsreactie het 
eerder ingenomen standpunt dat het uitgangspunt is om de huidige staatkundige structuur te 
behouden, rekening houdend met het subsidiariteitsbeginsel. Ook in de reactie van het 
Bestuurscollege van Saba is de huidige staatkundige structuur niet als zodanig ter discussie 
gesteld. De coalitie van de Eilandsraad van Sint Eustatius heeft kenbaar gemaakt niet tevreden 
te zijn met de constitutionele verhouding. 
Overigens ben ik mij bewust dat de wijze waarop invulling is gegeven aan de gekozen 
staatkundige structuur een actueel onderwerp is op de eilanden, ook in de aanloop naar de 
evaluatie van de commissie Spies. De referenda die in 2015 door de eilandsbesturen van Sint 
Eustatius en Bonaire zijn georganiseerd getuigen hiervan. De eilandsbesturen is steeds de 
gelegenheid geboden om beelden, bevindingen en standpunten die op de eilanden leven voor 
het voetlicht te brengen. 
6 Welke wetsvoorstellen worden de komende jaren in elk geval nog (wanneer) verwacht om de 
Nederlands-Antilliaanse wetgeving nog verder te vervangen door Nederlandse wetgeving? 
Wanneer worden hierover afspraken gemaakt met de eilanden? 
Antwoord: In de kabinetsreactie wordt een overleg aangekondigd dat twee keer per jaar zal 
plaatsvinden tussen de voorzitter van de CN-tafel, de Rijksvertegenwoordiger en elk van de 
openbare lichamen ter versterking van de betrokkenheid van de openbare lichamen bij de 
beleidsvorming en ter bespreking van de voortgang van de uitvoering. Dit overleg zal ook 
nadrukkelijk worden benut om met de eilanden in overleg te treden over de vraag welke van 
oorsprong Nederlands-Antilliaanse wetgeving vervangen dient te worden door Nederlandse 
wetgeving. De bijzondere omstandigheden van de openbare lichamen zullen worden 
meegenomen bij de vraag of Nederlands-Antilliaanse wetgeving vervangen moet worden door 
Nederlandse wetgeving en op welke wijze dat plaatsvindt. Daarbij is dus steeds ruimte om op 
de situatie toegespitste maatregelen te nemen. 
7 Welke institutionele wijzigingen heeft het kabinet in de overweging meegenomen om geen 
aanleiding te zien in een institutionele wijziging? 
Antwoord: Het kabinet heeft bezien of de uitkomsten van de evaluatie aanleiding geven voor 
wijzigingen van de bij de transitie in 2010 gemaakte keuzes met betrekking tot de bestuurlijke 
inrichting van de drie eilanden en hun verhouding tot het Rijk. Het kabinet heeft in het 
evaluatierapport geen aanknopingspunten gevonden die moeten leiden tot fundamentele 
institutionele wijzigingen. De evaluatiecommissie geeft daarover zelf aan dat het een eerste 
evaluatie betreft. Het kabinet is met de evaluatiecommissie van mening dat vijf jaar te kort is 
voor een definitief oordeel nu de verwerking van de transitie nog in volle gang is. 
8 Kan nader worden toegelicht waarom het kabinet geen aanleiding ziet voor institutionele 
wijzigingen? 
Antwoord: zie het antwoord bij vraag 7. 
9 Aan welke eisen van bestuurlijk en financieel toezicht moeten de privaatrechtelijke 
rechtspersonen op de BES-eilanden, waarin de lokale overheden deelnemen, voldoen? 
Antwoord: Artikel 9 van de Wet financiën openbare lichamen BES (Wet FinBES) regelt het 
toezicht op de privaatrechtelijke rechtspersonen waarin de openbare lichamen deelnemen. 
Hierin is geregeld dat voor het oprichten van of het deelnemen in een privaatrechtelijke 
rechtspersoon of een maatschap de goedkeuring van de minister van BZK is vereist. Het 
criterium voor het verlenen van de goedkeuring is dat de oprichting van of de deelneming in de 
privaatrechtelijke rechtspersoon bijzonder aangewezen is voor het verrichten van de beoogde 
activiteit of ten behoeve van vervreemding van bezittingen van het openbaar lichaam. Deze 
Pagina 3 van 14 
 

 
 
 
 
 
 
vanaf 2011 tot hogere opbrengsten geleid dan voorzien. Die hogere opbrengst is via een drietal 
in de Belastingplannen 2012, 2013 en 2014 opgenomen pakketten maatregelen volledig als 
lastenverlichting teruggesluisd naar Caribisch Nederland. Aan de prijsstijgingen kort na de 
transitie liggen, zoals ook in het rapport van de commissie Spies is aangegeven, diverse 
factoren ten grondslag. De verbeterde handhaving door de Belastingdienst/Caribisch Nederland 
wordt in dat verband ook genoemd. Ik plaats daar wel de kanttekening bij dat die verbeterde 
handhaving per saldo niet tot een hogere belastingopbrengst heeft geleid omdat de 
‘meeropbrengst’ via de hiervoor genoemde terugsluis volledig lastenverlichting is teruggegeven 
aan de inwoners van Caribisch Nederland. Wat betreft de invloed op het prijsniveau merk ik 
volledigheidshalve op dat op 1 januari 2013 veel eerste levensbehoeften zijn vrijgesteld van 
algemene bestedingsbelasting en dat de accijns op benzine met 10 dollarcent per liter is 
verlaagd. 
16 Wat is de procentuele prijsstijging op de BES-eilanden na de transitie? Welke inspanningen 
heeft Nederland geleverd om dit te voorkomen? 
Antwoord: De prijsontwikkeling wordt beschreven in een bijlage bij het evaluatierapport (“Vijf 
jaar Caribisch Nederland: gevolgen voor de bevolking”), zie figuur 2.2 en de tabellen 2.6 tot en 
met 2.14. Nederland heeft verschillende directe en indirecte inspanningen geleverd om dit te 
voorkomen, van (directe) subsidiëring van de tarieven van nutsvoorzieningen tot (indirect) het 
aanbieden van een publieke zorgverzekering met een breed vergoedingenpakket. Het 
kleinschalige en insulaire karakter van Caribisch Nederland brengt evenwel met zich mee dat 
het prijsniveau hoog blijft en zelfs gestegen is. Verklarende factoren die de evaluatiecommissie 
hierbij geeft zijn de dollarisatie, ontwikkelingen op de wereldmarkt en het gebrek aan 
transparantie van de markt. Het kabinet zet daarom de komende periode in op gerichte 
expertise aan de eilanden, o.a. expertise op het terrein van prijsbeleid, een eilandelijke taak. 
17 Welke vormen van prijsbeleid kunnen er volgens het kabinet gevoerd worden? 
Antwoord: De bevoegdheid voor het voeren van prijsbeleid ligt bij de Bestuurscolleges van de 
eilanden zelf. Het Kabinet heeft geen bevoegdheden tot het voeren van prijsbeleid op de 
eilanden. Het is dan ook aan de Bestuurscolleges van de eilanden zelf om, indien zij wensen 
met ondersteuning van het Kabinet, te beslissen welke vormen van prijsbeleid er worden 
gevoerd. De Bestuurscolleges dienen zelf te kiezen of ze bijvoorbeeld een systeem van 
zelfregulering willen stimuleren (zoals gedaan op Bonaire, met een systeem waarbij 
aangesloten supermarkten van 36 veel gekochte producten ten minste één product tegen een 
afgesproken maximumprijs aanbieden), of meer vergaande vormen van regulering willen 
invoeren. Bij dit laatste hebben de Bestuurscolleges de beschikking over de Prijzenwet BES. Op 
grond van deze wet zijn de Bestuurscolleges bevoegd minimum- en/of maximumprijzen in te 
voeren.  
18 Wanneer wordt de extra expertise voor vraagstukken rond mededinging en 
consumentenbescherming beschikbaar gesteld? Wat houdt die precies in, en wat gaan de 
burgers van Caribisch Nederland daar concreet van merken? 
Antwoord: Binnen het ministerie van Economische Zaken en andere betrokken departementen 
is reeds expertise beschikbaar voor vraagstukken rond mededinging en 
consumentenbescherming op Caribisch Nederland. Dit houdt in dat op verzoek van de 
Bestuurscolleges van de eilanden ambtenaren van de betrokken ministeries hun kennis en 
ervaring op het gebied van marktwerking, mededinging en consumentenbescherming ter 
beschikking stellen om ondersteuning te verlenen aan de Bestuurscolleges bij mededingings- en 
consumentenvraagstukken, zoals maatregelen in het kader van het terugdringen van de hoge 
prijzen. Dit kan de Bestuurscolleges helpen om de juiste gerichte maatregelen te nemen om de 
hoge prijzen terug te dringen en om te vermijden dat ze maatregelen nemen die juist pervers 
voor de burgers werken. Dit laatste kan bijvoorbeeld het geval zijn als maximumprijzen worden 
Pagina 5 van 14 
 

 
 
 
 
 
 
financiële instellingen en banken nog te onbekend dus onbemind is, waardoor er (te) weinig 
gebruik van wordt gemaakt. Dankzij de in 2015 gestarte activiteiten van Qredits is de toegang 
tot laagdrempelige en kleinschalige financieringen voor ondernemers (max €25.000) sterk 
verbeterd op Bonaire. Het streven is om dit op de korte termijn ook voor Saba en Statia te 
bewerkstelligen.  
22 Door wie worden de kosten gedragen die ontstaan door een verlaging van de 
werkgeverspremies? 
Antwoord: Een eventuele verlaging van de werkgeverspremies heeft geen gevolgen voor de 
uitgaven voor bijvoorbeeld gezondheidszorg. In die zin leidt een eventuele verlaging van 
premies tot een minder hoge belasting- en premieopbrengst. Overigens worden wijzingen in de 
tariefstelling van de premies in overleg met bestuurders en bedrijven van de eilanden bezien in 
samenhang met wijzigingen en keuzes in het belastingstelsel en het stelsel van sociale 
zekerheid. 
23 Wat wordt er bedoeld met cost-of-doing business? 
Antwoord: De term cost-of-doing business verwijst naar een onderzoek naar het 
investeringsklimaat in Caribisch Nederland. Dit onderzoek, waarbij het investeringsklimaat in 
Caribisch Nederland vergeleken wordt met die in de landen van het Koninkrijk en Europees 
Nederland, bevindt zich momenteel in afrondende fase. De centrale vraag is hierbij de facto: 
wat kost het om zaken te doen in Caribisch Nederland? Dit onderzoek wordt door het Rijk 
samen met de openbare lichamen uitgevoerd met als doel om inzage te krijgen in het 
investeringsklimaat en mogelijke knel- en verbeterpunten in Caribisch Nederland. Het 
onderzoek is breed opgezet, waarbij er aandacht is voor economische (basis)feiten en cijfers, 
infrastructuur, vergunningverlening en hierbij gehanteerde termijnen, belastingen, bouwkosten, 
etc. De resultaten worden gebruikt om gezamenlijk met de openbare lichamen specifieke 
actiepunten te determineren, in samenhang met de bestaande afspraken uit de 
meerjarenprogramma’s Caribisch Nederland en de maatregelen die in de kabinetsreactie op het 
rapport Spies voorgesteld worden. 
24 In hoeverre wordt overwogen om het wettelijk minimumloon (WML) op de eilanden te 
verhogen? 
Antwoord: Het WML kan omhoog indien de onderliggende cijfers met betrekking tot de 
ontwikkeling van de inkomens daartoe aanleiding geven. Dit is de indicator voor de 
economische draagkracht. De economische draagkracht wordt bepaald op basis van de 
inkomensstatistiek die het CBS construeert. De inkomensstatistiek is de afgelopen tijd in 
opbouw geweest, resulterend in oplevering van de definitieve tabellen over de jaren 2011 en 
2012 in 2015. De definitieve cijfers over 2013 volgen in september 2016. De uitkomst van de 
inkomensstatistiek 2011 heeft geleid tot een beleidsmatige verhoging (ten opzichte van de 
reguliere indexatie aan de hand van de prijsontwikkeling) van het WML en de uitkeringen met 
6,5% voor Saba, met 4% voor Sint Eustatius en met 0,7% voor Bonaire. Additioneel is met 
Bonaire een verhoging van 0,2% overeengekomen, waarmee het effect van de deflatie volledig 
kon worden gecompenseerd. De eventuele ruimte voor verhoging van het WML per 1 januari 
2017 wordt door de uitkomst van de nog door het CBS definitief  op te leveren 
inkomensstatistiek 2013 bepaald. Hierbij wordt de inkomensontwikkeling gemeten door het 
mediane uurloon af te zetten tegen het WML over 2013, om op basis van de onderlinge afstand 
de ruimte voor groei van het WML vast te stellen. De feitelijke inkomensontwikkeling (het 
mediane loon) fungeert dus als ‘drager’ van verhoging van het WML. 
25 In hoeverre wordt overwogen om de onderstand op de eilanden te verhogen? Op welk niveau 
zou dat dan uitkomen, in vergelijking met Nederland? 
Antwoord: Het kabinet is voornemens voor de groep onderstandgerechtigden de uitkeringen 
naar een aanvaardbaar percentage van het WML brengen.  Het ijkpunt zal niet voor iedereen 
Pagina 7 van 14 
 

 
 
 
 
 
 
uitkeringen en die van het wettelijk minimumloon moeten dan ook met elkaar in de pas blijven. 
Daarbij gaat de – op basis van economische draagkracht – gebleken ruimte voor een hoger 
wettelijk minimumloon steeds aan een eventuele beslissing om de uitkeringen te verhogen 
vooraf. 
28 Op welke termijn zullen de werknemers- en werkgeverspremies op de eilanden worden 
herzien? Wordt daarmee ook een verbetering van de koopkracht voor lagere inkomens beoogd, 
om de armoede te verlichten? 
Antwoord: De juiste mix van belasting- en premieheffing moet worden gewisseld met 
bestuurders en werkgevers van de eilanden en vergt derhalve nadere afstemming. Het te lopen 
tijdpad is hiervan afhankelijk. Het kabinet streeft naar maatregelen die op korte termijn effect 
hebben. Het verbeteren van de koopkracht voor lagere inkomens is een doelstelling – zie 
bijvoorbeeld de aangekondigde maatregelen in het kabinetsstandpunt, onder meer uitbreiding 
vrijstellingen voor nutsvoorzieningen in de ABB – maar ook andere doelstellingen spelen een 
rol, zoals het inbouwen van effectieve prikkels om investeringen en werkgelegenheid te 
stimuleren. 
29 Wat wordt er concreet voorgesteld om binnen het huidig fiscaal instrumentarium prikkels in te 
bouwen om investeringen en werkgelegenheid te stimuleren? Welke prikkels zullen dat zijn en 
wanneer worden die ingevoerd? Wanneer zal het wetsvoorstel hiertoe worden ingediend? Komt 
dat met spoed naar de Kamer, nu de wet volgens plan in 2017 in werking moet treden? 
Antwoord: In aanvulling op het antwoord op vraag 19 merk ik op dat er op dit moment – 
anders dan de denkrichting zoals die in het kabinetsstandpunt is verwoord (paragraaf 2, blz. 5) 
– nog geen concrete voorstellen zijn omdat daarover eerst nog met de bestuurders van 
Caribisch Nederland zal worden gesproken. Er wordt naar gestreefd mogelijke verbeteringen 
van het fiscale stelsel zo spoedig mogelijk in werking te laten treden, zo mogelijk nog per 1 
januari 2017. 
30 Hoe groot zal het bedrag zijn om de onderstand te doen groeien naar het van WML afgeleid 
sociaal minimum? 
Antwoord: Zie het antwoord op vraag 25. 
31 Wie gaat de professionalisering van de bemiddeling naar werk doen? 
Antwoord: De openbare lichamen zijn verantwoordelijk voor de organisatie van de 
arbeidsbemiddeling op elk van de eilanden. Zij dienen dan ook zorg te dragen voor de 
noodzakelijke professionalisering, maar kunnen dat niet alleen. Het UWV en een gemeente zijn 
bereid gevonden de openbare lichamen hierbij in de vorm van een ‘twinning’ te ondersteunen.  
32 Wanneer is de economische draagkracht voldoende verbeterd dat het wettelijk minimumloon 
kan worden verhoogd?  
Antwoord: Zie het antwoord op vraag 24. 
33 Welke aanvullende arbeidsactiverende maatregelen worden genomen om de kansen van de 
inwoners van Caribisch Nederland op de arbeidsmarkt te vergroten? Op welke wijze gaan de 
inwoners daar wanneer iets van merken? Hoeveel banen moeten er volgens de doelstelling op 
de eilanden bijkomen?  
Antwoord: Het betreft arbeidsactiverende maatregelen om de kansen voor de lokale bevolking 
op een plek op de arbeidsmarkt te vergroten. Het Rijk geeft veel tewerkstellingsvergunningen 
af aan buitenlandse arbeidskrachten, ook voor functies aan de onderkant van de arbeidsmarkt. 
De eilanden hebben aangegeven graag ondersteuning van het Rijk te krijgen bij het 
professionaliseren van hun arbeidsbemiddelingsfunctie. Een belangrijk onderdeel van die 
professionalisering is het in beeld brengen en aan elkaar matchen van de vraag naar arbeid en 
het aanbod van lokaal arbeidspotentieel. De bij het antwoord op vraag 31 genoemde ‘twinning’ 
dient hiertoe. Momenteel wordt een programmacoördinator aangezocht, waarna de ‘twinning’ 
naar verwachting rond 1 september 2016 van start kan gaan.  
Pagina 9 van 14 
 

 
 
 
 
 
 
kinderen te introduceren. Het aantal hoge inkomens op de eilanden is daarnaast relatief 
beperkt. 
In de kabinetsreactie worden reeds maatregelen genoemd om armoede voor gezinnen te 
reduceren (prijsbeleid, woonlasten beperken, bijzondere onderstand verruimen, lagere premies 
en verschuiving belastingdruk).  Het kabinet is verder bereid om via een ‘twinning’ de openbare 
lichamen te ondersteunen bij het vormgeven van een duurzaam en toegankelijk systeem van 
kinderopvang. 
37 Wanneer wordt besloten over verruiming van het armoede-instrumentarium op de eilanden? 
Welke maatregelen zullen daartoe worden genomen en wanneer gaan de inwoners van de 
eilanden daar concreet iets van merken?  
Antwoord: Het armoede instrumentarium op de eilanden wordt vanuit het Rijk vormgegeven via 
de bijzondere onderstand en door de openbare lichamen via het eilandelijk armoedebeleid. De 
bijzondere onderstand is recent nog verruimd. Dit betekent dat er sinds 1 januari 2016 voor 
meer kostensoorten dan voorheen een vergoeding mogelijk is. De belangrijkste kostenposten 
waar vanuit de bijzondere onderstand een tegemoetkoming voor wordt verstrekt zijn op dit 
moment: schooluniform en schoolbenodigdheden (voortgezet onderwijs), babybed, bedmatras, 
kosten medisch dieet, watervoorziening (betalen achterstallige factuur) en witgoed (koelkast, 
gasfornuis of wasmachine). In de kabinetsreactie is verdergaande verruiming aangekondigd. 
Welke kostenposten bij deze verruiming worden betrokken, staat nog niet vast. Het voornemen 
is om de bestuurscolleges hierover nog voor de zomer te consulteren. In het verlengde van het 
bij voorjaarsbesluitvorming voor dit doel beschikbaar komen van middelen per 1 juli 2016, is 
het streven erop gericht om de  verruiming zo gauw als mogelijk is te doen ingaan. Dit laat 
onverlet het belang van een zorgvuldige afstemming met de openbare lichamen. Bij de 
consultatie over uitbreiding van de bijzondere onderstand wil het kabinet gelijk optrekken met 
de openbare lichamen, die  immers over het brede eilandelijk armoede-instrumentarium gaan. 
Het kabinet wil graag de openbare lichamen oproepen om het eilandelijk armoedebeleid 
(binnen de geldende kaders, zo is eilandelijk inkomensbeleid uitgesloten) zover mogelijk is te 
concretiseren en waar mogelijk de reikwijdte ervan te verbreden.   
38 Welke kwantitatieve en kwalitatieve doelstelling is er ten aanzien van de verlichting van de 
armoedeproblematiek op de eilanden?  
Antwoord: Met de in de kabinetsreactie beschreven maatregelen wordt beoogd de kosten van 
levensonderhoud waar mogelijk te drukken en de besteedbare inkomens van burgers te 
verbeteren (met name door opwaartse ontwikkeling van het WML en de uitkeringen waar 
mogelijk en door verhogen van de arbeidsparticipatie van lokale arbeidskrachten). Via het CBS 
wordt gewerkt aan het in de toekomst inzage krijgen in de ontwikkeling van de koopkracht, om 
zo inzicht te krijgen ten behoeve van de beoordeling van de ontwikkeling van de 
armoedeproblematiek. Zoals reeds genoemd is het kabinet voornemens om een ijkpunt voor de 
bestaanszekerheid in Caribisch Nederland te formuleren. Het ijkpunt zal worden vormgegeven 
als een percentage van het WML. 
39 Op welke wijze wordt de ontwikkeling van de armoedeproblematiek op de eilanden de komende 
jaren gemonitord?  
Antwoord: Er zijn verschillende relevante informatiebronnen die raken aan de 
armoedeproblematiek en de in de kabinetsreactie beschreven maatregelen. Het betreft onder 
meer de volumegegevens van de algemene en de bijzondere onderstand (informatie over het 
aantal toepassingen), het tweejaarlijkse Arbeidskrachtenonderzoek (uitgevoerd door het CBS) 
en de jaarlijkse inkomensstatistiek (eveneens CBS). Uit de parlementaire behandeling van de 
Wet kinderbijslagvoorziening BES staat nog de toezegging dat met het CBS in overleg zal 
worden getreden over de mogelijkheid om specifiek de situatie van huishoudens met kinderen 
bij de inkomensstatistiek te betrekken, om zo meer inzicht te krijgen in de ontwikkeling van de 
Pagina 11 van 14 
 

 
 
 
 
 
 
subsidie gold dat het openbaar lichaam een subsidieregeling diende op te stellen waarin 
duidelijk werd afgebakend bij welke inkomensgrens huishoudens in aanmerking zouden komen 
en welke werkzaamheden gefinancierd zouden kunnen worden. Deze subsidieregeling moet het 
openbaar lichaam bij haar subsidieaanvraag indienen. Het openbaar lichaam heeft recent pas 
de benodigde aanvraag en regeling ingediend. Momenteel wordt bekeken of daarbij is voldaan 
aan de gestelde voorwaarden. 
Op Sint Eustatius staan ca. 100 sociale huurwoningen, waarvan er 80 eigendom van het 
openbaar lichaam zijn. Het dagelijks beheer en onderhoud wordt uitgevoerd door de Statia 
Housing Foundation (SHF) die ook de andere 20 woningen in eigendom heeft. Er is sprake van 
ernstig achterstallig onderhoud. In overleg met de Europees Nederlandse corporatie Woonlinie 
is in 2013/2014 een onderhoudsplan opgesteld voor de 80 woningen van het openbaar lichaam. 
Voor de uitvoering van dit plan heeft het ministerie van BZK een subsidie van €320.000 
aangeboden. Voorwaarde voor de subsidietoekenning was dat niet alleen de woningen 
opgeknapt zouden worden, maar er tegelijkertijd samen met Woonlinie gewerkt zou worden 
aan een toekomstbestendige beheerorganisatie. Dit laatste om te voorkomen dat het een 
“dweilen-met-de-kraan-open” project zou worden. Toen het bestuurscollege aangaf zich niet 
aan de eerder overeengekomen afspraken te willen houden, is de samenwerking “stil” gezet 
(december 2014). Sindsdien zijn er geen ontwikkelingen op dit terrein geweest op Sint 
Eustatius. Het subsidiebedrag is nog niet uitgekeerd. Momenteel wordt in overleg met de 
rijksvertegenwoordiger en het openbaar lichaam bekeken of en hoe dit traject kan worden 
hervat. 
Op Saba staan zo’n 50 sociale huurwoningen. 30 daarvan zijn eigendom van de Own Your Own 
Home Foundation (OYOHF) en 20 van Woonlinie. Net als Sint Eustatius heeft het openbaar 
lichaam Saba van het ministerie van BZK in 2013 een subsidie toegekend gekregen voor het 
opknappen van sociale huurwoningen (€ 100.000). Het openbaar lichaam heeft deze subsidie 
benut en uit eigen middelen een aanvulling gedaan om alle woningen van de OYOHF naar 
behoren op te knappen. Eind 2015 is er een samenwerkingsovereenkomst gesloten tussen het 
openbaar lichaam, de OYOHF en Woonlinie, waarin Woonlinie een groeiende rol op zich neemt 
voor het beheer en onderhoud van de woningen van OYOHF. Woonlinie bouwt de komende 
jaren ook nog nieuwe sociale huurwoningen op Saba. Met deze ontwikkelingen lijkt de kwaliteit 
en kwantiteit van sociale huisvesting en het onderhoud daarvan op Saba ook op de langere 
termijn gewaarborgd. 
Ook op het terrein van wet- en regelgeving ten aanzien van huurwoningen worden stappen 
gezet. Op verzoek van het openbaar lichaam Bonaire is momenteel een wetsvoorstel in 
voorbereiding waarmee wijzigingen worden beoogd ten aanzien van de wijze waarop 
(maximale) huurtarieven worden vastgesteld, alsmede wijzigingen ten aanzien van de taken en 
verantwoordelijkheden van de Huurcommissie. In het wetsvoorstel wordt ook een mogelijkheid 
gecreëerd dat Europees Nederlandse corporaties (toegelaten instellingen) onder bepaalde 
voorwaarden en voor een bepaalde periode beheer en onderhoud verrichten van sociale 
huurwoningen die eigendom zijn van een lokale woonstichting of openbaar lichaam. Op Saba 
staat deze werkwijze al in de steigers; de andere eilanden zouden hiermee ook een beroep 
kunnen doen op ondersteuning door en intensievere samenwerking met Europees Nederlandse 
corporaties. 
Tot slot is ook aandacht nodig voor uitbreiding van het huidige woningbestand (nieuwbouw) op 
de eilanden. In de Woonvisie Bonaire CN 2011-2015 is vastgesteld dat 500 nieuwe sociale 
huurwoningen nodig zouden zijn om te kunnen voorzien in de bestaande behoefte op het 
eiland. Over de financiering daarvan wordt al geruime tijd gesproken met FCB en het openbaar 
lichaam. Deze gesprekken zullen de komende tijd worden voortgezet. Met subsidie van het 
ministerie van BZK zijn sinds 2011 reeds 76 nieuwe huurwoningen voor FCB gebouwd, alsmede 
Pagina 13 van 14 
 

