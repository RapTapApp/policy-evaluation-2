 
1 
 
 
> Retouradres Postbus 20301 2500 EH  Den Haag 
 
 Directoraat-Generaal 
Rechtspleging en 
Aan de Voorzitter van de Tweede Kamer 
Rechtshandhaving 
der Staten-Generaal 
Afdeling Strafrechtelijk Bestel 
Postbus 20018 en Arbeidsvoorwaarden 
  
2500 EA  DEN HAAG 
Turfmarkt 147 
2511 DP  Den Haag 
Postbus 20301 
2500 EH  Den Haag 
www.rijksoverheid.nl/venj 
  
Ons kenmerk 
746924 
  
 
Bij beantwoording de datum 
en ons kenmerk vermelden. 
Wilt u slechts één zaak in uw 
Datum 13 mei 2016 
brief behandelen. 
Onderwerp Inspectieonderzoek van de Raad voor de rechtshandhaving naar 
 
 
strafrechtelijk beslag op de BES eilanden 
 
 
 
Hierbij bied ik u het onderzoeksrapport van de Raad voor de rechtshandhaving (de 
Raad) naar strafrechtelijk beslag op de BES eilanden aan. In deze brief zal ik kort de 
belangrijkste bevindingen van het onderzoek en mijn reactie daarop weergeven. 
 
Aanleiding 
Aanleiding voor het inspectieonderzoek vormt de wens van de Raad voor de 
rechtshandhaving om inzicht te hebben in de vorderingen die zijn gemaakt met 
een aantal maatregelen van de zogeheten ‘Werkgroep Beslaghuis’ ter verbetering 
van de strafrechtelijke inbeslagname op de BES-eilanden. Deze werkgroep is 
begin 2013 in opdracht van de Hoofdofficier van Justitie op de BES-eilanden  
ingesteld. Eerder in 2012 was door het Openbaar Ministerie (OM) en het Korps 
Politie Caribisch Nederland (KPCN) geconstateerd dat er op de BES eilanden geen 
goede procedures aanwezig waren rondom het beheer van strafrechtelijk in 
beslag genomen goederen.  
De Werkgroep Beslag is met een aantal voorstellen gekomen om de problemen 
rondom het beslag op de BES eilanden aan te pakken. Zo is een aantal 
procedures (nader) beschreven en zijn er randvoorwaarden gecreëerd en 
geïmplementeerd teneinde het proces van inbeslagneming en het beheer van de 
in beslag genomen goederen beter te stroomlijnen. Op 15 april 2014 is de leiding 
van de justitiële keten (Gerecht in eerste aanleg, OM en het KPCN) akkoord 
gegaan met de voorstellen van deze werkgroep. Sindsdien zijn de betrokken 
partijen bezig aan die voorstellen in de praktijk uitvoering te geven. 
Twee jaar na de oprichting van de werkgroep Beslaghuis heeft de Raad een 
onderzoek ingesteld naar de stand van zaken van de inrichting en uitvoering van 
het proces van inbeslagneming op BES eilanden.  
 
Bevindingen rapport 
De Raad constateert dat het KPCN, de Koninklijke Marechaussee (KMar) en het 
OM conform de voorstellen van de werkgroep de volgende maatregelen hebben 
genomen. Er zijn bewaarlocaties ingericht die in voldoende mate worden bewaakt 
en beveiligd. Medewerkers zijn nu bekend met de instructies en handelen in 
overeenstemming daarmee. De organisatiestructuur voor de uitvoering van het 
proces is aangepast. Specifieke taken die samenhangen met de inbeslagname zijn 
toegekend aan daarvoor taakverantwoordelijke functionarissen. Daarnaast 
constateert de Raad dat de griffie zijn taken niet helemaal uitvoert zoals deze zijn 
   
 Pagina 1 van 2 
 

