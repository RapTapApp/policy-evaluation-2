> Retouradres Postbus 20350 2500 EJ  Den Haag 
De Voorzitter van de Tweede Kamer 
Bezoekadres: 
der Staten-Generaal 
Parnassusplein 5 
2511 VX  Den Haag 
Postbus 20018 
www.rijksoverheid.nl 
2500 EA DEN HAAG 
Kenmerk 
966949-150275-BPZ 
Bijlage(n) 
2 
Correspondentie uitsluitend 
richten aan het retouradres 
 
met vermelding van de 
datum en het kenmerk van 
deze brief. 
Datum 3 mei 2016 
 
Betreft Verzamelbrief april 
 
 
 
 
Geachte voorzitter, 
In de brief van 17 december 2015 over de stand van zaken van moties en 
toezeggingen, 3400 XVI, nr. 150, Vergaderjaar 2015-2016, heb ik toegezegd dat 
ik de resultaten afwacht van het toezicht door de Inspectie voor de 
Gezondheidszorg (IGZ), op de volledige en aantoonbare naleving van het enige 
jaren geleden door de Nederlandse Vereniging van Ziekenhuizen (NVZ), 
Nederlandse Federatie van Universitair Medische Centra (NFU) en Revalidatie 
Nederland (RN) opgestelde convenant ‘Veilige toepassing medische 
technologie in het ziekenhuis’, alvorens ik zal bezien hoe dit verbreed kan 
worden naar de overige sectoren, waaronder de thuiszorg.  
De IGZ heeft mij teruggekoppeld dat haar actieve toezicht op de adequate 
implementatie van het convenant leidt tot een verbetering van de borging van het 
veilig gebruik van medische technologie in de ziekenhuissector. Ook in de sector 
van de revalidatieklinieken wordt het convenant inmiddels goed opgepakt. Recent 
heeft Zelfstandige Klinieken Nederland (ZKN) de intentie uitgesproken het 
convenant in 2016 mede te gaan ondertekenen. Door de komst van het convenant 
en het actieve toezicht daarop door de IGZ is bij de ziekenhuizen een zichtbare 
beweging in de goede richting in gang gezet. 
In het op 1 januari 2016 van kracht geworden uitvoeringsbesluit bij de Wet 
kwaliteit, klachten en geschillen zorg (Wkkgz) heb ik een specifieke verplichting en 
voor de IGZ toetsbare criteria laten opnemen voor de veilige toepassing van 
medische technologie door zorgaanbieders, als onderdeel van het leveren van 
goede zorg. Deze explicitering faciliteert enerzijds de IGZ om de naleving van het 
bestaande convenant te handhaven. Anderzijds vormt het een niet vrijblijvend 
instrument voor de totstandkoming van analoge veldstandaarden in de overige 
zorgsectoren, zoals de thuiszorg. Ik zal in samenspraak met de IGZ de betreffende 
partijen stimuleren om tot passende veldnormen op dit thema te komen voor de 
eigen zorgsector, analoog aan het convenant van de ziekenhuiskoepels. Mocht er 
aanleiding toe zijn dan zal ik de Kamer nader informeren. 
 
Tijdens het algemeen overleg over de ggz van 3 december 2015 heb ik 
aangekondigd dat de Nederlandse Zorgautoriteit in februari met een nieuwe 
1 
 

 
Met betrekking tot het gebruik van de NZa-beleidsregel om met budgetten tussen 
 
beide kaders te schuiven kan ik u thans nader informeren. 
Met de brief van 4 april 2016 heeft de staatssecretaris van het Ministerie van 
Veiligheid en Justitie uw Kamer de marktscan van de NZa over de Forensische zorg 
2015 aangeboden.  
In deze marktscan is onder meer de uitkomst van een onderzoek opgenomen dat 
door de NZa is uitgevoerd met betrekking tot het gebruik van deze beleidsregel.  
Het onderzoek heeft uitgewezen dat, ondanks dat bijna de helft van de 
ondervraagde zorgaanbieders knelpunten ervaart met de schotten in de 
bekostiging, er tot op heden in het geheel geen gebruik wordt gemaakt van de 
beleidsregel. Als voornaamste oorzaak wordt aangegeven dat de beleidsregel 
onbekend is  bij een groot deel van de zorgaanbieders. Van de aanbieders die de 
beleidsregel wel kennen geeft de helft aan geen aanleiding te hebben gebruik te 
maken van de regeling. De andere helft geeft aan dat de beleidsregel niet de 
oplossing biedt. Men kon bijvoorbeeld niet schuiven omdat het budgetplafond was 
bereikt, er was geen overeenstemming tussen de betreffende inkopers of het 
aandeel forensische zorg was te beperkt bij de reguliere GGZ-instelling waardoor 
de overhevelingafspraken niet opwogen tegen de opbrengsten.   
Met de NZa zal ik verkennen of een aanpassing van de beleidsregel een oplossing 
kan bieden dan wel dat moet worden overwogen de beleidsregel op te heffen. 
Wat betreft uw vraag over de verdringing van de reguliere zorg door de 
forensische zorg zal uw Kamer via de rapportage van het traject Continuïteit van 
Zorg te zijner tijd nader worden geïnformeerd. 
 
De NZa heeft in opdracht van VWS een plan van aanpak opgesteld voor de 
doorontwikkeling van de productstructuur van de medisch specialistische 
zorg. Het plan van aanpak is te vinden als bijlage bij deze brief. Voor de korte 
termijn stelt de NZa rust en stabiliteit centraal alsmede het vervroegen van de 
beleidscyclus. Voor de middellange termijn benoemd de NZa in haar plan van 
aanpak een aantal thema’s:  
 
- de zorgvraag van de patiënt meer centraal stellen 
- de oproep om reële prijzen voor de geleverde zorg 
- de bekostiging van innovatie 
- innovatieve vormen van bekostiging 
- vereenvoudiging en verminderen van administratieve lasten 
NZa gaat dit plan van aanpak nu verder uitwerken in overleg met partijen. Over 
de concrete voorstellen die daaruit volgen zal ik de Kamer informeren. 
 
Op 11 maart 2016 heeft het RIVM mij het advies meldingsplicht zikavirusinfectie 
doen toekomen, waarin zij hebben geadviseerd om zikavirusinfecties 
meldingsplichtig te maken voor zowel Caribisch als continentaal Nederland. 
Naar aanleiding daarvan heb ik besloten om zikavirusinfectie aan te wijzen als 
meldingsplichtige infectieziekte in groep C onder de Wet publieke gezondheid. De 
meldingsplicht zal beperkt blijven tot zikavirusinfecties in de zwangerschap, bij 
pasgeborenen met congenitale aandoeningen en bij ziekenhuisopname en/of 
overlijden. Momenteel worden de partijen die worden belast met de uitvoering van 
een meldingsplicht geconsulteerd over het voornemen. Het streven is om de 
meldingsplicht per 1 september 2016 van kracht te laten gaan. 
 
De Gezondheidsraad heeft laten weten dat in verband met de complexiteit van de 
materie de publicatie van het advies inzake vaccinatie tegen gordelroos is 
3 
 
 

 
hierbij ook het instrument Voorzorg Advies onder de aandacht brengen.  
 
Met deze toelichting kom ik mijn toezegging (5842) om de Kamer te informeren 
over de bruikbaarheid van dit instrument door de VSG, indien de evaluatie bij 
organisatoren daartoe aanleiding geeft, na. 
 
Ik heb uw Kamer toegezegd om voor de zomer 2016 u te informeren over de 
uitvoering van het plan van aanpak ‘Op weg naar een duurzaam zwemveilig 
Nederland in 2020’ door de zwembranche en enkele ministeries, waaronder 
cofinanciering. Het bijgestelde plan van de Stichting Nationaal Platform 
Zwembaden / NRZ heb ik besproken met stakeholders in de zwembranche en met 
collega-departementen. Op basis hiervan heb ik, aansluitend op de eigen 
investeringen van de Zwembranche, vanuit het ministerie van VWS een subsidie 
verleend voor 2016 en 2017. Hiermee brengen wij de Zwembranche in positie om 
de zwemveiligheid en –vaardigheid in Nederland te vergroten. De inzet op 
verbeterde monitoring en het verstrekken van adequate informatie over 
zwemveiligheid aan publiek, sector en politiek, sluit aan bij de motie Van Nispen 
van 27 oktober 2014. 
 
In het Algemeen Overleg Arbeidsmarktbeleid zorgsector/TSN van 18 februari 2016 
heb ik u gemeld dat de commissie Innovatie Zorgberoepen & Opleidingen in 
september komt met haar vervolgadvies. De commissie heeft mij recent laten 
weten te streven naar publicatie in november.   
 
Op 4 april jongstleden heeft de NZa de resultaten van het onderzoek naar de 
declaratieregelnaleving in de curatieve GGZ gepubliceerd. Het onderzoek is 
uitgevoerd door TNS-NIPO. Het richtte zich op drie punten: de problemen die 
behandelaars ervaren bij correct declareren, wat behandelaars nodig hebben om 
beter om te gaan met de declaratieregels en hoe de NZa als toezichthouder kan 
bijdragen aan deze verbeteringen.  
Voldoende kennis over de declaratieregels en de toepasbaarheid  van deze regels 
in de praktijk zijn belangrijk voor correct declareren. Soms verschillen de eisen 
per zorgverzekeraar.  
Om aan te sluiten bij de aanbevelingen van TNS-NIPO heeft de NZa de eigen 
website aangepast zodat behandelaars de geldende regelgeving per vorm van 
GGZ-zorg makkelijker kunnen vinden. De NZa gaat de komende maanden in 
gesprek met zorgverzekeraars en behandelaren over de uitkomsten van dit 
onderzoek en over de vraag wat de NZa en partijen kunnen doen om te 
bevorderen dat aanbieders correct declareren. Het onderzoek treft u in de bijlage 
aan. 
 
Hoogachtend, 
 
de minister van Volksgezondheid, 
Welzijn en Sport, 
 
 
 
 
 
mw. drs. E.I. Schippers 
5 
 
 

