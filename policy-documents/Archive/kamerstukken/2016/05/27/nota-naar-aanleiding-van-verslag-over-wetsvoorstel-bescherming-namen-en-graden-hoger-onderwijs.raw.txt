     TWEEDE KAMER DER STATEN-GENERAAL 
 
Vergaderjaar 2016/17 
 
 
34 412 Wet van ….. tot wijziging van de Wet op het hoger onderwijs en  
wetenschappelijk onderzoek, de Wet op het onderwijstoezicht en  
het Wetboek van Strafrecht, in verband met het tegengaan van  
misleidend gebruik van de naam universiteit en hogeschool, het  
onterecht verlenen en voeren van graden, alsmede het bevorderen  
van maatschappelijk verantwoordelijkheidsbesef door rpho’s (bescherming  
namen en graden hoger onderwijs) 
 
 
Nr. 6 Nota naar aanleiding van het verslag 
 
 
Ontvangen d.d. … 
 
Met belangstelling heeft de regering kennisgenomen van het verslag van de vaste 
commissie voor Onderwijs, Cultuur en Wetenschap. De leden van de fracties van de VVD, 
PvdA, CDA, D66, ChristenUnie en SGP hebben vragen aan de regering. De regering dankt 
deze leden voor de inbreng. Op de gestelde vragen wordt hieronder ingegaan, waarbij de 
indeling van het verslag als uitgangspunt is genomen. 
 
Deze nota gaat vergezeld van een nota van wijziging. Hiermee wordt beoogd de artikelen 
5a.10a en 6.9 te wijzigen, teneinde een betere grondslag te bewerkstelligen voor de 
‘verzwaarde toets nieuwe opleiding’, die een rechtspersoon met succes moet doorlopen 
om rechtspersoon voor hoger onderwijs te worden.  
 
Inhoud 
 
1. Inleiding 
 
2. Hoofdlijnen wetsvoorstel 
2.1 Het voeren van de naam universiteit of hogeschool 
2.1.1 Nevenvestigingen van buitenlandse instellingen 
2.1.2  Uitzonderingen voor het gebruik van de naam universiteit of hogeschool 
2.2 Het verlenen van graden 
2.3  Bevorderen maatschappelijk verantwoordelijkheidsbesef door rpho’s 
 
3. Sancties 
3.1 Sanctie voor organisaties die ten onrechte de naam universiteit of 
hogeschool voeren of graden verlenen 
3.1.1 Huidige sanctie 
3.1.2 Keuze bestuurlijke boete 
 
4. Overig 
  
 ID 6677.NAV 
2

afronding van hun opleiding niet de officiële graad ontvingen die zij op grond van de 
informatie van de instelling hadden verwacht. Over lang niet alle gevallen van misleiding 
wordt echter een signaal afgegeven aan de inspectie. Het gevolg voor de misleide student 
is in het ergste geval dat hij jaren heeft besteed aan een opleiding die leidde tot een 
graad die nergens wordt erkend, dus die niet is geaccrediteerd door de NVAO, noch door 
een buitenlandse accreditatieorganisatie. Het gevolg kan ook zijn dat de student een hbo-
graad krijgt terwijl hij verwachtte een wo-graad te krijgen. Een organisatie buiten ons 
bestel ondervindt thans vaak geen gevolgen indien hij studenten heeft misleid. Alleen 
indien de organisatie aantoonbaar verkeerde informatie heeft gegeven, heeft een actie 
van de student wegens wanprestatie kans van slagen.  
 
De leden van de CDA-fractie vragen nader toe te lichten in hoeverre van studenten 
5
verwacht mag worden dat zij op de hoogte zijn van het bestaan van het Croho en of op 
websites van de rijksoverheid of aan haar gelieerde organisaties op een transparante 
manier wordt verwezen naar het Croho. 
Heldere communicatie over hoger onderwijs wordt thans al ingezet om duidelijkheid te 
geven over aangeboden opleidingen en de daaraan verbonden graden. Studiekeuze123 
presenteert op haar website uitsluitend informatie over opleidingen die in het centraal 
register van erkende opleidingen hoger onderwijs (Croho) zijn opgenomen. Behalve via 
de website van studiekeuze123 en via de studiebijsluiter die de bekostigde instellingen 
beschikbaar stellen aan studenten, is ook via de NVAO heldere en duidelijke informatie 
over de door de NVAO geaccrediteerde opleidingen beschikbaar. Zo krijgen 
eindexamenkandidaten die een opleiding in het havo of vwo volgen, alsmede degenen die 
6
in het vierde jaar zitten van een mbo-opleiding , jaarlijks in oktober een brief over 
studeren in het hoger onderwijs. Daarin wordt verwezen naar de website van 
7 8
studiekeuze123. Via DUO kan toegang worden verkregen tot het Croho. Via het 
programma Doorontwikkelen BRON wordt momenteel verkend hoe de Croho-gegevens 
voor studenten nog beter kunnen worden ontsloten. Gelet op voornoemde communicatie 
mag van deze studenten worden verwacht dat zij op de hoogte zijn van het Croho. 
Degenen die echter op latere leeftijd aan een studie beginnen of die niet in Nederland hun 
eindexamen hebben behaald, worden niet bereikt met de voornoemde brief en zij worden 
niet via hun middelbare school geïnformeerd over het bestaan van de Nederlandse 
informatieve websites. Het risico op misleiding is groter bij die categorieën.  
 
De leden van de CDA-fractie vragen tevens of het checken van de juistheid van het 
voeren van een naam of graad een taak is van de student of van de toezichthoudende 
instanties.  
Vooropgesteld zij, dat het de verantwoordelijkheid van de betrokken instellingen is om de 
juiste naam te voeren en de juiste graden te verlenen. Verder dienen zowel de student 
als de toezichthoudende instantie alert te zijn en zo nodig in actie te komen. De regering 
beoogt met dit wetsvoorstel de (aankomende) student in de positie te brengen om de 
juistheid van een naam of graad na te kunnen gaan. Om dit te bewerkstelligen is 
allereerst noodzakelijk dat in de wet heldere normen worden gesteld over het voeren van 
namen en het verlenen van graden. Dat maakt mogelijk dat de inspectie kan optreden 
indien inbreuk op die normen wordt gemaakt. Daarnaast bevat het wetsvoorstel de 
zogenoemde kenbaarheidseis, die erop neerkomt dat instellingen die op grond van 
buitenlandse accreditatie opleidingen verzorgen en graden verlenen, op hun website 
helder moeten aangeven op grond van welke accreditatie, uit welk land dat gebeurt. De 
kenbaarheidseis houdt tevens in dat nevenvestigingen van buitenlandse universiteiten en 
hogescholen actief informatie moeten geven over de status van de instelling en in welk 
land de hoofdvestiging is. Het is vervolgens aan de student om na te gaan wat de status 
                                           
5
 Croho: Centraal Register Opleidingen Hoger Onderwijs. 
6
 Met mbo-opleidingen wordt bedoeld: opleidingen op grond van de Wet educatie en 
beroepsonderwijs waarvan het diploma toegang geeft tot het hoger beroepsonderwijs. 
7
 www.studiekeuze123.nl. 
8
 www.rijksoverheid.nl/onderwerpen/hoger-onderwijs/vraag-en-antwoord/waar-vind-ik-een-
overzicht-van-erkende-opleidingen en www.rijksoverheid.nl/onderwerpen/hoger-onderwijs/vraag-en-
antwoord/hoe-weet-ik-of-een-opleiding-in-het-hoger-onderwijs-erkend-en-kwalitatief-goed-is. 
 ID 6677.NAV 
4

daarbinnen verder differentieert naar typen opleidingen. Eerder was de commissie 
9
Veerman ook van mening dat het binaire onderscheid, gericht op ‘academisch’ en 
‘beroepsgericht’, van fundamenteel belang is om de essentie van elk type onderwijs te 
versterken en daarmee beter in te spelen op de verschillende niveaus en leerstijlen van 
studenten. Ook werkgevers vinden dit onderscheid nog steeds zeer waardevol. Dat neemt 
overigens niet weg dat in de strategische agenda het belang van meer cross-overs tussen 
de onderwijssectoren en het samenwerken tussen de instellingen is benadrukt. 
De verschillende typen opleidingen - academisch en beroepsgericht - hebben elk een 
eigen context, een eigen specifieke leer- en werkomgeving. Waar op universiteiten het 
fundamenteel wetenschappelijk onderzoek centraal staat (gericht op theorievorming, met 
onderzoekers, laboratoria, e.d.) richten de hogescholen zich meer op toegepast 
onderzoek (in vraagarticulatie met de praktijk en via kenniskringen en met participatie 
van docenten en studenten). Met dit wetsvoorstel wordt recht gedaan aan deze eigen 
identiteit en inrichting van zowel hogescholen en universiteiten. 
 
Voorts vragen de leden van de D66-fractie naar een overzicht van de gevallen van 
misleidend gebruik van keurmerken en in hoeveel van die gevallen het puur ging om 
misleiding omtrent de naam universiteit of hogeschool of anderszins.  
Thans zijn ongeveer 40 namen bekend van organisaties buiten het bestel die ten 
onrechte de indruk wekken dat zij bevoegd zijn graden op grond van de WHW te 
verstrekken en waarvan een aantal zich ten onrechte als universiteit of hogeschool 
profileert. Dit is echter geen sluitend overzicht van alle gevallen van misleiding. De thans 
bekende organisaties zijn in beeld gekomen door signalen. Het overzicht van bekende 
gevallen fluctueert bovendien. Van tijd tot tijd komen er weer nieuwe gevallen in beeld of 
blijken één of meer organisaties niet meer te bestaan. Over het aantal gevallen dat een 
student niet de graad kreeg die in het vooruitzicht was gesteld, zijn geen cijfers 
beschikbaar. De inspectie heeft de afgelopen jaren enkele tientallen klachten ontvangen 
waaruit bleek dat studenten na afronding van hun opleiding niet de officiële graad 
ontvingen die zij op grond van de informatie van de instelling hadden verwacht. Over 
lang niet alle gevallen van misleiding wordt echter een signaal afgegeven aan de 
inspectie. 
 
De leden van de ChristenUnie-fractie vragen waarom nieuwe regels nodig zijn om de 
namen ‘universiteit’ en ‘hogeschool’ te beschermen.  
Nieuwe regels zijn nodig omdat misleiding met namen en graden nu lastig aan te pakken 
is vanwege het ontbreken van adequate wettelijke normen. De namen universiteit en 
hogeschool zijn niet beschermd in de WHW. Over graden zijn wel normen vastgelegd, 
maar deze hebben alleen betrekking op graden in de zin van de WHW, terwijl organisaties 
die studenten misleiden door graden in het vooruitzicht te stellen die nergens op zijn 
gebaseerd, daarbij meestal niet naar de WHW verwijzen. De regering wil met de nieuwe 
regels niet alleen voorkomen dat studenten met verkeerde verwachtingen aan een 
opleiding beginnen en zo veel kostbare studietijd verliezen en onnodig kosten maken, 
maar ook bewerkstelligen dat voor toekomstige werkgevers kenbaar is van welk niveau 
de opleiding is die een sollicitant heeft genoten, ook indien het een graad betreft die is 
behaald aan een nevenvestiging van een buitenlandse instelling. Bovendien dragen de 
nieuwe regels bij aan een transparant stelsel voor hoger onderwijs. Ook maken de 
nieuwe regels het gemakkelijker voor gedupeerde studenten om de betreffende instelling 
aan te spreken wanneer inbreuk zou worden gemaakt op de nieuwe normen. De nieuwe 
regels maken tevens mogelijk dat de inspectie effectief kan optreden indien aanbieders 
van hoger onderwijs keurmerken misleidend gebruiken. De nieuwe regels dragen 
bovendien bij aan het voorkomen van schade aan de reputatie die het Nederlands hoger 
onderwijs in het buitenland op kan lopen bij onterecht gebruik van de naam universiteit 
of hogeschool, hetgeen extra van belang is nu het hoger onderwijs in toenemende mate 
ook internationaal georiënteerd is. 
 
                                           
9
 Differentiëren in drievoud, Advies van de Commissie Toekomstbestendig Hoger Onderwijs Stelsel, 
2010. 
 ID 6677.NAV 
6

eventuele problemen in staat mogen worden geacht eventuele schade middels een civiele 
procedure wegens wanprestatie, onrechtmatige daad of bedrog te verhalen. Hoe groot is 
de kans dat aankomende studenten die in de door de regering gevreesde valkuil trappen, 
in voldoende mate de kritische geest bezitten die men doorgaans wenselijk pleegt te 
vinden in het hoger onderwijs, zo vragen deze leden. 
De regering is met de leden van de SGP-fractie van mening dat van studenten inderdaad 
mag worden verwacht dat zij zich, voordat ze zich voor een opleiding inschrijven, goed 
vergewissen van de status van de betreffende instelling, opleiding en graden. Door de 
instellingen te verplichten om studenten tijdig en goed te informeren over opleidingen en 
graden, alsmede – in het geval van nevenvestigingen van buitenlandse instellingen - de 
status van de instelling, wordt het gemakkelijker voor studenten om snel te weten welke 
graden worden verleend, waar de graadverlening op is gebaseerd en of het een instelling 
binnen of buiten ons bestel betreft. Tevens wordt het hierdoor gemakkelijker voor 
studenten om zelf hun recht te halen en schadevergoeding te eisen van een instelling, 
indien een instelling geen of onjuiste informatie heeft verstrekt en de student zich 
daardoor met verkeerde verwachtingen heeft ingeschreven. Door de nieuwe regels 
hierover worden studenten dus goed in positie gebracht. 
De gesuggereerde relatie tussen de kritische geest van studenten en de huidige 
onvoldoende transparante situatie, ziet de regering niet. 
 
De leden van de SGP-fractie vragen de regering of zij de kans aannemelijk acht dat 
studenten uit het buitenland niet naar Nederland komen voor de in het buitenland 
doorgaans bekende instellingen, maar juist voor minder bekende instelling die niet het 
onderwijs bieden waarnaar men zoekt.  
Studenten die vanuit het buitenland naar Nederland komen om te studeren, komen 
vooral voor de bekostigde instellingen (universiteiten en hogescholen) of rpho’s. 
Studenten kunnen zich echter ook inschrijven bij minder bekende instellingen. Het 
wetsvoorstel ziet op het tegengaan van misleiding door organisaties zowel binnen ons 
bestel als buiten ons bestel. 
 
De leden van de SGP-fractie merken op dat de regering - op basis van het rapport over 
de bescherming van instellingsbenamingen – het voorstel baseert op het feit dat in 
andere landen ook bescherming geboden wordt en vragen een meer inhoudelijke duiding 
te geven waarom die stelsels met Nederland dermate vergelijkbaar zijn dat toepassing 
voor de hand ligt. Voorts vragen zij waarom ter onderbouwing wordt verwezen naar een 
rapport naar aanleiding van een onderzoeksvraag waarin landen zonder een stelsel van 
wettelijke bescherming niet voor lijken te komen. Zou het niet evenwichtiger zijn om ook 
de vele landen in kaart te brengen die met Nederland vergelijkbaar zijn en die geen 
stelsel van wettelijke bescherming kennen, zo vragen deze leden 
De aanleiding voor de onderhavige maatregelen waren de gevallen van misleiding die 
bekend werden via signalen bij de inspectie en ook door mediaberichten. Naar aanleiding 
van een dergelijk mediabericht zijn in 2009 door uw Kamer schriftelijke vragen gesteld en 
is een motie ingediend: ‘overwegende, dat het gebruik van namen als «universiteit», 
«university» en «university of applied science» niet tot verwarring mag leiden; 
constaterende, dat het gebruik van deze namen onder de huidige wet- en regelgeving tot 
verwarring en misleiding kan leiden; roept derhalve het kabinet op om te onderzoeken in 
hoeverre het mogelijk is om het gebruik van deze termen slechts voor te behouden aan 
instellingen die door de NVAO of daaraan gelijkstaande instellingen geaccrediteerde 
11
opleidingen aanbieden’. Deze motie is met algemene stemmen aangenomen. Om 
tegemoet te komen aan deze motie is vervolgens onderzoek gedaan naar de bescherming 
van instellingsbenamingen, graden en titels, hetgeen leidde tot het onderzoekrapport ‘De 
12
universiteit’. De Kamer is hierover geïnformeerd. Ten behoeve van dit onderzoekrapport 
hebben de onderzoekers enkele landen geselecteerd, die geschikt waren voor een 
vergelijkend onderzoek. Aangezien de onderzoeksvraag was of het mogelijk was 
                                           
11
 Motie van J.J. van Dijk c.s., Kamerstukken II, 2009/10, 31821, nr. 41. 
12
 Zie bijlage bij Kamerstukken II,  2009/10, 31821, nr. 78. 
 ID 6677.NAV 
8

De leden van de VVD-fractie vragen voorts wie beoordeelt of sprake is van een bepaald 
beroepsprofiel en hoe dit wordt vastgesteld. 
De beoordeling of het een instelling is met een bepaald beroepsprofiel, is in eerste 
instantie aan de instelling zelf. De instelling kan daar desgewenst advies over vragen aan 
de inspectie. Criterium is of het gaat om een instelling die uitsluitend opleidt tot een 
bepaald beroep of beroepsprofiel. Een voorbeeld daarvan is een instelling die uitsluitend 
opleidt tot leraar in het basisonderwijs (een zelfstandige ‘PABO’). Een economische 
hogeschool daarentegen leidt op tot een breed palet van beroepen en is daarom niet een 
instelling met één bepaald beroepsprofiel.  
Indien er na inwerkingtreding van deze bepaling een signaal zou komen over onterecht 
gebruik van de naam ‘university’ met daarachter het vakgebied, zal de inspectie 
beoordelen - in het kader van haar toezichtstaak - of het al dan niet een instelling betreft 
met een bepaald beroepsprofiel. Indien dat naar het oordeel van de inspectie niet het 
geval is, zal de betreffende instelling eerst de gelegenheid krijgen om de naam alsnog in 
overeenstemming met de regels te brengen. Wanneer dat niet zou gebeuren en het tot 
een bestuurlijke boete zou komen, is het uiteindelijk aan de rechter om te beoordelen of 
het ging om een instelling met een bepaald beroepsprofiel.  
 
De leden van de VVD-fractie vragen waarop de regering de stelling baseert dat ‘university 
of applied science’ de meest gangbare vertaling is in het buitenland voor het woord 
hogeschool in het Engels. Voor welke landen geldt dit en of er ook landen zijn waar een 
binair stelsel is, die een andere term hanteren. Graag verkrijgen de leden een toelichting.  
De grote variatie aan naamgeving waarmee hogescholen zich tot 2008 in het buitenland 
presenteerden, kwam de beeldvorming over het Nederlandse hoger onderwijs niet ten 
goede. In een aantal Europese landen met eveneens een binair stelsel werd de term 
University of Applied Sciences gebruikt om de hogescholen aan te duiden. Voor het 
Nederlandse hoger onderwijs was het wenselijk te komen tot een eenduidige naamgeving 
van hogescholen in het buitenland. Die eenduidige naamgeving diende bij te dragen aan 
de transparantie van het Nederlandse hoger onderwijs en de herkenbaarheid van 
hogescholen binnen ons Nederlandse stelsel. Daarbij is het streven zoveel mogelijk 
geweest aan te sluiten bij internationaal gangbare terminologie. In overleg met de 
voorganger van de Vereniging Hogescholen, de HBO-raad, is destijds bepaald dat de 
naam University of Applied Sciences (UAS) gehanteerd zal worden als Engelstalige naam 
voor de Nederlandse hogescholen. Dit is neergelegd in de brief van 28 januari 2008 
[kenmerk: HO/BL/2008/1567], gericht aan de voorganger van de Vereniging 
Hogescholen, de HBO-raad. Deze term geeft uitdrukking aan zowel de brede taakstelling 
van hogescholen als aan het toegepaste karakter van het onderwijs en onderzoek. Een 
dergelijke Vereniging past daarmee binnen een bachelor-masterstructuur, waarin 
academisch en professioneel gericht hoger onderwijs worden onderscheiden. Veel 
hogescholen hebben zich aangesloten bij netwerken als UASnet en EURASHE en hanteren 
deze naam ten behoeve van het vergroten van de herkenbaarheid. Desondanks wordt 
niet in alle landen waar een binair stelsel is, dezelfde naam gehanteerd. Zo wordt in 
Vlaanderen door hogescholen de term University College gebruikt; ook daar wordt dus 
voor de Engelse vertaling van hogeschool niet volstaan met de term ‘university’. 
 
De leden van de VVD-fractie vragen of de regering nader kan toelichten wat de noodzaak 
is de namen ook in het Engels en andere talen te beschermen en of dit opweegt tegen de 
beperkingen die dit heeft voor de internationale topinstellingen die buiten de WHW vallen.  
Indien ervoor zou worden gekozen om alleen de Nederlandse aanduidingen te 
beschermen, zou misleiding onvoldoende kunnen worden bestreden. Er zijn nu al 
Nederlandse instellingen die zich uitsluitend profileren met hun Engelse naam. Indien de 
bescherming zou worden beperkt tot de Nederlandse aanduidingen zouden de nieuwe 
normen gemakkelijk kunnen worden omzeild door uit te wijken naar de Engelse 
aanduidingen.  
De regels met betrekking tot namen en graden gelden in beginsel voor alle organisaties in 
Nederland die zich universiteit of hogeschool willen noemen, dus ook voor 
nevenvestigingen van buitenlandse instellingen. Echter, juist met het oog op de belangen 
 ID 6677.NAV 
10

In een aantal Europese landen, zoals Duitsland en Finland, met eveneens een binair 
stelsel wordt eveneens de term University of Applied Sciences gebruikt om de 
hogescholen aan te duiden. In Nederland is in overleg met de voorganger van de 
Vereniging Hogescholen, de HBO-raad, bepaald dat de naam University of Applied 
Sciences (UAS) gehanteerd zal worden als Engelstalige naam voor de multisectorale 
hogescholen en dat voor hogescholen die zijn gericht op een bepaald beroepsprofiel, het 
vakgebied wordt toegevoegd. Dit past binnen een bachelor-masterstructuur, waarin 
academisch en professioneel gericht hoger onderwijs worden onderscheiden. De keuze 
voor deze benamingen is neergelegd in de brief aan de HBO-raad van 28 januari 2008 
[kenmerk: HO/BL/2008/1567]. De term University of Applied Sciences geeft uitdrukking 
aan zowel de brede taakstelling van hogescholen als aan het beroepsgeoriënteerde 
karakter van het onderwijs en het toegepaste karakter van het onderzoek. Doordat deze 
term in Europees perspectief gangbaar is als aanduiding voor instellingen die hoger 
onderwijs met een professionele oriëntatie aanbieden draagt deze benaming bij aan 
internationale transparantie en herkenbaarheid van hogescholen.  
 
De leden van de CDA-fractie vragen of hiermee niet de kans bestaat dat deze term 
onbedoeld misleidend is voor buitenlandse studenten die niet bekend zijn met ons binaire 
systeem?  
Buitenlandse studenten die in Nederland komen studeren, behoren bijtijds heldere 
informatie te krijgen over ons hoger onderwijs, dus ook over ons binaire systeem. De 
15
reeds bestaande verplichting om (aanstaande) studenten goed te informeren wordt in 
het kader van dit wetsvoorstel uitgebreid. Daarnaast zijn er verschillende Engelstalige 
16
websites met informatie over ons stelsel van hoger onderwijs. Verder is van belang de 
17
door instellingen zelf opgestelde Gedragscode hoger onderwijs, waarmee onder meer 
een goede informatievoorziening voor buitenlandse studenten wordt nagestreefd.  
 
De leden van de CDA-fractie vragen de regering aan te geven waarom niet overwogen is 
om bij de gekozen terminologie in het Engels een onderscheid te maken tussen 
hogescholen die toestemming hebben om geaccrediteerde academische graden af te 
geven en hogescholen die daar geen toestemming voor hebben.  
Met dit wetsvoorstel is gekozen voor duidelijke en heldere normen voor het gebruik van 
de naam universiteit en hogeschool en de Engelse vertalingen daarvan, teneinde 
misleidend gebruik van het gebruik van deze namen zo veel mogelijk te voorkomen. 
Hoofdregel is dat de naam hogeschool is voorbehouden aan bekostigde hogescholen en 
rpho’s en de naam universiteit aan universiteiten in de zin van de WHW. Deze regel geldt 
ook wanneer een hogeschool geaccrediteerde wo-opleidingen verzorgt en daarvoor 
graden mag verlenen. Nu er in de Nederlandse benaming geen onderscheid wordt 
gemaakt in die gevallen waarin een hogeschool graden verleend voor geaccrediteerde 
wo-opleidingen, zou het niet consistent zijn indien dit onderscheid wel kan worden 
gemaakt bij de gekozen Engelse vertaling. Daar komt bij dat een instelling meer is dan 
een verzameling opleidingen. Dat een hogeschool opleidingen kan aanbieden op wo-
niveau maakt niet dat het een universiteit wordt. Een universiteit heeft immers een ander 
karakter (met wetenschappelijk onderzoek en promotierecht) dan een hogeschool. 
Hogescholen richten zich op hbo-opleidingen (met beroepsgeoriënteerde karakter) plus 
toegepast onderzoek. Het verzorgen van een of meer wo-opleidingen laat het karakter 
van een hogeschool onverlet. 
 
De leden van de CDA-fractie vragen de regering om toe te lichten waarom ervoor is 
gekozen om aan discriminatoiregedragingen of uitingen van personen die geacht worden 
namens de instelling te handelen of te spreken, geen consequenties te verbinden indien 
de instelling hiervan voldoende afstand neemt of treffende maatregelen neemt. 
Indien de instelling duidelijk afstand neemt van de discriminatoire uitlatingen of 
gedraging en zo nodig maatregelen neemt om herhaling te voorkomen, dan wel 
                                           
15
 Artikel 7.15 WHW. 
16
 Voorbeeld: www.studyinholland.nl/education-system. 
17
 www.internationalstudy.nl. 
 ID 6677.NAV 
12

 
De leden van de D66-fractie vragen de regering nader toe te lichten waarom alleen 
instellingen uit de EER-landen zich universiteit of hogeschool mogen noemen en graden 
mogen verlenen.  
Er zijn verschillende redenen voor de uitzondering op grond waarvan een nevenvestiging 
van een universiteit of hogeschool uit een ander EER-land zich hier - onder voorwaarden - 
universiteit of hogeschool mag noemen. Een belangrijke reden is het beginsel van vrij 
verkeer van diensten binnen de EER, op grond waarvan het voor organisaties uit andere 
EER-landen niet moeilijker mag zijn dan voor Nederlandse om hier een bedrijf uit te 
oefenen of onderwijs aan te bieden. Een andere reden is dat alle EER-landen zijn 
aangesloten bij de Bolognaverklaring die heeft geleid tot de Europese 
hogeronderwijsruimte waarin onder andere wordt gestreefd naar een onafhankelijke 
kwaliteitscontrole. Tenslotte is van belang dat in alle EER-landen de overheid 
verantwoordelijk is voor een kwalitatief goed stelsel van hoger onderwijs.  
Het verlenen van graden op grond van buitenlandse accreditatie is overigens niet beperkt 
tot nevenvestigingen van instellingen uit EER-landen. Elke instelling kan dit doen indien 
zowel bij het aantrekken van studenten als bij de graadverlening kenbaar is gemaakt tot 
welke graad de opleiding leidt en op grond van welke buitenlandse regeling de graad 
19
wordt verleend. Voorts wordt een uitzondering gemaakt voor instellingen van buiten de 
EER die tot de wereldtop behoren.  
 
De leden van de D66-fractie vragen of nader kan worden toegelicht waarom gekozen is 
voor de classificering ‘wereldtop’, wat de definitie van wereldtop is en of de regering ook 
de nadelen van het gebruik van deze classificering ziet. Deze leden vragen waarom niet is 
gekozen voor een breder begrip dan ‘wereldtop’.  
Hoofdregel is dat het voeren van de naam universiteit voorbehouden is aan universiteiten 
in de zin van de WHW. De voornaamste uitzondering op deze hoofdregel is de 
uitzondering voor nevenvestigingen van buitenlandse instellingen uit EER-landen. 
Daarnaast is voorzien in een uitzondering voor de categorie ‘nevenvestigingen van 
instellingen uit landen buiten de EER’, voor zover ze aantoonbaar behoren tot de 
wereldtop. De reden voor de laatstgenoemde uitzondering is dat ook een nevenvestiging 
van een universiteit of hogeschool van buiten de EER zich hier universiteit of hogeschool 
zou moeten kunnen noemen indien het gaat om een instelling van onbetwist hoog niveau, 
zoals bijvoorbeeld Harvard. De regering ziet geen reden om te kiezen voor een breder 
begrip dan wereldtop (voor de uitzonderingscategorie nevenvestigingen van instellingen 
uit landen van buiten de EER), nu het wetvoorstel reeds voorziet in regelgeving voor alle 
andere categorieën.  
 
2.1.2 Uitzonderingen voor het gebruik van de naam universiteit of hogeschool 
 
De leden van de VVD-fractie vragen de regering nader uiteen te zetten waar zij op 
baseert dat de termen “volksuniversiteit” en “volkshogescholen” reeds lang ingeburgerde 
namen zijn. 
Volksuniversiteiten bestaan in ons land sinds begin 20e eeuw. Zij voorzien in kortlopende 
cursussen, waaronder taalcursussen, waarvoor geen vooropleidingseisen worden gesteld. 
Hun activiteiten zijn gebaseerd op de uitgangspunten neutraliteit, toegankelijkheid en 
breed aanbod. Vanwege hun maatschappelijk belang worden volksuniversiteiten vaak 
gesubsidieerd door de gemeenten waarin zij actief zijn. Gezien al deze omstandigheden is 
er weinig kans op misleiding met deze aanduiding en is er daarom voor gekozen hiervoor 
een specifieke uitzondering op te nemen. Voor de aanduiding volkshogeschool geldt 
hetzelfde, zij het dat er hier minder van zijn. Overigens is het voornemen om hiervoor 
een uitzondering op te nemen eerder gecommuniceerd. In de brief aan uw Kamer van 6 
20
april 2010 met informatie over de uitvoering van de motie van het lid Jan Jacob van 
Dijk c.s. van 18 juni 2009 inzake bescherming van de naam universiteit, staat: ‘Ook voor 
                                           
19
 Zie het tweede lid, onder c, van de artikelen 1.22, respectievelijk 1.23, alsmede het nieuwe artikel 
15.7, eerste lid, aanhef en onder d. 
20
 Kamerstukken II, 2009/10, 31821, nr. 78. 
 ID 6677.NAV 
14

Hogeschool’ gebruik kan maken van andere aanduidingen die meer recht doen aan het 
karakter van het onderwijs dat daar wordt verzorgd.  
 
De leden van de SGP-fractie hebben de indruk dat de voorwaarden inzake bescherming 
van de namen van instellingen dermate open en onduidelijk zijn dat deze juist voor veel 
onzekerheid zorgen en stellen dat het criterium op basis waarvan vrijstelling wordt 
verleend in het specifieke geval van de volksuniversiteiten weer wordt doorbroken. Zij 
vragen hoe de regering het voorstel staande houdt wanneer er instellingen zouden zijn 
die ook voldoen aan de redenen die voor de uitzondering inzake de volksuniversiteit 
genoemd worden, maar die niet uitgezonderd zouden worden.  
De regering is van oordeel dat het gebruik van de namen universiteit en hogeschool met 
dit wetsvoorstel niet ‘open’ wordt geregeld en dat de lijn duidelijk is. Hoofdregel is dat 
deze namen alleen mogen worden gevoerd indien het een universiteit of hogeschool in de 
zin van de WHW is. De uitzonderingen voor nevenvestigingen van buitenlandse 
instellingen zijn gebonden aan duidelijke voorwaarden die erop zijn gericht dat studenten 
die zich daar willen inschrijven, niet worden misleid. De andere uitzonderingen hebben 
betrekking op aanduidingen die zonneklaar niet misleidend zijn, met andere woorden de 
gevallen waarin geen gevaar is dat studenten zich met verkeerde verwachtingen 
inschrijven en in dat kader studiejaren en soms hoge collegegelden spenderen. Voor 
volksuniversiteiten en volkshogescholen is een specifieke uitzondering opgenomen 
vanwege het feit dat dit reeds lang ingeburgerde instituten zijn die mede daardoor niet 
voor misleiding zorgen. Een specifieke uitzondering was hiervoor nodig vanwege het feit 
dat zij wel betaling vragen voor onderwijs waardoor zij niet vallen onder de algemene 
uitzondering van het vijfde lid. Indien onderwijs wordt geboden tegen betaling en dit 
onderwijs niet valt onder de hoofdregel (WHW-instellingen) of onder een van de 
uitzonderingen, zal dan ook moeten worden uitgeweken naar andere benamingen dan 
universiteit of hogeschool.  
  
Voorts vragen de leden van de SGP-fractie waarom het, gelet op de torenhoge boete 
waarmee instellingen zich bedreigd zien, niet de voorkeur verdient om ten aanzien van de 
naamgeving een vergunningstelsel te kiezen.  
Voor een vergunningstelsel is niet gekozen aangezien dit een verhoging van 
administratieve lasten voor bedrijven zou betekenen en bovendien hoge kosten voor de 
overheid met zich zou brengen. 
 
Ten derde vragen de leden van de SGP-fractie waarom de uitzonderingsgrond zodanig is 
geformuleerd dat situaties voor de hand lijken te liggen waarin wel aan de criteria wordt 
voldaan, maar waarin, volgens de redenering van de regering, wel degelijk het risico van 
verkeerde verwachtingen zou kunnen ontstaan. Deze leden wijzen op het voorbeeld van 
kinderuniversiteiten die aanbod open stellen voor leerlingen in het voortgezet onderwijs 
en die door leerlingen beschouwd kunnen worden als alternatief binnen het hoger 
onderwijs, zeker gezien de trend dat steeds meer programma’s tussen hoger onderwijs 
en voortgezet onderwijs ontstaan.  
In het wetsvoorstel is voorzien in een algemene uitzondering voor het gebruik van de 
term universiteit of hogeschool door instellingen die geen graden in het vooruitzicht 
stellen en geen inschrijving tegen betaling vereisen. De Kleuteruniversiteit is hier als 
voorbeeld genoemd. De Kleuteruniversiteit maakt in samenwerking met uitgevers boeken 
21
voor (kleuter)leerkrachten op basis van (prenten)boeken en organiseert evenementen 
22
voor kleuterleerkrachten , bedoeld om te informeren en te enthousiasmeren. De 
Kinderuniversiteit, waarnaar door deze leden wordt verwezen, is een benaming die door 
verschillende universiteiten wordt gebruikt voor een serie lezingen door 
wetenschapsbeoefenaren om leerlingen van het basisonderwijs en hun ouders en 
docenten begrip voor de wetenschap bij te brengen. De Kinderuniversiteit betreft dus 
geen alternatief voor hoger onderwijs. Met de naam Kinderuniversiteit is er geen risico 
dat studenten met de verkeerde verwachting geld uitgeven aan de opleiding. Deze 
                                           
21
 kleuteruniversiteit.nl/winkel. 
22
 kleuteruniversiteit.nl/evenementen. 
 ID 6677.NAV 
16

waarbij wordt gedacht aan ranking lists als de Shanghai Ranking en de Times Higher 
Education World University Rankings.  
Wat betreft het verlenen van graden op grond van buitenlandse accreditatie wordt echter 
geen onderscheid gemaakt tussen de verschillende categorieën landen waarin de 
accrediterende organisatie is gevestigd (EER-landen enerzijds en alle overige landen 
anderzijds). Voor alle onderwijsinstellingen - zowel Nederlandse organisaties als 
nevenvestigingen van buitenlandse instellingen - die graden willen verlenen op grond van 
buitenlandse accreditatie, geldt dat zij moeten aangeven op grond van welke wettelijke 
regeling een graad wordt verleend. In alle gevallen geldt de kenbaarheidseis: kenbaar 
moet worden gemaakt welke graad (inclusief eventuele toevoeging) aan een opleiding is 
verbonden en op welke buitenlandse wettelijke regeling de accreditatie is gebaseerd. 
 
2.3 Bevorderen maatschappelijk verantwoordelijkheidsbesef door rpho’s 
 
De leden van de VVD-fractie willen weten welke personen in de (dagelijkse) praktijk de 
instelling vertegenwoordigen. Zij vragen of het uitmaakt wanneer instellingsbestuurders 
die discriminatoire uitingen doen, dit op persoonlijke titel doen en of het uitmaakt of het 
gebeurt via kanalen die niet gefaciliteerd zijn door de instelling of via kanalen of media 
die zich in Nederland bevinden. Voorts vragen deze leden of het ingrijpen zich beperkt tot 
het instellingsbestuur en zo ja, waarom. 
 
De voorgestelde bepaling houdt in dat de instellingen, met inbegrip van degenen die hen 
formeel of informeel vertegenwoordigen, zich onthouden van discriminatoire gedragingen 
en uitlatingen. Uit de statuten en de inschrijving bij de Kamer van Koophandel blijkt wie 
de instelling formeel vertegenwoordigen. Daarnaast zijn er personen die de instelling 
vaak de facto vertegenwoordigen ook al behoren ze niet tot de eerstgenoemde groep. 
Een persoon die in het maatschappelijk verkeer wordt gezien als iemand die de instelling 
vertegenwoordigt, zal doorgaans niet een individuele hoogleraar zijn maar eerder een lid 
van het college van bestuur of iemand die anderszins een leidinggevende functie heeft 
binnen de instelling. De regering wil met dit wetsvoorstel niets afdoen aan de 
academische vrijheid. Een hoogleraar die niet optreedt als vertegenwoordiger van de 
instelling, moet in alle vrijheid onderwijs kunnen geven, onderzoek kunnen doen en 
kunnen publiceren. Een hoogleraar of een docent moet zich vrij voelen om vanuit 
wetenschappelijk inzicht of vakgebied binnen zijn onderwijsinstelling maar ook 
publiekelijk het gedrag van personen of groepen binnen de maatschappij aan de orde te 
stellen en te duiden. Voor degenen die wel kunnen worden geacht namens de instelling te 
spreken en die zich daarbij schuldig maken aan discriminatoire uitlatingen of 
gedragingen, maakt het niet uit op welke manier of via welk kanaal de discriminatoire 
gedragingen of uitlatingen zijn gedaan aangezien het vervolgens aan het 
instellingsbestuur is om hier al dan niet afstand van te nemen. Indien het 
instellingsbestuur zich er nadrukkelijk van distantieert en zo nodig adequaat optreedt, is 
er immers geen aanleiding om op te treden. Pas als het instellingsbestuur weigert dit te 
doen en het kennelijk gaat om gedragingen of uitlatingen die de instelling onderschrijft, 
worden stappen ondernomen. Op de vraag of het ingrijpen zich beperkt tot het 
instellingsbestuur, is het antwoord dan ook ontkennend. Het ingrijpen is namelijk niet 
gericht op het instellingsbestuur, maar op de instelling zelf. 
 
De leden van de VVD-fractie vragen of op grond van dit wetsvoorstel of op andere wijze 
ook afgedwongen kan worden dat het instellingsbestuur passende maatregelen neemt 
tegen decanen of tegen andere aan een instelling verbonden personen die discriminatoire 
uitingen doen.  
Het is de verantwoordelijkheid van het instellingsbestuur zelf om adequaat op te treden 
tegen personeelsleden die zich discriminatoir uitlieten of die discriminatoir handelden.  
 
Daarnaast vragen de leden van de VVD-fractie of de regering nader kan beschrijven 
wanneer de uitlatingen de grens overschrijden en welk kader hiervoor wordt gehanteerd.  
Er is geen specifiek kader aan de hand waarvan wordt beoordeeld of een uitlating 
discriminatoir is en de grens is overschreden. Als algemeen kader geldt het 
 ID 6677.NAV 
18

met deze maatregel alleen kan worden ingegrepen bij nieuwe uitlatingen die na de 
inwerkingtreding van dit wetsvoorstel worden gedaan. Er kan geen sprake zijn van 
terugwerkende kracht. 
 
Tot slot stellen de leden van de PvdA-fractie de vraag in welke mate er nog een rol kan 
liggen voor de medezeggenschap in een onderwijsinstelling om zich met kracht uit te 
spreken tegen een bestuur of bestuurder die discriminerende uitspraken doet. 
De medezeggenschap heeft de taak om het instellingsbestuur en ook de Raad van 
Toezicht scherp te houden op alle gebieden die de instelling aangaan, dus ook waar het 
gaat om discriminatoire uitspraken. Het medezeggenschapsorgaan kan eventuele zorgen 
daarover tijdens de gesprekken met het instellingsbestuur en de Raad van Toezicht 
agenderen. De regering gaat ervan uit dat, wanneer een medezeggenschapsraad zich 
met kracht uitspreekt tegen discriminerende uitspraken, dat er in veel gevallen al toe zal 
leiden dat het instellingsbestuur afstand neemt van de discriminatoire uitspraken. In die 
gevallen zal het niet nodig zijn om maatregelen te nemen van overheidswege. 
 
De leden van de D66-fractie vragen de regering in te gaan op de kritiek van de Raad van 
State dat dit voorstel een grondwettelijke grens overschrijdt, namelijk de vrijheid van 
onderwijs, en dat de beoordeling van uitingen van discriminatie overgelaten moeten 
worden aan de strafrechter.  
De Afdeling stelt terecht dat niet de Minister, maar het openbaar ministerie 
verantwoordelijk is voor het vervolgen van oproepen tot discriminatie. De onderhavige 
bepalingen hebben echter betrekking op de vraag of een instelling die discriminatoire 
uitlatingen doet, onderdeel kan zijn van ons hoger-onderwijsstelsel met het oog op het 
maatschappelijk verantwoordelijkheidsbesef dat instellingen moeten bevorderen bij hun 
studenten. De regering is van oordeel dat een dergelijke instelling niet behoort te worden 
toegelaten tot ons bestel, dan wel niet langer daarvan deel zou moeten uitmaken. Dit 
staat los van eventuele strafrechtelijke acties die het openbaar ministerie kan instellen 
tegen de persoon of rechtspersoon die de uitlatingen deed. 
De regering is van oordeel dat met de voorgestelde maatregelen geen grondwettelijke 
grens wordt overschreden. Er zijn meerdere grondrechten die een rol spelen bij dit 
onderwerp. In de memorie van toelichting is uiteengezet welke belangen in dat kader 
tegen elkaar zijn afgewogen. De onderhavige maatregel brengt een beperking van de 
vrijheid van meningsuiting met zich, in de zin dat een discriminatoire uitlating of 
gedraging die voor rekening van een niet-bekostigde instelling komt, tot gevolg kan 
hebben dat de instelling niet (langer) deel mag uitmaken van ons bestel. Bij een 
bekostigde instelling kan het leiden tot een bekostigingssanctie. In de memorie van 
toelichting is uiteengezet op welke gronden de regering oordeelt dat deze beperking van 
de vrijheid van meningsuiting is gerechtvaardigd. In dat kader komt ook het verbod op 
discriminatie, opgenomen in artikel 1 van de Grondwet, aan de orde. Zoals ook toegelicht 
in het nader rapport, behoort het verbod op discriminatie tot de kernwaarden van onze 
rechtsstaat. Mede gezien de in artikel 23 Grondwet neergelegde verplichting om zorg te 
dragen voor het onderwijs, stelt de regering zich op het standpunt dat zeker aan 
instellingen die deel uitmaken van ons stelsel van hoger onderwijs, de eis mag worden 
gesteld dat zij het discriminatieverbod van artikel 1 Grondwet respecteren. In het nader 
rapport is tevens ingegaan op de vrijheid van onderwijs en is aangegeven dat naar 
aanleiding van het advies van de Afdeling het algemeen deel van de memorie van 
toelichting is aangescherpt op dit punt. De regering heeft de betrokken grondrechten en 
de daarmee samenhangende belangen zorgvuldig tegen elkaar afgewogen en is van 
oordeel dat met de voorgestelde bepalingen recht wordt gedaan aan alle betrokken 
grondrechten.  
Tot slot wijst de regering erop dat de reeds bestaande bepaling inzake het bevorderen 
van maatschappelijk verantwoordelijkheidsbesef tot 1 september 2010 zowel van 
toepassing was op de bekostigde als op de niet-bekostigde instellingen. Door deze 
bepaling wederom te laten gelden voor rpho’s wordt in zoverre dus de oude situatie 
hersteld. Voorts is van belang dat, vanuit de verantwoordelijkheid van de overheid ten 
aanzien van het onderwijsstelsel en het voorbereiden van jongeren op de maatschappij, 
ook in andere onderwijswetten bepalingen over burgerschapsvorming staan.  
 ID 6677.NAV 
20

Wet Versterking Besturing (op 1 september 2010), was deze bepaling namelijk ook van 
toepassing op de niet-bekostigde hogescholen. De regering is dan ook van oordeel dat 
met de reeds lang bestaande term ‘maatschappelijk verantwoordelijkheidsbesef’ niet 
onnodig ver het terrein van de samenleving en van instellingen wordt betreden.  
Tot slot wijst de regering erop dat vanuit de verantwoordelijkheid van de overheid ten 
aanzien van het onderwijsstelsel en het voorbereiden van jongeren op de maatschappij, 
soortgelijke bepalingen ook in andere onderwijswetten zijn geregeld. In dat kader 
verwijst de regering tevens naar de brief van de minister en staatssecretaris van 
26
Onderwijs, cultuur en wetenschap aan de Tweede Kamer d.d. 29 april 2015 over het 
belang van burgerschapsvorming in alle onderwijssectoren.  
 
De leden van de ChristenUnie-fractie vragen, naar aanleiding van opmerkingen van de 
Raad van State, waarom de verantwoordelijkheid van het openbaar ministerie 
tekortschiet om (oproepen tot) ongerechtvaardigde discriminatie te vervolgen. Deze 
leden vragen om een reactie op de kritiek dat de overheid in ons grondwettelijke systeem 
terughoudend moet zijn bij de beoordeling van uitingen en dat de vraag of een bepaalde 
uiting als discriminatie moet worden gezien overgelaten moet worden aan de strafrechter. 
Niet alleen de strafrechter (op grond van het Wetboek van Strafrecht) maar ook de 
burgerlijke rechter en de bestuursrechter (op grond van andere wetten) kunnen zich in 
voorkomende situaties buigen over de vraag of in een concreet geval sprake is geweest 
van discriminatie. Dat staat echter los van de verantwoordelijkheid van de overheid ten 
aanzien van het stelsel voor hoger onderwijs. Een persoon of rechtspersoon kan 
weliswaar worden vervolgd op grond van anti-discriminatiebepalingen uit het Wetboek 
van Strafrecht, maar zelfs indien een universiteit of hogeschool (als rechtspersoon) wordt 
veroordeeld wegens discriminatie, heeft dat in de huidige situatie geen gevolgen voor het 
recht om hoger onderwijs in de zin van de WHW te verzorgen. Zonder de voorgestelde 
maatregelen kan een dergelijke instelling dan, als onderdeel van ons hoger-
onderwijsbestel, doorgaan met dat discriminerende gedrag.  
Volgens de regeling zoals neergelegd in dit wetsvoorstel, kunnen maatregelen worden 
genomen tegen een instelling die discriminerend optreedt, om te bewerkstelligen dat 
instellingen die deel uitmaken van ons bestel van hoger onderwijs, zich onthouden van 
discriminerende gedragingen of uitlatingen. Tegen het besluit tot oplegging van een 
dergelijke maatregel staat bezwaar en beroep open, zodat het uiteindelijk aan de rechter 
is om te beoordelen of sprake is geweest van discriminatie. Overigens deelt de regering 
de opvatting dat de overheid terughoudendheid past bij de beoordeling van uitingen. 
 
De leden van de SGP-fractie vragen waarom de regering de uitwerking van het 
maatschappelijk verantwoordelijkheidsbesef of burgerschap beperkt tot het hoger 
onderwijs, terwijl de regering uitgaat van een principiële redenering die naar haar aard 
ook op andere vormen en sectoren van onderwijs van toepassing is.  
In andere onderwijswetten staan soortgelijke bepalingen bij de inhoud van het onderwijs. 
Zo staat bijvoorbeeld in de Wet op het primair onderwijs dat het onderwijs mede moet 
27
zijn gericht op het bevorderen van actief burgerschap en sociale integratie .  
In dit kader wijst de regering ook op de brief van de minister en staatssecretaris van 
28
Onderwijs, cultuur en wetenschap van 29 april 2015 waarin is ingegaan op 
burgerschapsvorming in alle onderwijssectoren. In deze brief staat dat 
burgerschapsvorming in het hoger onderwijs is vastgelegd als wettelijke taak tot – onder 
meer - de bevordering van maatschappelijk verantwoordelijkheidsbesef.  
Tot slot wijst de regering erop dat deze taak ook voor het hoger onderwijs niet nieuw is. 
Tot 1 september 2010 was de huidige bepaling inzake het bevorderen van 
maatschappelijk verantwoordelijkheidsbesef ook van toepassing was op de niet-
bekostigde instellingen. Door deze bepaling wederom te laten gelden voor rpho’s wordt in 
zoverre dus de oude situatie hersteld. 
 
                                           
26
 Kamerstukken II, 2014/15, 34 000 VIII, nr. 93. 
27
 Artikel 8, derde lid, onder b, Wet op het primair onderwijs. 
28
 Kamerstukken II, 2014/15, 34 000 VIII, nr. 93. 
 ID 6677.NAV 
22

De regering heeft gezocht naar een goede balans tussen de verschillende grondrechten 
die een rol spelen bij deze problematiek: het verbod op discriminatie, de vrijheid van 
meningsuiting en de zorgplicht van de regering ten aanzien van het onderwijs, zoals 
neergelegd in artikel 23 van de Grondwet (Gw). Dat eisen mogen worden gesteld aan de 
deugdelijkheid van het onderwijs (op grond van het vijfde lid van artikel 23 Gw) is een 
van de manieren waarop gevolg kan worden gegeven aan die zorgplicht. Het is dan ook 
zeker niet de bedoeling geweest om de betekenis van artikel 23 Gw in dit verband te 
beperken tot het eerste lid. In de memorie van toelichting wordt overigens, zoals ook 
deze leden terecht opmerken, niet alleen het eerste, maar ook het tweede lid van artikel 
23 Gw expliciet genoemd. Onder het kopje ‘De vrijheid van meningsuiting’ staat dat door 
de voorgestelde bepaling de vrijheid van meningsuiting wordt beperkt en dat hier een 
beperking betreft in de vorm van toezicht van de overheid, op grond van artikel 23, 
tweede lid, van de Grondwet. 
 
De leden van de SGP-fractie vragen hoe de regering de algemene grondslag voor het 
toezicht op basis van het tweede lid van artikel 23 Grondwet interpreteert en of de 
regering kan bevestigen dat volgens haar het stellen van wettelijke voorschriften op 
grond van het vijfde lid altijd – zij het soms in meer indirecte relatie – in verband dient te 
staan met de deugdelijkheid van het onderwijs. Zij vragen waarom er bij het bekostigd 
onderwijs niet voor is gekozen het verbod op discriminatie als deugdelijkheidseis te laten 
gelden, terwijl er deugdelijkheidseisen zijn die in minder directe relatie tot de 
deugdelijkheid van het onderwijs lijken te staan.  
De regering bevestigt dat deze voorschriften in direct of indirect verband dienen te staan 
met de deugdelijkheid van het onderwijs, hetgeen dan ook het geval is bij de verplichting 
om het maatschappelijk verantwoordelijkheidsbesef van studenten te bevorderen. Naar 
aanleiding van de stelling in het advies van de Raad van State dat op grond van het vijfde 
lid van artikel 23 Gw de mogelijkheid om sancties te treffen niet zou mogen worden 
uitgebreid zonder dat de kwaliteit van de opleidingen in het geding is, is in het nader 
rapport specifiek ingegaan op dat vijfde lid. Aandachtspunt is dat de verantwoordelijkheid 
van de overheid voor het borgen van de kwaliteit van het hoger onderwijs verder strekt 
dan alleen de kwaliteit van de opleidingen. De deugdelijkheid van het onderwijs omvat 
immers meer dan de kwaliteit van de opleidingen. In antwoord op de vraag waarom niet 
is gekozen voor de vorm van een deugdelijkheidseis voor het bekostigd onderwijs, wijst 
de regering op het uitgangspunt dat zoveel mogelijk met één maat wordt gemeten. 
Indien ervoor zou zijn gekozen om dit alleen voor het bekostigd onderwijs te regelen, zou 
voor de niet-bekostigde instellingen een andere bepaling moeten worden opgenomen. In 
plaats daarvan is aangesloten bij de reeds bestaande bepaling inzake het bevorderen van 
het maatschappelijk verantwoordelijkheidsbesef. 
 
De leden van de SGP-fractie vragen waarom de regering de voorgestelde redactie 
adequaat genoeg acht, nu naar het oordeel van deze leden, het voorstel tot 
rechtsonzekerheid leidt vanwege het feit dat het bereik uitdrukkelijk is uitgestrekt tot 
buiten de kaders van het strafrecht en de Algemene wet gelijke behandeling en 
onduidelijk is welke invulling precies gegeven moet worden aan het begrip discriminatie. 
Zij vragen hoe wordt gewaarborgd dat opvattingen die niet overeenstemmen met wat op 
een bepaald moment als gangbaar wordt gezien tot intrekking van erkenning kunnen 
leiden, zonder dat de grenzen van het strafrecht of de gelijke behandeling zijn 
overschreden en zonder dat instellingen kunnen rekenen op de zorgvuldigheidseisen die 
gelden in een strafrechtelijke procedure. Voorts vragen deze leden in hoeverre het 
denkbaar is dat er buiten de sfeer van het strafrecht en de gelijke behandeling 
gedragingen zijn die als discriminatoir kunnen worden aangemerkt en zo ja, of de 
regering kan aangeven aan welke voorbeelden zij denkt. 
Naar het oordeel van de regering is er geen sprake van rechtsonzekerheid. De bedoelde 
discriminatoire gedragingen en uitlatingen zullen veelal vallen onder de normen van een 
van de gelijkebehandelingswetten dan wel het Wetboek van Strafrecht, maar niet altijd. 
Zo is in de Algemene wet gelijke behandeling (Awgb) geregeld dat onderscheid op grond 
van godsdienst, levensovertuiging, politieke gezindheid, ras, geslacht, nationaliteit, 
hetero- of homoseksuele gerichtheid of burgerlijke staat is verboden bij het aanbieden 
 ID 6677.NAV 
24

Het onderscheid tussen formele vertegenwoordiging (hetgeen blijkt uit de statuten en de 
inschrijving bij de Kamer van Koophandel) en informele vertegenwoordiging is in dit 
kader minder van belang aangezien het gaat om alle uitlatingen van personen die de 
instelling de facto vertegenwoordigen en die in het maatschappelijk verkeer als 
vertegenwoordigers van de instelling worden gezien. Het maakt daarbij niet uit op welke 
manier of via welk kanaal de discriminatoire gedragingen of uitlatingen zijn gedaan 
aangezien die uitspraken of gedragingen niet automatisch voor rekening van de instelling 
komen. De instelling heeft immers eerst nog de gelegenheid om daar publiekelijk afstand 
van te nemen. Pas als het instellingsbestuur weigert dit te doen en het kennelijk gaat om 
gedragingen of uitlatingen die de instelling niet verwerpt, of zelfs onderschrijft, worden 
stappen ondernomen tegen de instelling. Overigens zullen uitingen of gedragingen die in 
de privésfeer zijn gedaan, doorgaans niet naar buiten komen en indien dat wel zou 
gebeuren, zal uit de context vaak duidelijk zijn dat het geen standpunt van de instelling 
betreft. Naar aanleiding van de attendering op de ontwikkeling dat gedragingen en 
uitingen van personeel steeds minder aanleiding vormen om maatregelen tegen dat 
personeel te treffen, antwoordt de regering dat de voorgestelde regels niet een maatregel 
tegen personeelsleden betreft, maar tegen de instelling. 
 
De leden van de SGP-fractie vragen of de regering kan toelichten hoe zij zich de door 
haar bedoelde ruimte om buiten het wettelijke bestel van hoger onderwijs het onderwijs 
te geven en graden te verlenen voorstelt. Zij vragen of de regering toch beoogt aan 
dergelijke instellingen het recht te bieden om de naam hogeschool of universiteit te 
voeren en zo niet, hoe deze opstelling zich verhoudt tot de bewering dat hoger onderwijs 
gegeven kan worden buiten het bestel.  
Op grond van de vrijheid van onderwijs kan elke persoon of rechtspersoon in Nederland 
onderwijs verzorgen. Zo komt het nu al voor dat instellingen – zowel binnen als buiten 
ons bestel - hoger onderwijs aanbieden dat niet is gebaseerd op accreditatie door de 
NVAO, maar door een buitenlandse accreditatieorganisatie. Door de voorgestelde 
maatregelen blijft dit mogelijk, maar dient in dat geval wel kenbaar worden gemaakt op 
grond van welke accreditatie de opleiding wordt verzorgd en graden worden verleend en 
in welk land de accreditatie-organisatie is gevestigd. Indien wordt voldaan aan deze 
voorwaarde is voor studenten duidelijk dat het geen WHW-opleiding betreft en kunnen zij 
vervolgens zelf de status van de opleiding nagaan. Het doel – tegengaan van misleiding – 
wordt daarmee in voldoende mate bereikt. 
In reactie op de vraag of dergelijke instellingen het recht wordt geboden om de naam 
universiteit of hogeschool te noemen merkt de regering het volgende op. In het 
wetsvoorstel zijn voor het mogen voeren van de naam universiteit of hogeschool andere 
regels opgenomen, die niet in relatie staan tot het onderscheid tussen onderwijs dat is 
gebaseerd op accreditatie door een buitenlandse accreditatieorganisatie en onderwijs dat 
is geaccrediteerd door de NVAO.  
 
De leden van de SGP-fractie vragen hoe het door de regering gebezigde onderscheid 
tussen erkenning en niet-erkenning zich verhoudt tot het centrale onderscheid in artikel 
23 van de Grondwet tussen bekostigd en niet-bekostigd onderwijs, waarbij het niet-
bekostigde onderwijs vrijheid heeft behoudens zo terughoudend mogelijke beperkingen. 
Zij vragen of de regering een vergelijking wil maken tussen het samenstel van de door 
haar aangegeven opties van toegestaan niet-erkend onderwijs, erkend onderwijs en 
bekostigd onderwijs enerzijds en de regelgeving inzake het particulier onderwijs 
anderzijds. 
De regering interpreteert deze vraag als vervolg op de voorafgaande vraag en meer in 
het bijzonder als een verzoek om uitleg over het schema inzake het verlenen van graden. 
Op pagina 13 van de memorie van toelichting is ter verduidelijking van de regulering rond 
het verlenen van graden een schema opgenomen waarin bij niet-WHW-graden 
onderscheid wordt gemaakt tussen graden die worden verleend op grond van 
buitenlandse accreditatie en graden die nergens op zijn gebaseerd, dus zonder erkenning 
door een buitenlandse accreditatieorganisatie. In beide gevallen betreft het onderwijs en 
graadverlening die niet vallen onder de WHW. De termen ‘erkend’ en ‘niet-erkend’ zijn 
hier dus alleen gebruikt om onderscheid te maken tussen hoger onderwijs dat wel of niet 
 ID 6677.NAV 
26

overtreden van deze norm door een organisatie effectief te kunnen tegengaan, ook de 
sanctie die op het overtreden staat effectief moet zijn. Dat is het met de huidige sanctie 
niet. Ook is het van belang dat er een serieuze ‘stok achter de deur is’ die ook 
daadwerkelijk kan worden gebruikt als dat nodig zou zijn. Indien er een aanzienlijke 
boete kan worden opgelegd, zal dit er toe leiden dat organisaties eerder zullen afzien van 
misleidende acties. Bij de keuze voor het instrument van de bestuurlijke boete is 
aangesloten bij de Kabinetsnota over de uitgangspunten bij de keuze van een 
30
sanctiestelsel . In overeenstemming daarmee is in dit wetsvoorstel, gelet op het 
mogelijke financiële voordeel dat met het ten onrechte verlenen van graden is te behalen, 
gekozen voor maximaal de hoogste categorie van de strafrechtelijke boetes. Bij het 
opleggen van een boete zal altijd de proportionaliteit in acht worden genomen, waardoor 
wordt gewaarborgd dat met alle omstandigheden rekening wordt gehouden en waardoor 
voor een relatief lichte overtreding geen hoge boete kan worden opgelegd.  
 
De leden van de ChristenUnie-fractie vragen nadere toelichting op de hoogte van het 
maximum van de bestuurlijke boete en vragen waarom het noodzakelijk is om voor een 
afschrikwekkende werking het boetemaximum van 810.000 euro in te voeren. 
Overeenkomstig het antwoord op een eerdere vraag van de leden van de CDA-fractie ligt 
de reden van het invoeren van dit boetemaximum bij de huidige in de wet opgenomen 
sanctiemogelijkheid. Ten aanzien van het ten onrechte verlenen van graden is in de nu 
geldende wetgeving een sanctiemogelijkheid opgenomen, waarvoor is aangesloten bij de 
laagste boetecategorie, te weten maximaal € 405,=. De regering is van oordeel dat om 
het overtreden van deze norm door een organisatie effectief te kunnen tegengaan, ook 
de sanctie die op het overtreden staat effectief moet zijn. Dat is het met de huidige 
sanctie niet. Daarbij is van belang dat hiermee grote financiële belangen kunnen zijn 
gemoeid,aangezien aanzienlijke bedragen kunnen worden verdiend met het aantrekken 
van studenten door misleidende informatie. Het is van belang dat er een serieuze ‘stok 
achter de deur is’ die ook daadwerkelijk kan worden gebruikt als dat nodig zou zijn. 
Indien er een aanzienlijke boete kan worden opgelegd, zal dit er toe leiden dat 
organisaties zullen afzien van misleidende acties. Bij de keuze voor het instrument van de 
bestuurlijke boete is aangesloten bij de Kabinetsnota over de uitgangspunten bij de keuze 
31
van een sanctiestelsel , hetgeen, gelet op het mogelijke financiële voordeel dat met het 
ten onrechte verlenen van graden is te behalen, leidde tot aansluiting bij de hoogste 
categorie van de strafrechtelijke boetes. Uiteraard geldt bij het opleggen van een boete 
altijd de proportionaliteitseis, waardoor gewaarborgd wordt dat met alle omstandigheden 
rekening wordt gehouden en waardoor voor een relatief lichte overtreding geen hoge 
boete kan worden opgelegd.  
 
De leden van de ChristenUnie-fractie vragen de regering waarom bijvoorbeeld een boete 
van maximaal de vijfde categorie niet afschrikwekkend genoeg is.  
Gelet op het belang dat is gemoeid met het tegengaan van misleiding, acht de regering 
de mogelijkheid om een boete op te leggen van de zesde (hoogste) categorie, 
noodzakelijk. Bij het opleggen van een boete wordt de proportionaliteit in acht genomen, 
waardoor wordt gewaarborgd dat met alle omstandigheden rekening wordt gehouden. 
Daardoor kan voor een relatief lichte overtreding geen hoge boete worden opgelegd. 
Wanneer een boete van de vijfde categorie als maximum zou worden gesteld, zou geen 
proportionele boete kunnen worden opgelegd wanneer in de omstandigheden van het 
specifieke geval een boete van de zesde categorie redelijk en proportioneel zou zijn. Dit 
gezien de mogelijkheid dat organisaties met misleidende acties een veelvoud van dit 
bedrag kunnen verdienen. 
 
3.1 Sanctie voor organisaties die ten onrechte de naam universiteit of 
hogeschool voeren of graden verlenen 
 
3.1.1 Huidige sanctie 
                                           
30
 Kamerstukken II 2008/09, 31 700, nr. 69. 
31
 Kamerstukken II 2008/09, 31 700, nr. 69. 
 ID 6677.NAV 
28

verduidelijken binnen de WHW. Zij vragen of de regering kan aangeven in hoeverre zij dit 
overwogen heeft en hier meerwaarde in ziet. Tot slot vragen de leden hoe de regering de 
rol beoordeelt die lectoren hebben zowel in het mbo als in het hbo en de eventuele 
onduidelijkheid die dit volgens hbo-instellingen met zich mee kan brengen. 
De regering is van mening dat het goed is als mbo-scholen zich samen met het 
bedrijfsleven meer gaan toeleggen op hun bijdrage aan regionale innovatie en hun rol als 
kennispartner versterken. Een manier voor het mbo om zich op dit gebied te profileren is 
de ontwikkeling van lectoraten in het mbo, aldus de minister van OCW in haar brief aan 
de leden van uw Kamer van 14 september 2015 (Kamerstukken II, 2015/16, 31 524, nr. 
272). In het mbo heten lectoren als regel practoren. Daarnaast zijn er voorbeelden van 
lectoren die in het mbo toegepast onderzoek verrichten. Dat doen zij uit hoofde van hun 
functie van lector bij een hogeschool. Binnen de Vereniging Hogescholen is door het 
toenmalige Forum voor Praktijkgericht Onderzoek in de periode 2007-2011 een profiel 
van de lector opgesteld. Dit betreft een handreiking waarmee elke instelling richting kan 
geven aan het formuleren van kwaliteitseisen voor de eigen lector, vanuit de in het profiel 
beschreven algemene kwaliteitseisen. Deze beschrijving biedt een duidelijk beeld van de 
taakopdracht van de lector en zijn positie binnen hogescholen. Dit profiel wordt nu binnen 
de Vereniging Hogescholen geëvalueerd. Blijkens de cao-hbo wordt de functie van lector 
ook op zijn eigen merites gewaardeerd met eigen salarisschalen. Met deze 
functiebeschrijving- en waardering bestaat een transparant beeld van de functie van 
lector, waarmee de lector zich kan onderscheiden van de practor in het mbo. De regering 
ziet daarom geen directe aanleiding om de functie van lector ook nog in de WHW vast te 
leggen en te verduidelijken.  
 
De leden van de CDA-fractie vragen of naast het vastleggen van rechten en plichten ten 
aanzien van het voeren van diverse titels, er ook een noodzaak is om de titel van lector in 
de wet vast te leggen. Zij vragen of dit niet noodzakelijk is vanuit het oogpunt van 
kwaliteitsborging en transparantie van het hoger onderwijsbestel en om verwarring ten 
aanzien van de rol en functie van de lector te voorkomen. Ook vragen deze leden of de 
regering het met hen eens is dat een wettelijke regeling zinvol is en zo ja, of de regering 
voornemens is om hiervoor alsnog voorstellen te doen.  
Voor het antwoord op deze vragen zij verwezen naar het antwoord op de vragen van de 
leden van de PvdA-fractie over de positie van de lector en de kwaliteitseisen die op grond 
van en in aanvulling op het profiel van de lector worden gesteld.  
 
 
De Minister van Onderwijs, 
Cultuur en Wetenschap, 
 
 
 
 
 
dr. Jet Bussemaker 
 ID 6677.NAV 
30

