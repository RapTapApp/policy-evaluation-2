  
 
 
 
 
 
 
 
 
 
 
www.rijksoverheid.nl 
Aan de Voorzitter van de Tweede Kamer der Staten-
www.facebook.com/minbzk 
Generaal 
www.twitter.com/minbzk 
 
Postbus 20018 
Kenmerk 
2500 EA Den Haag 
2016-0000301312 
 
 
Uw kenmerk 
 
 
  
Datum 25 mei 2016 
Betreft Gewijzigde motie van het lid ten Broeke c.s. 34 102, nr 8 
  
 
  
Naar aanleiding van de initiatiefnota “Wereldwijd jezelf kunnen zijn” van het lid 
Sjoerdsma (D’66) op 15 juni 2015 is door uw Kamer een gewijzigde motie 
aangenomen van de leden Ten Broeke (VVD), Dijkstra (D66) en Servaes (PvdA) 
(Tweede Kamer, vergaderjaar 2014-2015, 34 102, nr. 8). In de motie wordt de 
regering verzocht bij de regeringen van Aruba, Curaçao en Sint Maarten aan te 
dringen het huwelijk voor paren van gelijk geslacht te legaliseren en tevens de 
positie van LHBT’ers in algemene zin te verbeteren. Met deze brief reageer ik op 
deze motie. 
 
Sinds de ontmanteling van de Nederlandse Antillen zijn, naast Aruba, ook de 
landen Curaçao en Sint Maarten autonoom en daarmee zelf verantwoordelijk voor 
de bescherming van de rechten van hun inwoners. In de staatsregelingen van 
1
deze landen is een antidiscriminatieartikel opgenomen. Deze wetgeving gaat uit 
van gelijkheid en dit betekent, dat een ieder, dus ook LHBT’ers, dezelfde rechten 
hebben. Bovendien gaat het Internationaal Verdrag Inzake burgerrechten en 
politieke rechten uit van het gelijkheidsbeginsel en het verbiedt discriminatie op 
welke grond dan ook. Aruba heeft dit Internationaal Verdrag reeds op 1 januari 
2
1986 ondertekend. Curaçao en Sint Maarten volgden op 10 oktober 2010. Op dit 
moment betekent het huwelijk in de Caribische Koninkrijkslanden een verbond 
tussen een man en een vrouw. Niettemin dienen huwelijken tussen personen van 
hetzelfde geslacht in het gehele Koninkrijk te worden erkend. Artikel 40 Statuut 
                                                
1
 Aruba: hoofdstuk 1 artikel 1.1 in de Staatsregeling van Aruba 
Curaçao: hoofdstuk 2 Artikel 3 in de Staatsregeling van Curaçao  
Sint Maarten, hoofdstuk 2 §2 Artikel 16 in de Staatsregeling van Sint Maarten 
 
2
 Deel 3, artikel 26: 
Allen zijn gelijk voor de wet en hebben zonder discriminatie aanspraak op gelijke bescherming door de 
wet. In dit verband verbiedt de wet discriminatie van welke aard ook en garandeert een ieder gelijke 
en doelmatige bescherming tegen discriminatie op welke grond ook, zoals ras, huidskleur, geslacht, 
taal, godsdienst, politieke of andere overtuiging, nationale of maatschappelijke afkomst, eigendom, 
geboorte of andere status 
 
 
Pagina 1 van 3 
 

 
 
 
 
Datum 
 
25 mei 2016 
 
Kenmerk 
2016-0000301312 
waren de vier Koninkrijkslanden vertegenwoordigd op de boot, en ook 
vertegenwoordigers van de LHBT-belangenorganisaties. Het succes van de boot 
werd nog eens onderstreept toen de Koninkrijksboot werd uitgeroepen tot 
winnaar in de categorie ‘beste verbeelding van het thema’.  
 
Met subsidie van het Ministerie van Binnenlandse Zaken en Koninkrijksrelaties 
werd een documentaire gemaakt over het leven van LHBT’ers in het Caribische 
deel van het Koninkrijk waarin ook de initiatiefnemers van de Koninkrijksboot op 
de Amsterdam Gay Pride werden gevolgd. Tevens is een website en de promotie 
5
van de film op facebook en twitter gefinancierd. Op 13 december 2015 vond in 
Amsterdam de première plaats van de documentaire One Kingdom, one love; 
daarna is deze ook in Den Haag en Rotterdam vertoond. In januari en februari 
van dit jaar werd de documentaire op verschillende plekken in de Cariben 
vertoond. Doel ervan is het taboe rondom LHBT te doorbreken en het onderwerp 
bespreekbaar te maken. Na de uitzending op Curaçao heeft Statenlid Alex 
Rosario, partijleider van PAIS, toegezegd binnenkort te zullen komen met een 
initiatiefvoorstel voor gelijke behandeling en rechtsbescherming op basis van 
afkomst en seksuele geaardheid.  
 
De meest recente ontwikkeling is de goedkeuring van de motie gelijke 
behandeling op Aruba, ingediend door Statenlid Desiree Croes. Op 9 februari 2016 
werd de motie vrijwel unaniem aangenomen. Deze motie verzoekt de regering om 
de stand van zaken van discriminatie op Aruba te inventariseren en vervolgens 
hierop een beleid te maken.  
 
Langzaamaan wordt steeds duidelijker dat het tijd is voor verandering. Een ieder 
heeft het recht zichzelf te kunnen zijn zonder daarmee gediscrimineerd of 
gemarginaliseerd te worden. Over dit onderwerp spreek ik regelmatig met de 
collega’s in de Cariben en dat zal ik blijven doen. Daar waar ik de regeringsleiders 
spreek zal ik de legalisering van het huwelijk van mensen met gelijk geslacht 
onder de aandacht blijven brengen. Daarnaast zal ik initiatieven steunen, die de 
positieverbetering van LHBT’ers en legalisering van het homohuwelijk stimuleren. 
 
  
  
De minister van Binnenlandse Zaken en Koninkrijksrelaties, 
 
 
 
 
dr. R.H.A. Plasterk 
                                                
5
 www.onekingdom.nl 
 
Pagina 3 van 3 
 

