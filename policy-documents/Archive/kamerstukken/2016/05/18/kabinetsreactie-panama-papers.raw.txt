 
  
> Retouradres Postbus 20201  2500 EE  Den Haag    
Directie Bestuurlijke en 
Juridische Zaken 
 
Korte Voorhout 7 
2511 CW  Den Haag   
De voorzitter van de Tweede Kamer 
Postbus 20201 
der Staten-Generaal 
2500 EE  Den Haag   
Postbus 20018 
www.rijksoverheid.nl 
 
2500 EA  DEN HAAG 
Ons kenmerk 
BJZ/2016-0000052344 M 
Uw brief (kenmerk) 
 
 
Datum 18 mei 2016 
Betreft Kabinetsreactie Panama Papers 
 
 
 
Geachte voorzitter, 
 
Tijdens de regeling van werkzaamheden van 5 april 2016 heeft uw Kamer verzocht 
om een kabinetsreactie over de zogenoemde Panama Papers. Bij brief van 7 april 
2016 heeft uw Kamer een aantal aanvullende vragen gesteld. Vervolgens heeft uw 
Kamer tijdens de regeling van werkzaamheden van 12 april 2016 gevraagd om een 
kabinetsreactie op het bericht “dat ABN AMRO eigenaren van bedrijven in 
belastingparadijzen verhult”, en heeft uw Kamer bij brief van 13 april jongstleden 
ook daarover aanvullende vragen gesteld. In deze brief wordt allereerst een 
kabinetsreactie gegeven op de Panama Papers. Vervolgens wordt ingegaan op de 
gestelde vragen. 
 
Panama Papers 
Uw Kamer heeft gevraagd om een kabinetsreactie op de Panama Papers, de 
berichtgeving onder welke naam 376 journalisten uit 76 landen, in het kader van 
het internationaal consortium van journalisten, the International Consortium of 
Investigative Journalists (ICIJ), artikelen publiceren op basis van 11,5 miljoen 
gelekte documenten van het juridisch advieskantoor Mossack Fonseca uit Panama. 
De Belastingdienst volgt de berichtgeving in de media met grote interesse en kijkt 
of deze aanknopingspunten biedt voor een Nederlands heffingsbelang. Op basis 
van berichtgeving in de media zijn de eerste zaken reeds in onderzoek genomen. 
Daarnaast is de Belastingdienst direct na het op 9 mei beschikbaar worden van de 
data van het ICIJ aan de slag gegaan met de analyse daarvan.  
Omdat geen bronbestanden zijn vrijgegeven en het databestand een vernieuwde 
versie betreft van een oud bestand (namelijk van het bestand dat ICIJ circa drie 
jaar geleden over Offshore Leaks online heeft geplaatst) is het duiden van dat 
databestand niet eenvoudig. Wel ontstaat een eerste beeld bij het bekijken van het 
databestand met daarin in totaal ruim 200.000 offshore entiteiten.  
 Pagina 1 van 47 
 

 
Directie Bestuurlijke en 
bindend recht, ook wel hard law. Het streven is om hierover overeenstemming te 
Juridische Zaken 
bereiking tijdens de Ecofin in mei 2016. 
 
Ons kenmerk 
Het kabinet wil verder het toezicht op trustkantoren versterken, en heeft daartoe 
BJZ/2016-0000052344 M 
een wijziging van de Wet toezicht trustkantoren (Wtt) op 2 mei 2016 ter 
consultatie aangeboden op internet. Het streven is dit wetsvoorstel uiterlijk in 
2018 in werking te laten treden. 
 
Hierna zullen de twee genoemde sets aanvullende vragen worden beantwoord. 
Hierbij zijn de vragen onderwerpsgewijs beantwoord. Er zijn veel diverse gesteld 
over specifieke belastingplichtige (rechts)personen. Op deze vragen kan vanwege 
de fiscale geheimhoudingsplicht (artikel 67 van de Algemene wet inzake 
rijksbelastingen (AWR)) niet worden ingegaan, maar waar mogelijk is geprobeerd 
wel een algemener antwoord op de vraag te geven. 
 
Aanvullende vragen Panama Papers 
 
Onderzoek door Belastingdienst 
De leden van de fractie van de VVD vragen naar aanleiding van de aankondiging 
dat de Belastingdienst de voor Nederland relevante informatie gaat onderzoeken, 
waarnaar precies onderzoek wordt gedaan. Zij vragen verder wanneer de eerste 
(tussentijdse) resultaten van de onderzoeken beschikbaar zijn, wat de planning is 
van het traject en hoe de Tweede Kamer tussentijds wordt geïnformeerd. De leden 
van de fractie van de PVV vragen of de Belastingdienst al een beeld heeft van hoe 
het onderzoek wordt aangepakt. Op hun beurt vragen de leden van de fractie van 
D66 of kan worden ingegaan op het proces en of een tijdpad kan worden 
geschetst. Deze leden begrijpen dat enkele gevallen wellicht lang kunnen duren 
om af te handelen, maar gegeven enkele onvermijdelijke probleemgevallen, horen 
zij graag wat de aanpak zal zijn en wat de ambitie is om bijvoorbeeld 80% van de 
gevallen van belastingontduiking en andersoortige fraude afgehandeld te hebben.  
Zoals inmiddels bekend, is op 9 mei 2016 een deel van de informatie van Panama 
Papers door het ICIJ online gezet. Het gaat om een doorzoekbare database met 
daarin informatie over meer dan 200.000 bedrijven, trusts, stichtingen en 
fondsen. Het Internet Service Center van de Belastingdienst heeft deze informatie 
inmiddels voor de Belastingdienst binnengehaald. Deze informatie wordt nu 
geanalyseerd en voor zover het voor de Nederlandse belastingheffing relevante 
informatie betreft, nader onderzocht. Alle genoemde namen van Nederlandse 
particulieren en bedrijven worden uiteraard in onderzoek genomen, zoals ook al is 
gebeurd met namen die in de afgelopen weken in de media naar voren zijn 
gebracht. Dat is ongeveer drie jaar geleden ook zo gegaan bij de informatie over 
de zogenoemde Offshore Leaks die eveneens door ICIJ online werd gezet. Over de 
exacte planning kunnen wij nu niet veel zeggen, omdat daarvoor eerst meer 
duidelijkheid nodig is over de bruikbaarheid van de informatie. De ervaringen met 
Offshore Leaks leren echter dat niet op korte termijn concrete resultaten kunnen 
worden gemeld. Het gaat om een enorme hoeveelheid informatie en om 
ingewikkelde problematiek. Wij zijn dan ook van plan uw Kamer in de komende 
halfjaarsrapportages van de Belastingdienst over het verloop van het 
onderzoeksproces te rapporteren en, mocht daartoe aanleiding zijn, uw Kamer te 
Pagina 3 van 47 
 
 

 
Directie Bestuurlijke en 
voor deze taakvelden wordt onder leiding van het OM een effectieve 
Juridische Zaken 
handhavingskoers bepaald. Vooralsnog is van belang om over de informatie uit de 
brondocumenten te kunnen beschikken. In lopende zaken en bij nieuwe signalen 
Ons kenmerk 
wordt direct aandacht besteed aan mogelijke dwarsverbanden met de Panama 
BJZ/2016-0000052344 M 
Papers. Er is een task force samengesteld waarin mensen deelnemen vanuit de 
FIOD en het OM om de informatie uit de Panama Papers te beoordelen op 
mogelijke gevolgen voor het strafrecht en daar in voorkomende gevallen snel te 
kunnen acteren. 
 
De leden van de fracties van het CDA en de PVV vragen om een reactie op de 
uitspraak van Peter Kavelaars in het Financieele Dagblad (FD) dat MKB-bedrijven 
nauwelijks gecontroleerd worden en dat daardoor de verleiding bestaat om 
belasting te ontduiken via belastingparadijzen. Deze leden vragen naar een 
vergelijking met het aantal controles ten opzichte van vroeger. Het MKB-segment 
bestaat momenteel uit circa 1,7 miljoen ondernemingen met een grote diversiteit. 
Het toezicht door de Belastingdienst in zijn algemeenheid, dus ook op het MKB-
segment, vindt risicogericht plaats. Met een slimme risicoselectie door middel van 
onder andere data-analyse is het toezicht van de Belastingdienst gericht op een zo 
hoog mogelijke effectiviteit. Hierbij worden verschillende 
handhavingsinstrumenten ingezet. Naar aanleiding van deze risicoanalyse kan tot 
controle worden besloten. Ook vinden controles steekproefsgewijs en op 
projectbasis plaats. Tevens werkt de Belastingdienst veel samen met fiscale 
dienstverleners, aangezien zij een groot deel van de aangiften van MKB-
ondernemers verzorgen. Hiermee wordt “aan de voorkant” van het toezichtproces 
reeds geïnvesteerd in het voorkomen van fouten. Deze integrale toezichtaanpak 
kent daardoor een breder handhavingspectrum dan vroeger, toen met name de 
nadruk lag op de inzet van het instrument van boekenonderzoeken. Op deze 
manier is de Belastingdienst in staat om, gegeven de beschikbare capaciteit, deze 
in aantal enorm gestegen doelgroep te behandelen. 
 
De leden van de fractie van de PVV vragen in hoeverre het gebruik maken van 
verborgen contracten frauduleus is en of er een mogelijkheid is om na te heffen en 
in te vorderen bij dergelijke contracten. In het algemeen geldt dat de 
belastingplichtige die ten onrechte nalaat de inspecteur desgevraagd van 
informatie te voorzien, geacht wordt te kwader trouw te zijn. Krijgt de inspecteur 
vervolgens de beschikking over de juiste informatie, dan zal dat in het algemeen 
leiden tot een correctie van een eerdere te laag vastgestelde belastingschuld. Een 
‘verborgen contract’ houdt echter niet automatisch een fiscaal delict in. 
 
De leden van de VVD-fractie vragen in hoeverre het klopt dat de Belastingdienst te 
weinig oog heeft voor offshore constructies, zoals in de media wordt aangegeven. 
Ook de leden van de PvdA stellen deze vraag. Bovendien vragen zij hoe het 
kabinet hierin de komende tijd ingrijpende en geloofwaardige verandering denkt te 
brengen. De leden van het CDA wijzen op een stelling in het FD, onder andere op 
de voorpagina van 5 april 2016, dat de fiscus amper onderzoek doet naar 
offshorevehikels. Wij onderschrijven dat geschetste beeld nadrukkelijk niet. De 
Belastingdienst is al vele jaren bezig met de aanpak van offshore constructies. Er 
is binnen de Belastingdienst al meer dan 25 jaar een speciale eenheid die met 
hoog gekwalificeerde experts deze constructies aanpakt, de eerder genoemde CCB. 
Pagina 5 van 47 
 
 

 
Directie Bestuurlijke en 
gebruik van zogenoemde offshore vennootschappen. De fiscale regelgeving 
Juridische Zaken 
verbindt wel verplichtingen aan het inwonerschap in Nederland en aan het 
genieten van inkomen of het hebben van vermogen. Aan die verplichtingen heeft 
Ons kenmerk 
een ieder zich te houden. Daarbij speelt geen rol of een vennootschap 
BJZ/2016-0000052344 M 
toegevoegde waarde heeft voor de Nederlandse economie. Of offshore 
vennootschappen die toegevoegde waarde hebben is daarom niet relevant en het 
kabinet kan hier geen oordeel over geven.  
 
De leden van de fractie van de PvdA vragen of de Belastingdienst zicht heeft op 
bedragen die vanuit Nederland worden overgemaakt naar buitenlandse rekeningen 
en in hoeverre de Belastingdienst zicht heeft op bezittingen die worden gestald in 
offshore vennootschappen.  
De Belastingdienst ontvangt slechts in incidentele gevallen informatie over 
bedragen die vanuit Nederland worden overgemaakt naar buitenlandse 
rekeningen, zoals in gevallen waarin informatie is opgevraagd aan een 
buitenlandse belastingdienst en indien sprake is van een in het kader van de Wet 
ter voorkoming van witwassen en financieren van terrorisme (Wwft) gemelde 
ongebruikelijke bank- / vermogenstransactie die via de Financial Intelligence Unit 
(FIU) aan de Belastingdienst / FIOD is verstrekt. Met de komst van CRS en het 
UBO-register krijgt de Belastingdienst meer zicht op het bezit van buitenlands 
vermogen, maar niet op individuele transacties naar buitenlandse rekeningen die 
gedurende het jaar plaatsvinden. 
 
Als de vennootschap in het buitenland feitelijk wordt geleid door een nominee 
shareholder heeft de Belastingdienst geen zicht op de bezittingen in die 
vennootschap. Alleen als de werkelijke aandeelhouder in zijn aangifte melding 
maakt van zijn aandeelhouderschap, kan de inspecteur de jaarstukken van de 
vennootschap opvragen om zo zicht te krijgen op het vermogen en de winst van 
de vennootschap. Een nominee shareholder is een persoon die als aandeelhouder 
van een vennootschap staat geregistreerd en die de aandelen namens een andere 
persoon houdt, de ‘echte’ eigenaar. De naam van de echte eigenaar staat niet in 
openbare registers en is alleen bij de nominee bekend. De nominee wordt gebruikt 
ten behoeve van de anonimiteit van de werkelijke eigenaar. Vaak wordt echter 
afgesproken dat de inkomsten en vermogenswinsten nog steeds toekomen aan die 
werkelijke eigenaar. Deze afspraken, onder meer dat de aandelen enkel door de 
nominee gehouden worden voor en namens de werkelijke eigenaar, en dat enkel 
de werkelijke eigenaar het recht heeft om de aandelen te vervreemden en 
gerechtigd is tot de inkomsten uit de aandelen en dat de nominee handelt volgens 
instructies van de werkelijke eigenaar, worden vaak neergelegd in een 
vertrouwelijk document. De nominee presenteert zichzelf dus als de eigenaar, 
maar is dat niet. Naar de buitenwereld lijkt het dus of geen band bestaat tussen 
de werkelijke eigenaar en de vennootschap, maar uit het vertrouwelijke document 
blijkt het tegendeel.  
 
De aanbevelingen van de Financial Action Task Force (FATF) bevatten een niet-
limitatieve lijst van factoren en soorten bewijs van gevallen waarin sprake is van 
een potentieel hoog risico op witwassen of financieren van terrorisme. Bedrijven 
Pagina 7 van 47 
 
 

 
Directie Bestuurlijke en 
administratie van het juridisch advieskantoor Mossack Fonseca & Co. Zoals 
Juridische Zaken 
hiervoor opgemerkt, is door ICIJ op 9 mei jl. informatie online gezet en wordt de 
inhoud daarvan momenteel door de Belastingdienst geanalyseerd en wordt 
Ons kenmerk 
bepaald of het nodig is ICIJ om nadere informatie te vragen, al dan niet in 
BJZ/2016-0000052344 M 
samenwerking met belastingdiensten van andere landen.  
Op het eerder beschikbaar krijgen van de informatie is ook ingegaan bij de 
3
beantwoording van de afzonderlijke vragen van het lid Omtzigt op 29 april 2016. 
 
Het is inderdaad zo – de leden van de fractie van het CDA vragen daarnaar – dat 
de informatie uit de Panama Papers door de Belastingdienst rechtmatig kan 
worden gebruikt als bewijs in gerechtelijke procedures tegen Nederlandse 
belastingplichtigen. Het maakt daarbij niet uit op welke wijze de informatie bij het 
ICIJ terecht is gekomen. Zodra de informatie openbaar is gemaakt door 
journalisten, is dit voor de Belastingdienst een openbare bron op grond waarvan 
de dienst zo nodig nadere vragen kan stellen aan betrokken belastingplichtigen en 
buitenlandse belastingautoriteiten. Ook als deze informatie via een buitenlandse 
belastingdienst aan de Nederlandse Belastingdienst zou worden verstrekt, mag 
Nederland – volgens vaste jurisprudentie – erop vertrouwen dat deze informatie 
rechtmatig is verkregen.  
 
De leden van de fractie van GroenLinks zijn benieuwd of opheldering kan worden 
gegeven over alle genoemde Nederlandse casussen waarbij mogelijk sprake is van 
verduistering en of inzicht kan worden gegeven in verder te verwachten casussen. 
Aan dit verzoek kunnen wij gezien de fiscale geheimhoudingsplicht niet voldoen. 
Wij informeren u – zoals eerder opgemerkt – via de komende halfjaarsrapportages 
van de Belastingdienst over de resultaten van het onderzoek door de 
Belastingdienst, maar dat zullen geen gegevens zijn op casusniveau. Bovendien 
kan de overheid individuen niet op basis van één enkele bron neerzetten als 
verdachten – daar past meer vooronderzoek bij. 
 
Het lid Van Vliet legt de vraag op tafel of er pogingen zijn gedaan om de gehackte 
gegevens van Mossack Fonseca te verkopen aan de Nederlandse Belastingdienst. 
Dit is niet het geval. Het lid Van Vliet stelt voorts dat de oprichter van Mossack 
Fonseca heeft verklaard dat “het adviesbureau nooit documenten heeft vernietigd 
of iemand geholpen met belastingontduiking en witwaspraktijken”. Wij kunnen 
niet bevestigen – waar het lid Van Vliet om vraagt – dat Mossack Fonseca 
documenten heeft vernietigd en/of belastingplichtigen heeft geholpen met 
belastingontduiking en witwaspraktijken. Daarvoor hebben wij nu geen 
aanwijzingen. 
 
Capaciteit Belastingdienst 
De leden van de fractie van de SP vragen of de capaciteit voor het onderzoek naar 
offshoreconstructies reeds structureel is vergroot en of dit nog gaat gebeuren. 
Tevens vragen de leden van de fractie van de SP en de leden van de fractie van 
D66 of er extra capaciteit nodig is en zo ja, uit hoeveel fte het speciale team dat 
aan de slag gaat met de informatie uit de Panama Papers zal bestaan en waar de 
                                                
3
 Op het eerder beschikbaar krijgen van de informatie is overigens ook ingegaan in de beantwoording van de 
afzonderlijke vragen van het lid Omtzigt op 29 april 2016; Kamerstukken II 2015/16, nr. 2016Z07871. 
Pagina 9 van 47 
 
 

 
Directie Bestuurlijke en 
naar circa 1200 fte. De inzet van deze capaciteit wordt geregistreerd naar 
Juridische Zaken 
strafrechtelijk delict en niet naar betrokken rechtsvormen. Daarmee is een 
overzicht van de ingezette capaciteit van de FIOD in de afgelopen tien jaar naar 
Ons kenmerk 
activiteiten per rechtsvorm niet beschikbaar, maar wij kunnen u verzekeren dat de 
BJZ/2016-0000052344 M 
FIOD regelmatig onderzoeken heeft gehad waarbij trustkantoren, buitenlandse 
rechtsvormen en/of dienstverleners, zoals notarissen en accountants, betrokken 
waren.  
 
Voorts zijn de leden van de fractie van GroenLinks benieuwd naar de prioriteit die 
deze opsporing krijgt, als ook naar de juridische middelen die de Belastingdienst 
ten dienste staan voor deze opsporing. De prioriteiten voor de opsporing zijn 
opgenomen in het Handhavingsarrangement tussen Belastingdienst en OM. 
Witwas- en corruptiebestrijding is een prioritair aandachtsgebied evenals fiscale 
onderwerpen. De informatie die uit de Panama Papers afkomstig is wordt met 
voorrang beoordeeld. Het vervolgens prioriteren, sturen en wegen van zaken 
gebeurt in samenspraak tussen Belastingdienst, FIOD en OM. 
 
Verantwoording richting parlement 
De leden van de fractie van de SP leggen de vraag voor of wij het belang inzien 
van een parlement dat de regering goed kan controleren, ook op fiscaal terrein. 
Tevens vragen zij of wij erkennen dat deze controle slechts beperkt mogelijk is, 
omdat Kamerleden niet op de hoogte zijn van de effectieve belastingdruk van 
bedrijven en geen kennis mogen hebben van de inhoud van belastingrulings. 
Uiteraard erkent het kabinet het belang van een goede controle van het parlement 
op de regering. Deze controle op de wetsuitvoering behoort echter in beginsel niet 
op basis van individuele gevallen plaats te vinden. Het informeren van uw Kamer 
omtrent een specifieke belastingplichtige vergt bovendien een afweging tussen de 
fiscale geheimhouding van artikel 67 van de Awr en het informatierecht van uw 
Kamer. De fiscale geheimhoudingsplicht verzet zich tegen openbare verstrekking 
van tot een belastingplichtige te herleiden gegevens. In elk specifiek geval zal aan 
de hand van een afweging van enerzijds het democratisch belang van het 
parlement om geïnformeerd te worden en anderzijds het belang van de 
belastingplichtige tot bescherming van zijn vertrouwelijk verstrekte en onder de 
geheimhoudingsplicht vallende informatie, moeten worden bezien of en op welke 
wijze de inlichtingen wel kunnen worden verstrekt.  
 
Vragen die zien op individuele belastingplichtigen 
De leden van de fractie van de PVV vragen naar informatie over specifieke 
bedrijven en personen zoals Mossack Fonesca Netherlands BV, Infinitax BV en 
Porosjenko. De leden van de fractie van GroenLinks vragen naar een bevestiging 
en aanvulling van de berichten omtrent FIFA-officials, T&TSM, Mossack Fonseca 
Netherlands, Roshen Europe bv, Otaban, Ploum Lodder Princen, Infintax en 
Basilisk. De Belastingdienst heeft met interesse kennis genomen van alle 
informatie en de daarin genoemde namen, en wij kunnen u verzekeren dat de 
Belastingdienst alle relevante informatie in onderzoek neemt en waar een fiscaal 
belang aanwezig is, op zal treden. Voor zover de informatie beschikbaar is bij de 
Belastingdienst kan op grond van de geheimhoudingsplicht van artikel 67 van de 
AWR het kabinet echter geen informatie verstrekken over individuele 
belastingplichtige (rechts)personen. De leden van de fractie van de PVV vragen of 
Pagina 11 van 47 
 
 

 
Directie Bestuurlijke en 
welke rechtsvorm en welke jurisdictie(s) zij gebruiken. In de media zijn ook al 
Juridische Zaken 
vennootschappen naar voren gekomen die elders waren opgericht.  
 
Ons kenmerk 
Het lid Van Vliet vraagt of de onthullingen leiden tot een beter beeld van 
BJZ/2016-0000052344 M 
belastingontduiking door Nederlandse belastingplichtigen via belastingparadijzen. 
Er is nu al binnen de Nederlandse Belastingdienst een beeld van verschillende 
structuren die gebruikt worden om belasting te ontduiken. We verwachten dat, 
wanneer de informatie over de Panama Papers volledig geanalyseerd is, dit nog 
meer inzicht zal geven in de manieren waarop belastingfraude plaatsvindt.  
 
De leden van de fractie van de ChristenUnie vragen naar een reactie op de 
onthulling dat niet alleen vermogende particulieren en grote bedrijven bezig zijn 
met belastingontwijking, maar dat ook MKB-ondernemingen belastingconstructies 
optuigen. De leden van de fractie van de PvdA vragen of dit fenomeen bij de 
Belastingdienst bekend is. Het is bij de Belastingdienst bekend dat verschillende 
groepen belastingplichtigen gebruik maken van diverse – soms ook illegale – 
methoden om hun belastingdruk te verlagen, ook MKB-ers en particulieren. 
 
Belasting- en informatieuitwisselingsverdragen 
De leden van de fracties van de PvdA en van de ChristenUnie stellen een aantal 
vragen over het afsluiten, opzeggen en naleven van belastingverdragen, zowel 
specifiek over het verdrag met Panama als over het fiscaal verdragsbeleid in het 
algemeen. 
Het verdrag met Panama is in werking getreden op 1 december 2011. In dat 
verdrag is overeengekomen dat het verdrag na vijf jaar, met een opzegtermijn 
van zes maanden, door elk van de staten beëindigd kan worden. Tevens is 
overeengekomen dat het verdrag na vijf jaar geëvalueerd zal worden en dat indien 
noodzakelijk heronderhandeld zal worden. Het ligt voor de hand dat Nederland 
gebruik gaat maken van deze gelegenheid tot evaluatie en het ligt ook voor de 
hand dat Nederland dan zal voorstellen afspraken over de uitwisseling van 
informatie te actualiseren, zodat het verdrag, naast informatie-uitwisseling op 
verzoek en spontaan, ook voorziet in automatische uitwisseling van inlichtingen. 
Het verdrag met Panama vormt de basis voor informatie-uitwisseling. Het 
opzeggen van dit verdrag is mede daarom niet verstandig en zelfs 
contraproductief. Ditzelfde geldt in gelijke mate voor andere verdragen. Zonder 
verdrag is er geen juridische basis om relevante informatie in Panama op te 
vragen. Daar komt bij dat de bron van de informatie die nu tot verontwaardiging 
heeft geleid weliswaar in Panama ligt, maar dat de vennootschappen die in 
mogelijke ontduikingsstructuren worden gebruikt voor een belangrijk deel niet in 
Panama lijken te zijn gevestigd. In het algemeen geldt dat een kritische 
beschouwing van bestaande verdragen een integraal onderdeel is van de 
werkzaamheden van het ministerie van Financiën. Daar hoort de inspanning bij 
om in zoveel mogelijk verdragen de meest recente norm voor de uitwisseling van 
inlichtingen op te nemen. Met landen waar niet direct een gevaar van dubbele 
belasting dreigt zal een mogelijk verdrag eerder beperkt blijven tot afspraken over 
wederzijdse ondersteuning en de uitwisseling van informatie. Daarbij geldt in alle 
situaties dat een niet optimaal verdrag beter is dan in het geheel geen verdrag, 
ook als de autoriteiten van een eventuele verdragspartner niet steeds over 
dezelfde hoeveelheid informatie beschikken als de Nederlandse autoriteiten. Tot 
Pagina 13 van 47 
 
 

 
Directie Bestuurlijke en 
vragen of het klopt dat de Belastingdienst in 2015 56 verzoeken om informatie 
Juridische Zaken 
naar belastingparadijzen stuurde en zij vragen naar de redenen van het naar hun 
mening bescheiden aantal informatieverzoeken. Verder vragen de leden van de 
Ons kenmerk 
fractie van de VVD of de in het FD van 5 april 2016 opgenomen overzicht van 
BJZ/2016-0000052344 M 
internationale informatieverzoeken van de Nederlandse Belastingdienst vermelde 
aantallen over de periode 2012 tot en met 2015 juist zijn.  
Op deze laatste vraag kunnen wij bevestigend antwoorden. De aantallen die zijn 
genoemd in het betreffende krantenartikel zijn gebaseerd op informatie die 
afkomstig is van de Belastingdienst. Met uitzondering van de aantallen voor 2015 
is deze informatie eerder met uw Kamer gedeeld via halfjaarsrapportages van de 
Belastingdienst. De opmerking van het CDA over de 56 inlichtingenverzoeken aan 
belastingparadijzen kunnen wij eveneens bevestigen. Bij deze aantallen moet 
steeds worden bedacht dat, voordat een verzoek om inlichtingen aan een 
buitenlandse belastingautoriteit wordt gedaan, eerst alle nationale mogelijkheden 
moeten zijn aangewend om de benodigde informatie boven water te krijgen. Als 
de Belastingdienst via andere bronnen voldoende informatie over een casus heeft, 
wordt geen informatieverzoek aan het buitenland gedaan. Bovendien leert de 
ervaring dat belastingplichtigen zelf informatie verstrekken zodra ze weten dat ze 
in beeld zijn. Dan heeft de Belastingdienst veelal voldoende handvatten om het 
onderzoek voort te zetten. Het aantal verzonden verzoeken aan het buitenland is 
dus niet maatgevend voor de aanpak van verborgen vermogen in het buitenland. 
Het is een instrument dat naast andere voor de Belastingdienst beschikbare 
instrumenten wordt toegepast. De informatie-uitwisseling met de Britse 
Maagdeneilanden is gebaseerd op een TIEA, welke in werking is getreden op 1 juli 
2013 (zonder terugwerkende kracht). Voor zaken betreffende de inkomsten- en 
vennootschapsbelasting kon op grond van dit verdrag pas vanaf 1 januari 2014 
informatie worden opgevraagd. Sinds die datum zijn aan dat land door de 
Nederlandse Belastingdienst zeven verzoeken om inlichtingen verstuurd. Aan 
Panama zijn dat over de periode 2012 tot en met 2015 vier verzoeken geweest. 
Deze verzoeken zien vooral op het vaststellen van inkomen en vermogen voor de 
Nederlandse belastingheffing, waarbij het met name gaat om informatie over 
woonplaats, de UBO, het beschikbare vermogen en bezit van onroerende zaken. 
Het relatief gering aantal verzoeken vloeit voort uit het feit dat veruit de meeste 
TIEA’s niet zo lang geleden in werking zijn getreden en vaak geen terugwerkende 
kracht kennen. Verder zijn voor het doen van een verzoek voldoende 
identificeerbare gegevens nodig. Op onvoldoende gerichte informatieverzoeken, 
zogenaamde fishing expiditions, hoeft het andere land niet in te gaan. 
 
De leden van de fractie van de VVD vragen voorts hoeveel van de 
informatieverzoeken hebben geleid tot een onderzoek en bij hoeveel daarbij 
onregelmatigheden zijn geconstateerd en welke onregelmatigheden. Bij alle 
informatieverzoeken is sprake geweest van een onderzoek door de 
Belastingdienst. Informatieverzoeken vloeien namelijk altijd voort uit 
belastingcontroles en – zoals wij hiervoor hebben opgemerkt – deze verzoeken 
worden pas gedaan wanneer andere nationale mogelijkheden om de 
informatiepositie van de Belastingdienst compleet te maken, zijn uitgeput. De 
Belastingdienst houdt geen aparte administratie bij van eventuele 
onregelmatigheden die zijn geconstateerd bij de ingestelde onderzoeken.  
Pagina 15 van 47 
 
 

 
Directie Bestuurlijke en 
Maatregelen  
Juridische Zaken 
De leden van de fractie van de PVV vragen of de Nederlandse regering 
maatregelen gaat afkondigen naar aanleiding van de Panama Papers. Op het vlak 
Ons kenmerk 
van transparantie loopt Nederland voorop door in de eerste tranche landen CRS te 
BJZ/2016-0000052344 M 
introduceren vanaf 2017 financiële rekeninggegevens met elkaar uit te gaan 
wisselen. Ook heeft Nederland zich – net als de andere EU-lidstaten – aangesloten 
bij het initiatief om de autoriteiten van de EU-lidstaten inzicht te laten krijgen in 
elkaars UBO-registers. Verder heeft het kabinet een verdubbeling aangekondigd 
van de boete voor zwartspaarders die zich alsnog melden bij de Belastingdienst. 
Kortom: het net sluit zich langzaam maar zeker voor belastingontduikers, en het 
kabinet probeert daar een versnellende bijdrage aan te leveren. Ook zijn er 
voornemens voor een zwarte lijst en ligt er een richtlijnvoorstel voor een publieke 
country by country-reporting. 
 
De leden van de SP-fractie vragen of wij unilateraal actie gaan ondernemen om 
belastingontwijking en –ontduiking te stoppen. Verder vragen zij welke stappen 
zijn gezet naar aanleiding van het proefschrift van de heer Van Koningsveld, die 
inschat dat vermogenden jaarlijks € 10 miljard te weinig bijdragen aan de 
schatkist. Het proefschrift van Van Koningsveld heeft niet geleid tot extra stappen, 
omdat het daarin gesignaleerde probleem al op de internationale politieke agenda 
staat en Nederland daaraan een actieve bijdrage levert. Ook de Belastingdienst 
spant zich nu al in om belastingontduiking met de daarvoor beschikbare 
instrumenten daadwerkelijk aan te pakken. Zoals hiervoor is opgemerkt, is de CCB 
al meer dan 25 jaar actief op dit terrein. Van belang bij deze aanpak is door 
verdere verbetering van de internationale fiscale inlichtingenuitwisseling de 
informatiepositie van de Belastingdienst te versterken. Zonder de benodigde 
informatie is het voor de Belastingdienst immers niet mogelijk effectief tegen 
vormen van belastingontduiking op te treden. 
  
Het lid Van Vliet vraagt op welke wijze het kabinet gebruik gaat maken van het 
momentum, al dan niet in samenwerking met andere landen, de 
belastingparadijzen onder druk te zetten om hun bankgeheim op te heffen. Voor 
bestrijding van belastingontduiking geldt dat gecoördineerde afspraken nodig zijn. 
Er is al een aantal jaren internationale druk om het bankgeheim op te heffen. 
Landen werken intensief samen. Een goed voorbeeld is de implementatie van de 
mondiale standaard voor automatische informatie-uitwisseling, de CRS. Ook de 
landen met een bankgeheim hebben zich aangesloten bij de CRS. Met de 
wereldwijde uitwisseling van identificatiegegevens en financiële rekeninggegevens 
is het bankgeheim voor buitenlandse rekeninghouders in die landen opgeheven.  
Het is belangrijk dat alle relevante landen en jurisdicties meedoen om zo effectief 
mogelijk de transparantie te vergroten en belastingontduiking te bestrijden. De 
deelnemende landen aan het hiervoor genoemde Global Forum on Transparency 
van de OESO, waaronder Nederland, toetsen ook of de gemaakte afspraken 
daadwerkelijk worden nagekomen. Zo wordt gewerkt aan het steeds meer sluitend 
maken van het net rondom belastingparadijzen.  
 
ATAP en CRS 
De leden van de fractie van de SP zijn ontstemd over het feit dat zowel bedrijven 
als particulieren hun geld buiten het zicht van de fiscus houden en vragen zich 
Pagina 17 van 47 
 
 

 
Directie Bestuurlijke en 
 
Juridische Zaken 
Zwarte lijsten 
De leden van de fractie van de Christen Unie vragen of het kabinet van mening is 
Ons kenmerk 
dat landen als Panama en de Britse Maagdeneilanden, die op de lijst van 
BJZ/2016-0000052344 M 
international tax havens van de Europese Commissie staan, op de nieuwe 
Europese zwarte lijst dienen te komen en of het kabinet bereid is zich binnen 
Europa nu extra hard te maken voor het snel opzetten van een Europese zwarte 
lijst met belastingparadijzen. Als landen niet voldoen aan de internationale 
standaarden van informatieuitwisseling, dan kan een lijst met niet-coöperatieve 
landen een instrument zijn om deze landen te stimuleren te voldoen aan de 
internationale standaarden. Op internationaal niveau, zowel bij de OESO als bij de 
EU, zijn er initiatieven om een dergelijke lijst vorm te geven. In de Europese Raad 
worden momenteel besprekingen gevoerd over het opstellen van een EU-lijst van 
non-coöperatieve belastingjurisdicties en gecoördineerde tegenmaatregelen. 
Verder heeft de G20 aan de OESO gevraagd objectieve criteria te formuleren om 
in het kader van fiscale transparantie niet-coöperatieve landen te identificeren. 
Nederland steunt deze initiatieven van harte. 
 
Mossack Fonseca 
De leden van de fractie van de PVV vragen in hoeverre Mossack Fonseca aan te 
merken is als het topje van de ijsberg. Het is van algemene bekendheid dat dit 
bedrijf wereldwijd bezien slechts een van de vele spelers is. Of daarmee met de 
thans beschikbaar gekomen informatie slechts het topje van de ijsberg is 
geworden valt echter. Zoals hiervoor opgemerkt, heeft ICIJ op 9 mei jl. informatie 
online gezet en wordt deze nu door de Belastingdienst geanalyseerd. Vanwege de 
recente beschikbaarheid van de informatie en de grote hoeveelheid, is het nog 
niet mogelijk een volledig beeld te hebben van de door Nederlandse 
belastingplichtigen ontdoken belasting.  
 
De leden van de fractie van de ChristenUnie vragen of Mossack Fonseca een 
vestiging in Nederland heeft. Tevens vragen deze leden of de Belastingdienst zicht 
heeft op de activiteiten van de Nederlandse vestiging van Mossack Fonesca en de 
brievenbusfirma die dit trustkantoor beheert en of onderzoek gedaan wordt naar 
de activiteiten van deze vestiging. Mossack Fonseca Netherlands B.V. is op 9 april 
2015 op eigen verzoek uitgeschreven uit het DNB register van 
vergunninghoudende trustkantoren. Het bedrijf staat ook niet meer ingeschreven 
in het Handelsregister. De Belastingdienst kan op grond van de 
geheimhoudingsplicht van artikel 67 van de AWR het kabinet geen informatie 
verstrekken over individueel belastingplichtige (rechts)personen. In zijn 
algemeenheid kan gezegd worden dat trustkantoren en 
brievenbusvennootschappen binnen het risicogerichte toezicht van de 
Belastingdienst vallen.  
 
Het lid van Vliet vraagt naar het marktaandeel van Mossack Fonseca ten opzichte 
van andere dienstverleners die in Nederland actief zijn op het terrein van het 
verlenen van trustdiensten. Als gezegd is Mossack Fonseca Netherlands B.V. al op 
9 april 2015 op eigen verzoek uitgeschreven uit het DNB register van 
vergunninghoudende trustkantoren. Het bedrijf staat ook niet meer ingeschreven 
Pagina 19 van 47 
 
 

 
Directie Bestuurlijke en 
trustkantoor ingetrokken. DNB beoordeelt daarnaast de bestuurders van de 
Juridische Zaken 
trustkantoren op betrouwbaarheid en geschiktheid en controleert door middel van 
de vergunningverlening de toetreding van nieuwe spelers. Ten tijde van de 
Ons kenmerk 
invoering van de trustregelgeving heeft DNB met name geïnvesteerd in het 
BJZ/2016-0000052344 M 
volledig in beeld krijgen van de sector: partijen die onder de reikwijdte van de Wtt 
vielen hebben, indien aan de eisen van de wet werd voldaan, een vergunning 
gekregen en zijn onder toezicht gesteld. Voorts is in deze periode door DNB uitleg 
gegeven over doel en strekking van de wetgeving, zo blijkt uit wat DNB mij 
mededeelt. Waar in andere processen van ondertoezichtstelling een normalisatie 
ontstaat, heeft DNB moeten constateren dat dit in de trustsector niet heeft 
plaatsgevonden. Bij de trustsector is handhaving in de loop der jaren steeds 
verder toegenomen. In 2014 was sprake van 3 aanwijzingen, 1 last onder 
dwangsom, 6 boetes en 2 aangiftes bij het OM. In 2015 waren dit 3 aanwijzingen, 
6 lasten onder dwangsom, 12 boetes, 1 aangifte bij het OM en 2 intrekkingen van 
6
een vergunning. 
Met betrekking tot toetsingen ontvingen wij van DNB de volgende cijfers: 
 
Inge- Goed-
7 8
Totaal trokken negatief % gekeurd  % 
  
114 19 22 23% 73 77% 
2014 aanvangstoets 
4 1 3 100% 0  0%  
  hertoetsing 
118           
  tot 
149 42 11 10% 96 90% 
2015 aanvangstoets 
2 1 0   0% 1 100% 
  hertoetsing 
151           
  tot 
2016 aanvangstoets 45 4 4 10% 37 90% 
2 0 0 0 2 100% 
  hertoetsing 
47           
  tot 
 
  
                                                
6
 Zie ZBO-verantwoordingen 2014 en 2015 van DNB. 
7
 Een intrekking betekent dat de getoetste persoon zich uit eigener beweging heeft teruggetrokken. 
8
 Een negatief oordeel betreft het besluit om negatief te beslissen over de geschiktheid van de getoetste persoon. 
Pagina 21 van 47 
 
 

 
Directie Bestuurlijke en 
beëindiging van dienstverlening zou bekend kunnen zijn bij de FIU-Nederland of 
Juridische Zaken 
DNB, maar valt onder wettelijke geheimhoudingsbepalingen.  
 
Ons kenmerk 
De leden van de VVD fractie vragen op basis van welke signalen DNB het 
BJZ/2016-0000052344 M 
onderzoek op 31 maart 2016 heeft aangekondigd en vragen hoe de uitkomsten 
van de Panama Papers worden betrokken bij dat onderzoek. Van DNB ontvingen 
wij de navolgende informatie. Naar aanleiding van het FIFA corruptieschandaal 
heeft DNB in de tweede helft van 2015 besloten om een verkennend onderzoek uit 
te voeren naar de risico’s op witwassen verbonden aan cliënten en transacties 
afkomstig uit de voetbalsport. Het onderzoek maakt gebruik van inzichten 
opgedaan uit onder andere het rapport “Money laundering through the football 
10
sector” van de FATF. In het kader van het onderzoek is gesproken met diverse 
partijen betrokken bij de voetbalsector en is ter plekke onderzoek gedaan bij 
diverse trustkantoren. Het onderzoek wordt de komende tijd voortgezet bij 
trustkantoren en bij banken. Omdat de informatie uit de Panama Papers deels 
raakt aan de materie die in het lopend DNB onderzoek aan de orde is gekomen, 
zullen de documenten die ten grondslag liggen aan de Panama Papers bij dit 
onderzoek betrokken worden. 
 
Gevraagd wordt door de leden van de VVD fractie of de planning nog steeds is dat 
de resultaten van het DNB onderzoek eind juni 2016 worden gepresenteerd. Zij 
vragen of de Panama Papers mogelijk voor vertraging zorgen. Van DNB hebben 
wij begrepen dat vertraging op dit moment niet wordt voorzien. Echter, gezien de 
naar verwachting omvangrijke hoeveelheid informatie die vrijkomt zodra de 
documenten die ten grondslag liggen aan de Panama Papers beschikbaar komen, 
kan vertraging niet geheel worden uitgesloten. 
 
De leden van de fractie van de VVD vragen wat DNB gaat doen met informatie en 
gegevens uit de Panama Papers over in Nederland betrokken instellingen die 
onder toezicht van DNB staan. Zij willen ook weten of DNB alleen witwaspraktijken 
in relatie tot de sport zal onderzoeken, of dat onderzoek door DNB verder zal 
gaan, nu de Panama Papers betrekking hebben op meer dan alleen sport. DNB 
laat mij weten dat zij relevante gegevens uit de Panama Papers zal betrekken bij 
haar toezicht, waar mogelijk in lopende initiatieven zoals het onderzoek naar de 
risico’s op witwassen verbonden aan cliënten en transacties afkomstig uit de 
voetbalsport. 
 
Ook vragen de leden van de VVD-fractie naar de rol van DNB met betrekking tot 
de Nederlandse brievenbusmaatschappijen T&TSM en T&C International, die in de 
media in verband worden gebracht met het opstellen van onjuiste contracten. 
Gevraagd wordt of DNB onderzoek gaat doen naar deze instellingen. DNB laat mij 
weten dat, voor zover deze entiteiten klant zijn geweest bij Nederlandse 
instellingen die onder toezicht van DNB staan, DNB zal nagaan of de instellingen 
de relevante wettelijke verplichtingen ter zake hebben nageleefd inclusief het 
cliëntenonderzoek en het melden van ongebruikelijke transacties. 
 
                                                
10
 FATF, Money laundering through the football sector, juli 2009. 
Pagina 23 van 47 
 
 

 
Directie Bestuurlijke en 
ook deel uit dat de beleidsbepalers van het trustkantoor worden getoetst op 
Juridische Zaken 
geschiktheid en betrouwbaarheid. Uit de eerder gegeven cijfers blijkt dat in de 
afgelopen jaren een relatief groot aantal vergunningaanvragen door DNB is 
Ons kenmerk 
afgewezen. Indien onderzoek ter plaatste bij een vergunninghoudend trustkantoor 
BJZ/2016-0000052344 M 
uitwijst dat wettelijke verplichtingen (onder meer verplichtingen om 
cliëntenonderzoek te doen, om ongebruikelijke transacties te melden en om op 
een bepaalde wijze administratie te voeren) niet of niet in voldoende mate worden 
nageleefd dan is dit voor DNB altijd aanleiding om in te grijpen bij een 
trustkantoor.  
 
Per 1 januari 2015 is de Regeling integere bedrijfsvoering Wet toezicht 
trustkantoren als toezichthouderregeling van DNB vervangen door een regeling 
van de Minister van Financiën getiteld: Regeling integere bedrijfsvoering Wet 
toezicht trustkantoren 2014 (Rib Wtt). Bij die gelegenheid zijn aanscherpingen 
doorgevoerd, naar aanleiding van signalen van onder meer DNB. In de toelichting 
bij deze regeling is te lezen dat de aanscherpingen betrekking hebben op onder 
meer het cliëntenonderzoek (zoveel mogelijk aansluiten bij de Wwft) en op 
integere bedrijfsvoering. De belangrijkste wijziging in het kader van de integere 
bedrijfsvoering is het verplicht stellen van een audit functie naast de compliance 
functie zodat het zogenoemde three-lines-of-defense model ook bij trustkantoren 
– vergelijkbaar met financiële instellingen als banken en verzekeraars – moet 
worden gehanteerd. De invoering van een dergelijke verplichte auditfunctie heeft 
in ieder geval teweeg gebracht dat diverse kantoren, vanwege de stijgende 
compliance kosten, hebben besloten hun activiteiten te staken dan wel om de 
krachten met andere trustkantoren te bundelen.  
 
Nu is een wijziging voorbereid van de Wtt. Ook deze is bedoeld om het 
regelgevend kader strenger te maken. Een van de aanscherpingen is een 
verruiming van de mogelijkheden voor de toezichthouder om de vergunning van 
een trustkantoor in te trekken. Een concept wetsvoorstel is per 2 mei 2016 in 
consultatie gebracht. De conclusie van de leden van de fractie van D66 dat de 
aanpassingen van regelgeving te traag zouden zijn, delen wij dan ook niet. Na 
consultatie zal ambtelijk alles op alles worden gezet om zo snel mogelijk een 
wetsvoorstel ter advies aan de raad van State voor te leggen.  
 
De leden van de VVD-fractie vragen in hoeverre de voorgestelde aanscherpingen 
van de regelgeving voor trustkantoren ook het Europese minimum zou moeten 
zijn, met het oog op de concurrentiepositie en het gelijke speelveld. Met deze 
leden zijn wij van oordeel dat het wenselijk zou zijn dat onze strenge(re) regels 
voor trustkantoren ook gelden voor andere Europese landen. Het is aan elke EU 
lidstaat om te kiezen voor aanvullende regels boven het normenkader van de 
11
vierde anti-witwasrichtlijn. Daarbij is van belang dat de richtlijn lidstaten 
verplicht tot “de nodige stappen om zijn witwasrisico en zijn risico van 
terrorismefinanciering […] te identificeren, te beoordelen, inzichtelijk te maken en 
te beperken”. Specifiek dienen lidstaten “ervoor te zorgen dat er per sector of 
                                                
11
 Artikel 5 van Richtlijn 2015/849 van het Europees Parlement en de Raad van 20 mei 2015 inzake de voorkoming 
van het gebruik van het financiële stelsel voor het witwassen van geld of terrorismefinanciering, tot wijziging van 
Verordening (EU) nr. 648/2012 van het Europees Parlement en de Raad en tot intrekking van Richtlijn 2005/60/EG 
van het Europees Parlement en de Raad en Richtlijn 2006/70/EG van de Commissie (PbEU 2015, L 141).  
Pagina 25 van 47 
 
 

 
15
Directie Bestuurlijke en 
gerelateerd/verbonden zijn aan de dienstverlening. Gegevens over de UBO van 
Juridische Zaken 
een Nederlandse vennootschap moeten door de vennootschap worden 
aangeleverd aan het Nederlands UBO-register. Die gegevens moeten toereikend, 
Ons kenmerk 
accuraat en actueel zijn. Indien een trustkantoor voor een doelvennootschap 
BJZ/2016-0000052344 M 
optreedt als bestuurder, dan is dat trustkantoor in zijn hoedanigheid van 
bestuurder degene die de gegevens over de UBO van die vennootschap dient te 
leveren aan het UBO-register. Overigens is in de Vierde Witwasrichtlijn geregeld 
dat instellingen zoals trustkantoren voor het cliëntenonderzoek, waaronder het 
onderzoek naar de UBO, niet uitsluitend mogen afgaan op de informatie in het 
16
UBO-register. Wel ligt in de rede dat zij voor hun cliëntenonderzoek van die 
informatie kennisnemen. Het voornemen bestaat om te regelen dat trustkantoren 
(en andere Wwft instellingen) verplicht worden om te melden aan de Kamer van 
Koophandel wanneer zij discrepanties zien tussen de informatie in het UBO-
register en de informatie die zij hebben uit eigen onderzoek. 
 
Het is wenselijk dat trustkantoren in hun beleid opnemen dat zij zich niet inlaten 
met agressieve fiscale planning. Daarbij zouden zijn dan ook dienen op te nemen 
wat zij onder deze vorm van fiscale planning verstaan. Of een vaste lijst met wel 
of niet te faciliteren (typen) fiscale structuren daarvoor de oplossing is, is de 
vraag. Het risico van een bepaalde structuur hangt immers in belangrijke mate af 
van de omstandigheden van het geval. Betrokkenheid van bepaalde jurisdicties 
kan bijvoorbeeld een verschil in risico maken. Ook het profiel van de cliënt is van 
belang. Een cliënt die politically exposed person is, maakt het risico van een 
bepaalde fiscale structuur bijvoorbeeld anders. In de toelichting bij de Rib Wtt 
wordt uitgebreid stilgestaan bij misbruik van Nederlandse vennootschappen voor 
belastingontduiking. Opgemerkt wordt "dat trustkantoren zich ervoor dienen te 
hoeden door hun dienstverlening betrokken te raken bij het faciliteren van 
dergelijke overtredingen van Nederlandse of buitenlandse wetgeving. De 
verplichte risicoanalyse vergt dat trustkantoren zich daartoe wapenen met 
voldoende kennis van zaken en zich proactief opstellen." Wij delen de mening van 
de leden van de D66-fractie dat trustkantoren hun beleid openbaar toegankelijk 
zouden moeten maken. 
 
Cijfers met betrekking tot trustkantoren 
De leden van de fractie van de PvdA vragen hoe het komt dat Nederland na 
Luxemburg het grootste aantal trustkantoren ter wereld kent. De leden van de 
fractie van GroenLinks vragen of een actueel overzicht kan worden gegeven van 
de omvang van de trustsector in Nederland en de omvang van de individuele 
kantoren binnen die sector, alsmede van financiële stromen die door de firma’s 
vloeien die door de trustkantoren beheerd worden, de aantallen van deze firma’s. 
Om belemmeringen voor het Nederlands bedrijfsleven weg te nemen bij hun 
buitenlandse activiteiten, heeft Nederland een omvangrijk netwerk van 
belastingverdragen afgesloten met andere landen. Dit heeft echter ook tot gevolg 
gehad dat bedrijven uit andere landen zagen hoe zij, door financiële stromen te 
laten lopen via Nederlandse bedrijven, konden profiteren van dit netwerk. Een 
                                                
15
 Toelichting bij de Regeling integere bedrijfsvoering Wet toezicht trustkantoren 2014, Staatscourant 2014 nr. 
20684 24 juli 2014, blz. 21. 
16
 Vierde Witwasrichtlijn, artikel 30, achtste lid. 
Pagina 27 van 47 
 
 

 
Directie Bestuurlijke en 
Aantal doelvennootschappen 
Juridische Zaken 
Ons kenmerk 
2010 2011 2012 2013 2014 2015 
BJZ/2016-0000052344 M 
 
 
DNB geeft de volgende informatie over aantallen BFI’s: 
Jaar Aantallen BFI’s 
2003 7.997 
2004 9.077 
2005 12.082 
2006 11.260 
2007 12.026 
2008 12.662 
2009 13.367 
2010 13.383 
2011 14.506 
2012 14.259 
2013 14.391 
2014 16.128 
2015 15.563 
  
  
Pagina 29 van 47 
 
 

 
Directie Bestuurlijke en 
 
Juridische Zaken 
Leden van de fracties van de SP, de ChristenUnie en GroenLinks vragen naar de 
mogelijke betrokkenheid van notaris- en advocatenkantoren bij in de Panama 
Ons kenmerk 
Papers gesignaleerde casuïstiek, meer in het bijzonder de dienstverlening aan 
BJZ/2016-0000052344 M 
trustkantoren. Vragen van uw Kamer over de mogelijke betrokkenheid van het 
Rotterdamse notariskantoor heeft de minister van Veiligheid en Justitie 
22
beantwoord bij brief van 28 april 2016, waarnaar wij graag verwijzen. 
 
Ook wordt gevraagd door de leden van de fracties van VVD, PVV en D66 of sprake 
is van strafbare feiten bij het opzetten van de in de media beschreven ‘dubieuze 
constructies’ en welke acties het OM, de FIOD en andere overheidsdiensten gaan 
ontplooien op basis van de Panama Papers. De leden van de fractie van de PvdA 
vragen in dit verband naar mogelijkheden om directeuren van trustkantoren die 
bestuurder zijn van een brievenbusmaatschappij, persoonlijk aansprakelijk te 
stellen als zou blijken dat die brievenbusmaatschappij gebruikt wordt voor 
belastingontduiking, corruptie of witwassen. De publicaties over de Panama Papers 
hebben de aandacht van de financiële en anti-witwastoezichthouders alsmede van 
de Belastingdienst, de opsporingsdiensten en het OM. De toezichthouders, de 
FIOD en het OM zullen naar aanleiding van de publicaties over Panama Papers, 
alsmede op basis van de documenten die ten grondslag liggen aan die publicaties, 
beoordelen of de betreffende documenten voldoende grondslag bieden voor het 
opstarten van een onderzoek en naar welke feiten zij onderzoek doen. Het is 
vervolgens aan de tucht-, civiele en/of strafrechter om maatregelen te treffen 
tegen betrokken beroepsbeoefenaren, indien daarvoor aanleiding blijkt te bestaan. 
Onder voorwaarden kunnen dat ook maatregelen zijn tegen leidinggevenden van 
trustkantoren. In het kader van strafrechtelijke aansprakelijkheid dient eigen of 
functioneel daderschap te worden vastgesteld. Bij civielrechtelijke 
aansprakelijkheid wordt gekeken naar onrechtmatig handelen door een 
bestuurder. 
 
Aanvullende vragen over het bericht dat ‘ABN AMRO eigenaren van 
bedrijven in belastingparadijzen verhult’ 
 
Onderzoek Belastingdienst  
De leden van de fractie van de VVD vragen wanneer het onderzoek van de 
Belastingdienst naar ABN AMRO is afgerond en hoe de Kamer hierover wordt 
geïnformeerd. Zij vragen wat het kabinet wel en niet kan delen aan informatie met 
de Kamer, en wat de opdracht en/of het verzoek aan de Belastingdienst is. Wat 
gaat er precies onderzocht worden? De leden van de SP-fractie vragen of de 
Belastingdienst voor alle bedrijven waar ABN AMRO rechtstreeks of via dochters 
nominee shareholder is, gaat onderzoeken of deze gebruikt zijn om de belasting te 
ontwijken of ontduiken.  
Wij hebben de Belastingdienst gevraagd om met ABN AMRO in gesprek te gaan 
over het klantacceptatieproces van ABN AMRO om inzage te krijgen of de bank 
klanten faciliteert in belastingontduiking. Het eerste gesprek heeft inmiddels 
plaatsgevonden. Over de inhoud hiervan kan de Belastingdienst op grond van 
artikel 67 van de AWR geen nadere mededelingen doen.  
                                                
22
 Kamerstukken II 2015/16, aanhangsel van de handelingen 2410. 
Pagina 31 van 47 
 
 

 
Directie Bestuurlijke en 
de geheimhoudingsplicht van artikel 67 van de AWR het verbiedt specifieke 
Juridische Zaken 
24
mededelingen te doen. 
 
Ons kenmerk 
Aanbieden constructies met nominee shareholdership 
BJZ/2016-0000052344 M 
De leden van de fracties van de VVD en de PvdA vragen naar de risico’s op onder 
meer witwassen van structuren waarbij het fenomeen nominee shareholdership 
wordt gebruikt. De leden van de ChristenUnie-fractie stellen dat een bank niet 
mee zou moeten willen werken aan dit type structuren om elke schijn van 
meewerken aan ongeoorloofde praktijken te vermijden.  
Een nominee shareholder is een persoon die als aandeelhouder van een 
vennootschap staat geregistreerd en die de aandelen namens een andere persoon 
houdt, de ‘echte’ eigenaar. De naam van de echte eigenaar staat niet in openbare 
registers en is alleen bij de nominee bekend. De nominee wordt gebruikt ten 
behoeve van de anonimiteit van de werkelijke eigenaar. Vaak wordt echter 
afgesproken dat de inkomsten en vermogenswinsten nog steeds toekomen aan die 
werkelijke eigenaar. Deze afspraken, onder meer dat de aandelen enkel door de 
nominee gehouden worden voor en namens de werkelijke eigenaar, en dat enkel 
de werkelijke eigenaar het recht heeft om de aandelen te vervreemden en 
gerechtigd is tot de inkomsten uit de aandelen en dat de nominee handelt volgens 
instructies van de werkelijke eigenaar, worden vaak neergelegd in een 
vertrouwelijk document. De nominee presenteert zichzelf dus als de eigenaar, 
maar is dat niet. Naar de buitenwereld lijkt het dus of geen band bestaat tussen 
de werkelijke eigenaar en de vennootschap, maar uit het vertrouwelijke document 
blijkt het tegendeel.  
 
De FATF-aanbevelingen bevatten een niet-limitatieve lijst van factoren en soorten 
bewijs van gevallen waarin sprake is van een potentieel hoog risico op witwassen 
of financieren van terrorisme. Bedrijven met nominee shareholders en bedrijven 
25
met aandelen aan toonder worden gezien als hoog-risico. Bijlage III bij de vierde 
anti-witwasrichtlijn bevat ook zo een niet-limitatieve lijst van hoge risico’s. Zowel 
de vierde anti-witwasrichtlijn als de FATF aanbevelingen schrijven niet voor dat 
met een hoog risico cliënt per definitie geen cliëntrelatie onderhouden zou mogen 
worden. Ze schrijven wel voor dat in die gevallen verscherpt cliëntenonderzoek 
moet plaatsvinden. Dat betekent dat de instelling in kwestie zeer scherp erop zal 
moeten toezien dat het geconstateerd hoog risico op witwassen of financieren van 
terrorisme zich in deze relatie wordt beheerst en beperkt. Bij instellingen die niet 
de capaciteit hebben om deze mate van verscherpt toezicht naar behoren uit te 
oefenen, ligt het voor de hand dat zij ervoor kiezen om dit type cliëntrelaties niet 
aan te gaan. Wij begrijpen van ABN AMRO dat de bank bij haar cliëntrelaties waar 
sprake is van nominee shareholderschap een dergelijk verscherpt 
cliëntenonderzoek doet.  
 
De leden van de PvdA vragen welke rapportageverplichtingen de bank heeft inzake 
dit soort vennootschappen. Is de bank gehouden belastingaangifte te doen voor 
de vennootschap, nu zij naar buiten toe als vertegenwoordiger optreedt, zo vragen 
zij. Entiteiten die zijn opgericht naar buitenlands recht en die ook feitelijk niet 
                                                
24
 Handelingen II 2008/09, nr. 4123. 
25
 FATF aanbevelingen, interpretive note bij aanbeveling 10, para 15. 
Pagina 33 van 47 
 
 

 
Directie Bestuurlijke en 
een staatsdeelneming zich bewust te zijn van haar maatschappelijke positie: het 
Juridische Zaken 
gaat om belangrijke ondernemingen met een prominente rol in de Nederlandse 
samenleving. Bovendien zijn de aandelen in handen van de Nederlandse staat. 
Ons kenmerk 
Daaruit vloeit wat mij betreft een bijzondere verantwoordelijkheid voort. Dat 
BJZ/2016-0000052344 M 
betekent ten aanzien van fiscaal gedrag, dat een staatsdeelneming zich mijns 
inziens niet alleen dient te houden aan de (belasting-)wet, maar ook niet actief op 
zoek dient te gaan naar, of te profiteren van, lacunes in de internationale fiscale 
regelgeving (bijvoorbeeld om een beter rendement te kunnen presenteren). 
 
De leden van de D66-fractie constateren dat de dochter van ABN AMRO op 
Guernsey optreedt als aandeelhouder van vennootschappen, zodat de klanten van 
wie die vennootschappen werkelijk zijn, afgeschermd blijven voor de buitenwereld. 
Deze leden vragen welke informatie-uitwisseling er exact plaatsvindt tussen ABN 
AMRO en de Belastingdienst in Nederland over de vermogens van deze klanten, en 
welke uitwisseling van informatie plaatsvindt tussen ABN AMRO en de 
belastingdiensten in de landen waar de betreffende klanten belastingplichtig zijn. 
Ook vragen zij of sprake is geweest van actieve uitwisseling van informatie vanuit 
ABN AMRO, of dat informatie alleen is verstrekt als daarom officieel werd verzocht 
vanuit de Belastingdienst(en). Financiële instellingen wisselen niet zelf informatie 
uit met belastingdiensten in de landen waar de betreffende klanten 
belastingplichtig zijn. Privacyregelgeving verzet zich tegen een rechtstreekse 
verstrekking. ABN AMRO voldoet aan haar verplichtingen om fiscale autoriteiten – 
naast gegevens over binnenlandse belastingplichtigen op grond van de Wet 
inkomstenbelasting 2001 en gegevens in het kader van de EU Spaarrenterichtlijn 
– volgens de CRS informatie te verschaffen over buitenlandse belastingplichtigen 
aan de Belastingdienst. De uitwisseling van deze inlichtingen met andere 
belastingdiensten vindt vervolgens plaats op basis van verdragen. Het maakt geen 
verschil of die beleggingen en bezittingen via een nominee entiteit of anderszins 
worden bewaard of aangehouden. 
 
Dienstverlening ABN AMRO 
De leden van de fractie van de PvdA vragen of het klopt dat ABN AMRO aan haar 
klanten vennootschappen aanbiedt waar de bank (of een dochteronderneming) op 
papier aandeelhouder van is, maar in werkelijkheid een klant de werkelijke 
aandeelhouder is. Zij vragen met welk doel dit soort constructies worden 
opgetuigd, en of het klopt dat dit soort constructies kunnen worden gebruikt om 
informatie en bezittingen af te schermen voor belastingdiensten in binnen- en 
buitenland. Ook vragen zij in hoeverre de Belastingdienst zicht heeft op 
bezittingen die worden gestald in vennootschappen waar de bank op papier 
aandeelhouder van is, maar waar een klant uiteindelijk belanghebbende of 
begunstigde is. Voorts vragen de leden van de PvdA-fractie in hoeverre deze 
vennootschappen gebruikt kunnen worden om buitenlandse belastingdiensten om 
de tuin te leiden, en in hoeverre opsporingsdiensten zicht hebben op bezittingen 
die in dit soort vennootschappen zijn gestald.  
Het is de verantwoordelijkheid van de werkelijke aandeelhouder om in zijn 
belastingaangifte melding te maken van zijn aandeelhouderschap. Hij heeft de 
verplichting om daarbij volledige transparantie te betrachten. De inspecteur kan 
de jaarstukken van de vennootschap opvragen om zo zicht te krijgen op het 
vermogen en de winst van de vennootschap. In het kader van haar 
Pagina 35 van 47 
 
 

 
Directie Bestuurlijke en 
overige drie actieve effectenbewaarbedrijven van ABN AMRO zijn ingericht ten 
Juridische Zaken 
behoeve van de bewaarneming van effecten van klanten van Private Banking 
International. In de financiële markten waarin deze effectenbewaarbedrijven actief 
Ons kenmerk 
zijn, is dit gebruikelijk. 
BJZ/2016-0000052344 M 
 
Daarnaast vragen de leden van de VVD-fractie wat de situatie en stand van zaken 
is bij ABN AMRO met betrekking tot de aanpak van het tegengaan van witwassen 
en terrorismefinanciering. Van ABN AMRO ontving ik (de minister) de volgende 
informatie. Alle beoogde en bestaande klanten worden, zowel voorafgaand aan als 
tijdens hun relatie met ABN AMRO, zorgvuldig gescreend, overeenkomstig de 
geldende wet- en regelgeving (waaronder de Wwft). ABN AMRO heeft een 
wereldwijd geldende Client Acceptance & Anti-Money Laundering/Counter 
Terrorism Financing policy (CAAML). In dit beleid zijn ook diverse andere 
internationaal geldende vereisten of best practices geïncorporeerd, zoals die van 
de FATF of toezichthouders in andere landen. Potentiële klanten die niet voldoen 
aan de standaarden van ABN AMRO worden geweigerd. Bij bestaande klanten die 
niet voldoen aan de standaarden van ABN AMRO wordt de dienstverlening 
beëindigd. Het ken-je-klant proces en het monitoren van de activiteiten van 
klanten zijn erop gericht te voorkomen dat ABN AMRO betrokken raakt bij 
witwassen, terrorismefinanciering, belastingontduiking en/of andere zaken die niet 
in lijn zijn met wettelijke of maatschappelijke eisen. Ook kan hiermee mogelijk 
witwassen of financieren van terrorisme door cliënten in een vroegtijdig stadium 
worden gedetecteerd en worden gemeld aan FIU-Nederland of een FIU in een 
ander betrokken land. Klanten, waarvan ABN AMRO in dit verband heeft 
vastgesteld dat zij een hoger risicoprofiel hebben, zijn onderworpen aan een 
strenger regime (verscherpt cliëntenonderzoek) en worden ten minste elk jaar 
volledig opnieuw beoordeeld. Deze hogere risicoklanten worden besproken in 
daarvoor speciaal ingerichte Klantacceptatie en Review Comités. 
 
Op dit moment lopen er binnen ABN AMRO in diverse klantsegmenten, zowel in 
Nederland als daarbuiten, programma’s om de kwaliteit van de klantdossiers 
verder te verhogen, zo hebben wij van ABN AMRO vernomen. De programma’s 
voorzien onder meer in het proactief controleren van klantdossiers en het waar 
nodig doorvoeren van verbeteringen. Daarnaast heeft de bank systemen voor 
transactiemonitoring, waarmee onder meer wordt beoogd klanten en hun 
transacties te monitoren op witwaspraktijken en terrorismefinanciering. De bank 
blijft investeren in deze systemen, zo wordt gesteld. 
 
De leden van de fracties van de PvdA en de SP vragen waarom ABN AMRO nog wel 
buitenlandse constructies aanbiedt waarbij nominee shareholders betrokken zijn 
en ING en Rabobank niet meer. De leden van de PvdA-fractie willen daarbij weten 
of het meewerken aan buitenlandse constructies waarbij nominee shareholders 
betrokken zijn, nodig is om klanten afdoende te bedienen. De leden van de PVV-
fractie staan stil bij het feit dat ING en Rabobank dochterondernemingen op 
Guernsey via welke constructies met nominee shareholders werden aangeboden, 
hebben verkocht. Zij vragen of ING en de Rabobank deze diensten niet alsnog via 
deze verkochte dochters aanbieden. Als gezegd vallen diensten die betrekking 
hebben op bedrijven met nominee shareholders in de categorie hoog risico. Een 
bank moet zelf bepalen of het aanbieden van dit type diensten past in de risk 
Pagina 37 van 47 
 
 

 
Directie Bestuurlijke en 
AMRO. In hoeverre er sprake is bij ABN AMRO van belastingontduiking en –
Juridische Zaken 
ontwijking en wat de gevolgen hiervan zijn voor de verkoop van het resterend 
belang, kan ik nu niet beoordelen. Ik wacht de resultaten van het onderzoek van 
Ons kenmerk 
de Belastingdienst af.  
BJZ/2016-0000052344 M 
 
De leden van de fractie van het CDA vragen waarom ABN AMRO dienstverlening 
heeft voor consumenten en bedrijven op eilanden als Guernsey, dat door veel 
Europese landen op een blacklist is gezet. ABN AMRO biedt op Guernsey 
uitsluitend diensten aan voor klanten van Private Banking International. ABN 
AMRO is via rechtsvoorgangers sinds 1978 actief in Guernsey.  
Het is niet duidelijk op welke blacklist de vraag betrekking heeft. Guernsey werkt 
mee aan alle EU initiatieven op het gebied van uitwisseling van informatie voor 
fiscale doeleinden, zoals de  
Spaartegoedenrichtlijn en de CRS.  
 
De leden van de PVV-fractie vragen hoeveel offshore vennootschappen er door 
ABN AMRO wereldwijd als nominee shareholdership worden beheerd en of het 
klopt dat hiermee een bedrag van 199 miljard is gemoeid. Het jaarverslag 2015 
van ABN AMRO Group N.V. vermeldt dat ABN AMRO Private Banking wereldwijd 
per eind 2015 € 199 miljard aan vermogen van klanten administreert. Het betreft 
hier dus vermogen dat klanten wereldwijd bij ABN AMRO hebben ondergebracht.  
 
De leden van de PVV-fractie vragen of het klopt dat nominee shareholderships van 
ABN AMRO niet illegaal zijn, maar in het verlengde daarvan hoe wenselijk ik (de 
staatssecretaris) het vind dat klanten zich kunnen verstoppen voor de 
Belastingdienst. Ook vragen zij of ABN AMRO als nominee shareholder zou moeten 
controleren of klanten belasting betalen in hun woonland over het aanwezige 
vermogen. ABN AMRO biedt de nominee shareholding diensten aan in het kader 
van effectenbewaarneming. Dit betreft reguliere activiteiten die niet verboden zijn. 
ABN AMRO heeft als beleid dat niet wordt meegewerkt aan belastingontduiking. 
Belastingwetten verbieden niet het gebruik van vennootschappen of bepaalde 
vormen van aandeelhouderschap. Wel verplichten belastingwetten de 
belastingplichtigen hun gehele inkomen en vermogen te verantwoorden. In dat 
licht vind ik het vanzelfsprekend verwerpelijk als belastingplichtigen vermogen 
voor de Belastingdienst verstoppen. Controle of al dan niet daadwerkelijk 
belastingaangifte is gedaan vormt een taak van de Belastingdienst van het 
betreffende land, terwijl de aangifte telkens de verantwoordelijkheid is van de 
belastingplichtige. 
 
De leden van de fractie van de PVV vragen zich af wat in het kader van de 
nominee shareholderships van ABN AMRO een afdoende fiscale sanctie zou zijn 
voor ABN AMRO. Zoals ik (de staatssecretaris) al heb aangekondigd, verdubbelt de 
aan belastingplichtigen op te leggen boete als zij alsnog hun eerder verzwegen 
box 3-vermogen aan de Belastingdienst melden per 1 juli a.s. van 60% naar 
120% van de na te vorderen belasting. Ik kan vanwege de geheimhoudingsplicht 
van artikel 67 van de AWR niet specifiek ingaan op individuele belastingplichtigen. 
In zijn algemeenheid geldt dat als sprake is van belastingontduiking een 
zorgvuldige afweging plaatsvindt betreffende op te leggen sancties, ook ten 
aanzien van derden die daaraan hebben meegewerkt. ABN AMRO heeft als beleid 
Pagina 39 van 47 
 
 

 
Directie Bestuurlijke en 
ABN AMRO overeen is gekomen om de kwaliteit van de klantdossiers te 
Juridische Zaken 
verbeteren. 
 
Ons kenmerk 
De leden van de fractie van GroenLinks zijn voorts benieuwd of bij ABN AMRO en 
BJZ/2016-0000052344 M 
bij mij (de minister) bekend was wie de eigenaars waren van de vennootschappen 
voor wie de dochteronderneming Martello als nominee shareholder optrad. 
Martello (namens haar moedervennootschap ABN AMRO Guernsey Ltd.) treedt in 
deze casus op als bewaarder voor een op Guernsey gevestigd beleggingsfonds dat 
via diverse entiteiten investeert in onroerend goed. In het kader van haar rol als 
bewaarder van dit fonds vindt bewaring plaats van de eigendom van deze 
entiteiten bij Martello. De relevante gegevens van de klant van ABN AMRO 
Guernsey Ltd – het betreffende beleggingsfonds – zijn bekend bij ABN AMRO 
Guernsey Ltd.  
 
In een bericht in het FD van 2 november 2012 gaf ABN AMRO aan dat alle 
activiteiten in belastingparadijzen op de lijst voor liquidatie stonden, op enkele 
entiteiten voor rederijen en kantoorbeheer na. De leden van de fractie van 
GroenLinks vragen hoe de nu in de actualiteit zijnde activiteiten zich hiertoe 
verhouden. Indien ze in de eerste categorie vallen, waarom zijn deze activiteiten 
nog steeds niet gestopt, zo vragen zij. Indien in de tweede, waarom was voor het 
beheer een structuur met een nominee shareholder nodig? Indien buiten deze 
twee categorieën, betekent dat dat ABN AMRO tijdens haar periode van 
staatssteun haar activiteiten in belastingparadijzen heeft uitgebreid? Van ABN 
AMRO ontvingen wij de volgende informatie. De eigen deelnemingen die ABN 
AMRO heeft in wat door de bank 'landen met een belastingvriendelijk klimaat' 
worden genoemd, zijn grofweg in te delen in vier groepen: 
1. Inactieve (lege) vennootschappen die in het proces zitten om opgeheven te 
worden. Dit zijn voornamelijk oude, lege Prime Fund Solutions-entiteiten die 
zijn achtergebleven na de verkoop van Prime Fund Solutions (onderdeel van 
het voormalige Fortis Bank Nederland) aan Credit Suisse in 2011. Een deel 
van deze entiteiten is ondertussen geliquideerd. Voor de andere 
vennootschappen geldt dat de liquidatie, voor zover mogelijk, op korte termijn 
wordt afgerond. 
2. Vennootschappen die eigenaar zijn van lokale kantoorgebouwen (ABN AMRO 
kantoren) in eigen gebruik. Ook voor deze vennootschappen geldt dat een 
deel hiervan ondertussen is afgestoten of wordt geliquideerd. 
3. Vennootschappen waarin zeeschepen worden geëxploiteerd. Dit zijn joint 
ventures met (buitenlandse) klanten van ABN AMRO die actief zijn in de 
internationale scheepvaartindustrie. ABN AMRO houdt als joint venture partner 
aandelen in de joint venture vennootschap. De fiscale woonplaats van de joint 
ventures is niet altijd gelijk aan de jurisdictie waar de vennootschap is 
opgericht. 
4. Vennootschappen met bankactiviteiten en vennootschappen die zich 
bezighouden met het beheer van beleggingsfondsen voor bijvoorbeeld de 
private bank. De activiteiten die ABN AMRO tot voor kort had in Jersey worden 
geïntegreerd met die in Guernsey.  
 
Met betrekking tot de derde groep gaf ABN AMRO de volgende aanvulling: ABN 
AMRO is (indirect) medeaandeelhouder van internationaal opererende rederijen, 
Pagina 41 van 47 
 
 

 
Directie Bestuurlijke en 
vennootschap en een bijbehorende nominee aandeelhouder enerzijds en een UBO 
Juridische Zaken 
van een vennootschap anderzijds. Iedere werkelijke aandeelhouder kan besluiten 
om een nominee aan te wijzen die voor hem optreedt. Een vennootschap kan dus 
Ons kenmerk 
achter de schermen honderden werkelijke aandeelhouders hebben, met voor de 
BJZ/2016-0000052344 M 
schermen hun (honderden) nominee aandeelhouders. Die werkelijke en nominee 
aandeelhouders kunnen natuurlijke personen zijn, maar ook rechtspersonen. Een 
UBO is altijd een natuurlijke persoon en is, heel eenvoudig gezegd, degene die, al 
dan niet achter de schermen, bij de vennootschap aan de touwtjes trekt. Een 
vennootschap heeft geen honderden UBO’s. Voor de precieze definitie van een 
UBO verwijs ik (de minister) naar mijn brief van 10 februari jl. met daarin de 
contouren van het Nederlands UBO-register en naar artikel 3, zesde lid, van de 
vierde anti-witwasrichtlijn.  
 
Ingevolge artikel 2, eerste lid, van de Wwft moet een Nederlandse bank die een 
dochter heeft in een land dat geen EU lidstaat is ervoor zorgen dat die dochter 
cliëntenonderzoek verricht op een manier die gelijkwaardig is aan dat van de Wwft 
en dat gegevens van dit cliëntenonderzoek worden vastgelegd en bewaard op een 
wijze die gelijkwaardig is aan wat daarvoor in de Wwft wordt voorgeschreven. 
Cliëntenonderzoek op grond van de Wwft houdt onder meer in dat onderzoek 
wordt gedaan naar de UBO(s) van de cliënt. Daarnaast is het zo dat wanneer 
sprake is van nominee shareholders, verscherpt cliëntenonderzoek moet 
plaatsvinden. Bij nominee shareholders is immers sprake van een situatie van 
verhoogd risico op witwassen en financieren van terrorisme.  
De Wwft kent geen verplichting voor de bank om de resultaten van het 
cliëntenonderzoek openbaar te maken. Dat geldt ook voor cliëntenonderzoek door 
dochters. Wel zal de bank ervoor moeten zorgen dat het resultaat van het 
onderzoek door dochters wordt vastgelegd en bewaard conform de Wwft. DNB 
heeft in het kader van het toezicht inzage in deze gegevens, wanneer zij 
onderzoek doet bij een dochter. Het voor Nederland op te richten UBO-register zal 
betrekking hebben op de UBO’s van, kort gezegd, de entiteiten die nu al een 
registratieverplichting hebben voor het Handelsregister. Off shore 
vennootschappen vallen buiten het bereik van het Nederlands UBO-register. 
 
De leden van de PVV-fractie beschrijven dat de Duitse minister van Financiën, dhr. 
Schäuble, pleit voor koppeling van de gegevens uit de UBO-registers die de EU 
lidstaten gaan oprichten en zij vragen naar een reactie van het kabinet hierop. In 
het kader van een bijeenkomst van de G20 is op 14 april jl. door het Verenigd 
Koninkrijk, Frankrijk, Duitsland, Italië en Spanje een initiatief gepresenteerd: 
koppeling van hun UBO-registers en automatische uitwisseling van UBO-informatie 
27
tussen hun bevoegde autoriteiten. Tijdens de Ecofin van 21 april jl. hebben de 
andere EU lidstaten, waaronder ook Nederland, zich bij dit initiatief aangesloten. 
Door deze koppeling en uitwisseling, zeker wanneer die op steeds grotere schaal 
zouden plaatsvinden, zal het steeds moeilijker worden om een andere jurisdictie 
op te zoeken om buiten het bereik van een UBO-register te blijven. Hiermee wordt 
                                                
27
 Zie de website van de Britse overheid: 
https://www.gov.uk/government/uploads/system/uploads/attachment_data/file/516868/G5_letter_DOC140416-
14042016124229.pdf. 
Pagina 43 van 47 
 
 

 
Directie Bestuurlijke en 
in Nederland gevestigde belastingplichtige, de inspecteur deze informatie kan 
Juridische Zaken 
opvragen. 
 
Ons kenmerk 
De leden van de PVV-fractie vragen waarom er met belastingparadijzen TIEA’s 
BJZ/2016-0000052344 M 
afgesloten worden als deze belastingparadijzen niet eens een (digitaal) 
raadpleegbaar Handelsregister hebben, en of onder een (digitaal) raadpleegbaar 
Handelsregister wordt verstaan een register waarin de UBO vermeld staat. Ook 
vragen zij waarom een (digitaal) raadpleegbaar Handelsregister geen onderdeel is 
van verdragsonderhandelingen. Daarnaast vragen zij hoeveel van dergelijke 
belastingparadijzen er zijn waarmee Nederland een TIEA heeft afgesloten, maar 
die geen (digitaal) raadpleegbaar Handelsregister hebben. De leden van de fractie 
van de PVV vragen ook of er bij TIEA’s ook eisen worden gesteld aan niet fiscale 
gegevensuitwisseling, zoals handels- en persoonsregisters. Voor de effectieve 
gegevensuitwisseling kunnen staten verzoeken om informatie voor het uitvoeren 
van hun eigen belastingwetgeving. Veelal zullen belastingdiensten zelf over de 
gevraagde informatie beschikken, maar het kan ook dat gegevens moeten worden 
opgevraagd. Dat kan dan bij financiële instellingen, bijvoorbeeld over financiële 
rekeningen, transacties, rekeninghouders en partijen bij financiële transacties. Er 
worden geen eisen gesteld dat gevraagde gegevens afkomstig moeten zijn uit 
handels- en persoonsregisters. Dit is in landen ten slotte verschillend 
georganiseerd. De Nederlandse Belastingdienst zal zelf wel (indien nodig) zoveel 
mogelijk aansluiten bij de relevante (authentieke) gegevens zoals vastgelegd in de 
basisregistraties. Deze leden vragen in het verlengde daarvan of het kabinet 
bereid is om de met dergelijke paradijzen gesloten TIEA’s op te zeggen. Het 
opzeggen van een TIEA zou ertoe leiden dat met sommige van deze landen 
informatie-uitwisseling op verzoek niet meer mogelijk zou zijn. Dit acht het 
kabinet onwenselijk en contraproductief.  
 
De leden van de PVV-fractie vragen vervolgens of het mogelijk is dat alle klanten 
bekend worden gemaakt aan de Nederlandse Belastingdienst, en dat de 
Belastingdienst die informatie uitwisselt met de belastingdiensten van de 
verschillende landen, waar de klanten belastingplichtig zijn, ter voorkoming dat 
belastingen worden ontdoken en/of geld wordt witgewassen. Op grond van de CRS 
zal de Belastingdienst in 2017 van financiële instellingen al informatie ontvangen 
over klanten van financiële instellingen die fiscaal woonachtig zijn in andere CRS-
landen. Deze informatie wordt vervolgens automatisch uitgewisseld met de 
betreffende belastingdiensten. Hoe meer landen meedoen met CRS, hoe meer het 
net zich dus zal sluiten. Verder is het uiteraard zo dat – als de Belastingdienst de 
beschikking krijgt over fiscale gegevens die voor de belastingheffing in een ander 
land relevant kan zijn – deze informatie spontaan wordt verstrekt aan het 
betreffende land, als daarvoor een juridische basis is. Het UBO-register, alsmede 
een mogelijke automatische uitwisseling van UBO-gegevens, zal ook bijdragen aan 
de bestrijding van belastingontduiking. 
 
Deze leden vragen voorts of de gegevens die Guernsey met ingang van 1 januari 
2017 gaat uitwisselen met Nederland, ook de gegevens uit het Handelsregister 
omvatten. Op grond van de uitwisseling volgens de CRS worden gegevens 
uitgewisseld die zijn verkregen van financiële instellingen. Tot de uit te wisselen 
gegevens behoren ook enkele gegevens die zijn opgenomen in het 
Pagina 45 van 47 
 
 

 
Directie Bestuurlijke en 
De leden van de fractie van de PVV horen graag hoe het kabinet gaat optreden als 
Juridische Zaken 
zij informatie verkrijgt waarbij de Guernsey-route wordt gebruikt en de fiscale 
belangen van het Verenigd Koninkrijk worden geschaad. Zoals in dit soort situaties 
Ons kenmerk 
gebruikelijk is, zal de Nederlandse Belastingdienst de informatie die voor de 
BJZ/2016-0000052344 M 
belastingheffing in het Verenigd Koninkrijk relevant kan zijn, spontaan verstrekken 
aan de Britse belastingdienst. 
 
Hoogachtend, 
 
De Minister van Financiën,   De Staatssecretaris van Financiën, 
 
 
 
 
 
J.R.V.A. Dijsselbloem    Eric Wiebes 
 
Pagina 47 van 47 
 
 

