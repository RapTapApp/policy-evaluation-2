2016D40734 
Inleiding 
De leden van de fracties van de VVD, de PvdA, het CDA, de PVV, D66 en het lid Van Vliet hebben 
1
vragen gesteld over de brief van 20 september 2016 over coöperaties en dividendbelasting. 
Hierna wordt bij de beantwoording van de vragen zo veel mogelijk de volgorde van het verslag 
aangehouden. Waar meerdere fracties vragen van gelijke strekking hebben gesteld, zijn deze 
vragen gezamenlijk beantwoord bij de eerste fractie die de vraag heeft gesteld. 
Vragen en opmerkingen van de leden van de fractie van de VVD 
De leden van de fracties van de VVD en D66 vragen of het kabinet kan garanderen dat coöperaties 
met reële activiteiten niet geraakt worden. De leden van de fractie van de VVD vragen in het 
verlengde hiervan waar het onderscheid gelegd kan worden tussen de houdstercoöperatie en de 
coöperatie met een reële functie en hoe dit onderscheid op een goede manier gemaakt kan 
worden. De leden van de fractie van het CDA vragen of slechts een deel van de 
houdstercoöperaties inhoudingsplichtig wordt. De leden van de fractie van de VVD vragen in 
hoeverre er straks ook een tegenbewijsregeling komt. De leden van de fractie van de PvdA vragen 
of de term “houdstercoöperatie” straks wettelijk wordt vastgelegd en in hoeverre om deze term 
heen valt te structureren. 
In de brief van 20 september 2016 is aangegeven dat bij de uitwerking van de voorstellen een 
randvoorwaarde is dat het reële coöperatieve bedrijfsleven niet geraakt wordt. Om dit te 
bewerkstelligen wordt voorgesteld om alleen houdstercoöperaties inhoudingsplichtig te maken voor 
de dividendbelasting. Het idee is om een houdstercoöperatie wettelijk te definiëren als een 
coöperatie waarvan de feitelijke werkzaamheden hoofdzakelijk (voor 70% of meer) bestaan uit het 
houden van deelnemingen of het direct of indirect financieren van verbonden lichamen en 
personen. Als de coöperatie dus meer dan 30% aan andere activiteiten heeft, is de coöperatie geen 
houdstercoöperatie. De grens van 70% wordt noodzakelijk geacht, omdat bij een hogere grens de 
coöperatie te eenvoudig aan de inhoudingsplicht kan ontsnappen door de coöperatie voor een klein 
deel andere activiteiten te laten uitvoeren.  
De inhoudingsplicht voor houdstercoöperaties geldt alleen voor kwalificerende 
lidmaatschapsrechten, dat wil zeggen lidmaatschapsrechten die recht geven op ten minste 5% van 
de jaarwinst van de houdstercoöperatie dan wel op ten minste 5% van hetgeen bij liquidatie wordt 
uitgekeerd. De drempel van 5% wordt daarbij bepaald door uit te gaan van het lidmaatschapsrecht 
samen met de lidmaatschapsrechten van met het lid verbonden personen of lichamen. Voorts 
wordt aansluiting gezocht bij het nieuwe begrip “samenwerkende groep” van artikel 10a van de 
Wet op de vennootschapsbelasting 1969 (Wet Vpb 1969) zoals opgenomen in het Belastingplan 
2017. Deze drempel van 5% is wenselijk om coöperaties met een groot ledenaantal zoals die onder 
meer in de landbouwsector en bank- en verzekeringssector niet ongebruikelijk zijn en die mogelijk 
onder de definitie van houdstercoöperatie zouden kunnen vallen, op voorhand uit te sluiten. De 
maatregelen zijn immers niet gericht op dergelijke coöperaties, aangezien deze rechtsvorm in die 
                                                
1
 Kamerstukken II 2016/17, 25 087, nr. 131. 
1 
 

zakelijke redenen sprake zijn indien het lidmaatschapsrecht tot het ondernemingsvermogen van 
het lid behoort. Als het directe lid van de coöperatie een schakelfunctie vervult, is er geen sprake 
van een kunstmatige constructie, mits de schakelende vennootschap in het vestigingsland naar 
2
Nederlandse maatstaven over voldoende substance beschikt. 
In de groep van 2000 internationale houdstercoöperaties zullen de coöperaties over het algemeen 
op dit moment niet inhoudingsplichtig zijn voor de dividendbelasting, omdat geen sprake is van 
een kunstmatige constructie. In veruit de meeste gevallen zal dit zijn op grond van het feit dat het 
lidmaatschapsrecht behoort tot het ondernemingsvermogen van het lid, maar in een aantal 
gevallen is ook sprake van coöperaties die een materiële onderneming drijven en bijvoorbeeld 
mensen op de loonlijst hebben staan. De toekomstige antimisbruikbepaling zal in tegenstelling tot 
de huidige antimisbruikbepaling niet meer gericht zijn op de inhoudingsplicht van coöperaties maar 
op de toepassing van de inhoudingsvrijstelling door zowel kapitaalvennootschappen - naamloze 
vennootschappen (nv’s) en besloten vennootschappen (bv’s) - als houdstercoöperaties. De 
internationale ontwikkelingen in het kader van de principal purpose test uit het BEPS-project zullen 
3
hierbij worden betrokken. Gelet op de internationale ontwikkelingen ligt bij de invulling van deze 
nieuwe antimisbruikbepaling een verstrakking ten opzichte van de huidige antimisbruikbepaling 
voor de hand. 
De leden van de fracties van de VVD, het CDA en D66 vragen naar de (fiscale) gevolgen van dit 
voorstel voor het Nederlandse vestigingsklimaat. 
Het vestigingsklimaat wordt bepaald door een aantal factoren zoals ook uiteengezet is in mijn brief 
4
van 20 september 2016 over het fiscale vestigingsklimaat. Voor sommige bedrijven kan het 
opzetten van een structuur waarvan een coöperatie deel uitmaakt een reden zijn om zich in 
Nederland te vestigen. Door het inhoudingsplichtig maken van houdstercoöperaties zullen bepaalde 
structuren niet meer via Nederland lopen. Het precieze effect hiervan op het vestigingsklimaat is 
echter moeilijk in te schatten. Tegenover het inhoudingsplichtig maken van houdstercoöperaties 
staat dat de inhoudingsvrijstelling wordt uitgebreid richting derde landen waar Nederland een 
volledig belastingverdrag mee heeft gesloten. Hierdoor wordt Nederland in voorkomende gevallen 
ook weer aantrekkelijker. De gevolgen voor het vestigingsklimaat van beide voorstellen 
gezamenlijk zullen naar de inschatting van het kabinet dan ook per saldo beperkt zijn. 
De leden van de fracties van de VVD en de PVV vragen waarom er sprake kan zijn van misbruik in 
situaties met niet-verdragslanden en het gebruik van een coöperatie. 
Indien er geen belastingverdrag van toepassing is, kan er in de regel geen aanspraak gemaakt 
worden op een (inhoudings)vrijstelling in de dividendbelasting voor dividenden die door 
kapitaalvennootschappen worden uitgekeerd. Aangezien een coöperatie op dit moment in beginsel 
niet inhoudingsplichtig is voor de dividendbelasting, kan vooral in niet-verdragssituaties de 
coöperatie als rechtsvorm worden opgezocht om alsnog een vrijstelling van dividendbelasting te 
bewerkstelligen, terwijl daarvan bij gebruik van een kapitaalvennootschap geen sprake zou zijn.  
                                                
2
 Kamerstukken II 2015/16, 34 306, nr. 3, blz. 10. 
3
 Kamerstukken II 2016/17, 25 097, nr. 135, blz. 4. 
4
 Kamerstukken II 2016/17, 25 087, nr. 130.  
 
3 
 

voorstel ook een incentive ontbreken om een belastingverdrag met Nederland te sluiten. Tot slot 
wijst het kabinet ook op de budgettaire derving die met dat voorstel zou zijn gemoeid. 
De leden van de fractie van de VVD geven aan dat zij het terecht vinden dat de coöperatie met een 
reële functie vrijgesteld is van dividendbelasting. Deze leden vragen waarom er dan niet ook voor 
gekozen is een bv of nv met eenzelfde reële functie vrij te stellen van de dividendbelasting 
ongeacht waar de aandeelhouders zijn gevestigd. In het verlengde hiervan vragen de leden van de 
fractie van de PvdA waarom er niet voor gekozen is om de coöperatie net zo te behandelen als de 
bv en de nv. Deze leden constateren dat in actieve structuren de Nederlandse dividendbelasting 
niet meer van toepassing zal zijn en vragen of dit juist is. De leden van de fractie van de PVV 
vragen wat verstaan moet worden onder coöperaties die niet voor hun oorspronkelijk doel worden 
benut. Deze leden vragen tevens of de coöperatie niet inhoudingsplichtig is voor de 
dividendbelasting, omdat deze wordt gezien als een verlengstuk van de onderneming en niet als 
een opzichzelfstaande onderneming. 
Het kabinet is van mening dat onder het reële coöperatieve bedrijfsleven de coöperaties moeten 
worden verstaan die voor het oorspronkelijke doel worden gebruikt. De coöperatie is een bij 
notariële akte als coöperatie opgerichte vereniging die zich blijkens de statuten ten doel moet 
stellen in bepaalde stoffelijke behoeften van haar leden te voorzien. Deze voorziening in de 
behoeften geschiedt door het aangaan van overeenkomsten met leden. De coöperatie moet een 
bedrijf uitoefenen of doen uitoefenen. Hiervan is bijvoorbeeld sprake bij een 
5
samenwerkingsverband van ondernemers waarbij een of meer taken of functies worden 
samengebracht, terwijl deze ondernemers voor het overige zelfstandig blijven. Leden van een 
coöperatie zijn niet in de eerste plaats kapitaalverschaffers zoals bij de nv en bv, maar leveranciers 
of afnemers. Een nv of bv oefent het bedrijf uit voor haar aandeelhouders/kapitaalverschaffers en 
niet, zoals coöperaties, voor haar leveranciers of afnemers. De coöperatie is vanwege dit 
onderscheid van oudsher fiscaal anders behandeld dan de nv en bv. Hierbij wordt enerzijds steeds 
uitgegaan van de gedachte dat de coöperatie een verlengstuk van de leden (ondernemers) vormt 
en anderzijds zelfstandig een bedrijf uitoefent. Het uitgangspunt bij de belastingheffing is dat er 
geen dubbele belasting optreedt en dat de winsten van de coöperatie economisch slechts eenmaal 
in de heffing worden betrokken (bij of de coöperatie of de leden). Bij dit onderscheid past dan ook 
dat coöperaties op de winstuitkeringen aan hun leden van oudsher niet inhoudingsplichtig zijn voor 
de dividendbelasting. Slechts voor houdstercoöperaties stelt het kabinet nu voor om hierop een 
inbreuk te maken. Voor een nv en bv en voor houdstercoöperaties zal vervolgens wel de 
inhoudingsvrijstelling van toepassing zijn indien sprake is van deelnemingsdividenden in een 
ondernemingsstructuur, de moedermaatschappij is gevestigd in een EU/EER-lidstaat of een 
verdragsland en er geen sprake is van misbruik. 
De leden van de fractie van de VVD vragen waarom er niet alleen maar dividendbelasting wordt 
geheven in gevallen dat sprake is van een eindheffing. De leden van de fractie van de VVD menen 
dat er in dat geval alleen nog geheven hoeft te worden van buitenlandse beleggers met een belang 
                                                
5
 Hiernaast bestaan er ook coöperaties met particulieren als leden, zoals enkele zorgverzekeraars. 
5 
 

Cyprus, Estland, Letland, Malta, Hongarije, Slowakije en het Verenigd Koninkrijk kennen geen 
dividendbelasting. De overige lidstaten van de EU kennen wel een dividendbelasting. 
De leden van de fractie van de VVD vragen of volgens de Nationale Coöperatieve Raad (NCR) met 
de voorstellen voldaan is aan hun voorwaarde dat de belastingdruk voor het reële bedrijfsleven niet 
toeneemt en hun uitgangspunt dat de administratieve lasten niet mogen toenemen. 
Het is aan de NCR zelf om een uitspraak te doen over de vraag of de voorstellen van het kabinet 
inzake coöperaties en dividendbelasting al dan niet voldoen aan hun wensen. Wel wijst het kabinet 
erop dat de inbreng van de NCR betrokken wordt bij de verdere uitwerking.  
Vragen en opmerkingen van de leden van de fractie van de PvdA 
De leden van de fractie van de PvdA vragen welke termijn de Europese Commissie aan Nederland 
heeft gegeven om een einde te maken aan het oneigenlijke gebruik van de coöperatie en vragen 
waarom er pas na druk vanuit de Europese Commissie besloten is om na te denken over een 
eerlijker stelsel. 
Het kabinet heeft zichzelf ten doel gesteld om de maatregelen per 1 januari 2018 in werking te 
laten treden. Van een ingebrekestelling door de Europese Commissie met een daaraan verbonden 
termijn is geen sprake. 
De leden van de fractie van de PvdA vragen wat Nederland in de uitvoeringspraktijk kan doen, 
vooruitlopend op de wetswijziging. In dat kader geven deze leden als voorbeeld om geen rulings 
meer af te geven in situaties waarbij een coöperatie wordt gebruikt in niet-
ondernemingsstructuren. 
 
De Belastingdienst geeft zekerheid vooraf binnen de geldende wet- en regelgeving en 
jurisprudentie en kan hierbij niet vooruitlopen op een wetswijziging. Voor het geven van zekerheid 
vooraf over onder meer de inhoudingsplicht voor de dividendbelasting van coöperaties is op basis 
8 9
van het beleidsbesluit van 3 juni 2014 een bindend advies van het APA-/ATR-team van de 
Belastingdienst/Grote Ondernemingen (kantoor Rotterdam) vereist. In gevallen waarbij coöperaties 
worden gebruikt in niet-ondernemingsstructuren, zal in de regel ook op dit moment al geen 
zekerheid vooraf kunnen worden gegeven dat er geen sprake is van inhoudingsplicht. Dit vanwege 
de thans in artikel 1, zevende lid, van de Wet DB 1965 opgenomen antimisbruikbepaling. Voorts 
zullen de voorgenomen aanpassingen in de dividendbelasting ook aanpassing van de bestaande 
antimisbruikbepalingen vergen.  
 
De leden van de fractie van de PvdA vragen of er nog andere varianten zijn overwogen. 
Het kabinet heeft ook nagedacht over het integraal inhoudingsplichtig maken van coöperaties met 
een uitzondering voor reële coöperaties. Deze systematiek stuitte echter op, naar de mening van 
het kabinet, terechte weerstand vanuit de NCR. Het (positief) definiëren van een reële coöperatie 
                                                
8
 Onderdeel 3 van het besluit van de Staatssecretaris van Financiën van 3 juni 2014, nr. DGB 2014/3099 (Stcrt. 
2014, 15956). 
9
 In dit verband staat “APA” voor “Advance Pricing Agreement” en “ATR” voor “Advance Tax Ruling”. 
7 
 

voorgenomen inhoudingsvrijstelling voor deelnemingsdividenden ook in de relatie met deze landen 
gekoppeld wordt aan de op te nemen antimisbruikregeling. Hierbij ligt het tevens voor de hand dat 
12
de antimisbruikbepalingen in de huidige Belastingregeling Nederland Curaçao en de 
13
Belastingregeling Nederland Sint Maarten in overeenstemming worden gebracht met de 
internationale ontwikkelingen, waaronder de afspraken die gemaakt zijn in het kader van het 
14
BEPS-project. Dit past in het streven van het kabinet naar een voor alle gevallen toepasbare, 
uniforme antimisbruikbepaling.  
 
De leden van de fracties van de PvdA, het CDA en D66 constateren de budgettaire derving door de 
uitbreiding van de inhoudingsvrijstelling. Zij vragen aan welke dekking gedacht wordt en welke 
opties en mogelijkheden er zijn. 
Zoals in de brief van 20 september 2016 is aangegeven zal voor de budgettaire derving die 
ontstaat door het uitbreiden van de inhoudingsvrijstelling in adequate dekking voorzien moeten 
worden. Deze dekking zal gevonden dienen te worden binnen het domein van het bedrijfsleven. 
Een en ander zal bepaald worden bij het indienen van het wetsvoorstel.  
De leden van de fractie van de PvdA vragen of de door de Nederlandse Orde van 
Belastingadviseurs (NOB) aangedragen praktijkvoorbeelden over het belang van de coöperatie 
gedeeld kunnen worden met de Kamer. 
De praktijkvoorbeelden die zijn aangedragen door de NOB, zijn als bijlage bijgevoegd. 
Vragen en opmerkingen van de leden van de fractie van het CDA 
De leden van de fractie van het CDA vragen of een voorbeeld gegeven kan worden (inclusief 
grafische weergave) van dividendstromen die door de beoogde wijziging onder de 
inhoudingsvrijstelling zullen vallen. De heer Van Vliet vraagt of de voorgestelde aanpassingen 
visueel inzichtelijk gemaakt kunnen worden met behulp van (stroom)schema’s van oude en nieuwe 
situaties op basis van veelvoorkomende praktijksituaties. 
Onderstaand zijn twee voorbeelden opgenomen waarbij dividendstromen vanuit Nederland op 
grond van de beoogde wijziging onder de inhoudingsvrijstelling zouden vallen. 
Voorbeeld 1:     Voorbeeld 2: 
 
VS limited Canada 
corporation 
 
 
                                                
12 
Rijkswet van 30 september 2015, houdende regeling voor Nederland en Curaçao tot het vermijden van 
dubbele belasting en het voorkomen van het ontgaan van belasting met betrekking tot belastingen naar het 
inkomen en een woonplaatsfictie ter zake van erf- en schenkbelasting. 
13
 Rijkswet van 23 december 2015, houdende regeling voor Nederland en Sint Maarten tot het vermijden van 
dubbele belasting en het voorkomen van het ontgaan van belasting met betrekking tot belastingen naar het 
inkomen en een woonplaatsfictie ter zake van erf- en schenkbelasting. 
14
 Kamerstukken II 2016/17, 25 097, nr. 135, blz. 4. 
9 
 

dividendbelasting. Indien de coöperatie deel uitmaakt van een zogenoemde ondernemingsstructuur 
kunnen onder de huidige wetgeving winsten zonder inhouding van dividendbelasting worden 
uitgekeerd, zonder dat daarvoor een beroep nodig is op een belastingverdrag. 
Kapitaalvennootschappen (nv’s en bv’s) moeten in deze situatie wel een beroep doen op een 
belastingverdrag. Nationaal geldt er in de dividendbelasting een inhoudingsvrijstelling voor 
dividenden in deelnemingsrelaties en doet dit verschil tussen coöperaties en 
kapitaalvennootschappen zich niet voor. 
De leden van de fractie van de PVV vragen of het kabinet het een probleem vindt dat de coöperatie 
tegenwoordig ook gebruikt wordt door zzp’ers om hun krachten te bundelen. 
Het kabinet heeft geen bezwaar tegen een dergelijk gebruik. Het Nederlandse civiele recht biedt 
verschillende rechtsvormen aan met verschillende kenmerken. Daarmee worden verschillende 
samenwerkingsvormen gefaciliteerd. Wanneer samenwerkende zzp’ers uit de voeten kunnen met 
de coöperatie ziet het kabinet geen aanleiding om dit te ontmoedigen. 
De leden van de fractie van de PVV vragen of er bij grote coöperaties die eigen vermogen hebben 
verkregen buiten de leden om nog voldoende sprake is van de verlengstukgedachte. Ook vragen zij 
naar een visie op de governance van dergelijke structuren, met name de invulling van de 
eigenaarsrol. 
De governance van coöperaties is geregeld in boek 2 van het Burgerlijk Wetboek (BW). Op grond 
van artikel 2:53 BW en volgende is een coöperatie een bij notariële akte opgerichte vereniging, die 
zich op grond van de statuten ten doel stelt te voorzien in bepaalde stoffelijke behoeften van haar 
leden. Daartoe sluit de coöperatie overeenkomsten met haar leden. In de bedoelde behoeften van 
de leden wordt voorzien door het bedrijf dat de coöperatie uitoefent of doet uitoefenen ten behoeve 
van de leden. Afhankelijk van de gemaakte afspraken zijn de leden verplicht om bepaalde 
goederen of diensten te leveren aan de coöperatie en zijn zij tegenover de coöperatie aansprakelijk 
voor een eventueel tekort van de coöperatie. Een coöperatie heeft een bestuur en kan ervoor 
kiezen om een raad van commissarissen in te stellen. In geval van een grote coöperatie geldt een 
bijzondere regeling voor het bestuur van en toezicht op een dergelijke grote coöperatie. De 
zogenoemde structuurregeling is in dat geval van toepassing. Dat betekent dat een raad van 
commissarissen verplicht is (artikel 2:63a BW en volgende). Of een coöperatie groot is, hangt af 
van de omvang van haar eigen vermogen, de instelling van een ondernemingsraad en het aantal 
werknemers in Nederland. De ledenvergadering van een grote coöperatie benoemt de 
commissarissen op basis van een voordracht van de raad van commissarissen. De 
ledenvergadering heeft voorts een aanbevelingsrecht in verband met die voordracht. Op deze wijze 
hebben de leden, ook wanneer het een grote coöperatie betreft, invloed op de gang van zaken 
binnen de coöperatie via de raad van commissarissen. 
De leden van de fractie van de PVV wijzen op de mogelijkheid dat een coöperatie haar bedrijf ten 
behoeve van de leden zelf uitoefent of doet uitoefenen op grond van artikel 2:53 BW. Deze leden 
vragen of dit aanleiding geeft tot de geschetste problemen en of een oplossing moet worden 
gezocht in het civiele recht in plaats van het fiscale recht. 
11 
 

thans in beginsel niet inhoudingsplichtig is voor de dividendbelasting, kan het toetsen aan die 
voorwaarden worden vermeden en kan (in ondernemingsstructuren) toch van een vrijstelling van 
dividendbelasting worden geprofiteerd. Zoals hierboven al is opgemerkt, leidt dit in de visie van het 
kabinet tot een onevenwichtig onderscheid tussen de behandeling van een houdstercoöperaties 
enerzijds en kapitaalvennootschappen anderzijds. 
 
Naar aanleiding van de keuze om houdstercoöperaties die in internationaal verband werken 
inhoudingsplichtig te maken voor dividendbelasting, vragen de leden van de fractie van de PVV of 
via civielrechtelijke weg kan worden bereikt dat die coöperaties niet kunnen worden opgericht. 
Zoals ook naar aanleiding van eerdere vragen van deze leden is aangegeven, kan er een goede 
reden zijn om de verschillende activiteiten van een coöperatie onder te brengen in verschillende 
rechtspersonen, waarbij een houdstercoöperatie aan de top van het concern wordt geplaatst. 
Risicospreiding is in dat verband een voor de hand liggende reden. Het zou disproportioneel zijn om 
die mogelijkheid voor alle coöperaties af te sluiten. Dat is ook niet nodig, aangezien een oplossing 
via fiscale weg voorhanden is. 
Vragen en opmerkingen van de leden van de fractie van de D66 
De leden van de fractie van D66 vragen naar de maatregelen die België en Denemarken kennen en 
de gevolgen daarvan voor het vestigingsklimaat. 
Nederland is voornemens de inhoudingsvrijstelling voor deelnemingsdividenden in 
ondernemingsstructuren uit te breiden naar deelnemingsverhoudingen met verdragslanden. Met 
deze inhoudingsvrijstelling positioneert Nederlands zich in lijn met landen als België en 
Denemarken die ook een inhoudingsvrijstelling kennen in deelnemingsverhoudingen met 
verdragslanden. Dit betekent dat Nederland in het kader van het vestigingsklimaat ten opzichte 
van die landen geen negatieve gevolgen zal ervaren. 
De leden van de fractie van D66 vragen wat verstaan wordt onder een ondernemingsketen en hoe 
dit wordt gecontroleerd. 
Een ondernemingsketen bestaat uit verschillende schakels van lichamen, waarbij in deze schakels 
sprake is van bedrijfsmatige activiteiten. Indien sprake is van het houden van een lichaam als 
belegging is er geen sprake van een ondernemingsketen en bestaat er ook geen recht op de 
inhoudingsvrijstelling. 
De leden van de fractie van D66 vragen toe te lichten hoe de minimumgrens in het aanmerkelijk 
belang van 5% voordat dividendbelasting betaald moet worden, tot stand is gekomen. Deze leden 
vragen waarom er niet gekozen is voor een ander belang. Deze leden vragen ook of coöperaties 
geen nieuwe constructies kunnen bedenken waarbij deze minimumeis niet gehaald wordt en 
dividendbelasting ontdoken wordt. 
Het kabinet streeft ernaar een houdstercoöperatie zo veel mogelijk gelijk te behandelen met een 
kapitaalvennootschap. De grens van 5% sluit aan bij het percentage in de 
aanmerkelijkbelangregeling in de inkomstenbelasting. Met dit percentage wordt aangesloten bij 
13 
 

De heer Van Vliet geeft aan dat hij uitziet naar de precieze uitwerking van de antimisbruikbepaling 
bij de inhoudingsvrijstelling richting derde landen en vraagt of er een indicatie gegeven kan worden 
wanneer deze uitwerking beschikbaar komt. 
Het streven is om het wetsvoorstel in de eerste helft van 2017 op internet ter consultatie aan te 
bieden. Daarbij zal het kabinet van de mogelijkheid gebruik maken om open vragen te stellen bij 
nog te maken keuzes in de wetgeving. De consultatie biedt tevens de mogelijkheid aan de 
uitvoeringspraktijk en andere betrokkenen om vragen en opmerkingen neer te leggen bij het 
kabinet.  
 
 
 
 
15 
 

