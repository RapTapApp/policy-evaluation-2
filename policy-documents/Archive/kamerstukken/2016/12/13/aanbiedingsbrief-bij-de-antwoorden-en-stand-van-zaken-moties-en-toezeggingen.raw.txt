 
 
 
 
 
> Retouradres Postbus 20350 2500 EJ  Den Haag 
  
Bezoekadres: 
De Voorzitter van de Tweede Kamer 
Parnassusplein 5 
der Staten-Generaal 
2511 VX  Den Haag 
T 070 340 79 11 
Postbus 20018  
F 070 340 78 34 
2500 EA Den Haag 
www.rijksoverheid.nl 
 
 
 
Ons kenmerk 
 
1023910-155639-BPZ 
  
Bijlage(n) 
 
1 
 
 
Datum 13 december 2016 Uw kenmerk 
3400XVI-168 
Betreft Schriftelijk Overleg (SO) inzake Stand van zaken moties en toezeggingen 
 
 
Correspondentie uitsluitend 
 richten aan het retouradres 
met vermelding van de datum 
 
en het kenmerk van deze 
Geachte voorzitter, 
brief. 
 
Mede namens de staatssecretaris van VWS stuur ik u de antwoorden op de vragen 
naar aanleiding van de brief van 8 juli 2016 met daarin de stand van zaken moties 
en toezeggingen zomer 2016 (Kamerstuk 34300-XVI, nr. 168). 
 
 
Hoogachtend, 
 
de minister van Volksgezondheid, 
Welzijn en Sport, 
 
 
 
 
mw. drs. E.I. Schippers 
 
Pagina 1 van 28 

 
 
de voorbereidingen van de voorgestelde aanpassingen van de Wet BIG met 
betrekking tot de cosmetische handelingen is het noodzakelijk dat ook het besluit 
zorgverzekeringen 2005 wordt aangepast, vanwege het opnemen van 
huidtherapie als paramedische zorg. Kan de minister aangeven of de hiervoor 
benodigde activiteiten zijn aangevangen? 
 
Volgens het Rijksinstituut voor Volksgezondheid en Milieu (RIVM) is er in het 
verschenen rapport ‘Laseren en aanverwante behandelingen als ‘voorbehouden 
handeling’ in de Wet BIG’ geen onderscheid te maken tussen lichte en zware 
lasers. Alle laserapparatuur is hierdoor aangemerkt als risicovol. De 
brancheorganisatie schoonheidsverzorging ANBOS geeft aan dat er wel een 
afbakening te maken valt. Uit de brief van 19 september 2016 geeft de minister 
aan bereid te zijn deze uitkomsten voor te leggen aan het RIVM. Wanneer 
hierdoor veranderingen optreden in de conclusie bent u dan bereid om de 
conclusie te betrekken bij het wetgevingstraject? Op welke wijze wordt dit 
verwerkt in de aangekondigde AMvB? 
 
In uw brief van 19 september 2016 volgt dat alleen vormen van mechanisch 
verwijderen van  huidhaar (epileren) zijn toegestaan. Dit heeft binnen de branche 
van schoonheidsspecialisten nog wel de vraag opgeroepen hoe het zit met het 
elektrisch ontharen (diathermie of blend methode). Kan de minister aangeven 
waar elektronisch ontharen onder valt, en of dit in de toekomst een voorbehouden 
handeling gaat worden? 
 
De leden van de VVD-fractie maken zich met de cosmetische sector zorgen over 
niet-(CE-) gecertificeerde en ondeugdelijke apparatuur die in omloop is. Laser-, 
IPL- en aanverwante apparatuur is voor iedereen te verkrijgen op de markt, 
ongeacht of dit voor professioneel of privégebruik is. Er is geen duidelijke wet- en 
regelgeving en hierdoor is het bijna onmogelijk voor de Inspectie voor de 
Gezondheidszorg (IGZ) en Nederlandse Voedsel en Warenautoriteit (NVWA) om te 
handhaven. Hoe wil de minister ondervangen dat alleen BIG geregistreerde 
professionals de juiste apparatuur gebruiken wanneer er handhavingsregels 
ontbreken? Op welke manier zal dit worden gehandhaafd?  
 
De IGZ laat op dit moment onderzoek doen naar de gang van zaken in 
schoonheidssalons. Ook wordt er een inventarisatie gemaakt van risicovolle 
handelingen door schoonheidsspecialisten. Wanneer worden de resultaten van dit 
onderzoek verwacht? Op welke wijze zullen deze uitkomsten meegenomen worden 
in het wetstraject? Welke afspraken heeft de IGZ over het handhaven van de 
huidige regels? Beschikt de IGZ over voldoende capaciteit om deze huidige regels 
te handhaven? Kan de minister aangeven op welke wijze de handhavingstaken 
zijn verdeeld tussen de IGZ en de NVWA? Welk beleid voert de NVWA ten opzichte 
van het uit de markt halen van ondeugdelijke apparatuur welke niet voorzien is 
van CE-markering? Welke maatregelen gaat de minister treffen ten aanzien van 
onbetrouwbare apparatuur op de Nederlandse markt? Is de minister bekend met 
de zaak waarin de kantonrechter te Arnhem vonnis heeft gewezen inzake een 
ondeugdelijk apparaat door de koopovereenkomst te verbreken en de ondernemer 
schadeloos te stellen? Wat is uw oordeel daarover? Wie gaat deze rol in de 
toekomst op zich nemen? 
 
Pagina 3 van 28 

 
 
onderzocht zou worden of er een telefoonnummer kan komen voor spoedzorg en 
zorg buiten kantooruren.  
Na kantooruren kan nu gebeld worden met 112/spoedpost 
huisarts/ggz/ouderen/jeugd/ etc. Veel verschillende nummers en allemaal met 
een eigen achtervang. Bovenal bestaat geen zicht op snelheid waarmee hulp 
wordt geboden (behalve bij 112). Er zou een onderzoek komen hoe dit slimmer 
kan worden gebundeld, met als doel: snelle hulp waar nodig/bundelen van kennis 
en expertise/goede bereikbaarheid en herkenbaarheid.  
De leden van de fractie van de PvdA vinden dat deze toezegging nog onvoldoende 
is uitgevoerd, want er vinden nu alleen gesprekken plaats, maar er is geen 
concreet en gericht onderzoek uitgevoerd, zoals wel werd toegezegd  
 
De leden van de fractie van de PvdA vragen naar de uitvoering van de motie over 
de patiënt gericht informeren 34300 XVI 51 (blz. 11). In de brief wordt opgesomd 
wat al in gang was gezet, en wat deze leden al hadden genoemd in hun inbreng. 
Wat gaat de minister nu extra stimuleren, prikkelen, eventueel sturen via 
bekostiging? Nu staan dokters die dit wel willen, maar niet verder komen, alleen. 
 
De leden van de fractie van de PvdA hebben een aantal vragen over de wetgeving 
in relatie tot de wet BIG. Zij vragen waarom het zo lang duurt voordat wetgeving 
aan de Kamer wordt aangeboden. Zij lezen dat de minister zich net als de Kamer 
grote zorgen maakt over onveiligheid in de zorg, mede door 'prutsende 
zorgverleners' in de cosmetische sector. Het is voor mensen onduidelijk bij wie je 
in de stoel ligt, en of iemand bekwaam is de handeling te verrichten. Waarom laat 
wetgeving zo lang op zich wachten? Maatregelen worden niet genomen indien 
BIG-wetgeving wordt uitgesteld. Waarom wordt dit uitgesteld naar een volgende 
periode? 
De leden van de fractie van de PvdA wijzen er op dat leden van de fracties van de 
VVD en de PvdA een plan hebben ingediend 
(http://www.pvda.nl/data/sitemanagement/media/2015-
10/PvdA_VVD_Verbeterplan%20Licht%20en%20Laser.htm) om behandeling met 
licht en laser tot voorbehouden handeling te maken. Welke mogelijkheid ziet de 
minister om dit ook echt uit te voeren op korte termijn, zoals al 3 jaar geleden 
gezegd? 
Wanneer is het wetsvoorstel modernisering tuchtrecht en cosmetische 
handelingen naar de Raad van State gestuurd? Is al een reactie ontvangen? 
Wanneer komt het wetsvoorstel naar de Kamer?  
Naast tuchtrecht dient ook het besluit zorgverzekeringen 2005 (v.w.b. het 
opnemen van huidtherapie als paramedische zorg) te worden aangepast. Kunt u 
aangeven of de hiervoor benodigde activiteiten zijn aangevangen? 
 
De leden van de fractie van de PvdA vragen naar de uitwerking van een aantal 
moties:  
 
Motie  32793-185 inzake het verzoek dat de Stuurgroep voor de belangrijkste 
productgroepen zo spoedig mogelijk een wenselijke hoeveelheid zout per eenheid 
product opstelt en deze openbaar maakt. Er is nog steeds geen duidelijke norm 
gesteld, terwijl de onafhankelijke adviescommissie voorstellen van fabrikanten 
beoordeelde als matig. Mag het veld nog steeds zelf uitmaken hoeveel zout er in 
producten zit? Wat is de stand van zaken? 
 
Pagina 5 van 28 
 

 
 
mogelijkheid voor iedereen om de inbreng geheim te houden? Waarom als 
overheid niet het principe hanteren: openbaarheid is de norm?  
 
De leden van de fractie van de PvdA vragen naar de uitwerking van het voorstel in 
de initiatiefnota Wolbert voor het afschaffen van de eigen bijdrage voor een 
ziekenhuisbevalling zonder medische indicatie. Zorgverzekeraars hebben berekend 
dat invoering kostenneutraal is. Deze leden vragen per wanneer dit voorstel wordt 
ingevoerd, en vrouwen zelf kunnen kiezen waar zij willen bevallen, zonder dat 
daar een financiële prikkel een rol bij speelt. 
 
De leden van de fractie van de PvdA vragen naar de toezegging in het algemeen 
overleg over Zorg- innovatie in februari 2016. In het algemeen overleg heeft de 
minister toegezegd met zes vooruitstrevende zorgverleners te kijken waarom hun 
innovatieve werkwijze in de praktijk stokt door stelsel en systeem, en ze zou hen 
helpen een stap verder te komen. Wat is nu de stand van zaken?  
Er zou een voortgangsbrief komen eind van de zomer. Wanneer kan de Kamer 
deze voortgangsbrief tegemoet zien?  
 
De leden van de fractie van de PvdA missen in de brief omtrent de toezeggingen 
en moties de uitvoering van motie 29538-210 van de leden Otwin van Dijk en 
Bergkamp. Deze motie vraagt om onderzoek naar de mogelijke oplossingen om te 
voorkomen dat getrouwde echtparen geconfronteerd worden met hoge eigen 
bijdragen wanneer een van de partners opgenomen wordt in een instelling 
vanwege een chronische ziekte of beperking, en hier de Kamer voor de zomer van 
2016 te informeren. Kan de regering aangeven hoe deze motie is uitgevoerd en 
het onderzoek aan de Kamer toezenden? Tevens vernemen deze leden graag op 
welke wijze de regering dit probleem daadwerkelijk gaat oplossen voor echtparen 
onder de AOW-gerechtigde leeftijd waarvan één van de partners wordt 
opgenomen in een instelling vanwege een chronische ziekte of beperking 
 
 
Inbreng SP-fractie 
 
De leden van de SP-fractie hebben kennisgenomen van de stand van zaken met 
betrekking tot de moties en toezeggingen zomer 2016. 
 
Deze leden lezen in de brief van de minister dat er uitvoering wordt gegeven aan 
de motie-Leijten (Kamerstuk 34 279 nr. 15) die de regering verzocht te 
garanderen dat mensen niet worden gedwongen ergens te gaan wonen waar ze 
dat niet willen. Ook lezen deze leden hoe er volgens de minister en de 
staatssecretaris uitvoering aan deze motie wordt gegeven. Hierover hebben de 
leden van de SP-fractie nog wel een aantal vragen. 
 
Zij constateren dat het verhuizen naar een verpleeghuis een grote en ingrijpende 
stap is. Een dergelijke verhuizing moet dan ook soepel verlopen, zonder 
wachtlijsten en zo dicht mogelijk bij familie en kennissen in de buurt. Mensen 
moeten daar de zorg krijgen waar zij die zelf het liefste krijgen en waar zij zich 
thuis voelen. Oftewel, zoals verzocht in de motie, mensen mogen niet gedwongen 
worden ergens te moeten wonen waar ze dat niet willen. 
In dit kader klinkt de bewering van de staatssecretaris dat ‘er nooit sprake is van 
een gedwongen opname in een instelling’ heel mooi. Maar deze leden vragen of de 
Pagina 7 van 28 
staatssecretaris de motie wellicht expres verkeerd interpreteert. Het gaat er 

 
 
 
De minister schrijft dat zij met Ambulancezorg Nederland, Zorgverzekeraars 
Nederland en V&VN-ambulancezorg heeft gesproken over de mogelijkheden van 
uitbreiding van ambulancezorg in krimpregio’s. Zij geeft aan dat de 
ambulancesector voortdurend op zoek is naar innovaties, en dat zij zich inzetten 
voor het optimaliseren van de spreiding en beschikbaarheid van ambulances. De 
leden van de CDA-fractie vragen wat dit nu concreet betekent voor krimpregio’s. 
Welke afspraken zijn er gemaakt om daadwerkelijk voldoende ambulancezorg in 
krimpregio’s te garanderen, zodanig dat de 95%-norm ook in die regio’s wordt 
gehaald? 
 
De minister schrijft dat het onbekend is hoe groot het probleem is omtrent de 
herkenbaarheid en vindbaarheid van AED’s. De leden van de CDA-fractie vragen 
waarom dit niet nader onderzocht is. 
 
De minister schrijft dat het idee om kosten voor het vervangen van gebruikte pads 
en batterijen van AED’s te laten declareren door de RAV bij de zorgverzekeraar 
van het slachtoffer nadere uitwerking verdient. De leden van de CDA-fractie 
vragen wanneer de uitwerking plaatsvindt, en wanneer de  Kamer daarover 
geïnformeerd wordt. 
 
De minister schrijft dat er nader overleg nodig is over het wetsvoorstel rondom de 
beroepenregulering in de Wet BIG, en dat daardoor dit wetsvoorstel pas na de 
zomer van 2017 naar de Kamer gestuurd zal worden. De leden van de CDA-fractie 
vragen welke consequenties dit heeft voor die beroepen die met dit wetsvoorstel 
gereguleerd zouden worden. Zal bijvoorbeeld opname van de Orthopedagoog 
Generalist per 2017 nog mogelijk zijn? 
 
De minister schrijft dat het streven erop gericht is het wetsvoorstel modernisering 
van het tuchtrecht na de zomer van 2016 aan de Kamer te sturen. Dat 
wetsvoorstel zal onder andere betrekking hebben op cosmetische handelingen. 
Deze leden hebben hier alvast enkele vragen bij. In de brief van 19 september 
2016 (met kenmerk 989456-153053-MEVA) geeft de minister aan dat zij de 
resultaten van het onderzoek waaruit blijkt dat afbakening en onderscheid tussen 
instellingsniveaus van laserapparatuur te maken is, voor zal leggen aan het RIVM. 
Zij vragen of dit leidt tot bijstelling van het eerder door het RIVM uitgebrachte 
rapport “Laseren en aanverwante behandelingen als ‘voorbehouden handeling’ in 
de Wet Big” (4 december 2015), waarin de conclusie was dat er geen onderscheid 
te maken was tussen lichte en zware lasers. De leden van de CDA-fractie vragen 
of de minister bereid is de conclusies van dit mogelijk bijgestelde rapport te 
betrekken bij het wetgevingstraject. 
 
 
  
Pagina 9 van 28 

 
 
bijvoorbeeld door huidtherapeuten wordt geboden, in het Zvw-pakket op te 
nemen staat los van regulering in de Wet BIG. Het reguleren van een beroep en 
mogelijke pakketopname van zorg kennen elk voor zich hun eigen afwegingen.  
  
Vraag: 
Volgens het Rijksinstituut voor Volksgezondheid en Milieu (RIVM) is er in het 
verschenen rapport ‘Laseren en aanverwante behandelingen als ‘voorbehouden 
handeling’ in de Wet BIG’ geen onderscheid te maken tussen lichte en zware 
lasers. Alle laserapparatuur is hierdoor aangemerkt als risicovol. De 
brancheorganisatie schoonheidsverzorging ANBOS geeft aan dat er wel een 
afbakening te maken valt. In de brief van 19 september 2016 geeft de minister 
aan bereid te zijn deze uitkomsten voor te leggen aan het RIVM. Wanneer 
hierdoor veranderingen optreden in de conclusie bent u dan bereid om de 
conclusie te betrekken bij het wetgevingstraject?  
 
Antwoord:  
Wanneer hierdoor veranderingen optreden in de conclusie van het RIVM zal ik 
bezien op welke wijze ik dit kan betrekken bij het wetgevingstraject.  
 
Vraag: 
Op welke wijze wordt dit verwerkt in de aangekondigde AMvB?  
 
Antwoord:  
Of en hoe dit verwerkt zal worden in een AMvB is afhankelijk van het 
vervolgadvies van het RIVM.  
  
Vraag: 
In uw brief van 19 september 2016 volgt dat alleen vormen van mechanisch 
verwijderen van  huidhaar (epileren) zijn toegestaan. Dit heeft binnen de branche 
van schoonheidsspecialisten nog wel de vraag opgeroepen hoe het zit met het 
elektrisch ontharen (diathermie of blend methode). Kan de minister aangeven 
waar elektronisch ontharen onder valt, en of dit in de toekomst een voorbehouden 
handeling gaat worden?  
 
Antwoord:  
Of elektrisch ontharen ook een voorbehouden handeling zou moeten worden, zal 
als vraag worden opgenomen in de vervolgadviesaanvraag aan het RIVM.  
  
Vraag: 
De leden van de VVD-fractie maken zich met de cosmetische sector zorgen over 
niet-(CE-) gecertificeerde en ondeugdelijke apparatuur die in omloop is. Laser-, 
IPL- en aanverwante apparatuur is voor iedereen te verkrijgen op de markt, 
ongeacht of dit voor professioneel of privégebruik is. Er is geen duidelijke wet- en 
regelgeving en hierdoor is het bijna onmogelijk voor de Inspectie voor de 
Gezondheidszorg (IGZ) en Nederlandse Voedsel en Warenautoriteit (NVWA) om te 
handhaven. Hoe wil de minister ondervangen dat alleen BIG geregistreerde 
professionals de juiste apparatuur gebruiken wanneer er handhavingsregels 
ontbreken? Op welke manier zal dit worden gehandhaafd?  
 
Antwoord:  
Dat er geen duidelijke wet- en regelgeving zou zijn, waardoor het voor de IGZ en 
Pagina 11 van 28 
de NVWA bijna onmogelijk is om waar nodig te handhaven, herken ik niet. De 

 
 
Antwoord:  
Met de komst van de Wkkgz valt de zorg die in de cosmetische sector wordt 
geboden onder het toezicht van de IGZ. Zie ook het Toezichtsplan cosmetische 
sector dat in december 2014 aan de Kamer is aangeboden. 
 
Vraag: 
Beschikt de IGZ over voldoende capaciteit om deze huidige regels te handhaven?  
 
Antwoord:  
Het toezicht en de handhaving van de IGZ op schoonheidssalons vindt momenteel 
plaats op basis van incidenten /calamiteiten. Op grond van het Toezichtsplan 
cosmetische sector wordt op dit moment onderzocht door de IGZ of, en op welke 
wijze, er tevens risicogestuurd toezicht zou moeten worden gehouden.  
 
Vraag: 
Kan de minister aangeven op welke wijze de handhavingstaken zijn verdeeld 
tussen de IGZ en de NVWA?  
 
Antwoord:  
Zie het Toezichtsplan cosmetische sector dat in december 2014 aan de Kamer is 
aangeboden. In Brussel is onder het Nederlands Voorzitterschap een akkoord 
bereikt over de nieuwe regelgeving voor de markttoelating van medische 
hulpmiddelen. In de nieuwe regelgeving wordt voorgesteld om bepaalde risicovolle 
producten zonder medisch doel onder te brengen onder de wetgeving voor 
medische hulpmiddelen. Hieronder komen ook producten te vallen met 
elektromagnetische straling met hoge intensiteit, bijvoorbeeld lasers en 
apparatuur met intens gepulseerd licht, voor ontharing of andere vormen van 
huidbehandeling. Deze nieuwe regels voor medische hulpmiddelen worden drie 
jaar na publicatie van kracht. De IGZ zal hierop toezien. Dit betekent dat een deel 
van het toezicht verschuift van de NVWA naar de IGZ. 
 
Vraag: 
Welk beleid voert de NVWA ten opzichte van het uit de markt halen van 
ondeugdelijke apparatuur welke niet voorzien is van CE-markering?  
 
Antwoord:  
De NVWA kan in principe optreden tegen onveilige apparaten en tegen apparaten 
die niet zijn voorzien van vereiste CE-markering. Momenteel is het toezicht hierop 
reactief. De NVWA gaat in 2017 inventariseren welke lasers, IPL en aanverwante 
apparatuur voor privégebruik op de markt is en hoe de veiligheid is beoordeeld. 
Apparatuur die CE-gemarkeerd is of moet zijn volgens de Wet op de medische 
hulpmiddelen valt onder het toezicht van IGZ. 
 
Vraag: 
Welke maatregelen gaat de minister treffen ten aanzien van onbetrouwbare 
apparatuur op de Nederlandse markt?  
 
Antwoord:  
De eerder genoemde elektrotechnische apparatuur dient te voldoen aan relevante 
veiligheidseisen, ongeacht wie ervan gebruik maakt. Deze veiligheidseisen zijn 
vastgelegd in de bestaande wetgeving; zowel voor apparatuur met een medisch 
Pagina 13 van 28 
doel (het Besluit medische hulpmiddelen) als voor apparatuur zonder medisch 

 
 
Antwoord:  
De opleiding tot schoonheidsspecialist is een niveau 4-opleiding. De 
schoonheidsspecialist kan de deeltijdopleiding tot huidtherapie (niveau 5) volgen, 
die naar verwachting in 2018 zal starten. Het deeltijdonderwijs zal waarschijnlijk 
opgebouwd worden uit 8 modules en er wordt naar gestreefd dat deze afzonderlijk 
te volgen zijn. Hierdoor kunnen schoonheidsspecialisten zich op onderdelen laten 
bijscholen. 
 
 
Inbreng PvdA-fractie 
 
De leden van de fractie van de PvdA hebben met belangstelling kennis genomen 
van de brief over de stand van zaken van moties en toezeggingen.  
 
Vraag: 
Zij vragen wanneer de Kamer de gevraagde nadere informatie over het 
informatiestatuut tussen VWS en de NZa kan verwachten en krijgen graag een 
toezegging dat dit in ieder geval ruim vóór de behandeling van de begroting voor 
2017 zal zijn.  
 
Antwoord:  
Het informatiestatuut van de Nederlandse Zorgautoriteit is 24 november jl. naar 
uw Kamer gestuurd.  
 
Vraag: 
De leden van de fractie van de PvdA vragen op welke wijze de KNMG de 
aanbevelingen van het NIVEL heeft uitgevoerd ten aanzien van de onduidelijkheid 
bij zorgverleners over het inzetten van tolken. Wat is nu de situatie in de praktijk, 
en is deze zodanig dat de zorg voor iedereen toegankelijk is? Deze leden merken 
op dat veel asielzoekers zijn binnengekomen met een trauma. Deze mensen 
hebben basiszorg en ook ggz-zorg nodig. Zolang ze in een AZC verblijven is de 
tolk geregeld, maar daarna niet. Huisartsen en de ggz maken zich daar grote 
zorgen over. Dit zijn kwetsbare mensen met een laag inkomen, en vaak grote 
psychische problemen. Dit kan ernstige gevolgen hebben voor welzijn en 
veiligheid. Zij vinden dat tolkenvergoeding in brede zin noodzakelijk is vooral ook 
nadat een asielstatus is toegekend. Deze leden vragen waarom geld nu bij 
gemeenten ligt, terwijl huisarts en ggz het nodig hebben. Is het niet logisch dat 
gemeenten dit uit de algemene pot gaan betalen. 
  
Antwoord: 
De KNMG heeft samen met andere partijen de Kwaliteitsnorm tolkgebruik bij 
anderstaligen in de zorg ontwikkeld. Deze Kwaliteitsnorm wordt door de KNMG 
actief onder de leden verspreid. Uit het NIVEL-onderzoek blijkt dat in de helft van 
de situaties met taalproblemen een beroep wordt gedaan op informele tolken. 
Over het algemeen werkt dit goed maar bij een op de vier contacten is deze 
oplossing niet afdoende. Andere hulpmiddelen worden weinig gebruikt. Het is van 
groot belang dat nieuwe statushouders zo snel en zo goed mogelijk Nederlands 
leren. Van iemand die nog maar korte tijd in Nederland is, kan niet worden 
verwacht dat hij/zij de Nederlandse taal voldoende beheerst. Ik ben daarom 
voornemens huisartsen te ondersteunen door voor een periode van een half jaar 
een (telefonische) tolkvoorziening mogelijk te maken voor statushouders op het 
Pagina 15 van 28 
moment dat zij het reguliere systeem instromen. Gezien de teruglopende 

 
 
De leden van de fractie van de PvdA vinden dat deze toezegging nog onvoldoende 
is uitgevoerd, want er vinden nu alleen gesprekken plaats, maar er is geen 
concreet en gericht onderzoek uitgevoerd, zoals wel werd toegezegd.  
 
Antwoord 
Ik heb tijdens het Algemeen Overleg Ambulancezorg toegezegd te zullen 
onderzoeken op welke wijze de telefonische bereikbaarheid van de 
crisisdiensten/acute ggz verbeterd kan worden en hoe verschillende 
telefoonnummers met elkaar kunnen worden verbonden. Ik vind het van belang 
dat het helder is welk telefoonnummer mensen kunnen bellen bij spoed, ook als 
zij iemand op straat aantreffen die zich verward gedraagt. Tijdens de 
begrotingsbehandeling ben ik nader ingegaan op de vraag wiens nummer in welk 
geval gebeld kan worden. Ik heb aangegeven het onderwerp te beleggen bij het 
Schakelteam om zonodig hier meer duidelijkheid te scheppen voor mensen in de 
praktijk. De lopende gesprekken zijn bedoeld om tot een verbeterde praktijk te 
komen. Zodra er afspraken gemaakt kunnen worden inzake stroomlijning en 
samenwerking van de verschillende nummers (bijvoorbeeld in de achtervang) zal 
ik de Tweede Kamer daarover nader informeren. 
 
Vraag:  
De leden van de fractie van de PvdA vragen naar de uitvoering van de motie over 
de patiënt gericht informeren 34300 XVI 51 (blz. 11). In de brief wordt opgesomd 
wat al in gang was gezet, en wat deze leden al hadden genoemd in hun inbreng. 
Wat gaat de minister nu extra stimuleren, prikkelen, eventueel sturen via 
bekostiging? Nu staan dokters die dit wel willen, maar niet verder komen, alleen. 
 
Antwoord: 
Het Jaar van de transparantie heeft voor de medisch-specialistische zorg veel 
resultaten opgeleverd om te zorgen dat patiënten beter worden geïnformeerd. Ik 
heb u hierover bericht in de Kamerbrief ‘Resultaten van het Jaar van de 
transparantie’ (Kamerstuk 32 620, nr. 168, 22 april 2016). Ik heb toen ook 
geschetst dat dit jaar de focus is uitgebreid naar de huisartsenzorg en de GGZ en 
volgend jaar op psychosociale zorg bij een ingrijpende somatische aandoening.  
 
Daarnaast sta ik in nauw contact met verschillende dokters die initiatieven hebben 
ontwikkeld om patiënten beter te informeren en ik ondersteun hen. Dit leidt al tot 
opschaling. Mede op verzoek van deze dokters zal de NZa een nieuwe 
registratiecode introduceren in de bekostiging zodat beter afspraken gemaakt 
kunnen worden over situaties waarbij samen beslissen substantieel meer tijd in 
beslag neemt dan een standaard consult. Ik heb u hierover geïnformeerd in mijn 
brief over het bekostigen van Samen beslissen (Kamerstuk 31 765, nr. 248). 
Daarmee acht ik de motie uitgevoerd.  
 
Vraag:  
De leden van de fractie van de PvdA hebben een aantal vragen over de wetgeving 
in relatie tot de wet BIG. Zij vragen waarom het zo lang duurt voordat wetgeving 
aan de Kamer wordt aangeboden. Zij lezen dat de minister zich net als de Kamer 
grote zorgen maakt over onveiligheid in de zorg, mede door 'prutsende 
zorgverleners' in de cosmetische sector. Het is voor mensen onduidelijk bij wie je 
in de stoel ligt, en of iemand bekwaam is de handeling te verrichten. Waarom laat 
wetgeving zo lang op zich wachten?  
Pagina 17 van 28 
 

 
 
Vraag: 
Naast tuchtrecht dient ook het besluit zorgverzekeringen 2005 (v.w.b. het 
opnemen van huidtherapie als paramedische zorg) te worden aangepast. Kunt u 
aangeven of de hiervoor benodigde activiteiten zijn aangevangen?  
 
Antwoord:  
Zie hiervoor mijn antwoord op de vraag van de leden van de VVD-fractie over de 
noodzakelijke aanpassing van het besluit zorgverzekeringen 2005. 
 
De leden van de fractie van de PvdA vragen naar de uitwerking van een aantal 
moties:  
 
Vraag:  
Motie  32793-185 inzake het verzoek dat de Stuurgroep voor de belangrijkste 
productgroepen zo spoedig mogelijk een wenselijke hoeveelheid zout per eenheid 
product opstelt en deze openbaar maakt. Er is nog steeds geen duidelijke norm 
gesteld, terwijl de onafhankelijke adviescommissie voorstellen van fabrikanten 
beoordeelde als matig. Mag het veld nog steeds zelf uitmaken hoeveel zout er in 
producten zit? Wat is de stand van zaken? 
 
Antwoord 
Deze motie is op 17 december 2015 afgedaan met brief TK 2015-2016 32793, nr. 
205. De urgentie van de benodigde reducties is helder en wordt door alle 
Akkoordpartners gedeeld. In het Akkoord worden per jaar de door de stuurgroep 
maximaal haalbaar geachte combinatie van normvoorstellen gedaan. Deze gaan 
over reductie van zout, verzadigd vet en of calorieën (suikers) met het oog op de 
gestelde ambities voor 2020. Voor de productgroepen die in de grootste mate 
bijdragen aan de zoutconsumptie zijn  al afspraken gemaakt. De afspraken 
hierover worden openbaar gemaakt op de website. De voortgang over 2016 kunt 
u lezen in de brief die ik u 9 december jl. heb gestuurd. De stuurgroep heeft de 
WAC gevraagd halverwege de looptijd van het Akkoord de voortgang te evalueren 
met het oog op de ambities voor 2020. Deze evaluatie zal in 2017 plaatsvinden.  
 
Vraag: 
Motie 32793-183  die werd ingediend naar aanleiding van het magere resultaat 
ten aanzien van het aantal gezonde schoolkantines. Hoe zorgt u ervoor dat per 
2017 eindelijk alle schoolkantines gezond zijn? Aan welke eisen moet een gezonde 
schoolkantine voldoen? Hoe wordt omgegaan met langlopende horecacontracten? 
Hoe wordt het toezicht geregeld, en hoe wordt omgegaan met scholen die in 2017 
geen gezonde kantine hebben? Wanneer kan de Kamer een concrete uitwerking 
van een plan van aanpak verwachten? 
 
Antwoord 
De staatssecretaris heeft in zijn brief van 9 mei naar aanleiding van de uitkomsten 
van de RIVM monitor 'De voedingsomgeving op scholen'  u laten weten dat hij 
onverminderd blijft inzetten op de ondersteuning van scholen via het 
Voedingscentrum voor realisatie van een gezonde schoolkantine. Het 
Voedingscentrum heeft richtlijnen ontwikkeld voor gezondere kantines. Binnen het 
programma ‘De Gezonde Schoolkantine’ van het Voedingscentrum worden de 
richtlijnen toegepast die speciaal voor de schoolkantines zijn opgesteld. Hierin 
staan de criteria beschreven waaraan kantines moeten voldoen om het predikaat 
Pagina 19 van 28 
‘Gezonde Schoolkantine’ te verkrijgen. Verder wordt in het nieuwe Akkoord 

 
 
krijgt dit een plaats in de jaarlijkse voortgangsrapportage Nationaal Programma 
Preventie aan uw Kamer. 
 
Vraag: 
Motie 29689-737 die de regering verzoekt met het oog op een doortastende en 
zorgvuldige invoering van het geïntegreerd tarief er samen met de NZa op toe te 
zien dat er voldoende contracten met een geïntegreerd tarief worden afgesloten, 
er voldoende kleine aanbieders worden gecontracteerd met een geïntegreerd 
tarief, zorgverzekeraars aan de zorgplicht blijven voldoen ten aanzien van 
gespecialiseerde onderdelen van de wijkverpleging, zoals palliatief terminale zorg, 
intensieve kindzorg en casemanagement dementie en zorgverzekeraars aan de 
zorgplicht blijven voldoen ten aanzien van afspraken over wijkgerichte zorg zoals 
de coördinatie, samenwerking met de gemeente en de preventieve taken. 
De leden van de fractie van de PvdA vragen welke afspraken precies zijn gemaakt 
met de NZa, en hoe hier in de praktijk nu op wordt toegezien? De afspraken voor 
zorginkoop 2017 naderen immers al de deadline. 
 
Antwoord 
Volgens afspraak monitort de NZa het proces en de uitkomsten van de inkoop 
wijkverpleging 2017 door een drietal acties, namelijk: 1) een analyse van de 
inkoopdocumenten, waarbij o.a. wordt gekeken naar wat verzekeraars hebben 
opgenomen over het integrale tarief, wijkgerichte zorg en casemanagement 
dementie. Deze analyse verwacht ik zo spoedig mogelijk. 2) De uitkomsten van en 
ervaringen met het contracteringsproces worden in kaart gebracht door een 
inkoopmonitor. Hiermee wordt o.a. in kaart gebracht met hoeveel aanbieders een 
geïntegreerd tarief is overeengekomen, wat er is afgesproken over wijkgerichte 
zorg, specialistische zorgvormen en hoe de verhouding van contractering bij grote 
versus kleine aanbieders is. Deze monitor verwacht ik het eerste kwartaal van 
2017. 3) Op basis van signalen die binnenkomen – en door actief contact te 
houden met ActiZ en BTN – wordt voortdurend het contracteringsproces en de 
zorgplicht gemonitord. Signalen worden door de NZa onderzocht, waarna de 
knelpunten in samenwerking met betrokken partijen worden opgelost. 
 
Vraag:  
Motie  29689-754 om de NZa te vragen  de inkoopnorm zodanig vorm te geven 
dat de door verzekerden, patiënten en zorgverleners ervaren kwaliteit wordt 
meegewogen zodat een breed aanbod gegarandeerd wordt. Welke opdracht is bij 
de NZa neergelegd? Hoe ver is de NZa inmiddels gevorderd met de uitwerking van 
de inkoopnorm en wanneer wordt de Kamer daar nader over geïnformeerd?  
 
Antwoord 
Ik ben nog met de NZa in gesprek om te bezien hoe zij invulling kan geven aan 
een inkoopnorm bij het aanwijzen door de zorgverzekeraar van dieetpreparaten 
die van het eigen risico worden vrijgesteld. Uitgangspunt hierbij is het arrest van 
de Hoge Raad van 6 november 2015 (ECLI:NL:HR:2015:3241) waarin is 
benadrukt dat zorgverzekeraars hun verzekerden in elk geval een voldoende 
ruime keuze aan dieetpreparaten moeten bieden aangezien dieetpreparaten niet 
onderling uitwisselbaar zijn. De NZa controleert al of verzekeraars het arrest ten 
uitvoer brengen in hun modelovereenkomst.  
Zoals tijdens de begrotingsbehandeling toegezegd zal ik de NZa aanvullend 
vragen of het maken van onderscheid in patiëntencategorieën daaraan bijdraagt. 
Pagina 21 van 28 
Tevens is de NZa voornemens de inkoopnorm op te nemen in het toezichtkader, 

 
 
Er zou een voortgangsbrief komen eind van de zomer. Wanneer kan de Kamer 
deze voortgangsbrief tegemoet zien?  
 
Antwoord 
De voortgangsrapportage over e-health en zorgverbetering is op 6 oktober 2016 
aan de Tweede Kamer verstuurd. Met diverse vooruitstrevende initiatieven, 
waaronder de zes genoemd in het AO Innovatie, hebben wij regelmatig overleg 
om hen te ondersteunen bij volgende stappen. Tevens hebben we met hen contact 
opgenomen over het Fast Track initiatief, waarbij versnelling in opschalen 
gerealiseerd kan worden door zowel een financiële impuls als het stimuleren en 
faciliteren van opschalingscoalities waarbinnen expertise en ondersteuning worden 
georganiseerd om het initiatief tot bloei te brengen.  
 
Vraag:  
De leden van de fractie van de PvdA missen in de brief omtrent de toezeggingen 
en moties de uitvoering van motie 29538-210 van de leden Otwin van Dijk en 
Bergkamp. Deze motie vraagt om onderzoek naar de mogelijke oplossingen om te 
voorkomen dat getrouwde echtparen geconfronteerd worden met hoge eigen 
bijdragen wanneer een van de partners opgenomen wordt in een instelling 
vanwege een chronische ziekte of beperking, en hier de Kamer voor de zomer van 
2016 te informeren. Kan de regering aangeven hoe deze motie is uitgevoerd en 
het onderzoek aan de Kamer toezenden? Tevens vernemen deze leden graag op 
welke wijze de regering dit probleem daadwerkelijk gaat oplossen voor echtparen 
onder de AOW-gerechtigde leeftijd waarvan één van de partners wordt 
opgenomen in een instelling vanwege een chronische ziekte of beperking. 
 
Antwoord 
In de brief van de staatssecretaris van Volksgezondheid, Welzijn en Sport van 12 
september jl. (Kamerstukken 2015/16, 29 538, nr. 227) wordt op pagina's 5 en 6 
aangegeven dat is onderzocht welke oplossingen er zijn om te voorkomen dat 
getrouwde echtparen geconfronteerd worden met hoge eigen bijdragen wanneer 
één van de partners wordt opgenomen in een instelling. Daarbij is, in lijn met de 
motie, ook ingegaan op de mogelijkheid om aangemerkt te worden als «duurzaam 
gescheiden levend». In de brief wordt tevens aangegeven dat deze mogelijkheid 
breder onder de aandacht zal worden gebracht zodat mensen niet in de 
veronderstelling verkeren dat ze moeten scheiden vanwege de hoogte van de 
eigen bijdrage. 
 
 
Inbreng SP-fractie 
Deze leden lezen in de brief van de minister dat er uitvoering wordt gegeven aan 
de motie-Leijten (Kamerstuk 34 279 nr. 15) die de regering verzocht te 
garanderen dat mensen niet worden gedwongen ergens te gaan wonen waar ze 
dat niet willen. Ook lezen deze leden hoe er volgens de minister en de 
staatssecretaris uitvoering aan deze motie wordt gegeven. Hierover hebben de 
leden van de SP-fractie nog wel een aantal vragen. 
 
Vraag: 
Zij constateren dat het verhuizen naar een verpleeghuis een grote en ingrijpende 
stap is. Een dergelijke verhuizing moet dan ook soepel verlopen, zonder 
wachtlijsten en zo dicht mogelijk bij familie en kennissen in de buurt. Mensen 
Pagina 23 van 28 
moeten daar de zorg krijgen waar zij die zelf het liefste krijgen en waar zij zich 

 
 
Als er binnen een regio onvoldoende verpleeghuisplaatsen beschikbaar zijn, 
dienen zorgkantoren alles op alles te zetten om op de kortst mogelijke termijn in 
overleg met de cliënt te zoeken naar een passende oplossing. In dergelijke 
gevallen kan de verzekerde een overbruggingsvpt/mpt krijgen teneinde voor de 
cliënt te kunnen bereiken dat in de tijd dat hij of zij wacht op opname in die 
instelling thuis voldoende zorg en ondersteuning kan ontvangen. Omdat het de 
cliënt in dergelijke gevallen niet valt tegen te werpen valt dat de zorg thuis “niet 
doelmatig is”, kan ter overbrugging in dergelijke gevallen meer zorg ingezet 
worden dan binnen de instelling het geval zou zijn geweest. 
 
Vraag: 
De leden van de SP-fractie hopen natuurlijk dat iedereen een plekje krijgt in het 
verpleeghuis van zijn of haar keus. Zij vragen wel, mocht iemand ergens anders 
terecht komen dan in het gewenste verpleeghuis, een plek waar hij of zij (liever) 
niet wil wonen, waar deze persoon dan wel terecht kan? Wat kan hij of zij hieraan 
precies doen? Kan de persoon bijvoorbeeld een melding doen bij het Zorgkantoor? 
Zo ja, wat doet het Zorgkantoor dan? Hoe krijgen mensen te horen dat ze deze 
weg kunnen bewandelen? 
 
Antwoord 
De leden van de SP-fractie vragen wat iemand kan doen wanneer hij verblijft op 
een plek die niet de eerste voorkeur heeft?  
Cliënten die in een instelling verblijven, maar willen verhuizen naar een andere 
instelling kunnen dit melden bij de zorgaanbieder en/of het zorgkantoor. Zij 
worden dan bemiddeld naar een nieuwe plek door het zorgkantoor.  
 
Vraag: 
Herinnert de staatssecretaris zich nog de antwoorden op Kamervragen van het lid 
Leijten 
(https://www.rijksoverheid.nl/documenten/kamerstukken/2016/06/13/beantwoor
ding-kamervragen-over-bericht-ik-wil-naar-huis-naar-mijn-gezin) waarin hij 
aangeeft dat “In de twee situaties die nu zijn aangereikt gaat het niet zozeer om 
de vrijheid van de keuze van de gewenste instelling, maar om de mogelijkheden 
van verantwoorde zorg thuis.” Is de staatssecretaris het met de leden van de SP-
fractie eens dat het zonder rechtelijke machtiging niet mogelijk moet kunnen zijn 
gedwongen te worden in een zorginstelling te wonen als mensen dat niet willen? 
Is de staatssecretaris het met hen eens dat de beoordeling of ‘verantwoorde zorg’ 
mogelijk is altijd moet worden bekeken met de betrokkenen? Waarom was het in 
de twee situaties nodig dat er een noodkreet werd geslaakt alvorens er beweging 
kwam? Deze leden vragen wat de staatssecretaris doet om mensen die tegen hun 
wil in een instelling zijn opgenomen te informeren over hun rechten. Ook vragen 
zij of de mevrouw die ademhalingsondersteuning nodig heeft inmiddels weer thuis 
woont bij haar gezin.  
 
Antwoord 
De leden van de SP-fractie stellen de vraag of ik het met hen eens ben dat het 
zonder rechterlijke machtiging niet mogelijk moet kunnen zijn om gedwongen te 
worden in een zorginstelling te wonen als mensen dat niet willen. Tevens vragen 
zij of ik van mening ben dat bij de beoordeling  of zorg verantwoord is altijd moet 
worden bekeken met de betrokkenen.  
Bij de vraag of zorg verantwoord is moet altijd ook de mening van de cliënt een 
Pagina 25 van 28 
rol spelen. Daarbij kan het wel zo zijn dat partijen het daarover niet eens kunnen 

 
 
Vraag: 
De minister schrijft dat het onbekend is hoe groot het probleem is omtrent de 
herkenbaarheid en vindbaarheid van AED’s. De leden van de CDA-fractie vragen 
waarom dit niet nader onderzocht is. 
 
Antwoord 
Uit mijn gesprekken met vertegenwoordigers van HartslagNu, de Hartstichting, 
Stichting Twente Hart Safe, Medisol, ZN en AZN maak ik op dat de meningen over 
de mate van herkenbaarheid en vindbaarheid van AED’s sterk verschillen. Het 
probleem wordt door de verschillende gesprekspartners verschillend gedefinieerd. 
De ene organisatie geeft aan herkenbaarheid en vindbaarheid niet als probleem te 
ervaren, de andere organisatie vindt het van belang dat de AED-wandkasten van 
een bepaald logo worden voorzien ten behoeve van de herkenbaarheid en voor 
weer een andere organisatie is een frustratie dat AED-wandkasten niet op 
dezelfde manier open gaan. Belangrijker dan een onderzoek naar de beleving 
omtrent herkenbaarheid en vindbaarheid vind ik dat daar waar knelpunten worden 
ervaren, gezamenlijk naar een oplossing wordt gezocht. Daarom moedig ik de 
burgerhulpverleningsnetwerken, gemeenten en AED-werkgroepen aan om binnen 
de regio samen te bezien welke verbeteringen kunnen worden gerealiseerd. 
 
Vraag:  
De minister schrijft dat het idee om kosten voor het vervangen van gebruikte pads 
en batterijen van AED’s te laten declareren door de RAV bij de zorgverzekeraar 
van het slachtoffer nadere uitwerking verdient. De leden van de CDA-fractie 
vragen wanneer de uitwerking plaatsvindt, en wanneer de  Kamer daarover 
geïnformeerd wordt. 
 
Antwoord  
Dit najaar onderzoek ik samen met AZN en ZN in hoeverre de declaratie van 
gebruikskosten door de Regionale Ambulancevoorziening bij de zorgverzekeraar 
van het slachtoffer kan geschieden. Ik zal uw Kamer hierover volgend jaar 
informeren. 
 
Vraag:  
De minister schrijft dat er nader overleg nodig is over het wetsvoorstel rondom de 
beroepenregulering in de Wet BIG, en dat daardoor dit wetsvoorstel pas na de 
zomer van 2017 naar de Kamer gestuurd zal worden. De leden van de CDA-fractie 
vragen welke consequenties dit heeft voor die beroepen die met dit wetsvoorstel 
gereguleerd zouden worden. Zal bijvoorbeeld opname van de Orthopedagoog 
Generalist per 2017 nog mogelijk zijn?  
 
Antwoord  
De Orthopedagoog-Generalist wordt meegenomen in het wetsvoorstel rondom de 
beroepenregulering dat gepland was om dit najaar in internetconsultatie te 
brengen en na de zomer van 2017 aan uw Kamer te sturen. Gebleken is dat de 
totstandkoming van dit wetsvoorstel meer tijd kost dan voorzien. Ik streef ernaar 
om het wetsvoorstel voorjaar 2017 in internetconsultatie te brengen en eind van 
het jaar aan uw Kamer te zenden. Dit wetsvoorstel regelt tevens de actualisering 
van de deskundigheidsgebieden, waaronder die van de GZ-psycholoog en 
psychotherapeut. Beide trajecten dienen in onderling samenhang bezien worden. 
Dit betekent dat de Orthopedagoog-Generalist niet per 2017 in de Wet BIG 
Pagina 27 van 28 
opgenomen kan worden. 

