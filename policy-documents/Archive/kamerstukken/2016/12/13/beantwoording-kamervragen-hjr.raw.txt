 
Tweede Kamer der Staten- 2 
Generaal 
  
Vergaderjaar 2016-2017  
  
31 066 Belastingdienst 
  
  
  
Nr.  VERSLAG HOUDENDE EEN LIJST VAN VRAGEN EN 
ANTWOORDEN 
 Vastgesteld … november 2016 
  
e
 De vaste commissie voor Financiën, heeft over de 18 
Halfjaarsrapportage Belastingdienst de navolgende vragen 
ter beantwoording aan de staatssecretaris van Financiën 
voorgelegd. 
 
De vragen zijn op 23 november 2016 voorgelegd. Bij brief 
van ... 2016 zijn ze door de staatssecretaris van Financiën 
beantwoord. 
  
 De voorzitter van de commissie, 
Duisenberg 
  
 De adjunct-griffier van de commissie, 
Van den Eeden 
 
  
 
1 

 
uitmaakte – geëvalueerd. De commissie stelt dat de pilots zowel op het vlak van het 
gebruiksgemak als wat betreft aspecten als technische degelijkheid, privacybescherming en 
ervaringen van de aanbieders van middelen, dienstaanbieders en gemeenten, acceptabele tot 
1
gunstige uitkomsten te zien geven.    
 
7. De politieke partij DENK betichtte de politie al van etnisch profileren, maar breidt de 
definitie nu uit. Ook overheidsinstanties als de Belastingdienst en de arbeidsinspectie 
zouden allochtone Nederlanders anders behandelen en moeten strenger worden 
gecontroleerd. Kunt u hier op een reactie geven? 
Ik verwijs naar het antwoord van de minister van Sociale Zaken en Werkgelegenheid dat hij op 14 
september 2016 op de vragen van het lid Öztürk (Groep Kuzu/Öztürk) over mogelijk etnisch 
2
profileren van ondernemers aan de Kamer heeft gezonden. Hierin staat dat overheidsorganisaties 
als Inspectie SZW, NVWA, FIOD en Belastingdienst in hun risicoaanpak geen onderscheid maken 
naar etniciteit. 
  
8. Een tijd gelden kwam het incassokantoor Cannock Chase met een persverklaring dat 
er bij de invordering van belastingen door haar in België onregelmatigheden ware 
geconstateerd. Deze onregelmatigheden hebben er toe geleid dat Cannock Chase 
onrechtmatig verkregen gelden gaat terugstorten aan de belastingschuldigen? Cannock 
Chase heeft ook een pilot gedaan bij de (Rijks) Belastingdienst. Betreffen die 
terugbetalingen ook rijksbelastingen? Wat zijn die begane onregelmatigheden?  
Bij de invorderingspilot die Cannock Chase voor de Belastingdienst in Nederland heeft gedaan, zijn 
geen terugbetalingen van rijksbelastingen aan belastingplichtigen aan de orde geweest.  
 
9. Klopt het dat de werkzaamheden van de CLO en FIOD elkaar deels overlappen bij de 
informatie uitwisseling van gegevens over de indirecte belastingen? Waarom houden 
twee instanties zich met hetzelfde bezig?  
13. Waarom zijn er voor Wederzijdse Bijstand op het gebied van de btw twee landelijke 
dienstonderdelen aangewezen: namelijk CLO Almelo en FIOD. Zorgt dat juist niet voor 
verwarring en onduidelijkheid voor het proces Wederzijdse Bijstand?  
15. Heeft de FIOD hier niet een dubbel rol en zou de FIOD zijn tijd niet beter kunnen 
besteden aan strafrechtelijke onderzoeken? 
Binnen de FIOD houdt het Coördinatiepunt BTW-fraude zich onder andere bezig met het detecteren 
en opwerken van mogelijke nieuwe signalen van BTW-carrouselfraude. Een van de werkzaamheden 
van het Coördinatiepunt in dit verband is het uitvoeren van gegevensuitwisseling op basis van de 
Verordening EU/904/2010 inzake wederzijdse bijstand, echter voor zover dat een relatie heeft met 
carrousel-fraude en andere BTW-gerelateerde fraudepatronen. De CLO is op basis van genoemde 
verordening belast met de reguliere inlichtingenuitwisseling, die niet direct is ingegeven door 
fraude, maar juist door onduidelijkheden over een of meerdere transacties tussen ondernemers in 
verschillende EU-lidstaten. Op het gestandaardiseerde formulier voor gegevensuitwisseling moet 
ook worden aangekruist of het een regulier verzoek om gegevensuitwisseling of een verzoek voor 
BTW-fraude is. Van overlap van werkzaamheden respectievelijk verwarring en onduidelijkheid is 
derhalve geen sprake.  
Er is geen sprake van een dubbelrol. Naast het FIOD-Coördinatiepunt BTW-fraude ontplooien de 
belastingregio’s en de broedkamer activiteiten om intracommunautaire btw-fraude te detecteren en 
te bestrijden. De gerichte werkzaamheden van het FIOD-Coördinatiepunt maken aldus onderdeel 
uit van de integrale handhavingsketen. Naar mijn mening wordt op deze wijze hard en goed 
gewerkt aan de bestrijding van btw-carousselfraude. Ook de Algemene Rekenkamer heeft in zijn 
rapport over de btw-carousselfraude geen opmerkingen gemaakt over deze wijze van inrichting 
van het werk en hier ook geen aanbevelingen op gedaan. 
 
                                                      
1
 Kamerstukken II 2015/16, 26 643, nr. 429, bijlage blg-780657, blz. 2. 
2
 Kamerstukken II 2015/16, Aanhangsel 3516 
 
3 

 
proces zou het dan gezien het feit dat dit proces nog niet geweldig plaatsvindt dit alsnog 
te doen?  
De twee landelijk vaktechnisch coördinatoren invordering die de Belastingdienst telt, zijn reeds 
gemandateerd als ontvanger, daarmee ook voor ontvangershandelingen die voortvloeien uit de 
Wederzijdse Bijstand. 
 
17. In uw begeleidende brief staat dat "Binnen de klantbehandeling van het midden- en 
kleinbedrijf, de focus is verlegd naar posten met een groter fiscaal belang en een hoger 
fiscaal risico. Het correctiepercentage is hierdoor gestegen en de gemiddelde 
correctieopbrengst per aangifte Vpb ligt dertig procent hoger dan de norm". Bevestigt de 
staatssecretaris hiermee het standpunt dat er de afgelopen jaren te eenzijdig is ingezet 
op een op vertrouwen gebaseerd horizontaal toezichtmodel?  
De handhavingsstrategie van de Belastingdienst is ongewijzigd. De verlegging in focus is het 
gevolg van een verbetering van het risicoselectieproces van aangiften. Als gevolg hiervan is het 
correctiepercentage is gestegen. 
 
18. Wanneer is de analyse naar de interne beheersing van fiscale processen binnen de 
Belastingdienst gestart?  
De toenmalige Raad van Bestuur van de Belastingdienst heeft eind 2015 opdracht gegeven tot 
deze analyse. 
 
19. Op welke punten was de interne fiscale beheersing van de Belastingdienst 
onvoldoende? Wat heeft ertoe geleid dat de interne fiscale beheersing onvoldoende op 
orde is? 
20. Kunt u de analyse naar de interne beheersing van fiscale processen door de 
Belastingdienst (vertrouwelijk) aan de Kamer doen toekomen? 
99. Kunt u eens aangeven waarom het bij een organisatie als de Belastingdienst, wiens 
‘core-business’ fiscale handhaving is, nu juist mis kan gaan op het gebeid van de fiscal 
control?  
105. Kunt u toelichten op welke punten de interne fiscale beheersing een onvoldoende 
scoort? Op basis waarvan is dit beoordeeld? Kan u uitgebreider toelichten welke stappen 
worden ondernomen om op deze punten wel een voldoende te scoren? En wanneer 
verwacht u dat deze punten wel voldoende zijn?  
Eerder heb ik u geïnformeerd over de hoofdconclusie van een interne analyse van de 
Belastingdienst over de interne fiscale processen. Deze analyse is daarna eind november door de 
Belastingdienst vastgesteld. Nu de analyse beschikbaar is, roept deze bij mij, maar ook bij de ADR, 
nog vragen op die aanvullend beantwoord moeten worden. Ook verschillende beweringen door 
geïnterviewden uit de analyse moeten geverifieerd worden. Daarom heb ik de ADR gevraagd om 
een reactie te geven op de analyse, zodat ik op basis van de analyse en de ADR-reactie, de Kamer 
volledig kan informeren. Ik streef ernaar de analyse met mijn reactie tijdig voor het Algemeen 
overleg van 2 februari 2017 naar de Kamer te sturen. 
 
21. Is het de Belastingdienst in de rol van partij bij het convenant, niet in de rol van 
inhoudings- en belastingplichtige, bekend dat de interne fiscale beheersing onvoldoende 
op orde is? 
De Belastingdienst in de rol van partij (toezichthouder) bij het convenant is inderdaad bekend dat 
de interne fiscale beheersing onvoldoende op orde is. De mate waarin de interne fiscale beheersing 
op orde is maakt onderdeel uit van de periodieke gesprekken die worden gevoerd in het kader van 
het afgesloten convenant.  
 
22. Heeft de Belastingdienst in diezelfde rol van partij bij het convenant gedreigd om het 
convenant op te zeggen?  
De Belastingdienst als toezichthouder heeft niet gedreigd om het convenant op te zeggen, maar de 
Belastingdienst als toezichthouder heeft zich een jaar geleden kritisch uitgesproken over de 
 
5 

 
heffing van btw bij grensoverschrijdende transacties geanalyseerd worden. De Raad onderstreept 
dat het debat wordt voortgezet om de Commissie politieke sturing te geven voor verdere analyse 
van deze werkzaamheden teneinde de Raad in staat te stellen om de impact van mogelijke 
technische oplossingen goed te kunnen evalueren en oplossingen te kiezen die het best passen bij 
de gezamenlijke EU doelen. Nederland wacht de voorstellen voor een efficiënt en fraudebestendig 
btw-systeem, zoals aangekondigd in het btw actieplan, af en zal deze goed bestuderen. Het 
standpunt zal gebaseerd worden op de gevolgen van de concrete maatregelen die voorgesteld 
worden. 
 
27. Hoe beoordeeld u de vigerende richtlijnen op het gebeid van gegevens uitwisseling 
bij de heffing en invordering van belastingen? Zijn deze niet veel te omslachtig als het 
gaat om de feitelijk werking er van? 
De vigerende EU-verordeningen en -richtlijnen werken in de praktijk doorgaans naar tevredenheid 
en zijn niet te omslachtig. Het bestaande instrumentarium biedt veel mogelijkheden. Dit wil 
uiteraard niet zeggen dat in de toekomst geen verbeteringen nodig zullen zijn. Een verbetering is 
bijvoorbeeld wenselijk op het gebied van de informatie-uitwisseling bij de invordering van 
parkeerbelastingen (zie ook het antwoord op vraag 28). In EU-verband worden knelpunten in de 
praktijk besproken en zo nodig opgelost. Soms leidt dat tot een voorstel tot wijziging van 
verordeningen en richtlijnen. 
 
28. Hebben lokale overheden nu al geautomatiseerde toegang tot kentekengegevens in 
EU-landen, doordat zij toegang hebben tot die bestand of moet dit individueel met een 
verzoek worden gedaan?  
Gemeenten in de EU kunnen voor de invordering van parkeerbelasting gebruik maken van de 
Europese Invorderingsrichtlijn (Richtlijn 2010/24 EU). In de praktijk bestaat er vooral behoefte aan 
de naam- en adresgegevens bij het kenteken. Deze gegevens kunnen met een verzoek om 
inlichtingen via een daartoe bestemd digitaal formulier aan een andere lidstaat worden gevraagd. 
Het betreft altijd een individueel verzoek en bulkuitvraag is niet mogelijk. In het Europese 
Invorderingscomité staat betere ontsluiting van kentekengegevens voor invorderingsdoeleinden op 
de agenda.  
 
29. In vergelijking met andere landen neemt Nederland volgens u geen opvallende 
positie aan; wat is het aantal unieke, nieuwe links met andere landen in de database van 
de Panama Papers? Welke vijf landen hebben de grootste hoeveelheid links in de 
database? Hoe verhouden zich het aantal links tot het inwonersaantal van verschillende 
landen? Als het aantal inwoners wordt meegenomen, neemt Nederland dan nog altijd 
geen bijzondere positie aan? 
Het databestand gepubliceerd door het ICIJ bestaat uit de Panama Papers en de Offshore leaks. In 
dit bestand werden 986 links met Nederland gevonden. Zonder de Offshore leaks zijn er 709 links 
met Nederland in de Panama Papers. Worden de dubbelingen verwijderd, dan zijn er 683 unieke, 
nieuwe links met Nederland.  
Voor andere landen kunnen de dubbelingen niet gemakkelijk worden verwijderd. Een vergelijking 
met andere landen kan worden gemaakt op het niveau van de Panama Papers database, inclusief 
eventuele dubbelingen. Nederland heeft dan 709 links. In totaal zijn er 462.096 records in de 
Panama Papers database, verdeeld over 203 genoemde landen. Dit betekent dat een land 
gemiddeld 2276 links in de Panama Papers heeft. Daar blijft Nederland ruim onder.  
Het land met de meeste links is Hong Kong. Hieronder de top 5 van landen met de meeste links in 
de Panama Papers en een percentage van het aantal links ten opzichte van hun inwoneraantal. Ter 
vergelijking is Nederland onderaan toegevoegd.  
 
 Land Aantal Inwoners Links per % van de 
links (miljoen) inwoner inwoners met 
link in PP 
1 Hong Kong 62.622 7,2 0,0087 0,8698% 
2 China 48.368 1.300 0,000037 0,0037% 
 
7 

 
     
36. Wanneer is de inventarisatie en het onderzoek naar alle links in de Panama Papers 
afgerond?  
37. Wat is de omvang van de bedragen die gemoeid zijn met de links uit de Panama 
Papers?  
38. Van hoeveel onderzoeken zullen de concrete resultaten waarschijnlijk eind 2016 te 
verwachten zijn?  
39. Kunt u nu, bijna eind 2016, een beeld geven van de uiteindelijke resultaten van de 
Panama-papers?  
Het eerste deel van het onderzoek naar de links gericht op het identificeren van genoemde 
personen en rechtspersonen zal begin 2017 afgerond worden. Het daarop volgende traject van 
beoordelingen zal in 2017 en mogelijk in 2018 voortgezet moeten worden. De doorlooptijden van 
dit proces zijn lang en moeilijk voorspelbaar. Dit heeft met name te maken met het ontbreken van 
de brondocumenten en het op moeten vragen van gegevens in het buitenland. Hierdoor is ook nog 
geen indicatie te geven van het resultaat en omvang van de bedragen die gemoeid zijn met de 
links uit Panama Papers.   
 
40. Bij de inkeerregeling staat dat de Belastingdienst heeft gekozen voor een nog 
hardere aanpak van belasting ontduiking? Kunt u even aangeven welk orgaan deze 
keuze heeft gemaakt binnen de Belastingdienst? Handelt de Belastingdienst hier 
autonoom?  
Het is mijn besluit geweest om de boete voor inkeerders per 1 juli 2016 te verhogen van 60% naar 
120%. Ik heb dit op 12 april 2016 aangekondigd. Naar deze aankondiging is ook verwezen in de 
brief inzake de Panama Papers van 18 mei 2016 van de minister van Financiën en mijzelf aan uw 
Kamer. De verhoging is opgenomen in het Besluit Bestuurlijke Boeten Belastingdienst 
(Staatscourant. 2016/34921), waarin mijn beleid met betrekking tot fiscale boeten is neergelegd.  
 
41. Op pagina 6 wordt gesteld dat “het databestand een vernieuwde versie is van een 
oud bestand, namelijk het bestand dat ICIJ ruim drie jaar geleden over de Offshore 
Leaks online heeft gezet”. Wat betekent dit? Wat is de nieuwswaarde van de bestanden 
die in mei 2016 zijn vrijgegeven en waarom gaf de publicatie van 3 jaar geleden geen 
aanleiding tot media aandacht en nader onderzoek?  
In 2013 heeft het ICIJ de Offshore Leaks gepubliceerd. In mei 2016 zijn de gegevens uit de 
Panama Papers aan de database van de Offshore Leaks toegevoegd. Een deel van de gegevens in 
de database was in mei dit jaar dus nieuwe informatie. De Offshore Leaks hebben in 2013 ook tot 
media aandacht geleid en zijn toen door de Belastingdienst in onderzoek genomen.  
 
42. Is er mogelijk sprake van structurele data-lekken, van/door personen die nu nog 
steeds werkzaam zijn bij Mossack Fonseca?   
Zoals eerder aangegeven is de bron die het ICIJ (en de betrokken journalisten) heeft gebruikt niet 
bekend.  
 
43. Wat is precies de toegevoegde waarde voor het Nederlandse heffingsbelang, van het 
verkrijgen van de bronbestanden van het consortium?  
Het verkrijgen van de bronbestanden is voor de Belastingdienst van wezenlijk belang voor de 
heffing. Aan de hand van de bronbestanden kunnen concreet opgezette structuren bewezen 
worden. Dan worden relaties tussen personen en vennootschappen duidelijk uit onderliggende 
bescheiden. Voor het aanmerken van een heffingsbelang is dat meestal onontbeerlijk. 
 
44. Welk deel van de opbrengst van de inkeerregeling is boete en welk deel is 
achterstallige belasting?   
De totaalopbrengst van de inkeerregeling vanaf 2002 is € 1,9 miljard. Een uitsplitsing is te maken 
vanaf 2011. 
De totaalopbrengst vanaf 2011 is als volgt te verdelen:  
Categorie Opbrengst vanaf 2011 % verdeling  
 
9 

 
verzekeringsproducten doorgegeven aan de IRS. Nederland heeft in 2015 (over 2014) 12.122 
records en in 2016 (over 2015) 35.337 records verstrekt.  
De VS hebben records aan Nederland verstrekt. Deze aantallen ontvangen records en de inhoud 
hiervan – 46.000 in 2015 en 36.000 in 2016 – zeggen echter nog niet zoveel. De bestanden zijn 
nog tamelijk ‘vervuild’. De levering over 2014 bevatte nog veel pensioengegevens die niet in de 
FATCA-levering thuis horen en er waren gegevens aangeleverd over rekeninghouders die niet in 
Nederland wonen. Daarnaast zijn waarschijnlijk alle gegevens van de voormalige Nederlandse 
Antillen aan de Belastingdienst geleverd. Ten slotte zijn er nog veel dubbele gegevens aangeleverd. 
De in 2016 ontvangen records worden nog geanalyseerd, er valt nog niet te aan te geven of er nog 
sprake is van ‘vervuiling’.  
De vragen uit het schriftelijk overleg van 6 oktober over de Common Reporting Standard (CRS) en 
de wederkerigheid van de informatieuitwisseling onder de Foreign Account Tax Compliance Act 
3
(FATCA) zijn beantwoord bij brief van 21 november 2016. 
  
50. “Een tijdige tijdrovende onderlinge overleg procedure is in 5 gevallen voorkomen”. 
Kunt u dit nader toelichten.  
In de genoemde multilaterale controles werd voor het vinden van de relevante feiten 
samengewerkt door controlemedewerkers van de belastingdiensten van de desbetreffende EU-
lidstaten. Op basis van deze bevindingen werd tussen deze lidstaten en de belastingplichtigen 
overeenstemming bereikt over de winstallocatie. Hierdoor was een onderlinge overlegprocedure 
niet meer nodig. 
 
51. Nederland ontving ongeveer 50 miljoen euro door nieuwe onderzoeken in de EU, 
welke landen ontvingen ook bedragen en hoe verhouden deze bedragen zich tot het door 
Nederland ontvangen bedrag?   
Aan de veertien onderzoeken waarin Nederland participeerde, werd ook deelgenomen door 
Oostenrijk, België, Cyprus, Tsjechië, Duitsland, Denemarken, Spanje, Frankrijk, het Verenigd 
Koninkrijk, Hongarije, Ierland, Italië, Letland, Litouwen, Polen, Portugal, Roemenië, Slovenië en 
Zweden. Een aanzienlijk deel van de totaalopbrengst kwam toe aan Zweden, Duitsland en Portugal. 
Voor Nederland was de opbrengst – zoals eerder aangegeven – ongeveer € 50 miljoen. Deze 
opbrengst kwam met name uit gezamenlijke onderzoeken met Duitsland, Portugal en Spanje. 
  
53. Wanneer kan het proces van uitwisseling van rulings geautomatiseerd worden 
ondersteund, in plaats van dat dit handmatig gebeurt? Welke mogelijkheden zijn er voor 
de Belastingdienst om het proces van uitwisseling te versnellen?  
59. De uitwisseling van gegevens in OESO-verband is nu nog een handmatig proces, 
wanneer is de verwachting dat dit geautomatiseerd wordt? Welke stappen worden daar 
nu al voor ondernomen?   
62. Zijn er verbeteringen mogelijk om het invullen van een standaardformulier te 
vergemakkelijken en te versnellen? Zo ja, welke mogelijkheden ziet u en zo nee, waarom 
zijn er geen mogelijkheden? Is de verwachting dat het invullen van een 
standaardformulier uiteindelijke sneller mogelijk is? Waarom wel/niet? 
64. Wat is de geschatte vertraging ten opzichte van de deadline bij de uitwisseling van 
rulings zowel in OESO-verband als in EU-verband? 
Een belangrijk wapen in de strijd tegen belastingontwijking is transparantie. Nederland vervult op 
dat gebied een voortrekkersrol. Zo heeft Nederland de regels voor country-by-country reporting 
tussen Belastingdiensten geïmplementeerd in de nationale wetgeving, zet Nederland in op publieke 
country-by-country reporting en het zoveel mogelijk uitwisselen en openbaar maken van informatie 
over uiteindelijk begunstigden. Ook op het gebied van het uitwisselen van rulings loopt Nederland 
voorop en dat vind ik een goede zaak.  
In de praktijk zijn veel vragen opgekomen over de uitleg van de door de EU en OESO gehanteerde 
begrippen. Een aantal begrippen is namelijk voor meerdere interpretaties vatbaar en de EU en de 
OESO hebben beperkt richting gegeven over de uitleg ervan. Hierdoor is het invullen van de 
                                                      
3
 Kamerstukken II 2016/17, 34 371 (R2066), nr. 9. 
 
11 

 
Deze aantallen kunnen niet met elkaar worden vergeleken. Immers, de inkomende 
rechtshulpverzoeken zijn het totaal van alle inkomende verzoeken uit alle landen ter wereld. Het 
aantal uitgaande rechtshulpverzoeken betreft alleen Nederland. Er is dus geen sprake van 
vergelijkbare gegevens. Op basis van deze gegevens sec kan aldus geen beoordeling worden 
gegeven over de relatieve kwantiteit van het aantal uitgaande verzoeken. 
 
58. Vindt de (geautomatiseerde) gegevensuitwisseling over rulings plaats door de 
rulings integraal ter beschikking te stellen of louter in het bestand op te nemen dat er 
een ruling is? Dit in het licht dat het nogal veel werk schijnt op te leveren.  
Zowel in OESO- als in EU-verband hebben landen afgesproken de belangrijkste informatie uit een 
ruling in te vullen op een standaardformulier. Dit standaardformulier wordt vervolgens aan de 
relevante landen gestuurd dan wel opgeslagen in de EU-database. Vervolgens kan een land de 
ruling zelf opvragen indien hij daartoe aanleiding ziet. Er gebeurt derhalve meer dan louter in een 
bestand opnemen dat er een ruling is.  
Het formulier is beschikbaar via de site van de OESO: http://www.oecd.org/tax/countering-
harmful-tax-practices-more-effectively-taking-into-account-transparency-and-substance-action-5-
2015-final-report-9789264241190-en.htm 
 
60. Worden op dit moment rulings wel op een centrale plek geregistreerd door de 
Belastingdienst zodat het in de toekomst makkelijker is om gegevens uit te wisselen? Zo 
ja, sinds wanneer worden de rulings centraal geregistreerd? Zo nee, waarom gebeurt dit 
niet?  
Alleen APA’s en ATR’s zijn in het verleden centraal geregistreerd door de Belastingdienst. Dit 
gebeurt sinds de jaren ‘90. De overige rulings zijn niet centraal geregistreerd. Deze rulings zijn niet 
centraal geregistreerd omdat daar vanuit het perspectief van de belastingheffing geen aanleiding 
toe bestond. Afgezien van APA’s en ATR’s, worden nieuwe rulings in principe niet centraal 
opgeslagen. De standaardformulieren die worden verzonden aan het buitenland, dan wel in de EU-
database worden geplaatst, zijn wel centraal inzichtelijk waardoor deze rulings eenvoudig te 
achterhalen zijn.  
 
61. Op welke wijze wordt gecontroleerd of alle lidstaten daadwerkelijk de rulings in de 
database zetten?   
In EU-verband is afgesproken dat de Commissie toeziet op naleving van de richtlijn. Het is nog niet 
bekend hoe de Commissie deze naleving precies zal toetsen. Nederland vindt het van belang dat 
andere landen de informatie over de rulings die onder de reikwijdte van de richtlijn vallen 
uitwisselen en dat daarop wordt toegezien. In OESO-verband wordt ook toegezien op naleving van 
de afspraken. Dit gebeurt aan de hand van gedetailleerde vragenlijsten. Landen moeten 
bijvoorbeeld aangeven hoe ze precies in kaart hebben gebracht over welke rulings informatie moet 
worden uitgewisseld.  
 
63. Hoe verhoudt het aantal rulings dat Nederland heeft afgesloten met de aantallen in 
andere OESO-landen?  
Gaandeweg het proces moet duidelijk worden hoeveel rulings de Belastingdienst in het verleden 
heeft afgesloten die onder de reikwijdte van de afspraken in OESO- (en EU-verband) vallen. Bij het 
in kaart brengen van de uitvoeringslasten zijn grove schattingen gemaakt. Toen is gerekend met 
ongeveer 2000-3000 bestaande rulings in OESO-verband. In EU-verband zouden dat er zelfs meer 
zijn, namelijk ongeveer 6000-8000. Deze cijfers zijn niet (meer) accuraat. Waar Nederland spreekt 
over duizenden rulings waarover informatie moet worden uitgewisseld, hebben de meeste andere 
landen in OESO-verband echter aangegeven dat zij verwachten over minder dan 200 rulings 
inlichtingen te zullen gaan uitwisselen. Dit aantal rulings is dus aanzienlijk lager dan de rulings 
waarover Nederland informatie moet uitwisselen.  
  
65. Hoeveel drugs en wapens zijn er in de eerste helft 2016 opgespoord in de 
Nederlandse havens en hoeveel was dit in voorgaande jaren? Klopt het dat containers 
 
13 

 
landenrapporten voor het eerst eind 2017 bij de Belastingdienst worden aangeleverd. Om deze 
landenrapporten vervolgens automatisch te verstrekken aan de betrokken buitenlandse 
belastingdiensten heeft de Belastingdienst de eerste keer een termijn van zes maanden (in 
volgende jaren: drie maanden). De Belastingdienst hoeft dus pas uiterlijk medio 2018 aan de uit 
CbC voortvloeiende uitwisselingsverplichting te voldoen. 
Hoewel de uitwisselingsverplichting nog ver weg is, treft de Belastingdienst reeds allerlei 
voorbereidingen. Voor de behandeling van de te ontvangen rapporten is binnen de Belastingdienst 
een apart team van specialisten opgericht dat onderdeel uitmaakt van de coördinatiegroep 
verrekenprijzen. Ter toelichting op de CbC heeft de Belastingdienst voor in Nederland gevestigde 
rapporterende groepsentiteiten uitgebreide (Nederlandstalige en Engelstalige) handleidingen 
opgesteld over de wetgeving en de IT. Daartoe is ook in overleg getreden met een aantal 
vertegenwoordigers uit het bedrijfsleven. Ook heeft de Belastingdienst een notificatietool 
ontwikkeld, die het voor de genoemde groepsentiteiten eenvoudiger maakt om de Belastingdienst 
te berichten welke groepsentiteit rapporteert. Deze tool is sinds 7 december is via: 
www.gegevensportaal.net/cbc/aanmelden/beschikbaar. Verder voert de Belastingdienst 
vooroverleg over de toepassing van de wetgeving, zowel met individuele bedrijven als met 
belastingadvieskantoren. Ook bij de koepelorganisaties en op de intermediairsdagen wordt 
aandacht gevraagd voor CbC. Binnen de Belastingdienst geeft het CbC team diverse presentaties 
om onder andere inspecteurs te informeren over deze ontwikkeling. Tot slot nemen deelnemers 
van de Belastingdienst deel aan internationale bijeenkomsten en maandelijkse conference calls die 
zijn gericht op het delen van ervaringen van belastingdiensten met de implementatie van de CbC 
en het verkrijgen van antwoorden op eventueel nog levende vragen. 
De bij de Belastingdienst voor CbC benodigde IT-infrastructuur bouwt voort op de IT-infrastructuur 
voor de (uitwisseling onder de) Common Reporting Standard (CRS). De CbC IT-infrastructuur zal 
dan ook worden opgepakt zodra de CRS IT-infrastructuur gereed is. Naar verwachting is de 
nationale CbC IT-infrastructuur – onder meer voor de ontvangst van landenrapporten – in 
november 2017 gereed en de CbC IT-infrastructuur voor de uitwisseling van die landenrapporten in 
juni 2018. Ook voor wat betreft de IT is dus de verwachting dat de Belastingdienst tijdig aan de 
uitwisselingsverplichting kan voldoen. 
 
67. Bij de Douane worden mensen een op een vervangen, maar dit hoeft niet perse op 
dezelfde plek in dezelfde functie te zijn, wat is hiervoor de reden? Vervallen er functies? 
Of wordt er intern doorgeschoven en blijft het functiehuis wel gelijk?  
De Douane voert haar taken uit in een dynamische omgeving. Een omgeving van steeds 
veranderende internationale handelsstromen, logistieke ketens en Europese en nationale wet- en 
regelgeving. Een omgeving waarin criminelen hun werkwijzen voortdurend aanpassen en wisselen 
van smokkelmethodiek, wijze van transport en (lucht)havens. Dat alles maakt het noodzakelijk dat 
de Douane een wendbare organisatie is. Dat betekent dat de Douane op grond van gesignaleerde 
risico’s voortdurend keuzes maakt wat betreft de mix van de inzet van mensen en technische 
hulpmiddelen. Deze keuzes kunnen ertoe leiden dat binnen de douaneorganisatie douaniers van 
werk en werkplek veranderen. Er wordt dan inderdaad intern doorgeschoven. Dit heeft geen 
invloed op het functiehuis. 
 
68. Waarom is het nodig dat douaniers bij accijnscontroles wapens mogen dragen? 
Waarom specifiek bij accijnscontroles?   
In de brief aan de Tweede Kamer (TK 2016 – 2017, 31934, nr. 9) is gemeld dat het niet bewapend 
optreden bij de uitvoering van accijnscontroles in bepaalde situaties leidt tot minder effectief, 
efficiënt en veilig optreden. Een voorbeeld is dat een douanier controles op de naleving van de 
accijnswetgeving uitvoert en tussentijds een controle op de naleving van douane- wet- en 
regelgeving moet doen. Het in deze brief aangekondigde onderzoek of er situaties zijn waarin de 
accijnscontroles bewapend uitgevoerd kunnen worden zonder dat dit strijdig is met de regels, loopt 
nog. 
 
69. Waarom is capaciteitsuitbreiding bij de digitale aangiftes niet wenselijk?  
 
15 

 
 
76. Hoeveel signalen en/of klachten komen er bij de Belastingdienst binnen over de 
berichtenbox c.q. het niet hebben gelezen van berichten in de berichtenbox? Wat wordt 
bedoeld met actieve accounts? Zijn de accounts die zijn geactiveerd of die ook 
daadwerkelijk regelmatig worden gebruikt en/of gecheckt?  
In de periode van 1 januari tot 1 november 2016 heeft de Belastingdienst 112 klachten 
geregistreerd die direct verband houden met de Wet elektronisch berichtenverkeer Belastingdienst. 
Daarnaast wordt in klachten die over een ander onderwerp gaan soms gerefereerd aan de 
digitalisering. Ook zijn er mensen die via de BelastingTelefoon aangeven dat zij problemen hebben 
met het digitaal ontvangen van post in de Berichtenbox. Hiervoor heeft de Belastingdienst de 
zogenoemde maatwerkoplossing gecreëerd, op grond waarvan mensen een papieren kopie kunnen 
ontvangen van berichten die alleen in de Berichtenbox zijn of worden bezorgd. Tot nu toe maken 
bijna 63.000 mensen gebruik van deze maatwerkoplossing.  
Met actieve accounts wordt bedoeld accounts waarvoor de gebruiker zijn persoonlijke instellingen 
heeft doorgevoerd op MijnOverheid. Het gaat bijvoorbeeld om het doorgeven van een mailadres 
voor e-mailnotificaties van in de Berichtenbox bezorgde berichten. 
 
77. Welke maatregelen worden genomen om te voorkomen dat het opnieuw gedurende 
enkele dagen niet mogelijk is om via MijnBelastingdienst.nl aangifte te doen?   
Het is niet zo dat MijnBelastingdienst de afgelopen aangifteperiode enkele dagen niet beschikbaar 
is geweest. Het is zo dat de sorry-pagina enkele keren verspreid over verschillende dagen is 
getoond. Het is niet uit te sluiten dat in de komende aangiftecampagne de sorry-pagina wordt 
getoond aan bezoekers als de maximale inlogcapaciteit worden overschreden. Tijdens het tonen 
van de sorry-pagina vanwege drukte blijven de bestaande gebruikers – afhankelijk van 
de op dat moment opgeschaalde capaciteit, maar minimaal 30.000 – ingelogd in het 
aangifteportaal. Tijdens het tonen van de sorry-pagina vanwege een technische storing, 
is het mogelijk dat de ingelogde bezoekers hun aangifte niet af kunnen maken. Door 
kostenneutrale verbeteringen in MijnBelastingdienst, streeft de Belastingdienst ernaar om nog 
minder vaak de sorrypagina te tonen.  
 
78. Is er tijdens de drukte voor de IB-aangifte nog wel genoeg capaciteit om btw-
aangiften te doen of verschijnt dan ook de ‘sorry-pagina’?   
Het aangifteportaal voor de inkomstenbelasting en het portaal voor de aangifte omzetbelasting zijn 
van elkaar gescheiden. Drukte bij het ene portaal werkt dus niet door naar het andere portaal.  
 
79. Wat wordt bedoeld met de berichten 'carry back' waarvoor de gewenningsperiode 
gestart is, zodat deze berichten over twee jaar enkel nog digitaal verstuurd zullen 
worden?   
Het gaat hier om de beschikking die een belastingplichtige ontvangt wanneer hij gebruik maakt van 
de regeling voor voorlopige verliesverrekening in de inkomstenbelasting. Bij carry back ofwel 
achterwaartse verliesverrekening wordt een in het belastingjaar geleden verlies met de winst uit 
een eerder belastingjaar verrekend. Een verzoek om toepassing van de carry back-regeling wordt 
gedaan bij de aangifte inkomstenbelasting. De carry back wordt vastgesteld in een separate 
beschikking. 
 
80. In de aangifte campagne (over belastingjaar 2015) is de toeritdosering geleidelijk 
verhoogd van 30.000 naar 70.000, wat is de geplande toeritdosering voor de aangifte 
campagne over belastingjaar 2016?  
De geplande toeritdosering zit minimaal op het niveau van vorig jaar, namelijk 70.000 gelijktijdige 
bezoekers. Het streven is om de komende aangiftecampagne, binnen de bestaande technische 
grenzen, een nog hoger aantal gelijktijdige gebruikers van MijnBelastingdienst mogelijk te maken. 
 
81. Wat wordt in 2017 de aangiftetermijn waarbij gegarandeerd is dat de 
belastingplichtige voor 1 juli bericht krijgt. 
 
17 

 
mogelijkheid om alle berichten over belastingen in te zien via MijnBelastingdienst, net zoals dat 
voor toeslagberichten kan via MijnToeslagen. 
 
86. Kan de Belastingdienst al inzien of de berichten in de berichtenbox door de 
belastingplichtige zijn geopend? Zo ja, hoeveel procent van de berichten wordt binnen 
twee weken na ontvangst geopend? Zo nee, waarom nog niet?  
De Berichtenbox op MijnOverheid is een generieke voorziening van de e-overheid die beheerd 
wordt door de dienst Logius van het Ministerie van BZK. De Belastingdienst heeft uit de aard der 
zaak geen toegang tot de Berichtenbox-voorziening bij Logius, en daarom ook geen direct zich op 
het aantal mensen dat berichten in de Berichtenbox opent. Logius houdt hierover wel gegevens bij. 
Het laatste bericht van de Belastingdienst dat in de Berichtenbox is bezorgd, is de definitieve 
toekenning van toeslagen over 2015. De batchgewijze verzending hiervan is gestart op 1 juni. Van 
de berichten die tussen 1 juni en 1 oktober zijn verzonden is 49% binnen twee weken geopend. 
 
87. Op dit moment is de totale toeslagschuld in het buitenland afgenomen met 41,4 
miljoen euro, door zowel verrekening als betalingen door toeslaggerechtigden. Het 
resterende bedrage is dus nog ruim 120 miljoen euro. Kan hier een verdeling over landen 
van worden gegeven?  
In de 15e halfjaarsrapportage is een bedrag van € 168,2 miljoen gerapporteerd aan openstaande 
toeslagschulden in het buitenland, inclusief "woonland onbekend" (peildatum 7 februari 2015). De 
openstaande schuld, exclusief “woonland onbekend” was op dat moment € 125,8 miljoen. In juni 
2015 zijn pilots gestart om alle onterecht uitgekeerde toeslagen in het buitenland terug te 
vorderen.  
Om de resultaten van de pilots op het juiste detailniveau te kunnen monitoren, is bij de start 
hiervan opnieuw gepeild wat de stand was van de openstaande toeslagschulden. Het bedrag aan 
openstaande toeslagschulden bij de start van de pilots op 1 juni 2015 was € 139,5 miljoen. 
Doordat toeslagen pas na afloop van het jaar definitief toegekend worden, fluctueren de 
openstaande toeslagschulden gedurende het jaar en kan een openstaande schuld dus ook 
gedurende het jaar toenemen. Tussen 1 juni 2015 en eind augustus 2016 zijn de openstaande 
vorderingen met € 41,4 miljoen afgenomen. Het openstaande bedrag van de vorderingen is ultimo 
augustus 2016 € 98 miljoen.  
In onderstaande tabel is voor de top 10 van landen aan gegeven hoeveel er begin juni 2015 open 
stond aan toeslagschuld in het buitenland, hoeveel er eind augustus 2016 openstond voor diezelfde 
vorderingen en het bedrag waarmee de schuld per land is afgenomen 
 
 
 Openstaande Huidige stand openstaande Afname openstaande 
schulden in schulden in mln € schuld in mln € 
mln € (dd (dd eind augustus 2016) 
begin juni 
2015) 
België 25,2 17,9 7,3 
Polen 21,6 14,4 7,2 
Duitsland 15,1 9,2 5,9 
Curaçao 14,8 12 2,8 
Groot-Brittannië 10,5 8,1 2,4 
Bulgarije 5,4 4,7 0,7 
Turkije 4,6 2,6 2 
Aruba 3,2 2,6 0,6 
Suriname 3,2 2,1 1,1 
Spanje 2,7 1,8 0,9 
Overig 33,2 22,7 10,5 
Totaal 139,5 98,1 41,4 
 
 
 
19 

 
Daarnaast kan verrekening ook plaatsvinden met nabetalingen van toeslagen over eerdere jaren en 
ook met aanslagen inkomstenbelasting. 
 
94. De toeslagschulden in Caraïbisch Nederland kunnen alleen vanaf 1 januari 2016 via 
een verdrag worden ingevorderd. Hoe zit dit met de BES?   
e
In de 15 Halfjaarsrapportage is het volgende aan de Kamer gerapporteerd: “Gegeven de huidige 
verdragen en verordeningen kan de Belastingdienst voor toeslagschulden een verzoek om bijstand 
doen in de EU-landen: IJsland, Liechtenstein, Noorwegen, Zwitserland en Caribisch Nederland 
(Bonaire, St. Eustatius en Saba op grond van de Belastingwet BES). In alle andere landen is geen 
juridische basis voor een dergelijk verzoek. Er is dus geen juridische basis om een toeslagschuld in 
te vorderen. Voor de huurtoeslag geldt bovendien dat een verzoek tot bijstand bij de invordering 
alleen gedaan kan worden aan Caribisch Nederland. In alle andere landen is een huurtoeslagschuld 
niet in het buitenland invorderbaar. Overeenkomstig artikel 75 lid 3 van de Toepassingsverordening 
(EG) 987/2009 geldt bovendien dat een verzoek tot inlichtingen of een verzoek tot bijstand bij de 
invordering pas mag worden gedaan als een schuld groter of gelijk is aan € 350. Momenteel wordt 
daarom bij verdragsonderhandelingen ingezet op een bepaling die ziet op bijstand voor alle 
toeslagen, inclusief huurtoeslag. Een voorbeeld daarvan is de bij de Kamer aanhangige 
belastingregeling Nederland – Curaçao.”  
Sinds 1 januari 2016 is het mogelijk aan Curaçao bijstand bij de invordering te vragen voor 
inkomensafhankelijke regelingen op basis van de belastingregeling Nederland – Curaçao (BRNS). 
In dit kader heeft er gegevensuitwisseling tussen Nederland en Curaçao plaatsgevonden die voor 
vervolgstappen in de invordering gebruikt kan worden. Vorenstaande is vanaf 1 januari 2017, op 
basis van de BRNS, eveneens van toepassing op St. Maarten. 
Voor de BES was het al mogelijk bijstand voor alle invorderingen te vragen. De samenwerking 
verloopt goed. 
 
95. De belasting- en toeslag-schulden kunnen in Caraïbisch Nederland slechts 
ingevorderd worden mede door de inspanningen van de OESO. Was er dan niet geregeld 
op landsniveau hiervoor? Zo ja hoe komt dat? Kunt een overzicht geven van de 
openstaande posten?  
Voor Caribisch Nederland geldt dat toeslagschulden kunnen worden ingevorderd op grond van de 
Belastingwet BES, zoals aangegeven in vraag 94.  
 
 
Openstaande Huidige stand Afname openstaande 
schulden in mln € openstaande schulden in schuld in mln € 
(dd begin juni mln € 
2015) (dd eind augustus 2016) 
Bonaire 1,2 0,9 0,3 
St. 0,3 0,2 0,07 
Eustasius 
Saba 0,03 0,02 0,01 
 
96. Hoe verloopt de civielrechtelijke invordering van de toeslagschulden van voor 1 
januari 2016 in Caraïbisch Nederland?  
Voor Caribisch Nederland (Bonaire, St. Eustatius en Saba) is op grond van de Belastingwet BES 
voor toeslagschulden een verzoek om bijstand doen mogelijk. De Belastingdienst draait nu de pilot 
met het versturen van brieven en het inschakelen van een privaat incassobureau bij Marokko en 
Turkije. Aan de hand van de behaalde resultaten wordt bezien of het zinvol is eenzelfde werkwijze 
te volgen bij andere landen waar Nederland geen regeling of verdrag mee heeft.  
 
97. In 2014 was het aantal definitieve toekenningen op 1 juli hoger dan in 2015, kunt u 
toelichten wat hier de reden voor is?  
In 2014 is begonnen met het definitief toekennen over het berekeningsjaar 2013, in 2015 over het 
berekeningsjaar 2014 en in 2016 over het berekeningsjaar 2015. Het aantal definitieve 
toekenningen per 1 juli in 2015 over het berekeningsjaar 2014 was hoger dan het aantal 
 
21 

 
verdelen in aanmaning 2%, dwangbevel 7%, beslaglegging 2%, loonvordering 3%, 
overheidsvordering 1% en overige 1 %. 
  
106. Waarom kan het aantal g-rekeninghouders niet op grote schaal worden uitgebreid?  
108. Is er op dit moment al iets meer te zeggen over de uitkomsten van het gezamenlijk 
onderzoek van de banken en de Belastingdienst over de doorontwikkeling van de G-
rekening?  
Lange tijd is gedacht dat het g-rekeningenstelsel bij de banken zouden worden vervangen door het 
depotstelsel bij de Belastingdienst. Dit verklaart waarom er in die periode geen prioriteit is gegeven 
aan het moderniseren van de werkprocessen rondom de g-rekening. Het gevolg is dat op dit 
moment die processen nog grotendeels handmatig verlopen, zowel aan de zijde van de 
Belastingdienst als bij de banken. Alleen de informatie-uitwisseling tussen de banken en de 
Belastingdienst over de mutaties op de g-rekening is sinds de invoering van de g-rekening 1.5 
gedigitaliseerd. Handmatige en papieren werkwijze gelden voor de processen van aanvragen g-
rekening, deblokkering van het tegoed op de g-rekening, opheffing van de g-rekening en 
uitwinning van het saldo op de g-rekening door de Belastingdienst. Als de doelgroep aan g-
rekeninghouders aanmerkelijk toeneemt, zijn deze processen binnen de bestaande technische 
kaders niet meer te behappen voor de Belastingdienst en de banken. De banken hebben 
modernisering ook als eis gesteld voordat zij met een stijging van het aantal g-rekeningen akkoord 
kunnen gaan. Het is dus zowel voor de Belastingdienst als de banken niet mogelijk het aantal g-
rekeninghouders te laten stijgen zonder modernisering van deze basale processen rondom de g-
rekening. 
De Belastingdienst en de banken doen gezamenlijk onderzoek naar modernisering van de g-
rekening. In een bestuurlijk overleg op 27 juni 2016 hebben de banken en de Belastingdienst het 
belang van de modernisering van de g-rekening onderschreven en hebben besloten tot een 
gezamenlijke aanpak om dit te verkennen. Dit onderzoek loopt nog maar op dit moment is al wel 
duidelijk dat modernisering een grote impact heeft op de ICT-kalender en op het budget van zowel 
de Belastingdienst als de banken. Complicatie is ook dat de implementatie gelijktijdig bij de banken 
en de Belastingdienst moet plaatsvinden. Dit stelt hoge eisen aan de timing en onderlinge 
afstemming. Gezien de huidige situatie van de Belastingdienst betreft het op dit moment hele hoge 
hordes. Ik voorzie dan ook geen modernisering op korte termijn. Daarvoor ontbreken simpelweg 
de capaciteit en het budget. Dit laat onverlet dat – conform het bestuurlijk overleg van 27 juni 
2016 – verder zal worden gewerkt aan het gezamenlijk onderzoek met de banken, ook vanwege de 
kansen die doorontwikkeling van de g-rekening biedt voor de Belastingdienst en het bedrijfsleven. 
De uitkomst van het onderzoek wordt besproken met alle belanghebbenden. Eind januari 2017 
worden de betrokken marktpartijen over de laatste ontwikkelingen bijgepraat.  
   
107. Welke maatregelen onderneemt de belastingdienst als een grote onderneming geen 
TCF heeft? De Belastingdienst kwalificeert als een “grote onderneming”. Kan er vanuit 
worden gegaan dat de Belastingdienst zichzelf dezelfde maatregelen oplegt, aangezien 
er volgens de 18e halfjaarsrapportage bij de Belastingdienst zélf, nog geen sprake is van 
een werkend TCF?  
In haar toezichtstrategie volgt de Belastingdienst de Leiddraad Horizontaal Toezicht (HT). Een Tax 
Control Framework (TCF) is organisatiespecifiek en is gebaseerd op het fiscale beleid en 
ondersteunt de fiscale strategie van een organisatie. De toezichthouder past haar toezichtstrategie 
aan, aan de individuele organisatie en situatie. Zo ook in het geval van de Belastingdienst. Het 
toezicht wordt afgestemd op de mate van interne fiscale beheersing. Daarin wordt de 
Belastingdienst niet anders behandeld.  
 
109. Hoe kan het dat er in eerste instantie gedacht werd dat 14.000 ouderen geen recht 
meer op een toeslag had vanwege het vervallen van de ouderentoeslag in box 3, en dat 
uiteindelijk maar 6.000 burgers een brief hadden moeten krijgen? En dat er maar ruim 
100 burgers bekend zijn bij de Belastingdienst, die zelf de toeslag hebben stopgezet, 
terwijl ze daar wel recht op hebben/hadden?  
 
23 

 
Het LIC voert binnen de Belastingdienst de behandeling uit van de invordering bij particulieren en 
de kleinere bedrijven binnen het MKB. De hierboven genoemde cijfers betreffen de openstaande 
vorderingen die actief ingevorderd worden; vorderingen waarvan de betalingstermijn nog niet, of 
nog maar kort geleden verstreken is, toeslagvorderingen met een standaard betalingsregeling en 
bijvoorbeeld vorderingen waarvoor een bezwaarschrift of een kwijtscheldingsverzoek is ingediend, 
zijn ervan uitgezonderd. 
 
114. Is het niet buitengewoon omslachtig en bewerkelijk om de termijn-betaling op een 
andere (handmatig) wijze te laten verlopen dan via automatische incasso?  
De omslachtigheid van het niet via automatische incasso incasseren van betalingen raakt in de 
eerste plaats de belastingplichtige zelf. Deze moet hierbij immers zelf steeds weer handelingen 
verrichten om tot een betaling over te gaan. Bij een automatische incasso kan dit uit handen 
worden gegeven. Voor de Belastingdienst is automatische incasso aantrekkelijk omdat er geen 
vragen kunnen ontstaan rond de bestemming van deze inkomende betalingen. Bovendien is het 
risico dat betalingen achterwege blijven kleiner. 
 
115. Wat zou het kunnen besparen als er slechts twee mogelijkheden waren: 1 
automatische incasso met 11 termijnen of 2: betaling in één termijn zonder 
automatische incasso?  
Op dit moment is er sprake van twee betalingsmogelijkheden die hier sterk op lijken. Echter, van 
verplichte toepassing van een automatische incasso is geen sprake. De wet gaat uit van betaling 
binnen 1 termijn en, in geval van voorlopige aanslagen IB en de VPB, van betaling in meerdere 
termijnen (maximaal 11). In het geval van betaling in 1 termijn, is toepassing van een 
automatische incasso niet mogelijk, in geval van betaling in 11 termijnen is dit optioneel.  
Wanneer termijnbetalingen verplicht door middel van een automatische incasso zou plaatsvinden, 
dan leidt dit bij de Belastingdienst tot het voordeel dat er minder vaak sprake zal zijn van onjuiste 
betalingsbestemmingen en dus van minder uitval. Tegelijkertijd zullen er als gevolg van 
storneringen van de automatische incassobetalingen ook weer nieuwe werkzaamheden ontstaan. 
 
116. Wat is de reden van de te lage telefonische bereikbaarheid in 2016 t/m juni?   
Zoals in de halfjaarrapportage toegelicht, worden door het beschikbaar komen van technische 
mogelijkheden steeds meer burgers en bedrijven zonder een informant te spreken ook geholpen 
door de Belastingtelefoon. Het gaat bijvoorbeeld om het bestellen van een formulier of doen van 
een uitstelverzoek door in het gespreksmenu de juiste keuze te maken en vervolgens het BSN 
nummer in te toetsen. De burgers en bedrijven die op deze wijze geholpen worden, worden niet 
meegenomen in de vigerende definitie van bereikbaarheid. De zogenaamde technische 
bereikbaarheid houdt wel rekening met deze stroom geholpen burgers en bedrijven en ligt circa 
10% hoger. Een bereikbaarheid van meer dan 85% realiseren in een periode, vraagt een inzet van 
capaciteit afgestemd op de pieken in het telefonieaanbod. De lagere bereikbaarheid in het eerste 
half jaar heeft zich vooral voorgedaan in enkele kortere periodes. In deze periodes was het 
telefonieaanbod hoger dan voorspeld, waardoor de aangeboden telefonie niet meteen door 
informanten afgehandeld kon worden en tevens herhaalverkeer ontstond. In de laatste twee weken 
van maart is sprake geweest van de laagste bereikbaarheid. Traditioneel zijn dit, ondanks de 
verlengde aangifteperiode, de drukste weken van het jaar. Buiten de genoemde periodes was de 
bereikbaarheid hoger. Het gemiddelde is uitgekomen op 75%.  
 
117. Wat is de vernieuwde KPI-set voor de dienstverlening in 2017 uiteindelijk 
geworden? Hoe verschilt deze van de oude? En hoe is de vergelijkbaarheid met vorige 
jaren geborgd?   
 
25 

 
De Kamer vraagt ook wanneer ze een plan van aanpak ontvangt om dit op te lossen. Bij de verdere 
uitwerking van de Investeringsagenda zullen de processen zo worden ingeregeld dat deze 
aanvullingen niet meer als bezwaar worden verwerkt. Er zijn daarbij een aantal belangrijke 
speerpunten om het bezwaarproces te moderniseren. Ten eerste dejuridiseren, door alleen als 
bezwaar te gaan behandelen wat de burger als bezwaar bedoeld heeft. Voor geschillen blijft 
uiteraard traditioneel bezwaar en beroep mogelijk. Daarnaast gaat de Belastingdienst een moderne 
digitale bezwaarfaciliteit ontwerpen waardoor het makkelijker wordt voor burgers om bezwaar in te 
dienen. Ook zal er een betere digitale ondersteuning voor de uitvoering van het huidige 
bezwaarproces worden ontwikkeld. 
De mogelijke verbeteringen zitten dus in verbeteringen van het (juridische) proces, waardoor 
ondoelmatigheden verdwijnen, terwijl de rechtszekerheid op peil blijft.  
 
120. Vindt u het niet disproportioneel dat een bezwaarmaker bij een geringe 
overschrijding van een wettelijke termijn niet ontvankelijk wordt verklaard en de 
overheid voor 20% van de bezwaren de termijn aan de laars lapt?  
Nee. Als een bezwaarmaker zijn bezwaar te laat indient, moet dat bezwaar op grond van de 
Algemene wet bestuursrecht niet-ontvankelijk worden verklaard. Sinds jaar en dag is het tevens 
beleid dat een dergelijk bezwaar inhoudelijk wel wordt behandeld. De uitkomst van die behandeling 
kan leiden tot ambtshalve herziening van het betrokken besluit. Het is dus niet zo dat een te laat 
ingediend bezwaar niet meer wordt behandeld. Dit staat los van het feit dat op dit moment in 20% 
van de gevallen de wettelijke beslistermijn niet wordt gehaald. En zoals hierboven ook aangegeven 
is er geen sprake van “aan de laars lappen”. Er wordt door de Belastingdienst alles in het werk 
gesteld om bezwaren zo goed en snel mogelijk af te doen. 
 
121. Welke actie wordt ondernomen om de telefonische bereikbaarheid te verhogen? 
Het onverwacht voorkomen van pieken wordt meegenomen in de leercirkel van het zogenaamde 
‘forecasting’-proces. Daarnaast is in het tweede halfjaar van 2016 de operatie van het 
telefoonproces uitgevoerd zoals gebruikelijk. Er is niet voor gekozen de lagere bereikbaarheid uit 
het eerste half jaar van 2016 te compenseren. Dat heeft geleid tot een bereikbaarheid van 78-79-
83-81% in de maanden van de periode juli-oktober. 
 
124. Wat is de reden van het lagere aantal controles van de douane (goederenstroom en 
passagiersvluchten) in de periode 2016 t/m juni in vergelijking met dezelfde periode 
vorig jaar? Wat zijn daarvan de gevolgen?   
Dit wordt veroorzaakt door het tijdelijk inzetten van een deel van de beschikbare capaciteit bij de 
controles met de Koninklijke Marechaussee in het kader van de vluchtelingenproblematiek. Hoewel 
het aantal controles lager is dan vorig jaar, is de verwachting dat de in de begroting opgenomen 
jaardoelstelling (350.000 tot 420.000 controles) zonder problemen wordt gehaald. 
 
125. Hoe heeft het aantal gerealiseerde boekenonderzoeken zich in de afgelopen twintig 
jaar ontwikkeld?  
126. Hoe heeft de norm voor het aantal boekenonderzoeken zich in de afgelopen tien 
jaar ontwikkeld?  
 
 
In onderstaande tabellen zijn de gevraagde cijfers opgenomen:  
 
Aantal boekenonderzoeken in de periode 1996 – 2005: 
        
 1996 1997 1998 1999 2000 2001 2002 2003 2004 2005 
Boekenonderzoeken  84000 79000 75000 73000 68000 49000 46000 46000 41000 31500 
 2006 2007 2008 2009 2010 2011 2012 2013 2014 2015 
Boekenonderzoeken  69900 60700 52300 44300 42900 36700 29900 40700 38300 26300 
 
27 

