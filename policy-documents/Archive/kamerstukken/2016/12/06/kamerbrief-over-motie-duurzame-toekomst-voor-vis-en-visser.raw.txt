 
 
 
> Retouradres Postbus 20401 2500 EK Den Haag 
 
Directoraat-generaal Agro en 
 
Natuur 
De Voorzitter van de Tweede Kamer 
Directie Natuur en Biodiversiteit 
der Staten-Generaal 
Bezoekadres 
Binnenhof 4 
Bezuidenhoutseweg 73 
2594 AC Den Haag 
2513 AA  DEN HAAG 
 Postadres 
Postbus 20401 
  
2500 EK Den Haag 
Factuuradres 
Postbus 16180 
2500 BD Den Haag 
Overheidsidentificatienr 
00000001003214369000 
 
T 070 379 8911 (algemeen) 
Datum 6 december 2016 www.rijksoverheid.nl/ez 
Betreft Reactie op de initiatiefnota van het lid Koşer Kaya over een duurzame 
 
toekomst voor vis en visser Ons kenmerk  
DGAN-NB / 16150691  
 
Uw kenmerk 
Geachte Voorzitter, 
34526/2016D34156 
 
 
De vaste commissie voor Economische Zaken heeft mij op 14 september jl. 
gevraagd om een reactie te geven op de initiatiefnota over een duurzame 
toekomst voor vis en visser van het lid Koşer Kaya (TK 34526, nr. 2). Met deze 
brief voldoe ik, mede namens de minister van Infrastructuur en Milieu (IenM), aan 
dit verzoek. 
 
Met grote belangstelling heb ik kennisgenomen van de initiatiefnota. Het lid Koşer 
Kaya stelt dat de natuur achteruit gaat en dat van sommige soorten de visstand 
afneemt. Zij vindt dat daar verandering in moet komen, zowel dicht bij huis in de 
Waddenzee en de Noordzee, als verder weg in de internationale zeeën, met name 
voor de West-Afrikaanse kust. Het uiteindelijke doel is dat natuur en visser 
hiervan kunnen profiteren. Ik deel in grote lijnen deze constateringen. Vandaar 
dat de minister van IenM en ik op verschillende terreinen actief werken aan de 
verbetering van de diverse situaties zoals genoemd in de initiatiefnota. In deze 
brief ga ik nader in op de verschillende onderwerpen van de initiatiefnota.  
 
Waddenzee 
De initiatiefnota noemt het belang van de Waddenzee als UNESCO-Werelderfgoed 
en dat dit gebied ook goed beheer vraagt. Het gebied is uniek en belangrijk voor 
natuur en mensen. Een goede balans tussen ecologie en economie is daarbij van 
belang. Tevens wordt gesteld dat de visstand in de Waddenzee de afgelopen jaren 
is verslechterd.  
Het belang van het werelderfgoed Waddenzee voor natuur en mensen zoals het lid 
Koşer Kaya aangeeft, wordt breed gedeeld. Zo is het Waddengebied door het 
Nederlandse publiek gekozen als één van de drie mooiste natuurgebieden van 
1
Nederland. Het gezamenlijk streefbeeld voor de Waddenzee is: “om in 2030 een 
zee vol rijkdommen te hebben: voor natuur en mens een aantrekkelijke Rijke Zee, 
veel rijker dan nu.  
  
                                                
 
1
 Vastgelegd in het Programmaplan van het Programma naar een Rijke Waddenzee (Kamerstuk 29684, nr. 116) 
 Pagina 1 van 7 
 
 

 
 
Directoraat-generaal Agro en 
 
Natuur 
Directie Natuur en Biodiversiteit 
 
 
 
 
Ons kenmerk 
 
DGAN-NB / 16150691 
 
 
 
Het lid Koşer Kaya noemt naast de visserij ook zandsuppleties die als menselijke 
activiteit mogelijk mede de visstand beïnvloedt. De zandsuppleties vinden plaats 
in de Noordzeekustzone en worden getoetst aan de Natuurbeschermingswet voor 
ze worden uitgevoerd. Op de lange termijn beïnvloeden zandsuppleties mogelijk 
de condities in de kustzone, waardoor de ‘kinderkamerfunctie’ voor vis in het 
geding zou kunnen komen, wat weer effect kan hebben op de visstand. Dit is dus 
een mogelijke, meer indirecte beïnvloeding van de visstand dan visserij. Om meer 
inzicht te verkrijgen in de effecten van het suppleren van zand op de 
‘kinderkamerfunctie’ van de ondiepe Nederlandse kust wordt er de komende jaren 
onderzoek uitgevoerd naar de mogelijke effecten op de visstand.  
 
De initiatiefnota vraagt om de overstap naar een duurzame visserij makkelijker te 
maken en niet-invasieve en natuurvriendelijke vismethoden te ontwikkelen. In het 
algemeen zet ik mij in voor een verdere verduurzaming van de visserij. Ik ben 
hierover in gesprek met de visserijsectoren, natuurorganisaties en andere 
belanghebbenden. Waar nodig bied ik financiële ondersteuning voor de 
ontwikkeling van meer duurzame, natuurvriendelijke visserijmethoden via het 
Europees Fonds voor Maritieme Zaken en Visserij (EFMZV). Tevens draag ik, via 
het Programma naar een Rijke Waddenzee, bij aan het versterken van initiatieven 
op een meer duurzame visserij. Voorbeelden daarvan heb ik eerder in deze brief 
genoemd zoals verduurzaming van de handkokkelvisserij, de mosselvisserij en de 
garnalenvisserij.  
 
Noordzee  
Met het grootste deel van de commerciële visbestanden in de Noordzee gaat het 
goed, zo blijkt ook uit de ICES-adviezen over de vangstmogelijkheden in 2017. Ik 
deel de zorgen over de zeebaars, de haai en de rog. De EU heeft verschillende 
maatregelen genomen om de visserij en de bijvangst van zeebaars te beperken 
(TK 21501-32, nr. 891). Ik zet mij in voor aanscherping van deze maatregelen 
waar nodig. Dit geldt ook voor maatregelen om een teruggang van het haaien- en 
roggenbestand tegen te gaan. 
 
Versterking van de zeenatuur en verduurzaming van de visserij 
Het kabinet is van mening dat in belangrijke natuurgebieden, zoals die op de 
Noordzee en de Waddenzee, het mogelijk is om de natuurlijke hulpbronnen te 
exploiteren, vooropgesteld dat dit gebeurt op een wijze die het natuurlijk 
functioneren van deze gebieden niet belemmert. Dit betekent dat alle gebruikers 
de plicht hebben om hun activiteiten zo duurzaam mogelijk te laten plaatsvinden. 
Helaas is nog niet de situatie bereikt dat al het gebruik op een duurzame wijze 
plaatsvindt. Het kabinet streeft ernaar om deze situatie te bereiken en kan zich in 
die zin goed vinden in de geest van de initiatiefnota. 
Voor de Nederlandse visserijsector liggen er kansen en uitdagingen op het gebied 
van duurzaamheid zoals inspelen op de vraag naar duurzame visproducten, de 
implementatie van de aanlandplicht en Natura 2000. Voor de 
verduurzamingsopgave van de visserij zijn innovatie en samenwerking van 
 
 Pagina 3 van 7 
 

 
 
Directoraat-generaal Agro en 
 
Natuur 
Directie Natuur en Biodiversiteit 
 
 
 
 
Ons kenmerk 
 
DGAN-NB / 16150691 
 
 
 
Ook wordt in de initiatiefnota gepleit voor het gebruik van kunstmatig hard 
substraat, zoals windmolens en scheepswrakken, als aanvullende kans voor het 
terugbrengen van oesterriffen en voor andere soorten die een hechtingsplaats of 
schuilplaats nodig hebben. De kavelbesluiten voor het windenergiegebied 
“Borssele” kennen inmiddels een inspanningsverplichting voor de 
vergunninghouder om het park natuur-inclusief te ontwerpen en te realiseren. De 
inzet van natuur-stimulerend substraat rondom monopiles is een denkrichting die 
daarbij in beeld kan komen. Verder hebben onder meer het Ministerie van 
Economische Zaken (EZ) en het Ministerie van IenM bijgedragen aan 
herintroductiepilots voor platte oesterbanken in de Voordelta. Ik laat momenteel 
onderzoeken in welke mate windparklocaties geschikt kunnen zijn als leefgebied 
voor platte oesters. 
 
Het lid Koşer Kaya vraagt ook aandacht voor het herstel en het creëren van zoet-
zoutestuaria en nettenvrije zones. Herstel van zoet-zoutovergangen is van belang 
voor trekkende vissoorten. Zowel voor natuurherstel als voor een duurzame 
visserij. Voorbeelden daarvan zijn het kierbesluit Haringvlietsluizen van het Rijk, 
de plannen van het Wereldnatuurfonds in het Haringvliet en de vismigratierivier in 
de Afsluitdijk. Daarmee wordt gewerkt aan het herstel van de functie van deze 
estuaria. Ik sta ook positief tegenover de gedachte van nettenvrije zones en wil in 
overleg met natuur- en visserijorganisaties bezien hoe hier invulling aan kan 
worden gegeven. Onder meer in het kader van het convenant “transitie 
garnalenvisserij en natuurambitie rijke Waddenzee” zijn gebiedssluitingen in de 
nabijheid van de zoet-zoutovergangen in de Afsluitdijk onderwerp van gesprek. 
 
Internationale zeeën 
Met de initiatiefnota vraagt het lid Koşer Kaya ook aandacht voor de internationale 
zeeën als bron voor voedsel en inkomen. Tevens wijst zij op de noodzaak van een 
duurzame bescherming en ontwikkeling van die zeeën en de rol van Nederland en 
de Europese Unie daarin.  
 
In de initiatiefnota wordt de oprichting bepleit van een effectievere regionale 
beheersorganisatie voor de West-Afrikaanse kust. Ik deel dit voor wat betreft de 
kleine pelagische soorten als sardine en sardinella en demersale (bij de bodem 
levende soorten) en de diepzeesoorten als zwarte heek. Echter de vangsten van 
tonijnachtigen in West-Afrika vallen onder een ander regiem, de Internationale 
Commissie voor het beheer van Atlantische Tonijn (ICCAT). Dit regiem 
functioneert goed. Nederland speelt een actieve rol binnen de EU wat betreft de 
inzet binnen ICCAT. 
De kleine pelagische en demersale soorten vallen onder het regiem van het 
Visserij Comité voor de Oost en Centraal Atlantische Oceaan (CEFAC). CECAF is 
geen volwaardige regionale visserijorganisatie, maar slechts een advieslichaam 
van de FAO en kan derhalve geen bindende besluiten nemen. De EU spant zich in 
om het functioneren van CECAF te verbeteren en zet zich in om CECAF te 
ontwikkelen tot een volwaardige RFMO die bindende afspraken kan maken. 
 
 Pagina 5 van 7 
 

 
 
Directoraat-generaal Agro en 
 
Natuur 
Directie Natuur en Biodiversiteit 
 
 
 
 
Ons kenmerk 
 
DGAN-NB / 16150691 
 
 
 
versterken van het Europese oceanenonderzoek en de datacollectie. Nederland is 
zeer positief over deze mededeling en verwacht hiervan de komende jaren een 
grote impuls om de bestaande kennisbasis ten aanzien van het beheer van 
oceanen verder te versterken. 
 
Tot slot 
Zowel bij mij als bij de minister van IenM bestaat grote behoefte om een 
betekenisvolle dialoog te starten over de toekomstige duurzame ontwikkeling van 
de Noordzee. Een dergelijke dialoog vereist een open opstelling van overheden en 
gebruikers en de ontwikkeling van een lange termijn strategische visie op de 
Noordzee en zijn gebruik. De afgelopen jaren zijn er verschillende strategische 
documenten gepubliceerd (o.a. Noordzee 2050 gebiedsagenda), en daarom wil 
het kabinet voor de langetermijnvisie inzetten op concrete en afrekenbare doelen 
en de benoeming van relevante mijlpalen. Wij roepen daarom ook uw Kamer op 
om aan deze dialoog deel te nemen en we hopen dat de initiatiefnota van het lid 
Koşer Kaya daaraan een belangrijke bijdrage zal leveren. Het kabinet werkt aan 
versterking van de kwaliteit van de zeeën en duurzame visserij. De initiatiefnota 
geeft goede aanzetten voor het voortzetten van deze agenda door een volgende 
kabinet. 
 
 
 
 
 
(w.g.) Martijn van Dam 
Staatssecretaris van Economische Zaken 
 
 Pagina 7 van 7 
 

