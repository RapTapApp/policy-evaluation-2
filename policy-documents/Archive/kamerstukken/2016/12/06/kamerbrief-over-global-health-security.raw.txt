> Retouradres Postbus 20350 2500 EJ  Den Haag 
De Voorzitter van de Tweede Kamer 
Bezoekadres 
der Staten-Generaal 
Parnassusplein 5 
2511 VX  Den Haag 
Postbus 20018 
www.rijksoverheid.nl 
2500 EA  DEN HAAG 
Kenmerk 
 1052461-158585-IZ 
 
 
 Bijlage(n) 
1 
    
 
 
 
Uw brief 
 
  
Datum 6 december 2016 
 
  
Betreft Global Health Security 
Correspondentie uitsluitend 
  
richten aan het retouradres 
met vermelding van de 
datum en het kenmerk van 
 
deze brief. 
 
Geachte voorzitter, 
e
Op 12 en 13 oktober 2016 was Nederland gastheer voor de 3 Ministeriele 
vergadering van het Global Health Security Agenda (GHSA). Met deze brief 
informeer ik u graag over de uitkomsten van deze bijeenkomst, en het 
vervolgtraject. Tevens informeer ik u over de implementatie van de Internationale 
Gezondheidsregeling (hierna: IHR) in het Koninkrijk.  
 
Ministeriele conferentie Global Health Security 
De GHSA is in 2014 door de VS gelanceerd als een partnership van (inmiddels) 
meer dan 50 landen, internationale organisaties, non-overheidsorganisaties en 
andere partners, om zowel de mondiale als nationale capaciteit te versterken om 
de wereld te beschermen tegen infectieziekten en andere gezondheidsdreigingen.  
Het gaat hierbij om de capaciteit voor preventie, detectie en aanpak van  
dreigingen uit de humane en veterinaire hoek, natuurlijk of intentioneel verspreid. 
De GHSA is daarmee ook een stimulans voor de implementatie van de IHR. Ik heb 
u eerder over de GHSA geïnformeerd, onder meer in de Kabinetsreactie op het 
IOB advies ‘Voorkomen is beter dan Genezen’ (Kamerstuk 33 625 Nr. 229). 
 
De Ministeriele conferentie heeft in Nederland (Rotterdam) plaatsgevonden, mede 
op verzoek van de voormalige en huidige voorzitters van het initiatief: de VS, 
Finland en Indonesië. Voor deze bijeenkomst waren 3 doelen gedefinieerd: 
1) Alle partners, maar in het bijzonder het bestuur van de GHSA en de 
trekkers van verschillende werkpakketten, aan te sporen tot meer actie 
om de doelstellingen voor 2018 te halen. We zijn nu halverwege, maar zijn 
we ook halverwege als het om resultaten gaat?;  
2) Specifieke aandacht vragen voor samenwerking met partners buiten de 
gezondheidssector, inclusief samenwerking met niet-overheidspartijen 
(waaronder de private sector). De implementatie van de IHR is niet alleen 
de verantwoordelijkheid van de ministers van Gezondheid;  
3) Een eerste stap zetten richting bestendiging van de GHSA. De GHSA is 
opgezet als tijdelijk initiatief. Hoe kunnen we zorgen dat de initiatieven die 
nu zijn genomen, worden ingebed in bestaande mechanismen of 
organisaties, zoals de WHO en andere VN-partijen?  
 
 
Pagina 1 van 3 

 
2
Ik heb ook een commissie van advies en toezicht ingesteld die toezicht houdt op 
de kwaliteit en doelmatigheid van de operationele samenwerking. De commissie 
Kenmerk 
1052461-158585-IZ 
zal begin 2017 haar eerste bezoek brengen aan het Caribisch gebied en 
rapporteert aan de vier ministers in het koninkrijk. 
 
Om te toetsen of een land goed is voorbereid op een gezondheidsdreiging, is door 
een aantal GHSA-landen gewerkt aan een Joint External Evaluation-tool (JEE).  De 
JEE is een vorm van intercollegiale toetsing en wordt door en voor lidstaten 
gedaan. Het instrument wordt inmiddels volledig gecoördineerd door de WHO. Dit 
is ook waar Nederland steeds op heeft aangestuurd: de GHSA moet een tijdelijke 
buitenboordmotor zijn en blijven, en geen structurele taken van de VN 
overnemen. Ik heb u eerder laten weten dat Nederland zich ook heeft opgegeven 
om een JEE te ondergaan. Het is nog niet duidelijk wanneer deze zal plaats 
vinden, maar ik zie de evaluatie met vertrouwen tegemoet. 
 
Follow-up GHSA en relatie agenda G20 onder Duits voorzitterschap 
 
Uiteraard draagt Nederland zelf ook bij aan het behalen van de doelstellingen uit 
de GHSA. Nederland zet hierbij vooral in op het werkpakket voor antimicrobiële 
resistentie en zoonosen (One Health-aanpak). Nederland heeft het voorzitterschap 
van het werkpakket van de Britten overgenomen en zetten nu vooral in op een 
brede ondersteuning van de WHO bij de implementatie van het Global Action Plan 
op landenniveau. 
 
Duitsland heeft inmiddels aangegeven zowel antibioticaresistentie als het belang 
van een goede voorbereiding op gezondheidsdreigingen, speerpunt te maken van 
de agenda van de G20. Zo is Duitsland voornemens om met alle G20-ministers 
een oefening te doen. Deze oefening zal plaatsvinden enige dagen voorafgaand 
aan de World Health Assembly, de jaarvergadering van de WHO.   
Hoewel Nederland geen lid is van de G20, ben ik uitgenodigd om aan het 
programma deel te nemen. Ik ga hier uiteraard graag op in.  
Hoogachtend, 
 
de minister van Volksgezondheid, 
Welzijn en Sport, 
 
 
 
 
 
mw. drs. E.I. Schippers 
 
                                                
2
 https://zoek.officielebekendmakingen.nl/stcrt-2016-37747.html 
 
 
PPaaggiinnaa  33  vvaann  33  
 
 
 

