 
 
 
 
 
> Retouradres Postbus 20350 2500 EJ  Den Haag 
  
Bezoekadres: 
De Voorzitter van de Tweede Kamer 
Parnassusplein 5 
der Staten-Generaal 
2511 VX  Den Haag 
T 070 340 79 11 
Postbus 20018  
F 070 340 78 34 
2500 EA Den Haag 
www.rijksoverheid.nl 
 
 
 
Ons kenmerk 
 
1055838-158821-IZ 
  
Bijlage(n) 
 
- 
 
 
 Uw kenmerk 
2016Z19834 
Datum 23 december 2016 
 
Betreft Commissiebrief Tweede Kamer inzake Verzoek om reactie op verzoek om  
 
 hulp met opzetten dialyse centrum in St. Eustatius Correspondentie uitsluitend 
richten aan het retouradres 
 
met vermelding van de datum 
 
en het kenmerk van deze 
 brief. 
 
Geachte voorzitter, 
 
Bij deze ontvangt u mijn reactie op de brief van mevrouw K. Houtman, te Sint 
Eustatius d.d. 25 oktober 2016, inzake het verzoek om hulp met het opzetten van 
een dialysecentrum op Sint Eustatius. 
Naar mijn mening een sympathiek voorstel dat probeert de belasting voor de 
patiënten, die drie keer per week voor dialyse heen en weer naar Sint Maarten 
moeten reizen, terug te dringen.  
Het zorgverzekeringskantoor Caribisch Nederland (ZVK) neemt een hele extra 
vlucht bij Winair af, om zeker te stellen dat de patiënten op dezelfde dag heen en  
weer kunnen en van van een plaats verzekerd zijn. Het duurt soms lang voordat 
alle patiënten klaar zijn en dan is de terugvlucht pas rond half acht s’avonds. De 
verzekerden moeten daardoor regelmatig enige tijd wachten op hun terugvlucht 
naar huis. Het ZVK heeft geregeld dat men gebruik kan maken van de 
businesslounge op het vliegveld van Sint Maarten om het wachten wat 
comfortabeler te maken. Maar de belasting voor de patiënten blijft desondanks 
aanzienlijk.  
Er zal daarom nogmaals een poging worden gedaan om met het ziekenhuis op 
Sint Maarten en Winair een beter tijdstip voor de retourvlucht af te spreken. Het is 
volgens mij van belang om dit te proberen, of er nu wel of geen dialyse 
mogelijkheid op Sint Eustatius is. Het realiseren van een dergelijke mogelijkheid 
zal al snel twee jaar in beslag nemen. Het vroeger terug kunnen vliegen zou in 
beide gevallen winst betekenen voor de patiënten. 
Daarnaast is na overleg tussen ambtenaren van VWS en het ZVK besloten dat het 
ZVK begin 2017 een onderzoek zal starten naar de mogelijkheid van dialyse op 
Sint Eustatius. Het rapport van mevrouw Houtman laat een aantal fundamentele 
aspecten onderbelicht. Te denken valt aan de mogelijkheid van schoon water, 
stabiele elektriciteit, directe aanwezigheid van hooggekwalificeerde medische 
kennis, en een volledige kosten-batenanalyse. Allemaal aspecten die in het 
rapport van mevrouw Houtman niet zijn meegenomen.  
Pagina 1 van 2 

