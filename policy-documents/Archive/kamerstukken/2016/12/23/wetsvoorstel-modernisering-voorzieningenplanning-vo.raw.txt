 
Wijziging van onder meer de Wet op het voortgezet onderwijs en de Wet 
voortgezet onderwijs BES in verband met modernisering van de bepalingen 
over voorzieningenplanning 
 
 
 
Voorstel van wet 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is om de bepalingen over de 
voorzieningenplanning in het voortgezet onderwijs mede naar aanleiding van een 
evaluatie technisch en licht beleidsmatig aan te passen en dat het tevens wenselijk is 
het richtingbegrip bij de voorzieningenplanning in zowel de Wet op het voortgezet 
onderwijs en de Wet voortgezet onderwijs BES als ook in de Wet op het primair 
onderwijs en de Wet primair onderwijs BES af te bakenen; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
 
ARTIKEL I. WIJZIGING WET OP HET VOORTGEZET ONDERWIJS 
 
De Wet op het voortgezet onderwijs wordt als volgt gewijzigd: 
 
A 
 
In artikel 1 worden na de begripsbepaling van bijzondere school twee nieuwe 
begripsbepalingen ingevoegd, luidend: 
"scholengemeenschap": een gemeenschap van twee of meer scholen voor voortgezet 
onderwijs; 
"verticale scholengemeenschap": een gemeenschap van: 
a. een regionaal opleidingencentrum en een school voor voortgezet onderwijs, of 
b. een agrarisch opleidingscentrum en een school voor middelbaar algemeen voortgezet 
onderwijs of een school voor praktijkonderwijs;. 
 
B 
 
Artikel 6g, tweede lid, komt te luiden: 
    W6593.- K-2  1 

     
 
Afdeling I. AANVANG VAN DE BEKOSTIGING 
 
Paragraaf 1. Algemeen 
 
Artikel 62. Begripsbepalingen 
In deze afdeling worden de onder a tot en met d aangegeven schoolsoorten aangeduid 
met de daarbij vermelde afkortingen: 
a. vwo: voorbereidend wetenschappelijk onderwijs, 
b. havo: hoger algemeen voortgezet onderwijs, 
c. mavo: middelbaar algemeen voortgezet onderwijs, 
d. vbo: voorbereidend beroepsonderwijs. 
 
Artikel 63. Bekostiging en voorzieningenplanning 
1. Bekostiging uit 's Rijks kas van een school of scholengemeenschap neemt geen 
aanvang dan krachtens de bepalingen van deze afdeling. 
2. Artikel 4:32 van de Algemene wet bestuursrecht is niet van toepassing op de 
bekostiging van scholen. 
 
Artikel 64. Nieuwe school of scholengemeenschap 
1. Onze Minister brengt een openbare of bijzondere school voor bekostiging in 
aanmerking indien redelijkerwijs kan worden aangenomen dat deze school zal worden 
bezocht door ten minste: 
a. 390 leerlingen voor een school voor vwo, 
b. 325 leerlingen voor een school voor havo, 
c. 260 leerlingen voor een school voor mavo, 
d. 260 leerlingen voor een school voor vbo met 1 profiel als bedoeld in artikel 10b, derde 
lid,  
e. 160 leerlingen voor elk profiel van een school voor vbo indien meer dan 1 profiel 
binnen de school voor bekostiging in aanmerking wordt gebracht, of  
f. 120 leerlingen voor een school voor praktijkonderwijs. 
2. Onze Minister brengt een openbare of bijzondere scholengemeenschap voor 
bekostiging in aanmerking indien redelijkerwijs kan worden aangenomen dat het aantal 
leerlingen van elk van de samenstellende scholen ten minste drie kwart zal bedragen 
van het daarvoor in het eerste lid genoemde aantal. 
3. Onze Minister kan een school of scholengemeenschap die ontstaat na splitsing van 
een school of scholengemeenschap voor bekostiging in aanmerking brengen indien 
wordt voldaan aan voorwaarden die bij ministeriële regeling zijn vastgesteld. Deze 
voorwaarden zullen in elk geval betrekking hebben op: 
a. het aantal leerlingen op de teldatum in het jaar voorafgaand aan de aanvraag van de 
te splitsen school of van een of meer van de samenstellende scholen van de te splitsen 
scholengemeenschap, en  
b. het aantal leerlingen waarvan redelijkerwijs kan worden aangenomen dat deze na de 
splitsing de scholen of de samenstellende scholen van de scholengemeenschap zal 
bezoeken.  
4. Onze Minister kan een openbare school of scholengemeenschap waarvoor een 
aanvraag als bedoeld in artikel 66, eerste lid, is ingediend, voor bekostiging in 
aanmerking brengen. Onze Minister brengt een openbare school of scholengemeenschap 
waarvoor een aanvraag als bedoeld in artikel 66, tweede lid, is ingediend voor 
bekostiging in aanmerking. 
 
Artikel 65. Toevoegen profiel vbo of school 
    W6593. - K-2  3 

     
5. Onze Minister besluit voor 1 mei volgend op de aanvraag of de school voor 
bekostiging in aanmerking wordt gebracht.  
6. Onverminderd artikel 3:41 van de Algemene wet bestuursrecht wordt een besluit tot 
bekostiging van een nieuwe school gepubliceerd in de Staatscourant. 
7. Dit artikel is van overeenkomstige toepassing op een aanvraag om een scholen-
gemeenschap of een profiel als bedoeld in artikel 10b, derde lid, voor bekostiging in 
aanmerking te brengen. 
 
Artikel 68. Huisvesting en aanvang bekostiging 
1. Indien het bevoegd gezag daartoe op grond van artikel 76e een aanvraag indient, 
stelt het college van burgemeester en wethouders uiterlijk op 1 augustus van het zesde 
kalenderjaar na het besluit van Onze Minister om een school of scholengemeenschap 
voor bekostiging in aanmerking te brengen, huisvesting ter beschikking. Het besluit 
hiertoe maakt het college van burgemeester en wethouders meer dan 1 jaar voor het 
beschikbaar stellen van de huisvesting bekend. 
2. Indien huisvesting is vereist, vangt de bekostiging aan op 1 augustus van het 
kalenderjaar volgend op het kalenderjaar waarin het bevoegd gezag, voor 1 augustus, 
heeft aangetoond dat het college van burgemeester en wethouders de huisvesting ter 
beschikking zal stellen.  
3. Indien geen huisvesting is vereist, vangt de bekostiging aan op 1 augustus volgend 
op het besluit van Onze Minister om een school of scholengemeenschap voor bekostiging 
in aanmerking te brengen. 
 
Artikel 69. Vervallen aanspraak op bekostiging  
1. De aanspraak op bekostiging op grond van artikel 64 van een nieuwe school of 
scholengemeenschap vervalt, indien: 
a. vanaf het moment waarop de bekostiging overeenkomstig artikel 68, tweede lid, 
aanvangt, geen onderwijs aan de nieuwe school of scholengemeenschap wordt gegeven, 
of 
b. het vestigingsadres niet binnen hemelsbreed gemeten een afstand van 3 kilometer 
van het bij de aanvraag om bekostiging opgegeven beoogde vestigingsadres komt te 
liggen.  
2. De aanspraak op bekostiging vervalt, indien binnen 1 jaar na het besluit van Onze 
Minister om een school op grond van artikel 65, tweede lid, voor bekostiging in 
aanmerking te brengen, geen onderwijs aan de nieuwe school wordt gegeven. 
3. Op aanvraag van het bevoegd gezag kan Onze Minister besluiten in bijzondere 
gevallen de aanspraak op bekostiging voor een bepaalde tijd te handhaven. 
 
Artikel 70. Leerwegondersteunend onderwijs 
Onze Minister kan op aanvraag van het bevoegd gezag van een school of scholen-
gemeenschap leerwegondersteunend onderwijs voor bekostiging in aanmerking brengen 
indien: 
1. dat doelmatig is gelet op het geheel en de spreiding van het aanbod van leerweg-
ondersteunend onderwijs, en  
2. de meerderheid van de bevoegde gezagsorganen van de overige scholen en 
scholengemeenschappen in het betrokken samenwerkingsverband instemt met de 
aanvraag. 
 
Artikel 71. Omzetting en uitbreiding met een richting 
1. Onze Minister kan, onder door hem te stellen voorwaarden, voor bekostiging in 
aanmerking brengen een school die wordt opgericht door omzetting van een bekostigde 
openbare school in een gelijksoortige bijzondere school. 
    W6593. - K-2  5 

     
Artikel 73. Vestigingen 
Aan een school of scholengemeenschap kan naast een hoofdvestiging zijn verbonden 
een: 
a. nevenvestiging, of  
b. tijdelijke nevenvestiging.  
 
Artikel 73a. Hoofdvestiging 
1. De eerste vestiging van een school of scholengemeenschap die op grond van artikel 
64 voor bekostiging in aanmerking is gebracht, wordt aangeduid als hoofdvestiging.  
2. Naast het onderwijsaanbod dat mag worden verzorgd door het voor bekostiging in 
aanmerking brengen van een scholengemeenschap, kan op een hoofdvestiging van een 
scholengemeenschap in elk geval onderwijs worden verzorgd in de in artikel 73b, tweede 
en derde lid, genoemde leerjaren van de schoolsoorten die de scholengemeenschap 
omvat. 
 
Artikel 73b. Nevenvestiging 
1. Een nevenvestiging komt tot stand door een samenvoeging als bedoeld in artikel 72 
of door vorming van een nieuwe nevenvestiging van een school als bedoeld in artikel 
74b, eerste lid, onderdeel b of c. 
2. Op een nevenvestiging van een school voor vwo of havo kan in elk geval onderwijs 
worden verzorgd in de eerste 3 leerjaren van de desbetreffende schoolsoort.  
3. Op een nevenvestiging van een school voor mavo of vbo kan in elk geval onderwijs 
worden verzorgd in de eerste 2 leerjaren van de desbetreffende schoolsoort. 
4. Op een nevenvestiging van een scholengemeenschap kan in elk geval onderwijs 
worden verzorgd in de in het tweede of derde lid genoemde leerjaren van de school-
soorten die de scholengemeenschap omvat. 
 
Artikel 73c. Uitbreiding onderwijsaanbod vestigingen 
Onze Minister brengt voor bekostiging in aanmerking onderwijs vanaf het vierde leerjaar 
op een hoofdvestiging of nevenvestiging aan een school voor vwo of havo, en onderwijs 
vanaf het derde leerjaar op een hoofdvestiging of nevenvestiging van een school voor 
mavo of vbo indien: 
a. op de desbetreffende vestiging onderwijs in de eerste 3 respectievelijk 2 leerjaren van 
de desbetreffende schoolsoort wordt verzorgd, en 
b. de desbetreffende vestiging ligt binnen een hemelsbreed gemeten afstand van 3 
kilometer van een andere vestiging van de school waar onderwijs vanaf het vierde 
respectievelijk derde leerjaar van de desbetreffende schoolsoort wordt verzorgd. 
 
Artikel 73d. Tijdelijke nevenvestiging 
1. Een tijdelijke nevenvestiging voorziet in de tijdelijke huisvestingsbehoefte van een 
hoofdvestiging of nevenvestiging en is gelegen op hemelsbreed gemeten een afstand 
van minder dan 3 kilometer van de hoofdvestiging of nevenvestiging. 
2. Onze Minister brengt een tijdelijke nevenvestiging voor bekostiging in aanmerking 
indien het bevoegd gezag heeft aangetoond dat het college van burgemeester en 
wethouders van de gemeente de benodigde huisvesting ter beschikking zal stellen. De 
verplichting in de eerste volzin is niet van toepassing op verticale scholen-
gemeenschappen en op scholen waarvoor jaarlijks een bedrag voor huisvestingskosten 
wordt betaald op grond van artikel 76v. 
3. Op een tijdelijke nevenvestiging kan onderwijs worden verzorgd in dezelfde 
schoolsoorten, in dezelfde profielen als bedoeld in de artikelen 10b en 10d, en in 
dezelfde leerjaren als op de hoofdvestiging of nevenvestiging. 
 
Artikel 73e. Verplaatsing vestiging en gevolgen voor bekostigingsaanspraak 
    W6593. - K-2  7 

     
die gemeente of gemeenten, welke procedure een voorziening voor het beslechten van 
geschillen bevat. 
 
Artikel 74b. Aanvraag onderwijsvoorzieningen deelnemers RPO 
1. Onverminderd artikel 74c brengt Onze Minister voor bekostiging in aanmerking een 
onderwijsvoorziening als bedoeld in de onderdelen a tot en met h, indien de voorziening 
is opgenomen in een regionaal plan onderwijsvoorzieningen en indien nodig ook wordt 
voldaan aan de in die onderdelen genoemde voorwaarden. Een bevoegd gezag kan voor 
1 november bij Onze Minister een aanvraag indienen voor bekostiging van: 
a. een vestiging die wordt verplaatst of een deel van het onderwijsaanbod van een 
vestiging dat wordt verplaatst naar een andere vestiging van dezelfde school, beide over 
hemelsbreed gemeten een afstand van 3 kilometer of meer van het huidige vestigings-
adres,  
b. een nieuwe nevenvestiging, onder de verplichting dat ten minste een bij ministeriële 
regeling vast te stellen percentage van de leerlingen van 1 van de al bestaande 
vestigingen woont binnen hemelsbreed gemeten een afstand van 10 kilometer van de 
nieuwe nevenvestiging, 
c. een nieuwe nevenvestiging buiten de regio van de samenwerkende bevoegde 
gezagsorganen, met dien verstande dat: 
o
1 . ten minste een bij ministeriële regeling vast te stellen percentage van de leerlingen 
van 1 van de al bestaande vestigingen woont binnen een hemelsbreed gemeten afstand 
van 10 kilometer van de nieuwe nevenvestiging,  
o
2 . geen van de bevoegde gezagsorganen in de desbetreffende regio of, bij afwezigheid 
van een regionaal plan onderwijsvoorzieningen aldaar, in de gemeente bedenkingen 
kenbaar maakt tegen bekostiging van de nieuwe nevenvestiging, en 
o
3 . het desbetreffende bevoegd gezag over de aanvraag op overeenstemming gericht 
overleg voert met het college van burgemeester en wethouders van de gemeente waar 
de nieuwe nevenvestiging wordt gevestigd, 
d. een of meer scholen die door het bevoegd gezag worden afgesplitst van een 
scholengemeenschap, 
e. onderwijs vanaf het vierde leerjaar op een hoofdvestiging of nevenvestiging aan een 
school voor vwo of havo, en onderwijs vanaf het derde leerjaar op een hoofd- of 
nevenvestiging aan een school voor mavo of vbo indien niet binnen hemelsbreed 
gemeten een afstand van 3 kilometer een andere vestiging van de school is gelegen 
waaraan dit onderwijs wordt verzorgd,  
f. onderwijs in de gemengde leerweg op een hoofdvestiging of nevenvestiging aan een 
school voor mavo of vbo of aan een agrarisch opleidingscentrum voor zover het gaat om 
het vbo, indien wordt voldaan aan voorwaarden die bij of krachtens algemene maatregel 
van bestuur zijn vastgesteld,  
g. op een hoofdvestiging of nevenvestiging van een school voor vbo: een profiel als 
bedoeld in artikel 10b, derde lid, onderdelen a tot en met c en f tot en met j, indien 
wordt voldaan aan bij of krachtens algemene maatregel van bestuur te stellen 
voorwaarden, of 
h. het profiel dienstverlening en producten, bedoeld in artikel 10b, derde lid, onderdeel j, 
aan een agrarisch opleidingscentrum, voor zover het betreft het voorbereidend 
beroepsonderwijs, indien wordt voldaan aan bij of krachtens algemene maatregel van 
bestuur te stellen voorwaarden. 
2. Onze Minister kan een onderwijsvoorziening als bedoeld in het eerste lid, onderdelen 
d tot en met h, die niet is opgenomen in een regionaal plan onderwijsvoorzieningen, 
voor bekostiging in aanmerking brengen indien de overige bevoegde gezagsorganen die 
deelnemen aan de regionale samenwerking instemmen met de aanvraag en wordt 
voldaan aan de in die onderdelen opgenomen voorwaarden.  
    W6593. - K-2  9 

     
voorwaarden. Bij de toepassing van dit artikel zijn de artikelen 4, 5, 9 en 10 van de Wet 
overige OCW-subsidies van toepassing. 
 
Artikel 76. Uitvoeringsregels 
Bij ministeriële regeling worden nadere regels vastgesteld voor de uitvoering van deze 
afdeling. 
 
L 
 
In artikel 76v.1 worden de volgende wijzigingen aangebracht: 
 
1. Het opschrift komt te luiden: 
Artikel 76v.1. Huisvesting verticale scholengemeenschappen. 
 
2. In het eerste lid wordt “een scholengemeenschap die omvat: 
a. een regionaal opleidingencentrum en een school voor voortgezet onderwijs, dan wel 
b. een agrarisch opleidingscentrum en een school voor middelbaar algemeen voortgezet 
onderwijs of een school voor praktijkonderwijs”  
vervangen door: een verticale scholengemeenschap. 
 
3. In het tweede lid wordt “een scholengemeenschap als bedoeld in het eerste lid” 
vervangen door: een verticale scholengemeenschap. 
 
M 
 
In artikel 77, derde lid, worden de volgende wijzigingen aangebracht: 
 
1. De zinsnede “Met betrekking tot een scholengemeenschap” wordt vervangen door: 
Met betrekking tot een scholengemeenschap dan wel een verticale scholengemeenschap. 
 
2. De zinsnede "als bedoeld in artikel 73, eerste lid" wordt vervangen door: als bedoeld 
in artikel 75, eerste lid. 
 
N 
 
In artikel 84, vierde lid, wordt "op grond van artikel 69" vervangen door: op grond van 
artikel 70. 
 
O 
 
In artikel 85b1, zesde lid, wordt "op grond van artikel 69" vervangen door: op grond van 
artikel 70. 
 
P 
 
In artikel 86, derde lid, onderdeel d, wordt "op grond van artikel 69" vervangen door: op 
grond van artikel 70. 
 
Q 
 
In artikel 89a1, vijfde lid, wordt "op grond van artikel 69" vervangen door: op grond van 
artikel 70. 
 
    W6593. - K-2  11 

     
1. In het eerste lid, onderdeel a, vervalt: of 110. 
2. In het eerste lid, onderdeel b, wordt “ingevolge een van de in onderdeel a genoemde 
artikelen” vervangen door: ingevolge artikel 107. 
 
X 
 
Na artikel 118cc wordt een afdeling ingevoegd, luidende: 
 
Afdeling IV. Overgangsrecht Wijziging van onder meer de Wet op het 
voortgezet onderwijs en de Wet voortgezet onderwijs BES in verband met 
modernisering van de bepalingen over voorzieningenplanning (Stb. 20xx, xxx) 
 
Artikel 118dd. Overgangsrecht modernisering bepalingen voorzieniningen-
planning 
1. Toepassing van artikel 69, eerste en tweede lid, zoals luidend ingevolge de Wet van 
... tot wijziging van onder meer de Wet op het voortgezet onderwijs en de Wet 
voortgezet onderwijs BES in verband met modernisering van de bepalingen over 
voorzieningenplanning (Stb. 20xx, xxx) leidt niet eerder dan 1 jaar na inwerkingtreding 
van het betrokken artikellid tot het vervallen van de aanspraak op bekostiging. 
2. Toepassing van artikel 107, derde lid, zoals luidend ingevolge de Wet van ... tot 
wijziging van onder meer de Wet op het voortgezet onderwijs en de Wet voortgezet 
onderwijs BES in verband met modernisering van de bepalingen over voorzieningen-
planning (Stb. 20xx, xxx) leidt niet eerder dan 2 jaar na inwerkingtreding van genoemd 
artikellid tot het opheffen van een openbare school of het beëindigen van de bekostiging 
van een bijzondere school. 
 
 
ARTIKEL II. WIJZIGING WET VOORTGEZET ONDERWIJS BES 
 
De Wet voortgezet onderwijs BES wordt als volgt gewijzigd: 
 
A 
 
In artikel 1 komt de begripsbepaling van scholengemeenschap te luiden: 
 
scholengemeenschap: een gemeenschap van twee of meer scholen voor voortgezet 
onderwijs;. 
 
B 
 
Artikel 12a, tweede lid, komt te luiden: 
 
2. Hoger algemeen voortgezet onderwijs aan scholen als bedoeld in artikel 14, omvat 
ten minste 4.700 klokuren. 
 
C 
 
Artikel 14, tweede volzin, komt te luiden: 
 
Het hoger algemeen voortgezet onderwijs wordt gegeven aan scholen met een 
cursusduur van vijf jaren. 
 
D 
    W6593. - K-2  13 

     
een naar het oordeel van de Rijksvertegenwoordiger voldoende groot aantal leerlingen 
hebben aangegeven dat zij dat wensen en het bestuurscollege van het openbaar lichaam 
deze wens niet heeft ingewilligd. 
2. Onze Minister kan het bestuurscollege van het openbaar lichaam opdragen een 
aanvraag bij hem in te dienen om een openbare school of scholengemeenschap voor 
bekostiging in aanmerking te brengen, indien de Rijksvertegenwoordiger het eerste lid 
niet toepast en ouders van een naar het oordeel van Onze Minister voldoende groot 
aantal leerlingen hebben aangegeven dat zij indiening van een dergelijke aanvraag 
wensen. 
3. Indien een besluit van Onze Minister op een aanvraag als bedoeld in dit artikel 
onherroepelijk is geworden, gaat het bestuurscollege van het openbaar lichaam over tot 
stichting van de daarbij voor bekostiging in aanmerking gebrachte school of 
scholengemeenschap. 
 
Artikel 123. Aanvraagprocedure nieuwe school, scholengemeenschap of profiel 
vbo 
1. Het bevoegd gezag dient een aanvraag om een school voor bekostiging in aanmerking 
te brengen voor 1 november in bij Onze Minister. 
2. De aanvraag vermeldt de schoolsoort en het vestigingsadres van de school. Indien de 
aanvraag betrekking heeft op een school voor bijzonder onderwijs, wordt in de aanvraag 
ook vermeld van welke verlangde richting of richtingen het onderwijs zal uitgaan. Om 
welke richting of richtingen het gaat, blijkt uit de statuten van de aanvragende stichting 
of vereniging. Indien het meer richtingen betreft, gaat het om een combinatie die een 
zekere mate van geworteldheid in de samenleving kent en worden in de statuten tevens 
voorzieningen getroffen ter waarborging van het incorporeren van de desbetreffende 
richtingen in het onderwijs van de school. Tot 5 jaar na aanvang van de bekostiging van 
de school worden geen richtingen geschrapt uit de statuten. 
3. De aanvraag gaat vergezeld van een prognose over de te verwachten omvang. Het 
aantal leerlingen dat naar verwachting op het vestigingsadres een openbare school, of 
een bijzondere school van de verlangde richting zal bezoeken wordt voor elke 
schoolsoort berekend op basis van statistische gegevens die onder meer door het 
Centraal Bureau voor de Statistiek worden verstrekt.  
4. Onze Minister besluit voor 1 mei volgend op de aanvraag of de school voor 
bekostiging in aanmerking wordt gebracht. Indien het besluit niet voor 1 mei kan 
worden genomen, stelt Onze Minister de aanvrager daarvan in kennis en noemt hij 
daarbij een termijn waarbinnen het besluit wel tegemoet kan worden gezien. 
5. Een besluit tot bekostiging van een nieuwe school wordt gepubliceerd in de 
Staatscourant. 
6. Dit artikel is van overeenkomstige toepassing op een aanvraag om een scholen-
gemeenschap of een profiel als bedoeld in artikel 18, derde lid, voor bekostiging in 
aanmerking te brengen. 
 
Artikel 124. Huisvesting en aanvang bekostiging 
1. Indien het bevoegd gezag daartoe op grond van artikel 132 een aanvraag indient, 
stelt het bestuurscollege van het openbaar lichaam uiterlijk op 1 augustus van het zesde 
kalenderjaar na het besluit van Onze Minister om een school of scholengemeenschap 
voor bekostiging in aanmerking te brengen, huisvesting ter beschikking. Het besluit 
hiertoe maakt het bestuurscollege meer dan 1 jaar voor het beschikbaar stellen van de 
huisvesting bekend. 
2. Indien huisvesting is vereist, vangt de bekostiging aan op 1 augustus van het 
kalenderjaar volgend op het kalenderjaar waarin het bevoegd gezag, voor 1 augustus, 
heeft aangetoond dat het bestuurscollege de huisvesting ter beschikking zal stellen.  
    W6593. - K-2  15 

     
van artikel 121, tweede lid, voor bekostiging in aanmerking is gebracht, wordt onderdeel 
van de hoofdvestiging.  
2. Op een hoofdvestiging van een scholengemeenschap kan in elk geval onderwijs 
worden verzorgd in alle leerjaren van de schoolsoorten en in alle profielen als bedoeld in 
artikel 18, derde lid, of artikel 29, derde lid, die de scholengemeenschap omvat. 
 
Artikel 127c. Nevenvestiging 
1. Een nevenvestiging komt tot stand door een samenvoeging als bedoeld in artikel 127 
of door vorming van een nieuwe nevenvestiging van een school als bedoeld in het 
tweede lid. 
2. Onze Minister kan een nevenvestiging voor bekostiging in aanmerking brengen indien 
het bevoegd gezag heeft aangetoond dat het bestuurscollege van het desbetreffende 
openbaar lichaam de benodigde huisvesting ter beschikking zal stellen. De voorwaarde 
in de eerste volzin is niet van toepassing ten aanzien van instellingen als bedoeld in de 
Wet educatie en beroepsonderwijs BES en scholen waarvoor jaarlijks een bedrag voor 
huisvestingskosten wordt betaald op grond van artikel 146. 
3. Op een nevenvestiging kan onderwijs worden verzorgd in dezelfde schoolsoorten, 
profielen als bedoeld in artikel 18, derde lid, of artikel 29, derde lid, en leerjaren als op 
de hoofdvestiging. 
 
Artikel 127d. Verplaatsing vestiging en gevolgen voor bekostigingsaanspraak 
De aanspraak op bekostiging blijft bestaan indien het bevoegd gezag binnen de grenzen 
van het openbaar lichaam  
a. een vestiging verplaatst, of 
b. een deel van het onderwijsaanbod op een vestiging verplaatst naar een andere 
vestiging van dezelfde school of scholengemeenschap. 
 
 
Paragraaf 3. Overige bepalingen voorzieningenplanning 
 
Artikel 127e. Aanvullende middelen 
Onze Minister kan onder door hem nader te stellen voorwaarden aanvullende middelen 
ter beschikking stellen die niet strekken tot bekostiging van het onderwijs, bedoeld in 
deze wet, maar die direct of indirect dienstig zijn voor de uitvoering van het onderwijs of 
voor verhoging van de mogelijkheid tot deelname aan het onderwijs. Bij de toepassing 
van dit artikel zijn de titels 4.1 en 4.2 van de Algemene wet bestuursrecht en de 
artikelen 4, 5, 9 en 10 van de Wet overige OCW-subsidies van toepassing. 
 
Artikel 127f. Beroep 
In afwijking van artikel 7, eerste lid, van de Wet administratieve rechtspraak BES kan 
een belanghebbende beroep instellen bij het Gemeenschappelijke Hof van Justitie van 
Aruba, Curaçao, Sint Maarten en van Bonaire, Sint Eustatius en Saba tegen een besluit 
op grond van deze afdeling met uitzondering van artikel 127e. De artikelen 54 en 55 van 
de Wet administratieve rechtspraak BES zijn van overeenkomstige toepassing. 
 
Artikel 127g. Uitvoeringsregels 
Bij ministeriële regeling kunnen nadere regels worden vastgesteld voor de uitvoering 
van deze afdeling. 
  
E 
 
In artikel 179, tweede lid, onderdeel i, vervalt: dan wel tijdelijke nevenvestiging. 
 
    W6593. - K-2  17 

     
geworteldheid in de samenleving kent en worden in de statuten tevens voorzieningen 
getroffen ter waarborging van het incorporeren van de desbetreffende richtingen in het 
onderwijs van de school. Tot 5 jaar na aanvang van de bekostiging van de school 
worden geen richtingen geschrapt uit de statuten.  
 
 
ARTIKEL V. WIJZIGING ALGEMENE WET BESTUURSRECHT 
 
In bijlage 2, hoofdstuk 2, artikel 2, van de Algemene wet bestuursrecht wordt onder de 
aanduiding Wet op het voortgezet onderwijs in onderdeel a “met uitzondering van artikel 
74” vervangen door: met uitzondering van artikel 75a. 
 
 
ARTIKEL VI. INWERKINGTREDING 
 
Deze wet treedt in werking op een bij koninklijk besluit te bepalen tijdstip, dat voor de 
verschillende artikelen of onderdelen daarvan verschillend kan worden vastgesteld. 
 
 
  
    W6593. - K-2  19 

     
Memorie van toelichting 
 
ALGEMEEN 
 
Deze toelichting wordt gegeven mede namens de Staatssecretaris van Economische 
Zaken.  
 
 
1. Inleiding 
 
Op 1 augustus 2008 is een wijziging van de Wet op het voortgezet onderwijs (hierna: 
WVO) in werking getreden die de regels over de voorzieningenplanning bij scholen 
1
moderniseerde, vereenvoudigde en beperkte. De doeltreffendheid en de effecten van de 
wet in de praktijk zijn na vijf jaar geëvalueerd. De evaluatie is op 1 mei 2013 aan de 
2
Tweede Kamer aangeboden. De uitkomst van die evaluatie was dat het nieuwe systeem 
naar behoren werkt. Er was geen reden het systeem opnieuw te wijzigen. Wel bleek er 
behoefte aan enkele technische en licht beleidsmatige verbeteringen. Het voorliggende 
wetsvoorstel bevat deze verbeteringen voor zover daarvoor wijziging nodig is op 
wetsniveau. De voorgestelde wijzigingen worden in paragraaf 3 uiteengezet. Andere 
wijzigingen zijn opgenomen in de Regeling voorzieningenplanning VO. Het doel van deze 
wijzigingen is te komen tot verduidelijking van de wet- en regelgeving en het voorkomen 
van onnodige uitvoerings- en administratieve lasten. 
 
Bij het doorvoeren van deze technische en licht beleidsmatige verbeteringen is van de 
gelegenheid gebruik gemaakt om de gehele afdeling over de voorzieningenplanning 
moderner, inzichtelijker en beter leesbaar vorm te geven. Hiermee zijn verder geen 
inhoudelijke wijzigingen gemoeid. 
 
Naar aanleiding van het advies van de Afdeling advisering van de Raad van State is een 
inhoudelijk onderwerp aan het wetsvoorstel toegevoegd. Dat betreft het afbakenen van 
‘de verlangde richting’ die moet worden aangegeven bij een aanvraag voor bekostiging 
van een school voor bijzonder onderwijs. Aangezien dezelfde terminologie ook voorkomt 
in de Wet voortgezet onderwijs BES (WVO BES), de Wet op het primair onderwijs (WPO) 
en de Wet primair onderwijs BES (WPO BES), worden ook die wetten op dit punt 
aangepast. 
 
2. Achtergrond en probleemstelling 
 
Aanpassing wet- en regelgeving voorzieningenplanning 2008 
Voorzieningenplanning gaat over alle wet- en regelgeving die van toepassing is op de 
vraag wie, waar, onder welke omstandigheden, welke soort onderwijs mag aanbieden. 
Hieronder vallen onder meer de regels voor stichting, opheffing, omzetting, splitsing, 
verplaatsing en nevenvestigingen. De voorzieningenplanning vormt het fundament van 
het onderwijsbestel.  
 
In augustus 2008 zijn de regels omtrent de voorzieningenplanning in het voortgezet 
onderwijs ingrijpend gewijzigd. Van een systeem waarbij de centrale overheid over alle 
aspecten beslissingsbevoegdheid had, is overgegaan naar een systeem waarbij de 
verantwoordelijkheid voor een goede afstemming tussen vraag en aanbod grotendeels 
                                                
1
 Wet van 11 juli 2008 tot wijziging van onder meer de Wet op het voortgezet onderwijs ter 
modernisering, vereenvoudiging en beperking van de wettelijke regels over de 
voorzieningenplanning bij scholen (Stb. 2008, 296). 
2
 Kamerstukken II 2012/13, 33 630, nr. 1. 
    W6593. - K-2  21 

     
De wettelijke rol van de provincie is er in gelegen dat het ontwerp-RPO met dit 
overheidsorgaan afgestemd moet worden. Bij de wetsevaluatie is geconstateerd dat 
provincies de concept-RPO’s vaak ter kennisgeving aannemen. Ook toen al leken 
provincies die te maken hebben met demografische krimp hun rol actiever op te pakken. 
Dat beeld blijft onveranderd: de meeste provincies spelen geen of slechts een marginale 
rol bij de afstemming over de RPO’s, maar sommige provincies nemen die rol wel 
serieus. Meer provincies krijgen nu te maken met leerlingendaling in het voortgezet 
onderwijs en pakken mogelijk een actievere rol bij de afstemming over en wellicht de 
totstandkoming van de RPO’s. Al met al acht ik aanpassing van de wet- en regelgeving 
over de rol van gemeente en provincie bij het RPO vooralsnog niet noodzakelijk, maar 
zal ik de vinger aan de pols houden over de wijze van uitvoering van die rol. 
 
Relatie tot wetsvoorstel Meer ruimte voor nieuwe scholen 
5
Op 12 juli 2013 heeft de regering aan de Tweede Kamer een beleidsreactie gestuurd op 
het advies van de Onderwijsraad "Artikel 23 Grondwet in maatschappelijk perspectief". 
Daarin heeft de raad de maatschappelijke wens voor vergroting van de diversiteit van 
het onderwijsaanbod en voor mogelijkheden tot vernieuwing gesignaleerd. Dat advies 
heeft het kabinet ter harte genomen en uitgewerkt in het wetsvoorstel Meer ruimte voor 
nieuwe scholen, dat in oktober 2016 aan de Koning is aangeboden ten behoeve van 
advisering door de Afdeling advisering van de Raad van State. Het doel van dit 
wetsvoorstel is om meer recht te doen aan de grondwettelijke vrijheid van onderwijs, 
opdat er scholen kunnen starten die aantoonbaar aansluiten bij de behoefte van ouders 
en leerlingen, mits ze van goede kwaliteit zijn. Om dat te bereiken wijzigt dit 
wetsvoorstel de procedure voor het starten van nieuwe openbare en bijzondere scholen 
in het funderend onderwijs. Daarmee komt er meer ruimte voor  nieuwe initiatieven. Dat 
kan een initiatief voor een school op grond van een bepaalde geloofs- of 
levensovertuiging zijn - als die behoefte bestaat - en het kan ook een initiatief voor een 
school op pedagogische of andersoortige grondslag zijn. Dit draagt bij aan meer variëteit 
in het onderwijs. Daarnaast stelt de regering voor om het oordeel over een nieuwe 
school te baseren op waarborgen voor de te verwachten kwaliteit. De voorstellen tot 
wijziging van de voorzieningenplanning voor het creëren van meer ruimte voor nieuwe 
scholen zien op de procedure voor het starten van een bekostigde school, waaronder 
vervanging van de huidige prognosesystematiek, introductie van een kwaliteitstoets 
voorafgaand aan de start van een school en andere voorwaarden voor het starten van 
een nieuwe school. De voorzieningenplanning betreft een geheel van regels die onderling 
samenhangen en die in samenhang bepaalde effecten sorteren op het onderwijsaanbod. 
Dit geheel moet worden omgevormd tot een nieuw evenwichtig systeem.  
 
Totdat het nieuwe systeem er is, wordt binnen de huidige systematiek – waarbij het 
richtingbegrip nog als uitgangspunt wordt gehanteerd - getracht de 
voorzieningenplanning zo optimaal mogelijk te laten verlopen. In paragraaf 3 wordt 
nader toegelicht welke wijzigingen daartoe nu worden voorgesteld. 
 
Op enig moment zullen bepalingen worden opgenomen om beide wetsvoorstellen waar 
nodig op elkaar af te stemmen. 
 
Relatie tot wetsvoorstel Modernisering WVO  
In het nu voorliggende wetsvoorstel worden net iets andere wetgevingstechnische 
uitgangspunten gehanteerd dan in het wetsvoorstel modernisering WVO (dat gaat leiden 
tot de WVO 20xx, waarbij in elk geval de gehele WVO - samen met de WVO BES - 
technisch wordt herzien). Dat betekent dat er verschillen tussen de teksten van beide 
wetsvoorstellen te zien zijn voor zover het gaat om de voorzieningenplanning.  
                                                
5
 Kamerstukken II 2012/13, 33 400 - VIII, nr. 164. 
    W6593. - K-2  23 

     
A. Conform de voorstellen in de beleidsreactie op de evaluatie van de 
wetswijziging 2008 over de voorzieningenplanning in het voortgezet 
onderwijs 
 
 Nieuw artikel Onderwerp Probleem Voorstel  
1 74c Berekening leerling- Het huidige artikel Verduidelijken in 
verlies en 72, zesde lid, maakt wettekst.  
verantwoordelijkheid niet duidelijk wie het 
voor het aantonen leerlingverlies van 
ervan. meer dan 10% moet 
aantonen. 
2 -- Een tijdelijke Publicatie in de Uit het huidige artikel 
nevenvestiging Staatscourant brengt 71, zesde lid, kan de 
voorziet in tijdelijke uitvoeringslasten verplichting tot 
huisvesting en moet voor DUO met zich publicatie in de 
binnen 3 km van de mee. Analoog aan Staatscourant 
hoofdvestiging verplaatsing over vervallen. 
staan. Het voor minder dan 3 km is 
bekostiging in dit voor een tijdelijke 
aanmerking brengen nevenvestiging niet 
van een tijdelijke nodig, daarom kan 
nevenvestiging wordt de verplichting tot 
thans gepubliceerd publicatie vervallen. 
in de Staatscourant. 
3 73e en 74b, Volgens strikte Scholen hebben In artikel 72, derde lid, 
eerste lid, interpretatie van de soms de behoefte opnemen dat ook een 
onderdeel a wettekst kunnen een deel van het deel van het onderwijs-
alleen volledige onderwijsaanbod te aanbod op een 
vestigingen worden verplaatsen in plaats vestiging kan worden 
verplaatst. van de hele verplaatst naar een 
vestiging. andere al bestaande 
vestiging. 
4 74b, eerste lid, Hoofd- en De wet gaat er van In het huidige artikel 
onderdelen e, f nevenvestiging uit dat er eerst een 72, derde lid, 
en g  omdraaien.  hoofdvestiging is en onderdelen d, e en f 
dat daarna opnemen dat deze 
nevenvestigingen uitbreidingen zowel aan 
ontstaan. Na fusie de hoofdvestiging als 
wordt er een keuze aan een nevenvestiging 
gemaakt welke de zijn toegestaan. 
hoofd- en welke de 
nevenvestiging 
wordt. Dat moet 
later omgedraaid 
kunnen worden als 
dat gewenst is. 
5 107, derde lid  Scholen binnen een Een school binnen Aan artikel 107 
scholengemeenschap een scholen- toevoegen dat 
die in aanmerking gemeenschap bekostiging definitief 
zijn gebracht voor waarop na verloop wordt beëindigd als 
bekostiging en zijn van tijd geen een school binnen een 
gestart, behouden leerlingen meer scholengemeenschap 
    W6593. - K-2  25 

     
 
In de beleidsreactie op de evaluatie van de voorzieningenplanning voortgezet 
onderwijs waren ook nog de volgende punten opgenomen: 
1. De gemengde leerweg ook aan mavo binnen een scholengemeenschap mogelijk 
maken. Dit hoeft bij nader inzien niet tot een voorstel tot wetswijziging te leiden. 
De beperking dat de gemengde leerweg in een RPO alleen aan een categorale 
mavo (of een categorale vbo) kon worden verbonden, was ooit opgenomen in 
een beleidsregel. Met de introductie met ingang van 1 augustus 2008 van de 
voorzieningen in een RPO in artikel 72 van de WVO is deze beleidsregel komen 
te vervallen en kon de gemengde leerweg aan een school voor mavo of vbo 
worden verbonden. Daarbij is de restrictie dat het alleen aan een categorale 
school mogelijk was, komen te vervallen en kan de gemengde leerweg ook 
worden verbonden aan bijvoorbeeld een mavo binnen een scholengemeenschap 
voor (vwo-)havo-mavo. 
2. Verduidelijken in wettekst (huidig artikel 16) dat nieuwe (tijdelijke) neven-
vestigingen een ander adres hebben dan bestaande vestigingen. Dit probleem 
bleek in de praktijk niet van een dermate grote omvang dat een wettelijke 
regeling noodzakelijk was. Bovendien is dit in de enkele gevallen die zich in een 
eerder stadium hebben voorgedaan, anderszins bevredigend opgelost. 
  
 
B. Overige voorstellen van technische of licht beleidsmatige aard 
 
 
 
 Nieuw artikel Onderwerp Probleem Voorstel  
1 67, derde lid, Vestigingsadres van Het huidige artikel 66 Expliciteren in 
juncto 69, eerste een nieuwe school is stelt niet expliciet dat wettekst dat de 
lid, onderdeel b  meer dan 3 km de prognose voor het prognose voor het 
verwijderd van het leerlingenaantal geldt leerlingenaantal is 
adres dat in de voor een specifieke, gebonden aan een 
aanvraag tot beoogde plaats van specifieke plaats van 
bekostiging was vestiging terwijl dat vestiging. In memorie 
vermeld. wel het uitgangspunt van toelichting 
is. Dit kan tot verduidelijken dat 
discussie leiden bij vestiging binnen een 
stichting op een straal van 3 km geldt 
andere locatie. als dezelfde plaats 
van vestiging. 
2 72, tweede lid, Onderwijsaanbod na De teksten van de De tegenstrijdigheid 
en 72a, tweede fusie. Op een huidige artikelen 16, in deze artikelen 
lid  nevenvestiging kan vijfde lid, en 71, opheffen. Na 
niet alleen het vierde lid, zijn met samenvoeging kan op 
aanbod van voor de elkaar in tegenspraak. de vestiging hetzelfde 
fusie worden In het huidige artikel onderwijs worden 
geboden, zoals het 71, vierde lid, is aangeboden als 
huidige artikel 71, bepaald dat na fusie daarvoor, maar het 
vierde lid, het onderwijsaanbod bevoegd gezag kan er 
voorschrijft, maar gelijk blijft aan het ook voor kiezen om 
alle mogelijkheden aanbod voor de fusie. een schoolsoort naar 
16, vijfde lid, biedt, Het huidige artikel 16, een andere vestiging 
kunnen worden vijfde lid, geeft echter te verplaatsen.  
benut.  ruimere mogelijk-
    W6593. - K-2  27 

     
de voorwaarden is 
voldaan. 
6 71, derde lid  Bijzondere school Vóór de wetswijziging Naast de mogelijkheid 
uitbreiden met een van 2008 was het tot omzetting naar 
andere richting. mogelijk een een andere richting 
bijzondere school uit ook de mogelijkheid 
te breiden met een tot uitbreiding met 
andere richting. Deze een andere richting in 
mogelijkheid is de wettekst 
abusievelijk niet tot opnemen. 
uitdrukking gebracht 
in de tekst van het 
huidige artikel 70. Die 
tekst beperkt zich 
alleen tot omzetting 
naar een andere 
richting terwijl de 
mogelijkheid tot 
uitbreiding elders wel 
7
wordt aangenomen . 
7 -- In het huidige artikel Van deze mogelijkheid De mogelijkheid tot 
65, eerste lid, wordt in praktijk al het stichten van een 
onderdeel b, bestaat jaren geen gebruik afdeling havo laten 
de mogelijkheid tot gemaakt. Er is dus vervallen. 
het stichten van een geen noodzaak tot  
afdeling havo. handhaving. Bij  
handhaving van de  
mogelijkheid zou de  
wettelijke regeling  
gecompleteerd dienen  
te worden omdat de  
afdeling havo in de  
voorzieningenplanning  
alleen gesticht maar  
niet verplaatst kan  
worden. Aanpassing  
zou leiden tot  
complexe, overbodige  
regelgeving.   
8 73c Uitbreiding Nu is elke uitbreiding Bedoelde uitbreiding 
onderwijsaanbod van onderwijsaanbod met de bovenbouw op 
vestigingen met de bovenbouw een vestiging gelegen 
onderhevig aan binnen een afstand 
goedkeuring in het van 3 kilometer van 
RPO. Ook indien de een vestiging 
vestiging in veel waaraan de 
gevallen op (zeer) bovenbouw al is 
korte afstand is verbonden, vereist 
gelegen van een geen goedkeuring 
vestiging waar de meer (noch in het 
bewuste bovenbouw RPO noch van de 
                                                
7
 Kamerstukken II 2009/10, 32 134, nr. 3, blz. 7 
    W6593. - K-2  29 

     
Een nieuwe nevenvestiging bij die scholen ligt bij voorkeur dicht bij de opvanglocatie 
van de nieuwkomers, waarbij het eigen RPO-gebied van deze scholen wordt 
overschreden. 
 
Over het mogelijk maken van een grensoverschrijdende nevenvestiging is met de 
Tweede Kamer gesproken tijdens het notaoverleg over samenwerkingsscholen van 30 
juni 2014. De leden Straus en Rog hebben gevraagd te onderzoeken op welke 
verschillende manieren een nevenvestiging in een ander RPO-gebied tot stand zou 
kunnen worden gebracht. Bij brief van 24 maart 2015 is het uitgangspunt toegelicht om 
het mogelijk maken van een grensoverschrijdende nevenvestiging zoveel mogelijk te 
8
laten aansluiten bij de huidige systematiek van de wet- en regelgeving voor de RPO’s. 
De totstandkoming van een grensoverschrijdende nevenvestiging komt deels overeen 
met de effecten van het stichten van een nieuwe school en moet daarom niet 
makkelijker worden dan het stichten van een nieuwe school. Een belangrijk aspect 
daarbij is het voorkomen van een ongebreidelde vorming van nieuwe nevenvestigingen 
en navenante extra huisvestingslasten voor de gemeenten.  
 
In dat licht is voor de totstandkoming van een grensoverschrijdende nevenvestiging 
gekozen om het criterium te hanteren van een verklaring van geen bezwaar van alle 
besturen in het aangrenzende RPO of eenzelfde verklaring van de besturen in de andere 
gemeente, in het geval daar geen RPO is gesloten. Daarnaast gelden de wettelijke 
voorwaarden voor een nieuwe nevenvestiging, te weten: 
1. Voor de totstandkoming van een nieuwe nevenvestiging moet er sprake zijn van 
minimaal twintig procent leerlingenoverlap in de voedingsgebieden van de nieuwe 
nevenvestiging met een van de al bestaande vestigingen van de betreffende school. 
Deze wettelijke voorwaarde geldt ter voorkoming van de vorming van bijvoorbeeld een 
nevenvestiging in Maastricht van een school in Groningen. 
2. Het bestuur voert op overeenstemming gericht overleg met de gemeente waar de 
grensoverschrijdende nevenvestiging gewenst is. 
 
Er zijn elf gereformeerde en reformatorische scholen voor voortgezet onderwijs in 
Nederland. Deze scholen hebben door hun gespreide ligging elk een groot voedings-
gebied. De nieuwe nevenvestigingen die men in de praktijk wenst, liggen aan de randen 
van de voedingsgebieden, buiten het eigen RPO-gebied. De desbetreffende leerlingen 
reizen nu dagelijks over grote afstand naar hun school; een nieuwe nevenvestiging 
bespaart reistijd en -kosten. Van concurrentie met omliggende scholen is bij de komst 
van de nieuwe nevenvestiging niet of nauwelijks sprake. De bewuste leerlingen en 
ouders kiezen bewust voor gereformeerd dan wel reformatorisch onderwijs. Om die 
reden is er geen aanleiding om te verwachten dat de schoolbesturen in de andere regio 
een verklaring van geen bezwaar zullen onthouden. Bovendien kunnen deze scholen 
naar verwachting voldoen aan de wettelijk vereiste leerlingenoverlap vanwege hun grote 
voedingsgebieden. 
 
Hoewel de vraag naar en aanleiding voor een grensoverschrijdende nevenvestiging de 
situatie van de in de vorige alinea genoemde gereformeerde en reformatorische scholen 
betreft, zal deze nieuwe mogelijkheid open staan voor alle scholen die aan de 
voorwaarden voldoen, ongeacht de specifieke richting of inrichting van het onderwijs. In 
die gevallen zou het ook leerlingen kunnen betreffen die nu over grotere afstand naar 
hun specifiek gewenste school reizen. Dit biedt dus tevens een mogelijkheid voor 
situaties waarin een nieuwe nevenvestiging gewenst wordt ter vergroting van de 
diversiteit van het aanbod. 
                                                
8
 Kamerstukken II 2014/15, 31 135, nr. 51. 
    W6593. - K-2  31 

     
Ten aanzien van voorzieningenplanning gelden in de WVO BES dezelfde uitgangspunten 
als in Europees Nederland, zij het dat dit gezien de verschillen in schaal tussen Caribisch 
Nederland en Europees Nederland in 2011 heeft geleid tot een deels andere, 
vereenvoudigde systematiek. In Caribisch Nederland is immers maar één school voor 
voortgezet onderwijs per openbaar lichaam. Zo gelden andere stichtingsnormen en 
worden diverse normen op het niveau van lagere regelgeving (in de Regeling 
voorzieningenplanning VO BES) uitgewerkt teneinde meer rekening te kunnen houden 
met de lokale situaties op de verschillende eilanden. Er bestaat bijvoorbeeld geen 
onderscheid tussen tijdelijke en permanente nevenvestigingen. Ieder openbaar lichaam 
wordt afzonderlijk als voedingsgebied beschouwd, waarbinnen scholen – om 
onderwijskundige redenen of redenen van huisvesting – nevenvestigingen kunnen 
openen, indien het eilandbestuur daarvoor huisvesting ter beschikking stelt. Op de 
nevenvestigingen kunnen dezelfde soorten onderwijs worden verzorgd als op de 
hoofdvestiging. Zolang het eilandbestuur voorziet in de huisvesting, kunnen scholen hun 
vestigingen verplaatsen binnen de grenzen van het openbaar lichaam.  
 
Bij wijzigingen van de Europees-Nederlandse onderwijswetten is het uitgangspunt dat de 
wijzigingen ook in de BES-equivalenten worden voorgesteld, tenzij de specifieke situatie 
op de eilanden zich tegen een voorgenomen wijziging verzet: harmonisatie waar 
mogelijk, afwijking waar nodig. Die afweging wordt bij elke voorgenomen wijziging 
gemaakt. Nu bij deze wet voor Europees Nederland de bepalingen voor de 
voorzieningenplanning geheel worden herschreven, is bezien of deze wijziging ook moet 
worden doorgevoerd in Caribisch Nederland. In 2011 is in de WVO BES op enkele 
uitzonderingen na een identieke tekst als in de WVO opgenomen. Bij deze wijziging is er 
geen aanleiding die teksten uiteen te laten lopen. Daar waar de Europese bepalingen nu 
identiek zijn aan die voor Caribisch Nederland, zullen de wijzigingen in de Europese 
wetgeving in principe ook in de daarmee overeenkomende bepalingen voor Caribisch 
Nederland doorwerken. Maar net zoals in 2011 is het niet zo dat de wijzigingen in de 
bepalingen inzake de voorzieningenplanning integraal worden overgenomen. Ook nu is 
weer rekening gehouden met de kleinschaligheid van de eilanden, waarbij in de wet- en 
regelgeving een balans is gezocht tussen de wijziging van de uitgangspunten van de 
voorzieningenplanning in Europees Nederland, het belang dat de onderwijsinstellingen 
op de eilanden voldoende omvang hebben om qua voorzieningen goed op peil te blijven, 
maar ook met het feit dat als de wens bestaat om een nieuwe school te stichten dit niet 
onmogelijk moet worden gemaakt door wet- en regelgeving. Er blijft een grondslag voor 
de ministeriële regeling voor Caribisch Nederland met daarin eigen normen voor onder 
meer stichting en opheffing. De inschatting is dat een gewijzigde regeling inzake de 
voorzieningenplanning voor het voortgezet onderwijs in Caribisch Nederland niet zal 
leiden tot een onmiddellijke aanvraag voor een nieuwe vo school op een van de 
eilanden. In de artikelsgewijze toelichting op de in de WVO BES voorgestelde wijzigingen 
wordt nader ingegaan op de wijzigingen die daarvoor wel in aanmerking komen. 
 
De wijzigingen in dit wetsvoorstel met betrekking tot de Wet voortgezet onderwijs BES 
treden op hetzelfde tijdstip in werking als de overige wijzigingen in dit wetsvoorstel.   
 
5. Internetconsultatie  
 
Dit wetsvoorstel is in februari 2016 voorgelegd voor een openbare internetconsultatie. 
Naar aanleiding van de reacties is de toelichting op het wetsvoorstel op  drie punten 
aangepast.  
 
Het eerste punt betreft de nevenvestiging buiten het eigen RPO-gebied. De toelichting in 
de versie van de internetconsultatie wekte de indruk dat de behoefte aan 
    W6593. - K-2  33 

     
Naar aanleiding van de opmerkingen van DUO is het wetsvoorstel op enkele punten 
aangepast. De toelichting is bovendien verduidelijkt en aangevuld daar waar dat op 
grond van de beoordeling door DUO van de uitvoeringsgevolgen nodig werd geacht.   
 
In het kader van de Code interbestuurlijke verhoudingen is het wetsvoorstel ook 
voorgelegd aan de VNG. Aangezien de invloed van de voorgestelde wetswijzigingen voor 
gemeenten gering is, is van die zijde ambtelijk akkoord verkregen. 
 
7. Administratieve lasten 
 
Bij de voorbereiding van dit wetsvoorstel is nagegaan of sprake is van administratieve 
lasten. Administratieve lasten zijn de kosten (tijd en geld) om te voldoen aan 
informatieverplichtingen aan de overheid, voortvloeiend uit wet- en regelgeving van de 
overheid. Het gaat om het verzamelen, bewerken, registreren, bewaren en ter 
beschikking stellen van informatie aan de overheid. 
 
De uitkomst van de interne, ambtelijke toets is dat op grond van dit voorstel de 
structurele of eenmalige administratieve lasten niet kunnen worden vastgesteld. Dat zal 
wel het geval zijn als de gevolgen van het voorstel in de lagere regelgeving worden 
uitgewerkt. Met name zal dat gebeuren in de Regeling voorzieningenplanning VO en de 
Regeling voorzieningenplanning VO BES. 
 
8. Financiële gevolgen 
 
Aan de technische aanpassingen in het wetsvoorstel zijn geen financiële gevolgen 
verbonden. Aan de mogelijkheid voor het openen van een nieuwe nevenvestiging buiten 
het RPO-gebied zijn voor de rijksoverheid geen extra kosten verbonden, aangezien een 
nevenvestiging geen vaste voet ontvangt. Wel zijn er huisvestingskosten voor de 
desbetreffende gemeente verbonden aan een nieuwe vestiging. Om die reden is een van 
de voorwaarden voor de totstandkoming van een nevenvestiging buiten het RPO-gebied 
dat het schoolbestuur op overeenstemming gericht overleg voert met de gemeente waar 
de nevenvestiging gewenst is. Dat is analoog aan de voorwaarde voor een nieuwe 
nevenvestiging binnen het RPO-gebied.  
 
  
    W6593. - K-2  35 

     
(Artikelen 10d, 37f, 76v.1, 77, 99 en 103b WVO)  
Deze onderdelen bevatten technische wijzigingen van enkele artikelen in verband met de 
in artikel 1 opgenomen begripsbepalingen van scholengemeenschap en verticale 
scholengemeenschap. 
 
Onderdeel E 
(Artikel 16 WVO) 
Voorgesteld wordt de inhoud van het tweede tot en met zesde lid van artikel 16 (oud) 
van de WVO grotendeels over te hevelen naar de artikelen 73, eerste lid, 73a, 73b en 
73d (nieuw). Het eerste lid van artikel 16 (oud) betreft feitelijk de definitie van een 
scholengemeenschap. Deze is overgebracht naar artikel 1 WVO, waar nu vanwege de 
duidelijkheid een onderscheid gemaakt tussen een scholengemeenschap en een verticale 
scholengemeenschap. Nu de gehele inhoud van artikel 16 naar andere artikelen is 
overgebracht, kan artikel 16 zelf komen te vervallen. 
  
Onderdeel K 
Met onderdeel K wordt voorgesteld afdeling I van titel III van de WVO, die betrekking 
heeft op (datgene wat moet gebeuren voor) de aanvang van de bekostiging, in zijn 
geheel te vervangen. Zoals in het algemeen deel aan het slot van de Inleiding uiteen is 
gezet, worden daarbij niet alleen de technische en licht beleidsmatige wijzigingen 
aangebracht die grotendeels het gevolg zijn van de evaluatie van de wetswijziging uit 
2008, maar wordt ook de stijl van de tekst gemoderniseerd. Ondanks dat het aantal 
wijzigingen van technische of licht beleidsmatige aard beperkt is, kiest de regering er 
toch voor om afdeling I in zijn geheel te vervangen door een nieuwe tekst. Door middel 
van een overzichtelijke indeling, kortere artikelen, kortere zinnen en eenvoudiger 
taalgebruik beoogt de regering de tekst beter leesbaar en eenduidiger te maken.  
 
Leeswijzer 
Voor elk artikel is hierna een artikelsgewijze toelichting geschreven, ongeacht of er 
inhoudelijk iets wordt gewijzigd of niet. Daarin wordt telkens in het kort de strekking van 
het artikel aangegeven, waarbij zo veel mogelijk is aangesloten bij de oorspronkelijke 
toelichting op het artikel uit 2008, waar nodig aangevuld met toelichtingen op 
aangenomen amendementen, latere wijzigingen of verwijzingen naar jurisprudentie. Op 
deze wijze ontstaat een geactualiseerde doorlopende toelichting op de Afdeling Aanvang 
van de bekostiging. De opbouw van de toelichting op de artikelen is telkens hetzelfde: 
 
Artikel x. Opschrift 
(Oud: artikel y) 
Redactioneel aangepast: … 
Vervallen: … 
Nieuw: … 
 
Hierbij staat artikel x voor het nieuwe artikelnummer, met daarachter het opschrift van 
het nieuwe artikel. Oud staat voor het artikel of onderdeel van een of meer artikelen uit 
de huidige tekst. In sommige gevallen zijn lange oude artikelen gesplitst in verschillende 
nieuwe artikelen. Soms vervallen nu delen van artikelen, worden ze verplaatst naar 
andere artikelen of komen er nieuwe onderdelen bij. Dat wordt telkens aangegeven. 
 
In de bijlagen 1 en 2 bij deze memorie van toelichting zijn transponeringstabellen 
opgenomen van de artikelen van de huidige tekst naar de nieuwe tekst en omgekeerd. 
In de transponeringstabel van oud naar nieuw wordt in voorkomende gevallen de 
motivering opgenomen bij artikelen of artikelleden die nu geheel vervallen.  
 
    W6593. - K-2  37 

     
De wet kent de schoolsoorten vwo, havo, mavo, vbo (en daarbinnen weer onderscheiden 
naar profielen) en praktijkonderwijs. In het eerste lid zijn voor die schoolsoorten 
getalsnormen opgenomen die in de praktijk meestal stichtingsnormen worden genoemd. 
Feitelijk is dat een onjuiste term, omdat het niet gaat om het stichten (daar zijn geen 
normen voor), maar om getalsnormen waaraan moet worden voldaan om in aanmerking 
te komen voor bekostiging door het Rijk. Omdat de term stichtingsnorm echter 
ingeburgerd en bovendien kort is, wordt die in deze toelichting toch gehanteerd.  
 
Als een bevoegd gezag met een aanvraag kan aantonen dat aan de stichtingsnorm 
wordt voldaan, brengt de minister de school voor bekostiging in aanmerking. Zie 
hiervoor ook de toelichting op artikel 67. 
 
De hoogte van de stichtingsnormen voor vwo, havo, mavo en vbo (met 1 profiel) is 
vastgesteld uitgaande van 65 leerlingen per leerjaar, zie de onderdelen a tot en met d. 
In onderdeel e is vervolgens geregeld dat indien bij de aanvraag voor stichting 
aannemelijk kan worden gemaakt dat er voor 2 of meer vbo-profielen (zie artikel 10c 
WVO) telkens een aantal van 160 leerlingen zal instromen, toestemming kan worden 
verkregen voor het starten met meer profielen. Stichting kan ook profielen in 
verschillende sectoren (zie artikel 10b, derde lid, WVO) omvatten.  
 
Het praktijkonderwijs kent geen systeem met leerjaren. Bij het bepalen van de 
stichtingsnorm kan dan ook niet worden uitgegaan van dezelfde systematiek als bij de 
overige schoolsoorten. De stichtingsnorm voor deze kleinschalige schoolsoort is in 2002 
vastgesteld op 120 leerlingen.  
 
De getalsnormen gelden zowel voor de stichting van een bijzondere als voor een 
openbare school. Indien een gemeente uit eigen beweging een nieuwe openbare school 
wil stichten, gelden zodoende dezelfde getalsnormen als die voor bijzondere school. Ter 
invulling van de garantiefunctie voor voldoende openbaar onderwijs is daarnaast artikel 
66 opgenomen. 
 
De passage “gelet op de belangstelling door de desbetreffende schoolsoort, de verlangde 
richting en het leerling verloop, blijkens statistische gegevens, onder meer verstrekt 
door het Centraal bureau voor de Statistiek, “ is verplaatst naar artikel 67 (zie het derde 
lid). 
 
Tweede lid 
In het tweede lid wordt geregeld aan welke getalsnormen moet worden voldaan bij een 
scholengemeenschap: voor elk van de samenstellende scholen moet worden voldaan 
aan drie kwart van de stichtingsnorm die voor een gelijksoortige categorale school in het 
eerste lid is geregeld.  
 
Bij de wetswijziging van 2008 was in artikel 65, tweede lid (oud), per abuis blijven staan 
dat een scholengemeenschap in ieder geval voor bekostiging in aanmerking wordt 
gebracht als aan drie kwart van de stichtingsnormen wordt voldaan. De discretionaire 
bevoegdheid, die door de woorden in ieder geval wordt uitgedrukt, om een aanvraag 
toch goed te keuren ook al wordt niet voldaan aan de stichtingsnorm, wordt nu 
geschrapt. De minister brengt (net als bij de categorale scholen al sinds 2008 het geval 
is) een scholengemeenschap alleen voor bekostiging in aanmerking als aan de 
stichtingsnorm wordt voldaan. Overigens heeft de minister tot nu toe nooit van de 
discretionaire bevoegdheid gebruik gemaakt. 
 
Derde lid 
    W6593. - K-2  39 

     
behoefte bestaat aan nieuw openbaar onderwijs op provinciaal niveau, in dat kader kan 
de minister scholen die naar het oordeel van gedeputeerde staten noodzakelijk zijn om 
te voorzien in voldoende openbaar onderwijs (zie artikel 23, vierde lid, Grondwet), voor 
bekostiging in aanmerking brengen. Het gaat hierbij om scholen waarvoor een gemeente 
ingevolge artikel 66, eerste lid, een aanvraag indient. Zie ook de toelichting op dat 
artikel. Voor deze scholen (of scholengemeenschappen) hoeft niet te worden voldaan 
aan de stichtingsnormen zoals opgenomen in het eerste (of tweede) lid. 
 
Een openbare school of scholengemeenschap waarvoor een gemeente op grond van 
artikel 66, tweede lid, in opdracht van de minister, een aanvraag indient, wordt in elk 
geval door de minister voor bekostiging in aanmerking gebracht. Ook dan hoeft niet te 
worden voldaan aan de stichtingsnormen. 
 
Artikel 65. Toevoegen profiel vbo of school 
(Oud: artikel 68 WVO) 
Redactioneel aangepast: - 
Vervallen: De zinsnede in het eerste lid over het op de juiste wijze aantonen van de 
belangstelling alsmede het tweede lid, waarin verwijzingen naar bepalingen over de 
aanvraagprocedure waren opgenomen. Deze zinsnede en verwijzingen zijn overgeheveld 
naar het nieuw voorgestelde artikel 67. 
Nieuw: Het tweede lid: de mogelijkheid om aan een bestaande school of scholen-
gemeenschap een of meer scholen toe te voegen, zodat een scholengemeenschap wordt 
gevormd of uitgebreid met een of meer schoolsoorten. 
 
In artikel 65 worden twee vormen van stichting geregeld waarbij een nieuwe school of 
een nieuw profiel wordt toegevoegd aan een al bestaande school of scholen-
gemeenschap. Daarbij geldt globaal dezelfde systematiek als bij het stichten van een 
geheel nieuwe school of scholengemeenschap. Dit vanuit de gedachte dat er deels 
overlap zal zijn van het onderwijs in de verschillende schoolsoorten, met name in de 
onderbouw.  
 
Eerste lid 
Het eerste lid regelt de toevoeging van een nieuw profiel (zie artikel 10b, derde lid, 
WVO) aan een bestaande vbo-school. De stichtingsnormen voor een nieuw profiel voor 
vbo zijn lager dan in het oude artikel 68 WVO. Voor het toevoegen van een profiel voor 
vbo aan een al bestaande school voor vbo gaat de stichtingsnorm gelden die ook van 
toepassing zou zijn als de reeds bestaande profiel(en) en het nieuwe profiel op grond 
van artikel 64, eerste lid, in 1 keer zouden worden gesticht. Wanneer aan een bestaande 
school voor vbo met een of meer profielen een nieuw profiel wordt toegevoegd, zal er 
deels overlap zijn in het onderwijs dat wordt gegeven. Dat is de achtergrond van het 
voorstel tot verlaging van de stichtingsnorm voor een nieuw profiel aan een vbo-school 
van 260 naar 160 (zie onderdeel a).  
 
Daarnaast geldt (zie onderdeel b) dat op een profiel die wordt toegevoegd aan een 
school voor vbo die deel uitmaakt van een scholengemeenschap – dus bijvoorbeeld een 
scholengemeenschap voor vmbo waar niet alleen onderwijs in de basis- en kader-
beroepsgerichte leerweg maar ook in de theoretische leerweg wordt gegeven – nog 
meer overlap in het onderwijsaanbod zal zijn. De stichtingsnorm voor een dergelijk 
profiel wordt dan ook drie kwart van 160, te weten 120. 
 
Tweede lid 
De gedachte dat er overlap in het onderwijs zal zijn, en dat de bekostiging in een 
scholengemeenschap dus efficiënter kan worden besteed dan in een categorale school, is 
    W6593. - K-2  41 

     
datum kan worden genomen en dat daarbij een termijn moet worden genoemd 
waarbinnen het besluit wel zal worden genomen. 
2. De term leerlingenverloop. Deze term is niet meer nodig, omdat deze in feite valt 
onder het begrip prognose dat nu (doordat delen van verschillende oude artikelen bij 
elkaar zijn gebracht) in ditzelfde artikel voorkomt. In de Regeling voorzieningenplanning 
VO wordt uitgewerkt wat onder prognose wordt verstaan. Daaruit blijkt onder meer dat 
gegevens moeten worden aangeleverd om aan te tonen dat het vereiste aantal 
leerlingen zowel in het zesde als in het tiende schooljaar na de datum van de aanvraag 
wordt gehaald en dat betreft dus in feite het leerlingenverloop. 
Nieuw: 1. De berekening voor het belangstellingspercentage wordt uitgevoerd voor het 
beoogde vestigingsadres (zie het derde lid, tweede volzin). 
2. De mogelijkheid dat een aanvraag ook van meer dan 1 richting uit kan gaan en de 
voorwaarden die daarbij gelden. 
 
Eerste lid 
Het eerste lid komt overeen met het eerste lid van het huidige artikel 66. Dat artikel is in 
de huidige wet ook van toepassing op het toevoegen van een profiel aan een bestaande 
school voor vbo. In het voorstel komt dat tot uitdrukking in het eerste lid, in combinatie 
met het zevende lid. 
 
Tweede en derde lid 
In het tweede en derde lid, die gedeeltelijk overeenkomen met de aanhef van het 
huidige eerste lid, wordt de wijze vastgelegd waarop het belangstellingspercentage 
wordt berekend. De belangstelling wordt per schoolsoort of profiel berekend. Daarbij is 
toegevoegd dat de berekening wordt uitgevoerd voor het beoogde vestigingsadres. 
Indien ten tijde van de aanvraag nog geen definitief adres bekend is, wordt gerekend 
vanuit het centrum van de wijk waar de aanvrager de school zou willen vestigen. Hierbij 
wordt ervan uit gegaan dat het uiteindelijke vestigingsadres waar de gemeente 
huisvesting ter beschikking stelt, minder dan 3 kilometer hemelsbreed gemeten van het 
beoogde vestigingsadres ligt. Dat is in lijn met artikel 73e, waarin bij de verplaatsing 
van een vestiging ook een norm van 3 kilometer wordt gehanteerd. Als het uiteindelijke 
vestigingsadres wel op 3 kilometer of meer van het beoogde vestigingsadres zou komen 
te liggen, vervalt de aanspraak op bekostiging. Dat wordt geregeld in artikel 69, eerste 
lid, onderdeel b. Het verdient dan ook aanbeveling dat het bevoegd gezag voordat het 
een aanvraag om bekostiging bij de minister indient, eerst met de gemeente overleg 
gaat voeren over een mogelijk vestigingsadres. 
 
Naar aanleiding van het advies van de Afdeling advisering van de Raad van State op dit 
wetsvoorstel is de zinsnede ‘de verlangde richting’ aangepast. Daarmee wordt de uitleg 
daarvan in de uitspraken van de Afdeling bestuursrechtspraak van de Raad van State 
van 21 augustus 2013 ingekaderd, om te voorkomen dat gebruik wordt gemaakt van de 
mogelijkheid voor een ongelimiteerde samenvoeging van alle denkbare richtingen, enkel 
9
om aan de vereiste stichtingsnorm te voldoen. Die uitspraken hielden in het kort in dat 
ook nieuwe scholen of scholengemeenschappen die uitgaan van meer dan één richting 
voor bekostiging in aanmerking kunnen worden gebracht en dat leerlingpotentiëlen van 
die richtingen zonder meer bij elkaar mogen worden opgeteld om aan de stichtingsnorm 
te voldoen. In het tweede lid wordt nu geëxpliciteerd dat een aanvraag voor een school 
voor bijzonder onderwijs van een of meer richtingen uit kan gaan. Als er sprake is van 
meer richtingen, zal dat uit de statuten van de aanvrager moeten blijken. Daarin moet 
                                                
9
 Op 21 augustus 2013 deed de Afdeling in een zestal zaken uitspraak over de uitleg van het begrip 
‘richting’ bij het stichten van scholen: Mezquita College Hengelo 201300566/1/A2; Tjalling 
Koopmans College Hurdegaryp 201300567/1/A2; Tjalling Koopmans College Harderwijk 
201300570/1/A2; Pierre Bayle Academie Deventer 201300577/1/A2; Pierre Bayle Academie 
Geldermalsen 201300581/1/A2; Pierre Bayle Academie Hoorn 201300584/1/A2. 
    W6593. - K-2  43 

     
uitgaat van een richting waar zij geen enkele affiniteit mee hebben of zelfs het 
tegendeel.  
 
Tot slot moeten de ten tijde van de beoordeling van de aanvraag in de statuten 
opgenomen richtingen daarin blijven staan tot minimaal 5 jaar na aanvang van de 
bekostiging van de nieuwe school. Uitbreiden met meer richtingen is in die periode wel 
toegestaan (zie ook het voorgestelde artikel 71, derde lid, WVO), het schrappen van 
richtingen niet. Ook deze toevoeging is bedoeld om het louter strategisch gebruik van 
een richting te voorkomen.  
 
Deze nieuwe bepalingen hebben overigens geen consequenties voor bestaande 
bijzondere scholen met meer richtingen. Dat geldt zowel voor de scholen die al met 
meer richtingen zijn gesticht als voor de scholen waarbij sprake is van meer richtingen 
doordat het onderwijs is uitgebreid met onderwijs van een andere richting. Die scholen 
zijn conform het op dat moment geldende recht tot stand gekomen en blijven dus 
gewoon bestaan.  
 
Vierde lid 
Voordat een aanvraag voor een school voor praktijkonderwijs wordt ingediend, moet 
overleg worden gevoerd met de gemeente. Dit overleg houdt verband met de 
instrumenten en contacten waarover de gemeente beschikt als het gaat om toeleiding 
naar de arbeidsmarkt van in het bijzonder de leerlingen van het praktijkonderwijs. 
 
Vijfde lid 
De minister heeft tussen 1 november (dan moet een aanvraag binnen zijn) en uiterlijk 1 
mei daaropvolgend de gelegenheid om op een aanvraag te beslissen. Wel geeft artikel 
4:14 Awb de minister de mogelijkheid om een aanvrager te melden dat het besluit niet 
voor de 1 mei kan worden genomen, waarbij moet worden aangegeven wanneer het 
besluit dan wel tegemoet kan worden gezien. 
 
Zesde lid 
Op grond van artikel 3:41 van de Algemene wet bestuursrecht geschiedt de 
bekendmaking van besluiten die tot 1 of meer belanghebbenden zijn gericht door 
toezending of uitreiking aan hen, onder wie begrepen de aanvrager. Omliggende scholen 
kunnen weliswaar belanghebbend zijn bij besluiten als bedoeld in het vijfde lid, maar 
deze besluiten zijn niet tot hen gericht en hoeven dan ook niet aan hen te worden 
toegezonden of uitgereikt. Om deze scholen toch kennis te kunnen laten nemen van de 
genomen besluiten, mede met het oog op de mogelijkheid van bezwaar en beroep, 
wordt in het zesde lid bepaald dat de besluiten (tevens) worden gepubliceerd in de 
Staatscourant. 
 
Zevende lid 
Omwille van de leesbaarheid van het artikel is niet in elk artikellid telkens de reeks 
school, scholengemeenschap en profiel vbo vermeld, maar is het beperkt tot school. In 
het zevende lid is aangegeven dat het artikel van overeenkomstige toepassing is bij een 
aanvraag voor een scholengemeenschap of voor een profiel vbo. Van overeenkomstige 
toepassing omdat het bij een scholengemeenschap niet gaat om het vermelden van de 
schoolsoort, maar om de schoolsoorten en bij een profiel niet om een schoolsoort, maar 
om het juiste profiel. 
 
Artikel 68. Huisvesting en aanvang bekostiging 
(Oud: artikel 66, vierde lid, en 67, vierde lid, WVO) 
Redactioneel aangepast: - 
    W6593. - K-2  45 

     
Eerste lid 
Als een school die voor bekostiging in aanmerking is gebracht, niet daadwerkelijk van 
start gaat, belemmert dat de mogelijkheid van stichting van nieuwe scholen. Bij het 
beoordelen van een nieuwe stichtingsaanvraag wordt rekening gehouden met het 
potentieel (en dus niet met het daadwerkelijk aantal leerlingen) van omliggende scholen, 
ook als ze nog niet van start zijn gegaan. Artikel 69 bevat een nieuwe bepaling, namelijk 
dat de aanspraak op bekostiging van een nieuwe school of scholengemeenschap vervalt 
als er na aanvang van de bekostiging niet daadwerkelijk onderwijs wordt gegeven (zie 
onderdeel a).  
Voor een nieuwe school of scholengemeenschap, waarvoor de gemeente huisvesting 
beschikbaar moet stellen, geldt dat de bekostiging pas aanvangt nadat die huisvesting 
ter beschikking is gesteld. Op grond van artikel 68 moet de gemeente daar uiterlijk op 1 
augustus van het zesde kalenderjaar na het besluit van de minister voor zorgdragen (en 
dat bovendien minstens een jaar daarvoor aan het bevoegd gezag melden). 
 
In onderdeel b is geregeld dat de aanspraak op bekostiging eveneens vervalt als het 
vestigingsadres hemelsbreed gemeten 3 kilometer of meer komt te liggen van het 
beoogde vestigingsadres zoals die is aangegeven bij de aanvraag voor bekostiging. Bij 
de berekeningen over de te verwachten leerlingenaantallen die voor de beoordeling van 
de aanvraag zijn uitgevoerd, wordt immers uitgegaan van dat beoogde vestigingsadres 
(of, als dat nog niet exact bekend is, van het centrum van de wijk). Indien het 
daadwerkelijke vestigingsadres daar te ver vandaan komt te liggen, kloppen de 
berekeningen niet meer. Een bevoegd gezag zal daarom een nieuwe aanvraag moeten 
indienen, waarbij berekeningen zijn gevoegd over het leerlingpotentieel voor het nieuwe 
beoogde vestigingsadres.  
 
Tweede lid 
Het eerste lid gaat over een geheel nieuwe school of scholengemeenschap. In het 
tweede lid wordt geregeld dat ook indien aan een bestaande school een school wordt 
toegevoegd, de aanspraak op bekostiging van die toegevoegde school vervalt als er niet 
binnen 1 jaar daadwerkelijk onderwijs wordt verzorgd. Door deze aanspraak kan een 
nieuwe aanvraag voor bekostiging van een ander bevoegd gezag mogelijk niet worden 
toegewezen, omdat bij het beoordelen van de aanvraag rekening wordt gehouden met 
het potentieel van de omliggende scholen en niet met de daadwerkelijke leerlingen-
aantallen. Dus tellen ook de leerlingen mee die op de school hadden kunnen zitten, maar 
er in werkelijkheid niet zitten omdat het verzorgen van het onderwijs niet is gestart. 
 
Derde lid 
Het is altijd mogelijk dat om redenen die buiten de macht van een bevoegd gezag 
liggen, het onderwijs niet kan worden gestart binnen de termijnen die daarvoor in het 
eerste en tweede lid zijn aangegeven. Denk aan een calamiteit bij de beoogde huis-
vesting, of aan een beroepsprocedure over de aanspraak op bekostiging. Het bevoegd 
gezag kan in een dergelijk geval bij de minister een aanvraag indienen om de aanspraak 
toch te kunnen behouden. Afhankelijk van de aangevoerde reden kan de minister 
besluiten de aanspraak voor korte tijd te handhaven. Het gaat hier om bijzondere 
gevallen die niet op voorhand te voorzien zijn. Daarom wordt de termijn waarbinnen de 
aanspraak op bekostiging gehandhaafd kan worden, niet vastgelegd. In beginsel zal 
deze termijn beperkt zijn tot hooguit 1 of 2 jaar. 
 
Artikel 70. Leerwegondersteunend onderwijs 
(Oud: artikel 69 WVO) 
Redactioneel aangepast: Het artikel is in zijn geheel herschreven. 
Vervallen: Het tweede lid. 
    W6593. - K-2  47 

     
 
Vijfde lid 
In het vijfde lid wordt geëxpliciteerd dat omzetting en uitbreiding ook mogelijk zijn bij 
een scholengemeenschap. 
 
Artikel 72. Samenvoeging scholen of scholengemeenschappen 
(Oud: artikel 71, tweede lid, onderdeel a, en vierde lid, WVO) 
Redactioneel aangepast: - 
Vervallen: 1. Bepaling dat voor alle bij een samenvoeging betrokken (vestigingen van) 
scholen geldt dat voor een bepaald percentage van de leerlingen een overlap in 
voedingsgebied aanwezig moet zijn (wordt nu: op een van de betrokken scholen). 
2. Verplichting om na een samenvoeging op een vestiging hetzelfde onderwijs te 
verzorgen als voor de samenvoeging (wordt een kan-bepaling). 
3. Verplichting tot publicatie van besluiten over samenvoeging in de Staatscourant 
(artikel 71, zesde lid, oud). Dat is bij fusiebesluiten niet nodig, omdat besluiten in het 
kader van de fusietoetsprocedure altijd op een aparte site worden geplaatst.  
Nieuw: Verwijzing naar fusietoetsbepalingen (zie de aanhef van het eerste lid).  
 
Voor de duidelijkheid worden van de bepalingen over samenvoeging twee aparte 
artikelen gemaakt. Artikel 72 heeft betrekking op het samenvoegen van scholen of 
scholengemeenschappen in de zin van de WVO. Artikel 72a gaat over het samenvoegen 
van scholen of scholengemeenschappen met een regionaal opleidingencentrum (hierna: 
roc) of een aoc tot een verticale scholengemeenschap. 
 
Eerste lid 
In de aanhef wordt tot uitdrukking gebracht dat de minister de bepalingen over de 
fusietoets in acht neemt bij het besluit om een school of scholengemeenschap na 
samenvoeging te bekostigen.  
 
De voorwaarde van de zogenaamde overlap in voedingsgebieden tussen ten minste een 
vestiging van beide samen te voegen scholen of scholengemeenschappen voorkomt dat 
samenvoeging plaats vindt tussen scholen of scholengemeenschappen op grote afstand 
van elkaar. In dat geval kan van een inhoudelijke samenvoeging geen sprake zijn of 
wordt op z’n minst ernstig bemoeilijkt.  
 
De berekeningswijze voor overlap in voedingsgebieden wordt versoepeld. In het oude 
artikel was bepaald dat voor alle bij een samenvoeging betrokken scholen of vestigingen 
gold dat voor een percentage van de leerlingen een overlap in voedingsgebied aanwezig 
moest zijn. Deze wijze van berekenen blijkt echter te stringent voor het beoogde doel, 
namelijk het voorkomen van samenvoegingen zonder direct verband in voedingsgebied. 
In het voorgestelde artikel 71 wordt bepaald dat voor slechts 1 van de bij een 
samenvoeging betrokken vestigingen geldt dat een percentage van de leerlingen in het 
voedingsgebied van een andere vestiging moet wonen. 
 
Tweede lid 
In het tweede lid wordt verduidelijkt welk onderwijs na samenvoeging mag worden 
gegeven op een vestiging. Deze bepaling wijkt enigszins af van artikel 71, vierde lid 
(oud). In het voorgestelde tweede lid wordt bepaald dat hetzelfde onderwijs kán worden 
aangeboden als voor de samenvoeging op de desbetreffende vestiging. Dat hoeft echter 
niet: het bevoegd gezag kan er ook voor kiezen om na de samenvoeging een school-
soort naar een andere vestiging te verplaatsen. Het bevoegd gezag is daarin overigens 
niet geheel vrij: er moet wel worden voldaan aan eventuele andere voorwaarden over 
verplaatsing van het toegestane onderwijsaanbod, zie onder meer artikel 73e. 
    W6593. - K-2  49 

     
In het voorgestelde onderdeel b wordt de mogelijkheid geboden om een school voor 
mavo of praktijkonderwijs samen te voegen met een bestaande verticale scholen-
gemeenschap met een aoc als bedoeld in de WEB. Hierbij is niet de mogelijkheid 
opgenomen om een school voor vbo samen te voegen met een verticale scholen-
gemeenschap waar een aoc onderdeel van uitmaakt. Vbo kan binnen een aoc alleen in 
het profiel groen worden gegeven, behoudens de mogelijkheid om aan het vbo binnen 
een aoc op grond van artikel 74b, eerste lid, onderdeel h, onder bepaalde voorwaarden 
ook het profiel dienstverlening en producten te verzorgen. Overig vbo kan niet binnen 
een aoc worden verzorgd, en de mogelijkheid om een school voor vbo samen te voegen 
met een verticale scholengemeenschap waar een aoc in zit, is dan ook niet opgenomen. 
Wel kan een school voor mavo of een school voor praktijkonderwijs met een verticale 
scholengemeenschap waar een aoc in zit, worden samengevoegd, indien er overlap is in 
de voedingsgebieden. Ook hier geldt, net als bij een verticale scholengemeenschap met 
een roc (zie onderdeel a), dat in principe de WVO van toepassing is op de school voor 
praktijkonderwijs en de school voor mavo. 
 
Tweede lid 
In het tweede lid is ten aanzien van het toegestane onderwijsaanbod een vergelijkbare 
bepaling opgenomen als in artikel 72, tweede lid. Hier wordt bepaald welk onderwijs na 
samenvoeging mag worden gegeven op een vestiging. Deze bepaling wijkt enigszins af 
van artikel 71, vierde lid (oud). In het voorgestelde tweede lid wordt bepaald dat 
hetzelfde onderwijs kán worden aangeboden als voor de samenvoeging op de 
desbetreffende vestiging. Dat hoeft echter niet: het bevoegd gezag kan er bijvoorbeeld 
ook voor kiezen om na de samenvoeging een schoolsoort naar een andere vestiging te 
verplaatsen. Het bevoegd gezag is daarin overigens niet geheel vrij: er moet wel worden 
voldaan aan eventuele andere voorwaarden over verplaatsing van het toegestane 
onderwijsaanbod, zie onder meer artikel 73e. 
 
Derde lid 
Ook bij verticale scholengemeenschappen geldt dat een samenvoeging alleen maar kan 
plaatsvinden met ingang van 1 augustus, de aanvang van het schooljaar in het 
voortgezet onderwijs. 
 
 
Paragraaf 2. Vestigingen 
In paragraaf 2 worden alle bepalingen over vestigingen bij elkaar gezet. Een deel 
daarvan is ontleend aan artikel 16 (oud), een ander deel aan de artikelen 65 en 71 
(oud). 
 
Artikel 73. Vestigingen 
(Oud: artikel 16, tweede lid, WVO) 
Redactioneel aangepast: - 
Vervallen: - 
Nieuw: -. 
 
In dit artikel wordt geregeld dat aan een school of scholengemeenschap naast de 
hoofdvestiging (die ontstaat door stichting) ook een of meer nevenvestigingen en/of een 
of meer tijdelijke nevenvestigingen kunnen zijn verbonden. Een hoofd- en 
nevenvestiging hebben in beginsel een permanent karakter. Daarnaast kan er bij een 
hoofd- of nevenvestiging een huisvestingsbehoefte met een tijdelijk karakter ontstaan 
als het aantal leerlingen een tijdelijke piek vertoont (te denken valt aan een periode 
korter dan 15 jaar). Dan kan een tijdelijke nevenvestiging worden gevormd. Zie hiervoor 
de toelichting bij artikel 73d. 
    W6593. - K-2  51 

     
vmbo of vanaf het vierde leerjaar havo of vwo, worden verzorgd. Op een nevenvestiging 
ontstaan door samenvoeging mag hetzelfde afsluitend onderwijs worden gegeven als 
voor de samenvoeging. Daarnaast kan in een regionaal plan onderwijsvoorzieningen 
worden afgesproken dat een aanvraag wordt ingediend voor bekostiging van afsluitend 
onderwijs. 
 
Vierde lid 
Voor alle duidelijkheid wordt nu ook een aparte bepaling opgenomen over het 
toegestane onderwijsaanbod voor een nevenvestiging van een scholengemeenschap. 
 
Artikel 73c. Uitbreiding onderwijsaanbod vestigingen 
(Oud: -) 
Redactioneel aangepast: n.v.t. 
Vervallen: n.v.t. 
Nieuw: geheel. 
 
Voorgesteld wordt om niet meer elke uitbreiding van onderwijsaanbod met de 
bovenbouw op een vestiging aan goedkeuring in het RPO te onderwerpen, maar dit te 
beperken tot vestigingen die 3 kilometer of meer afliggen van een andere vestiging van 
dezelfde school waar de bewuste bovenbouw al aan is verbonden. Zie hiervoor artikel 
74b, eerste lid, onderdeel e. 
 
Voor zover de vestiging waar de uitbreiding gewenst is, binnen 3 kilometer gelegen is 
van een vestiging van de school waaraan de bovenbouw al is verbonden, wordt de 
uitbreiding geacht geen wijziging in de bestaande leerlingstromen teweeg te brengen. 
Daarom wordt via dit nieuwe artikel 73c voorgesteld om in dat geval de uitbreiding van 
het onderwijsaanbod zonder meer toe te staan, vergelijkbaar met de situatie bij 
verplaatsing van een vestiging binnen 3 kilometer (zie hierna bij artikel 73e). Er is geen 
goedkeuring in het RPO meer nodig en er hoeft ook geen aanvraag bij de minister te 
worden ingediend. Een melding aan de minister volstaat. Dit laatste zal worden geregeld 
in de Regeling voorzieningenplanning VO op grond van artikel 76. 
 
Over de teksten van dit wetsvoorstel is ook contact geweest met de VO-raad. De raad 
merkte op dat de verandering in leerlingstromen zich in dunbevolkte gebieden normaal 
gesproken niet voordoet. In grote steden zou dit echter wel het geval kunnen zijn omdat 
de wijziging van onderwijsaanbod binnen drie kilometer aldaar wel van invloed kan zijn 
op de schoolkeuze van leerlingen. De regering neemt dit signaal serieus en zal de 
gevolgen van de toepassing van dit nieuwe artikel in de praktijk van de grote steden 
monitoren en de resultaten daarvan met de VO-raad bespreken.     
 
Artikel 73d. Tijdelijke nevenvestiging 
(Oud: artikel 16, derde en zesde lid, en 71, vijfde lid, WVO) 
Redactioneel aangepast: - 
Vervallen: De in artikel 71, zesde lid, geregelde verplichting om een besluit een tijdelijke 
nevenvestiging voor bekostiging in aanmerking te brengen te publiceren in de 
Staatscourant. Analoog aan de situatie bij verplaatsing van een vestiging binnen3 
kilometer, is dit niet nodig. Een tijdelijke nevenvestiging ligt altijd binnen 3 kilometer 
van de betrokken hoofd- of nevenvestiging en zal dan ook nagenoeg geen wijziging in de 
leerlingstromen veroorzaken. 
Nieuw: -. 
 
Eerste lid 
    W6593. - K-2  53 

     
Paragraaf 3. Regionale samenwerking voorzieningenplanning 
In paragraaf 3 worden de regels voor regionale samenwerking in het kader van de 
voorzieningenplanning uiteen gezet. Die zijn grotendeels ontleend aan artikel 72 (oud); 
de tekst van dat artikel is gemoderniseerd en verdeeld over verschillende artikelen, 
zodat het geheel beter leesbaar wordt. 
 
Artikel 74. Regionale samenwerking 
(Oud: artikel 72, eerste lid, WVO) 
Redactioneel aangepast: - 
Vervallen: - 
Nieuw: -. 
 
Eerste lid 
Ten minste 2 bevoegde gezagsorganen in een regio kunnen samenwerken. Het doel van 
de samenwerking is het afstemmen van het onderwijsaanbod op de vraag van 
leerlingen, ouders en andere belanghebbenden in het gezamenlijke werkgebied.  
 
Tweede lid 
Een regio betreft het totale grondgebied van een of meer gemeenten. Een regio kan 
tevens provinciegrensoverstijgend zijn en delen van twee of meer provincies omvatten. 
Bevoegde gezagsorganen kunnen voor verschillende scholen of scholengemeenschappen 
en ook voor verschillende vestigingen van één en dezelfde school of scholen-
gemeenschap aan verschillende samenwerkingen deelnemen. Op de vestigingen van de 
samenwerkende scholen in een regio moet in elke gemeente die in de regio valt, samen 
minimaal 60% van alle leerlingen zitten die in die gemeente voortgezet onderwijs volgen 
(zie onderdeel a). Om het draagvlak voor de regionale samenwerking zo groot mogelijk 
te maken, moet daarnaast (zie onderdeel b) bij de samenwerking ook minimaal 65% 
van de bevoegde gezagsorganen in een gemeente binnen de regio zijn betrokken.  
 
Artikel 74a. Regionaal plan onderwijsvoorzieningen 
(Oud: artikel 72, tweede lid, WVO) 
Redactioneel aangepast: Het zeer lange tweede lid van artikel 72 (oud) is opgeknipt in 
vijf leden.  
Vervallen: - 
Nieuw: -. 
 
Eerste en derde lid 
Samenwerkende bevoegde gezagsorganen stellen samen voor een periode van 5 jaar 
een RPO op. Deze periode loopt altijd van 1 augustus tot 1 augustus en heeft daarmee 
betrekking op een periode van 5 schooljaren. De vijfjaarsperiode waarborgt een zekere 
duurzaamheid, continuïteit en echte gezamenlijkheid van belangen en de duur is naar 
redelijke inschatting optimaal. Deze periode is van belang met het oog op een 
bestendige samenwerking tussen de scholen, de vorming van een gezamenlijke visie op 
onderwijs en het daaruit voortvloeiende gewenste onderwijsaanbod. Na een periode van 
5 jaar zullen weer nieuwe afspraken over het onderwijsaanbod nodig zijn. Daarbij ligt 
het voor de hand om de bestaande samenwerking voort te zetten. 
 
Tweede lid 
Het RPO moet aan een aantal vereisten voldoen, zodat duidelijk wordt welke bevoegde 
gezagsorganen samenwerken voor welke (vestigingen) van scholen of scholen-
gemeenschappen, wat de afbakening is van de regio, welk onderwijsaanbod daar 
voorafgaand aan de periode van het RPO wordt verzorgd en welk onderwijsaanbod men 
daar gedurende de looptijd aan toe wil voegen. Daarnaast is ook van belang hoe het 
    W6593. - K-2  55 

     
2. De mogelijkheid tot het stichten van een nieuwe nevenvestiging buiten de regio (zie 
het eerste lid, onderdeel c). Zie hiervoor uitgebreid paragraaf 3 van het algemeen deel 
van de toelichting. 
3. De beperking van het toevoegen van afsluitend onderwijs op een vestiging tot 
vestigingen die op een hemelsbreed gemeten afstand van 3 kilometer of meer liggen 
van een vestiging van de school of scholengemeenschap waar dat afsluitend onderwijs al 
is toegestaan (zie onderdeel e). Voor de overige vestigingen is het in artikel 73c 
geregeld. 
4. Bij de onderdelen e, f en g is nu geëxpliciteerd dat dit zowel op hoofd- als op 
nevenvestigingen mogelijk is.  
 
Artikel 74b regelt dat een bevoegd gezag dat deelneemt aan een RPO op grond van wat 
er aan toekomstig onderwijsaanbod is opgenomen in het RPO aanvragen bij de minister 
kan indienen voor een aantal nieuwe onderwijsvoorzieningen op de onder dat gezag 
ressorterende (vestiging van een) school of scholengemeenschap in de regio. Als alle 
andere deelnemende bevoegde gezagsorganen ermee instemmen, kan een deelnemend 
bevoegd gezag overigens ook een aantal onderwijsvoorzieningen aanvragen die niet in 
het RPO zijn opgenomen (zie het tweede lid). 
  
Eerste lid 
De minister honoreert aanvragen van een bevoegd gezag voor een aantal met name 
genoemde onderwijsvoorzieningen, onder de daarbij genoemde voorwaarden. De enige 
weigeringsgrond die de minister heeft, staat in artikel 74c en heeft te maken met de 
positie van (vestigingen van) scholen of scholengemeenschappen waarvoor niet aan de 
samenwerking wordt deelgenomen. 
Er kunnen door een aan een RPO deelnemend bevoegd gezag aanvragen worden 
ingediend voor de volgende voorzieningen voor zover ze in dat RPO zijn opgenomen: 
- verplaatsing van een vestiging of van een deel van het onderwijsaanbod van een 
vestiging (onderdeel a), 
- vorming van een nieuwe nevenvestiging binnen de regio (onderdeel b), 
- vorming van een nieuwe nevenvestiging buiten de regio (onderdeel c), 
- afsplitsing van een of meer scholen van een scholengemeenschap (onderdeel d), 
bijvoorbeeld: voor afsplitsing is er een vwo/havo/mavo scholengemeenschap en erna 
een scholengemeenschap vwo/havo en een school voor mavo, of erna een school voor 
vwo, een school voor havo en een school voor mavo, 
- toevoeging van het afsluitend onderwijs aan het onderwijsaanbod van een 
nevenvestiging (onderdeel e), voor zover het althans gaat om een vestiging die 3 
kilometer of meer is gelegen van een andere vestiging van de school of scholen-
gemeenschap waar dat afsluitend onderwijs al mag worden verzorgd; ligt de vestiging 
binnen de 3 kilometer, dan is dat op grond van artikel 73c altijd (binnen, maar ook 
buiten een RPO) al toegestaan, 
- toevoeging aan het onderwijsaanbod van onderwijs in de gemengde leerweg op een 
school (binnen of buiten een scholengemeenschap) voor mavo of vbo of bij het vbo-
groen binnen een aoc (onderdeel f),  
- toevoeging van profielen aan vbo-scholen (onderdeel g), en 
- toevoeging van het nieuwe profiel dienstverlening en producten aan een aoc 
(onderdeel h), zoals mogelijk gemaakt door de wetswijzigingen rondom de invoering van 
profielen in het vmbo. 
 
Er hoeft bij de aanvragen tot toevoeging van vbo-profielen naar aanleiding van een RPO 
niet te worden voldaan aan de stichtingsnormen. Als in het kader van een RPO wordt 
besloten tot een aanvraag tot afsplitsing, gelden evenmin getalsnormen.  
 
    W6593. - K-2  57 

     
meer, tenzij het desbetreffende bevoegd gezag heeft aangegeven daarmee in te 
stemmen. Als een bevoegd gezag niet instemt, toont het zelf aan dat er sprake zal zijn 
van een leerlingverlies van die omvang. 
 
Artikel 74d. Huisvesting en aanvang bekostiging onderwijsvoorziening 
deelnemers RPO 
(Oud: artikel 72, achtste lid, WVO) 
Redactioneel aangepast: - 
Vervallen: - 
Nieuw: -. 
 
Eerste lid 
Analoog aan artikel 68 bij aanvragen voor stichting van nieuwe scholen, scholen-
gemeenschappen en profielen, is in artikel 74d, eerste lid, geregeld hoe het zit met de 
huisvesting indien sprake is van verplaatsing van een vestiging of van een deel van het 
onderwijsaanbod dan wel van een nieuwe nevenvestiging in of buiten de regio (op grond 
van artikel 74b, eerste lid, onderdelen a tot en met c).  
 
Tweede lid 
Het tweede lid regelt de aanvang van de bekostiging, zowel voor gevallen waarin 
huisvesting is vereist als voor die gevallen waarin geen huisvesting is vereist, dat wil 
zeggen ook over de andere onderwijsvoorzieningen die in het kader van een regionale 
samenwerking kunnen worden aangevraagd: afsplitsing, licentie bovenbouw (3 
kilometer of meer gelegen van andere vestiging met bovenbouw), licentie gemengde 
leerweg, extra profiel.  
 
Nadat de minister heeft besloten dat een dergelijke onderwijsvoorziening voor 
bekostiging in aanmerking zal worden gebracht, vangt de bekostiging aan op 1 augustus 
van enig kalenderjaar. In de aanvraag voor een voorziening in het kader van een 
regionale samenwerking staat eigenlijk altijd een datum waarop het bevoegd gezag met 
de voorziening zou willen starten. Die volgt uit de afspraken die regionaal zijn gemaakt, 
zijn dus ook afgestemd met de overige bevoegde gezagsorganen en ook met de 
gemeente (met het oog op de huisvesting). Vaak is dat 1 augustus direct volgend op het 
besluit van de minister, maar soms is dat ook in een later kalenderjaar.  
 
Artikel 74e. Voorbereiding besluiten 
(Oud: artikel 72, vijfde lid, WVO) 
Redactioneel aangepast: - 
Vervallen: - 
Nieuw: -. 
 
Dit artikel regelt dat bij aanvragen de uniforme openbare voorbereidingsprocedure van 
de Algemene wet bestuursrecht (Awb) van toepassing is. Dat houdt in dat het 
ontwerpbesluit met de daarbij behorende stukken (aanvraag, RPO) gedurende zes 
weken ter inzage worden gelegd (artikelen 3:11 en 3:16 Awb). Binnen die termijn 
kunnen belanghebbenden hun zienswijze naar voren brengen bij de minister. Op deze 
wijze verkrijgt de minister de informatie die benodigd is voor de beoordeling van de 
aanvraag, zoals de gegevens over het leerlingverlies bij omliggende scholen (zie ook 
artikel 74c). De terinzagelegging wordt aangekondigd in de Staatscourant (artikel 3:12, 
tweede lid, Awb). Belanghebbenden kunnen hun zienswijze schriftelijk of mondeling naar 
voren brengen en de aanvrager wordt zo nodig in de gelegenheid gesteld op de 
zienswijzen te reageren (artikel 3:15 Awb). 
 
    W6593. - K-2  59 

     
Vervallen: - 
Nieuw: -. 
 
In dit artikel wordt (net als in het oude artikel 76) de grondslag gelegd voor de Regeling 
voorzieningenplanning VO, waarin nadere voorschriften worden gegeven voor allerlei 
aanvraagprocedures voor nieuwe onderwijsvoorzieningen, al dan niet in het kader van 
een RPO.  
 
Onderdeel T, onderdeel 3  
(Artikel 107 WVO) 
Het voorgestelde onderdeel T, onderdeel 3, voegt een nieuw lid toe aan artikel 107. Dit 
lid stond er voor de wetswijziging van 2008 ook al, maar is bij die wijziging vervallen. 
Inmiddels blijkt dat de behoefte bestaat om de bepaling weer op te nemen. 
 
In het nieuw voorgestelde derde lid wordt geregeld dat de bekostiging van een school 
binnen een (horizontale) scholengemeenschap wordt beëindigd als er een aantal jaren 
achter elkaar geen leerlingen worden ingeschreven en geen onderwijs wordt gegeven. 
Een school die voor bekostiging in aanmerking is gebracht, maar waar geen onderwijs 
wordt gegeven, belemmert de stichting van een nieuwe school als behoefte bestaat aan 
de betreffende schoolsoort en richting. Bovendien is de hoogte van de bekostiging van 
een scholengemeenschap afhankelijk van de schoolsoorten die worden aangeboden. 
Wanneer aan een schoolsoort binnen een scholengemeenschap drie jaren achtereen 
geen leerlingen staan ingeschreven, wordt de bekostiging ervan beëindigd. Bij het 
praktijkonderwijs wordt daarbij naar de gehele opleidingsduur gekeken. Het 
praktijkonderwijs kent immers geen leerjaren. Bij de andere schoolsoorten wordt alleen 
naar het aantal leerlingen in de hoogste twee leerjaren gekeken. De reden hiervoor is 
dat in de eerste leerjaren op een scholengemeenschap vaak sprake is van 
gemeenschappelijke leerjaren van verschillende schoolsoorten, waardoor het niet 
mogelijk is onderscheid te maken tussen leerlingen van de ene en de andere 
schoolsoort. Daardoor is het niet mogelijk te bepalen hoeveel leerlingen er gedurende de 
gehele opleidingsduur van een schoolsoort zijn ingeschreven.  
 
Onderdeel X 
(Artikel 118dd WVO) 
In dit artikel wordt geregeld dat de nieuwe bepalingen over het vervallen van de 
aanspraak op bekostiging als een school niet daadwerkelijk start (artikel 69) en het 
binnen een scholengemeenschap opheffen van een openbare school of beëindigen van 
de bekostiging van een bijzondere school (artikel 107, derde lid) niet al onmiddellijk na 
inwerkingtreding van de nieuwe bepalingen zullen leiden tot de daarin geregelde 
gevolgen voor scholen. De gevolgen zullen voor alle gevallen pas na de in de bepalingen 
genoemde termijnen optreden.  
 
 
ARTIKEL II. WIJZIGING WET VOORTGEZET ONDERWIJS BES 
 
De wijzigingen in die dit wetsvoorstel aanbrengt in de Wet voortgezet onderwijs BES 
(WVO BES) komen grotendeels overeen met de wijzigingen die in de overeenkomstige 
artikelen van de WVO worden aangebracht. Voor de toelichting bij de verschillende 
onderdelen van artikel II wordt hieronder dan ook meestal verwezen naar de toelichting 
bij de overeenkomstige artikelen van de WVO. 
 
Onderdeel A 
(Artikel 1 WVO BES) 
    W6593. - K-2  61 

     
Dit artikel komt voor zover het betreft het toevoegen van een profiel overeen met artikel 
119, derde lid, WVO BES (oud). 
 
Nieuw is de mogelijkheid aan een bestaande school of scholengemeenschap een of meer 
scholen toe te voegen. Zie hiervoor de toelichting op artikel 65, tweede lid, WVO. 
 
Artikel 122. Voldoende openbaar onderwijs 
(Oud: artikel 121, eerste tot en met derde lid, WVO BES) 
Dit artikel komt overeen met het voorgestelde artikel 66 van de WVO, behoudens de 
gebruikelijke andere terminologie omdat Caribisch Nederland geen gemeente(bestuur), 
provincie of gedeputeerde staten kent. 
 
Artikel 123. Aanvraagprocedure nieuwe school, scholengemeenschap of profiel 
vbo 
(Oud: artikel 119, eerste lid deels, en zesde lid, en artikel 120, eerste tot en 
met derde lid, WVO BES) 
Dit artikel komt overeen met het voorgestelde artikel 67 WVO. Het vierde en vijfde lid 
komen niet respectievelijk niet geheel overeen, omdat Caribisch Nederland geen scholen 
voor praktijkonderwijs kent en daar ook de Algemene wet bestuursrecht niet van 
toepassing is. Vanwege dat laatste ontbreekt ook een equivalent van artikel 67, zesde 
lid, WVO. 
 
Artikel 124. Huisvesting en aanvang bekostiging 
(Oud: artikel 120, vierde lid, en artikel 121, vierde lid, WVO BES) 
Dit artikel komt behoudens de terminologie inzake het gemeente(bestuur) overeen met 
het voorgestelde artikel 68 WVO. 
 
Artikel 125. Vervallen aanspraak op bekostiging 
(Oud: -) 
Dit nieuwe artikel komt grotendeels overeen met het voorgestelde artikel 69 WVO. In 
het eerste lid ontbreekt alleen de voorwaarde zoals opgenomen in artikel 69, eerste lid, 
onderdeel b, over het uiteindelijke vestigingsadres. In Caribisch Nederland geldt niet de 
eis dat deze binnen 3 kilometer van het beoogde vestigingsadres moet liggen, maar in 
hetzelfde openbaar lichaam. 
 
Artikel 126. Omzetting en uitbreiding met een richting 
(Oud: artikel 122 WVO BES) 
Dit artikel komt overeen met het voorgestelde artikel 71 WVO. 
 
Artikel 127. Samenvoeging en afsplitsing scholen of scholengemeenschappen 
(Oud: artikel 124, tweede en derde lid, WVO BES) 
Dit artikel komt overeen met artikel 124, tweede en derde lid, van de WVO BES (oud) en 
komt wat betreft de samenvoeging overeen met het voorgestelde artikel 72 WVO. 
Aangezien in Caribisch Nederland 1 school voor voortgezet onderwijs per openbaar 
lichaam bestaat, zijn er geen bepalingen opgenomen over regionale samenwerking, 
zoals die voor Europees Nederland worden voorgesteld (zie artikel I, onderdeel L, 
paragraaf 3: de artikelen 74 tot en met 74e). Om in Caribisch Nederland toch ook 
afsplitsing van een of meer scholen van een scholengemeenschap mogelijk te maken, is 
in artikel 127, eerste lid, onderdeel c, daarvoor een voorziening getroffen.  
 
 
Paragraaf 2. Vestigingen  
 
    W6593. - K-2  63 

     
 
Artikel 127g. Uitvoeringsregels 
(Oud: artikel 127 WVO BES) 
Dit artikel komt overeen met het voorgestelde artikel 76 WVO. 
 
Onderdeel E 
(Artikel 179, tweede lid, WVO BES) 
In artikel 179, tweede lid, onderdeel i, WVO BES was abusievelijk een verwijzing 
opgenomen naar een tijdelijke nevenvestiging. Zoals al in de artikelsgewijze toelichting 
op artikel 127a WVO BES is aangegeven, kent Caribisch Nederland dit type neven-
vestiging niet. De verwijzing wordt daarom geschrapt. 
 
Onderdeel F 
(Artikel 207 WVO BES) 
In artikel 207 WVO BES wordt op een paar punten een technische wijziging aangebracht 
in verband met het opnemen in artikel 1 WVO BES (zie de toelichting op onderdeel A) 
van een begripsbepaling van scholengemeenschap. 
 
Onderdeel G 
(Artikel 214c WVO) 
In dit artikel wordt geregeld dat de nieuwe bepalingen over het vervallen van de 
aanspraak op bekostiging als een school niet daadwerkelijk start (artikel 125) niet al 
onmiddellijk na inwerkingtreding van de nieuwe bepalingen zullen leiden tot de daarin 
geregelde gevolgen voor scholen. De gevolgen zullen voor alle gevallen pas na de in de 
bepaling genoemde termijn optreden.  
 
 
ARTIKELEN III EN IV. WIJZIGING WET OP HET PRIMAIR ONDERWIJS EN WET 
PRIMAIR ONDERWIJS BES 
 
In de Wet op het primair onderwijs wordt hetzelfde begrip ‘richting’ gebruikt als in de 
Wet op het voortgezet onderwijs. Dat wordt daar al vele jaren geïnterpreteerd als ‘een of 
meer richtingen’. Dat heeft in 2013 geleid tot de jurisprudentie van de Afdeling 
bestuursrechtspraak van de Raad van State, waarbij ook voor de Wet op het voortgezet 
onderwijs die interpretatie is toegestaan. Nu naar aanleiding van het advies van de 
Afdeling advisering van de Raad van State de Wet op het voortgezet onderwijs en de 
Wet voortgezet onderwijs BES op dit punt worden aangepast, worden ook de Wet op het 
primair onderwijs en de Wet primair onderwijs BES aangepast. Dat gebeurt op eenzelfde 
manier als bij de Wet op het voortgezet onderwijs (zie met name in artikel I, onderdeel 
K, het voorgestelde artikel 67, tweede lid, WVO en de daarbij behorende artikelsgewijze 
toelichting) en de Wet voortgezet onderwijs BES. Voor een verdere toelichting wordt dan 
ook verwezen naar de overeenkomstige wijzigingen van de Wet op het voortgezet 
onderwijs en de Wet voortgezet onderwijs BES. 
 
 
  
    W6593. - K-2  65 

     
Bijlage 1, behorende bij de memorie van toelichting bij het wetsvoorstel tot 
wijziging van onder meer de Wet op het voortgezet onderwijs en de Wet 
voortgezet onderwijs BES in verband met modernisering van de bepalingen 
over voorzieningenplanning 
 
Transponeringstabel van de oude bepalingen in de Wet op het voortgezet 
onderwijs (WVO) naar de nieuwe bepalingen. 
 
Oude bepalingen Nieuwe bepalingen  
voorzieningenplanning voorzieningenplanning opmerkingen 
WVO WVO 
16, eerste lid 1 In artikel 1 WVO zijn begripsbepalingen 
  van scholengemeenschap en van verticale 
 scholengemeenschap opgenomen 
16, tweede lid 73, eerste lid  
16, derde lid 73d, eerste lid  
16, vierde lid, eerste volzin 73b, eerste lid  
16, vierde lid, tweede 73d, tweede lid  
volzin 
16, vijfde lid 73, tweede en derde lid  
16, zesde lid 73d, derde lid  
64  63  
65, eerste lid 64, eerste lid, en 67,  
tweede en derde lid 
65, tweede lid 64, tweede lid  
65, derde lid 73a, eerste lid  
65, vierde lid 64, vierde lid  
65, vijfde lid 67, zesde lid  
66, eerste lid 67, eerste lid  
66, tweede lid, eerste 67, tweede lid  
volzin 
66, tweede lid, tweede 67, vierde lid  
volzin 
66, derde lid 67, vijfde lid, en 74b,  
derde lid 
66, vierde lid 68, eerste lid, eerste  
volzin, en tweede lid 
67, eerste lid 66, eerste lid  
67, tweede lid 66, tweede lid  
67, derde lid 66, derde lid  
67, vierde lid 68, eerste en tweede lid  
68, eerste lid 65, eerste lid, en 67,  
 tweede en derde lid 
68, tweede lid 67, eerste, tweede, vierde  
en vijfde lid, en 68, eerste 
en tweede lid 
69, eerste lid -  
69, tweede lid 70  
70, eerste lid 71, eerste lid  
70, tweede lid 71, tweede lid  
70, derde lid 71, vierde lid  
71, eerste lid 73e, onderdeel a  
71, tweede lid, onderdeel a 72, eerste lid  
71, tweede lid, onderdeel 72a, eerste lid, onderdeel  
b a 
71, derde lid 72a, eerste lid, onderdeel  
    W6593. - K-2  67 

     
Bijlage 2, behorende bij de memorie van toelichting bij het wetsvoorstel tot 
wijziging van onder meer de Wet op het voortgezet onderwijs en de Wet 
voortgezet onderwijs BES in verband met modernisering van de bepalingen 
over voorzieningenplanning 
 
Transponeringstabel van de nieuwe bepalingen in de Wet op het voortgezet 
onderwijs (WVO) naar de oude bepalingen. 
                                                                                              
Nieuwe bepalingen Oude bepalingen   
voorzieningenplanning voorzieningenplanning Opmerkingen 
in WVO in WVO 
62 - nieuw (afkortingen) 
63 64  
64, eerste lid 65, eerste lid (deels)  
64, tweede lid 65, tweede lid  
64, derde lid - nieuw (afsplitsing zat al in art. 72, derde 
lid, onderdeel c, splitsing in de zin van 
celdeling - na splitsing 2 identieke 
scholen of scholengemeenschappen - was 
niet in de wet geregeld) 
64, vierde lid 65, vierde lid  
 
65, eerste lid 68, eerste lid  
 
65, tweede lid - nieuw (vorming nieuwe of uitbreiding 
bestaande scholengemeenschap was tot 
nu toe niet geregeld in de wet) 
66, eerste lid 67, eerste lid  
66, tweede lid 67, tweede lid  
66, derde lid 67, derde lid  
67, eerste lid 66, eerste lid (deels)  
67, tweede lid, eerste en 66, tweede lid, eerste  
tweede volzin volzin 
67, tweede lid, derde tot - nieuw (afbakening richtingbegrip) 
en met vijfde volzin 
67, derde lid 66, eerste lid (deels)  
67, vierde lid 66, tweede lid, tweede  
volzin 
67, vijfde lid 66, derde lid  
68, eerste lid, eerste - nieuw (koppeling huisvesting door BenW 
volzin en start bekostiging was tot nu toe niet 
expliciet geregeld, vloeide alleen voort uit 
systeem) 
68, eerste lid, tweede 66, vierde lid  
volzin (deels) 
68, tweede lid 66, vierde lid (deels), en  
67, vierde lid 
68, derde lid - nieuw (als geen huisvesting nodig is, kan 
voorziening snel starten) 
69 - nieuw (om te voorkomen dat puur door 
stichting-op-papier nieuwe toetreders 
worden geblokkeerd) 
70 69, tweede lid  
71, eerste lid 70, eerste lid  
71, tweede lid 70, tweede lid  
71, derde lid - nieuw (omzetting tot nu toe niet 
    W6593. - K-2  69 

     
Bijlage 3, behorende bij de memorie van toelichting bij het wetsvoorstel tot 
wijziging van onder meer de Wet op het voortgezet onderwijs en de Wet 
voortgezet onderwijs BES in verband met modernisering van de bepalingen 
over voorzieningenplanning 
 
Transponeringstabel van de oude bepalingen in de Wet voortgezet onderwijs 
BES (WVO BES) naar de nieuwe bepalingen. 
 
Oude bepalingen Nieuwe bepalingen  
voorzieningenplanning voorzieningenplanning Opmerkingen 
in WVO BES in WVO BES 
118 119  
119, eerste lid 120, eerste en tweede lid, onderscheid school en scholen-
 en 123, tweede en derde gemeenschap 
 lid 
119, tweede lid 120, vierde lid  
119, derde lid 121, eerste lid  
119, vierde lid 127b, eerste lid  
119, vijfde lid 120, derde lid  
119, zesde lid 123, vijfde lid  
120, eerste tot en met 123, eerste, tweede en  
derde lid vierde lid 
120, vierde lid 124, eerste en tweede lid  
121, eerste tot en met 122, eerste tot en met  
derde lid derde lid 
  
121, vierde lid 124, eerste en tweede lid  
122 126, eerste, tweede en  
vierde lid 
123, eerste lid 1 In artikel 1 WVO BES is een begrips-
 bepaling van scholengemeenschap 
opgenomen 
123, tweede lid 127a, eerste lid (deels)  
123, derde lid 127a, eerste lid (deels  
123, vierde lid 127c, eerste lid  
123, vijfde lid 127c, derde lid  
124, eerste lid 127d, aanhef en  
onderdeel a 
124, tweede lid 127, eerste lid  
124, derde lid 127, tweede lid  
124, vierde lid 127c, tweede lid  
124, vijfde lid -  
125 127e  
126 127f  
127 127g  
 
 
  
    W6593. - K-2  71 

     
127c, tweede lid 124, vierde lid  
127c, derde lid 123, vijfde lid  
127d, aanhef en onderdeel 124, eerste lid  
a 
127d, aanhef en onderdeel - nieuw (ook onderdeel vestiging = 
b onderdeel onderwijsaanbod te 
verplaatsen) 
127e 125  
127f 126  
127g 127  
 
 
    W6593. - K-2  73 

