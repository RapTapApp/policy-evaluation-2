34 519 (R2071) Wijziging van de Paspoortwet in verband met het vervallen 
van de verplichting een proces-verbaal bij de politie op te 
maken over een vermist reisdocument en enkele andere 
wijzigingen 
 
NOTA NAAR AANLEIDING VAN HET VERSLAG 
 
Met belangstelling heb ik kennis genomen van het verslag dat de vaste commissie voor 
Binnenlandse Zaken op 5 oktober 2016 heeft vastgesteld. De leden van de fracties van  
VVD, PvdA, CDA en D66 hebben opmerkingen gemaakt. Graag beantwoord ik de door 
hen gestelde vragen. Bij beantwoording van de vragen is zo veel mogelijk de indeling en 
volgorde van het verslag aangehouden, met dien verstande dat vergelijkbare vragen zijn 
samengenomen.  
 
I. Algemeen 
1. Inleiding 
 
De leden van de VVD-fractie vragen of de wetswijziging invloed heeft op de bestrijding 
van identiteitsfraude. De regering meent dat deze wetswijziging bijdraagt aan de 
bestrijding van identiteitsfraude.  
Ten eerste wordt gefaciliteerd dat fraude met reisdocumenten effectiever kan worden 
bestreden door de melding van vermissing van het reisdocument los te koppelen van het 
aanvraagmoment van een nieuw reisdocument. Daarnaast is er sinds 5 november 2016 
de mogelijkheid gecreëerd voor gemeenten om burgers de vermissing op digitale wijze te 
1
laten melden. Door de grotere focus die wordt gelegd op vroege detectie van 
vermissing, al voorafgaande aan de aanvraag, en een melding op eenvoudigere wijze 
mogelijk te maken, wordt de burger beter beschermd tegen fraude en loopt de fraudeur 
een hoger risico om op een vroeg moment gedetecteerd te worden bij handelingen met 
gestolen reisdocumenten. Hierdoor wordt het gebruik van gestolen reisdocumenten door 
fraudeurs minder aantrekkelijk. Vooral fraude zonder medeweten van de houder zal 
hierdoor beter kunnen worden aangepakt, aangezien verwacht kan worden dat de 
betrokkene op een zo vroeg mogelijk moment melding van vermissing zal willen doen, 
opdat fraude met zijn reisdocument voorkomen kan worden. Daarbij dient opgemerkt te 
worden dat op dit moment al geldt dat alleen de melding van de vermissing bij de 
gemeente voldoende is om het reisdocument van rechtswege te laten vervallen. Bij van 
rechtswege verval wordt het document opgenomen in het basisregister reisdocumenten 
van documenten die niet in omloop mogen zijn. De gegevens uit dit register worden 
gedeeld met overheidsorganen die deze gegevens nodig hebben voor het uitvoeren van 
hun taken of derden die hier een gerechtvaardigd belang bij hebben, bijvoorbeeld bij het 
bestrijden van fraude. Het opmaken van een proces-verbaal door de politie betreft dus 
geen voorwaarde voor van rechtswege verval en opname in het basisregister 
reisdocumenten. 
 
Ten tweede  vermindert het wetsvoorstel de regeldruk voor de politie, aangezien de 
Paspoortwet na voorliggende wijziging niet langer van de politie eist dat zij bij elke 
vermissing van een reisdocument een proces-verbaal op dient te maken. Per jaar worden 
er gemiddeld 182.000 paspoorten vermist. In 98% van de gevallen dat iemand een 
reisdocument of rijbewijs als vermist opgeeft, is er geen aanleiding om misbruik te 
veronderstellen, slechts in 2% van de gevallen gaat het mogelijk om fraude met 
2
medeweten van de houder. De Paspoortwet verplicht de politie op dit moment nog voor 
alle gevallen een proces-verbaal op te maken. Door niet langer van de politie te eisen 
                                                           
1
 Staatscourant 2016, nr. 59294. 
2
 Kamerstukken II, 2009-2010, 32 123 VII, nr. 55. 
1 
 

De leden van de PvdA-fractie vragen verder hoe de expertise van gemeenteambtenaren 
in het herkennen van valse verklaringen van vermissing op vergelijkbaar niveau met de 
politie wordt gebracht. Ik ben het met de leden van de PvdA-fractie eens dat voorkomen 
moet worden dat de gemeenteambtenaar valse meldingen van vermissing over het hoofd 
ziet. Derhalve heb ik onlangs de Circulaire signaleringsprocedure Paspoortwet bij 
vermoeden van misbruik met reisdocumenten aangepast en verduidelijkt. In deze 
circulaire is een aantal indicaties opgenomen waarbij het vermoeden van fraude kan 
5
ontstaan. Een fraude-indicatie is bijvoorbeeld het drie keer vermissen van een 
reisdocument binnen vijf jaar, zonder plausibele reden. In het kader van de proeftuinen 
vermissingen én het project Aanpak ID-fraude van de ministeries van Veiligheid en 
Justitie en Binnenlandse Zaken en Koninkrijksrelaties is geïnvesteerd in de samenwerking 
tussen politie en gemeenten bij het herkennen van identiteitsfraude. Ook werken 
gemeenten samen in de zogenaamde WTI-regio’s (Werkgroep tegen identiteitsfraude). 
Deze samenwerkingsverbanden van gemeenten, politie, de Koninklijke Marechaussee, de 
Rijksdienst voor het Wegverkeer, de Immigratie- en Naturalisatiedienst en het Openbaar 
Ministerie besteden aandacht aan het herkennen van identiteitsfraude via gerichte 
trainingen. Dit succesvolle gemeentelijke initiatief is begonnen in het oosten van het land 
en inmiddels uitgebreid naar heel Nederland.  
 
Voorts vragen de leden van de PvdA-fractie hoe de expertise van de ambtenaren van de 
Caribische Rijksdelen en Caribisch Nederland wordt geregeld en of daar bijzondere 
(extra) maatregelen worden getroffen. De nieuwe werkwijze is de afgelopen jaren binnen 
de landen in het Koninkrijk in afzonderlijke proeftuinen geïmplementeerd. De landen 
Aruba, Sint Maarten en Curaçao hebben BZK verzocht ondersteuning te verlenen bij de 
voorbereidingen voor invoering van de nieuwe procedure bij vermissing van 
reisdocumenten. BZK heeft een extern bureau ingehuurd om de proeftuinen ter plekke 
operationeel te ondersteunen bij het voorbereiden en borgen van de nieuwe procedure 
vermissing reisdocumenten. In 2013 is gestart met de inrichting en ondersteuning van de 
proeftuinen in het land Curaçao en in Caribisch Nederland op het eiland Bonaire. In 2015 
is gestart met de ondersteuning in de landen Aruba en Sint Maarten. De eilanden Saba 
en Sint Eustatius doen niet mee met de proeftuin. Dit vanwege de kleinschaligheid en het 
geringe aantal vermissingen. BZK heeft daarnaast in 2015 een voorlichtingscampagne 
preventie identiteitsfraude voor burgers van de drie openbare lichamen Bonaire, Saba en 
Sint Eustatius gesubsidieerd. In 2013 en 2014 zijn samen met de Koninklijke 
Marechaussee in de Caribische landen opleidingen verzorgd aan ambtenaren Burgerzaken 
aangaande het voorkomen dan wel het herkennen van frauduleus handelen en misbruik 
van identiteitsdocumenten. 
 
3. De nieuwe aanvraagprocedure na vermissing 
 
De leden van de VVD-fractie vragen of er andere redenen dan administratieve zijn om 
“De Caribische dimensie” in een aparte paragraaf op te nemen in de Memorie van 
Toelichting. De “Caribische dimensie” is apart vermeld om aan te geven dat er 
afzonderlijke proeftuinen hebben plaatsgevonden op Bonaire en Curaçao, die als 
voorbeeld voor overige openbare lichamen en autonome landen binnen het Koninkrijk 
gelden. Er is gekozen voor aparte proeftuinen, omdat onderzocht is of ook voor Caribisch 
Nederland de aanpassing van de procedure wenselijk is. Caribisch Nederland 
onderscheidt zich wezenlijk van Europees Nederland wat betreft geografie, sociale 
omstandigheden, kleine oppervlakte en bevolkingsomvang; om die reden is gekozen voor 
een eigen proeftuin.  
 
De leden van de PvdA-fractie vragen waarmee de regering de stelling onderbouwt dat het 
aantal fraudegevallen dat met de ‘oude’ procedure wordt voorkomen vermoedelijk nihil 
is. Daarnaast vragen de leden van de CDA-fractie of de verplichte aangifte een 
belemmering is geweest voor adequate fraudebestrijding en goede informatie-
                                                           
5
 Stcrt. 2016, 46484. 
3 
 

paspoorten waar (kopie)fraude mee wordt gepleegd ook in het BR opgenomen kunnen 
worden. Met betrekking tot het delen van informatie geldt dat instellingen en personen 
die belast zijn met een publieke taak die gegevens uit het BR verstrekt kunnen krijgen 
die noodzakelijk zijn voor de vervulling van hun publiekrechtelijke taak. Hierbij kunnen 
alle gegevens die opgenomen zijn in het register worden verstrekt, middels autorisatie. 
Autoriteiten die hieronder vallen zijn autoriteiten belast met de uitvoering van de 
Paspoortwet, zoals de politie en de minister van BZK zelf. Andere organisaties – 
waaronder ook private partijen – kunnen, mits zij daarbij een gerechtvaardigd belang 
hebben en zijn aangewezen door de Minister, het zogenaamde verificatieregister 
raadplegen (een beperkte vorm van het BR). De gegevensverstrekking beperkt zich bij 
het verificatieregister uitsluitend tot de mededeling of het documentnummer is 
opgenomen in het BR (hit/no-hit), wat betekent dat een reisdocument niet in omloop 
mag zijn. Instellingen die voldoende hebben aan dit type gegevensverstrekking zijn o.a. 
financiële instellingen (zoals banken), verhuurbedrijven, notarissen, makelaardijen, 
telecombedrijven, etc. Aangezien er geen persoonsgegevens van de houder van het 
reisdocument worden mee verstrekt, is de toegang tot het verificatieregister 
laagdrempelig. Daarnaast vragen de leden naar het opslaan en delen van de verzamelde 
data. De gegevens in het BR worden via het nationale Schengen Informatie Systeem II 
naar internationale registers gezonden, zoals het Schengen Informatie Systeem II (SIS 
II) en het Stolen & Lost Travel Documents (SLTD) van Interpol. De Koninklijke 
Marechaussee raadpleegt vervolgens deze registers aan de grens. Hierdoor kan bij de 
grens worden gesignaleerd of iemand een vermist – en daarmee vervallen – 
reisdocument gebruikt. 
 
De leden van de PvdA-fractie vragen welke gegevens worden geregistreerd bij een 
verklaring van vermissing. Zij onderstrepen het belang van het vermelden van de juiste 
gegevens om nader onderzoek te kunnen doen. Het registreren van juiste gegevens is 
inderdaad van essentieel belang. In samenwerking met de politie en gemeenten is naar 
aanleiding van de proeftuin het C2 Modelformulier Verklaring vermissing 
10
reisdocumenten (de verklaring van vermissing) aangepast. De verklaring van 
vermissing wordt door de persoon die het reisdocument vermist ingevuld en 
ondertekend. Behalve  de  persoonsgegevens van de houder wordt vermeld om welk 
document het gaat, de datum van verstrekking van het document en documentnummer. 
Ook moet de burger de  reden van vermissing (diefstal, verlies of anderszins in ongerede 
geraakt) vermelden, alsmede de omstandigheden bij de vermissing beschrijven en 
wanneer hij het document voor het laatst heeft gezien. Tot slot staat in de verklaring dat  
het afleggen van een valse verklaring strafbaar is en dat het document na het afleggen 
van deze verklaring ongeldig wordt en dus indien het wordt teruggevonden niet meer kan 
worden gebruikt. De verklaring moet worden ondertekend door de houder of wettelijke 
vertegenwoordiger en door de ambtenaar.  
 
De leden van de PvdA-fractie memoreren dat voortvluchtige personen die staan 
gesignaleerd in het nationale opsporingsregister lastig zijn op te sporen en dat dit niet is 
uit te leggen, zo menen deze leden. Omdat iedere documenthouder periodiek aan de 
balie moet verschijnen om zijn paspoort te verlengen, is dit een ideaal moment om in 
contact te komen met voortvluchtigen, zo stellen de leden van de PvdA-fractie. Zij 
vragen om een reactie hierop. Ik ben het met de leden eens dat het opsporen van 
voortvluchtigen een hoge prioriteit heeft. Personen die door verblijf in het buitenland zich 
onttrekken aan vervolging of tenuitvoerlegging van de straf kunnen op grond van de 
11
Paspoortwet reeds gesignaleerd worden in het Register Paspoortsignalering (RPS) 
indien hiertoe een verzoek is gedaan door het Openbaar Ministerie. Op grond hiervan kan 
                                                           
10
 
http://vae.nlambassade.org/binaries/content/assets/postenweb/v/verenigde_arabische_emiraten/nederlands
evertegenwoordigingen/import/producten_en_diensten/burgerzaken/paspoorten_en_id_bewijzen/bijlage_c2
_verklaring_vermissing_reisdocument.pdf 
11
 Op grond van art. 18 Paspoortwet.  
5 
 

De leden van de PvdA-fractie vragen of een correcte beoordeling boven 
lastenvermindering gaat en hoe de regering een werkbaar proces dat landelijk 
toepasbaar is gaat bewerkstelligen. De regering is het met de PvdA-fractie eens dat een 
correcte en gedegen beoordeling in het kader van bestrijding van identiteitsfraude boven 
lastenvermindering gaat. De correcte en gedegen beoordeling in het kader van de 
bestrijding van identiteitsfraude door de gemeenteambtenaren wordt ondersteund door 
een werkbaar proces dat landelijk toepasbaar is. De fraude-indicaties zijn vastgelegd in 
de Circulaire signaleringsprocedure Paspoortwet bij vermoeden van misbruik met 
16
reisdocumenten. In de Circulaire is opgenomen wanneer er een verhoogd risico is op 
misbruik van reisdocumenten. Ambtenaren gebruiken deze circulaire bij de noodzakelijke 
fraudecheck, welke landelijk toepasbaar is. Tevens vragen deze leden of er een landelijke 
standaard is voor voorlichting en communicatie naar de burgers, nu dit volgens de 
toelichting de verantwoordelijkheid is van elke gemeente. Op de pagina’s met informatie 
over reisdocumenten op rijksoverheid.nl zal uiteraard hierover informatie worden 
verstrekt en zal worden gemeld dat men bij een vermissing zo snel mogelijk het 
document als vermist moet opgeven bij de gemeente. De ervaring leert evenwel dat 
burgers in dit geval veelal direct de website van hun gemeente raadplegen om na te 
gaan wat te doen als hun document is vermist. Vandaar dat de primaire 
verantwoordelijkheid hiervoor bij de gemeente ligt. Overigens is het inmiddels mogelijk 
gemaakt om een vermissing van een reisdocument schriftelijk en daarmee digitaal achter 
17 18
DigiD-midden te melden. Hiertoe zijn de paspoortuitvoeringsregelingen aangepast.       
Voor deze digitale melding vermissing geldt dat deze ook via de gemeentelijke website 
wordt gedaan, omdat alleen het college van burgemeester en wethouders van de 
gemeente waar de melder ingezetene is, bevoegd is deze melding te verwerken in de 
BRP. 
 
De leden van de CDA-fractie vragen voorts of door de regering aangekondigde 
verbetering van informatie-uitwisseling tussen betrokken instanties en autorisatie- en 
koppelingspraktijk van overheidssystemen alleen geldt voor Caribische rijksdelen en 
Caribisch Nederland. Dit geldt niet alleen voor de Caribische rijksdelen en Caribisch 
Nederland, maar ook in Nederland is de samenwerking en het delen van expertise 
verbeterd in het kader van de proeftuinen. 
 
De leden van de D66-fractie vragen naar de verstrekking van gegevens uit de BRP aan 
de politie en de toegang die de politie op verzoek heeft tot objectklasse “Aanduiding 
inhouding dan wel vermissing Nederlands reisdocument”. De politie beschikt over 
meerdere autorisatiebesluiten voor hun verschillende taken. Per taak is in samenspraak 
met de politie beoordeeld of de verstrekking van bepaalde gegevens uit de BRP 
noodzakelijk is voor de goede vervulling van de taak van de politie. Voor politietaken als 
het handhaven van de rechtsorde en de opsporing van strafbare feiten heeft de politie 
toegang tot gegevens uit de BRP, ook omtrent het bezit of verlies van reisdocumenten. 
Dit betreft de zogenaamde categorie 12-gegevens. 
 
Voorts vragen de leden van de D66-fractie naar onderzoek over de administratieve lasten 
voor de gemeente bij het toepassen van een fotovergelijking. Er is in het kader van het 
onderhavige wetsvoorstel geen aanleiding geweest om onderzoek te doen naar de 
administratieve last voor gemeenten omtrent pasfotovergelijking. Ook nu moet de 
ambtenaar als de vermissing een document betreft dat niet in “eigen” gemeente is 
afgegeven, zich richten tot de gemeente die het oorspronkelijke document heeft 
verstrekt en bij deze gemeente een fotokopie opvragen van de oorspronkelijke aanvraag 
om de identiteit vast te kunnen stellen. Deze procedure is onlosmakelijk verbonden met 
het feit dat de reisdocumentenadministratie een decentrale opzet kent.   
 
                                                           
16
 Stcrt. 2016, 46484. 
17
 Kamerstukken II 2016-2017, 25 764, nr. 102. Stcrt. 2016, 59294 
18
 Kamerstukken II 2016-2017, 25 764, nr. 102. Stcrt. 2016, 59294 
7 
 

de BRP. In de BRP krijgt het vermiste reisdocument een code (“V”). Ook wordt de datum 
van vermissing geregistreerd in de BRP. Hierdoor kan de gemeente een overzicht zien 
van de vermiste reisdocumenten van de desbetreffende persoon. 
 
Het aantal vermissingen wordt bijgehouden en gepubliceerd in de Monitor Identiteit van 
het ministerie van BZK. Hierin wordt onder andere vermeld hoeveel vermissingen van 
paspoorten en identiteitskaarten per jaar plaatsvinden.  
 
Voorts vragen de leden van de VVD-fractie of gegevens omtrent bevolkingsgroepen of 
trends in regio’s worden gemonitord. In de BRP worden geen gegevens over de herkomst 
van bevolkingsgroepen vastgelegd, behalve de geboorteplaats van de ingeschrevene, de 
geboorteplaats van zijn ouders, en de nationaliteit van de betrokkene, indien de 
betrokkene niet ook de Nederlandse nationaliteit bezit. Andere nationaliteiten naast de 
Nederlandse nationaliteit worden niet langer vastgelegd in de BRP sinds 2014. Op 
structurele basis worden op dit moment geen andere gegevens verzameld dan het aantal 
vermissingen. Wel is het zo dat veel meer identiteitskaarten worden vermist dan 
paspoorten in relatie tot het aantal in omloop zijnde documenten. Dit kan worden 
verklaard doordat burgers een identiteitskaart meestal dagelijks gebruiken, terwijl een 
paspoort vaak alleen maar wordt gebruikt bij reizen buiten Europa.  
 
De leden van de PvdA-fractie stellen vragen over het zo snel mogelijk doen van de 
melding van de vermissing. De leden van de PvdA-fractie merken op dat een fraudeur 
vermoedelijk niet veel haast maakt met de melding en dat de aanvrager niet kan 
wegkomen met ‘ik wist het niet’ (dat er gemeld moest worden). Gevraagd wordt naar de 
maatregelen die de regering treft om late meldingen te beperken. Dit risico is inderdaad 
aanwezig. De ambtenaar bij de uitgevende instantie zal bij de melding van de vermissing 
door de burger derhalve scherp moeten kijken naar inconsistenties of onduidelijkheden in 
de verklaring van vermissing. Er is daarnaast een aantal overige maatregelen om late 
meldingen te verminderen. Allereerst wordt door het onderhavige wetsvoorstel het doen 
van een verklaring van vermissing en een aanvraag van een nieuw reisdocument 
20
losgekoppeld. Op deze manier kunnen personen een verklaring van vermissing doen, 
zonder een nieuw reisdocument aan te schaffen. Ten tweede is het mogelijk gemaakt om 
21
digitaal melding te maken van de vermissing. Hierdoor kan zeer snel een verklaring van 
vermissing gegeven worden en is de persoon niet afhankelijk van bijvoorbeeld 
openingstijden van een gemeente. Indien digitaal melding wordt gedaan van de 
vermissing wordt gekeken of de melding consistent is en voldoende gegevens bevat 
alvorens de verklaring van vermissing te verwerken. Indien dit niet het geval is zal 
contact worden opgenomen worden met de betrokkene. Daarnaast zal bij de aanvraag 
van een nieuw reisdocument de verklaring van vermissing scherp worden bekeken. Ten 
derde zal de tekst op www.rijksoverheid.nl worden aangepast zodat het nog duidelijker 
wordt dat er zo snel mogelijk een verklaring van vermissing gegeven dient te worden. 
Ten slotte is er een algemene campagne over identiteitsfraude die bewustwording over 
identiteitsfraude creëert.  
 
Verder vragen de leden van de PvdA-fractie wat er gebeurt met teruggevonden 
documenten en of deze ongeldig zouden moeten worden verklaard. Ook de leden van de 
VVD-fractie vragen hiernaar. Zij stellen voor artikel 47 van de Paspoortwet in verband 
hiermee aan te passen. Indien een reisdocument als vermist is gemeld vervalt het 
reisdocument in alle gevallen van rechtswege. Dit is niet meer terug te draaien indien het 
document wordt teruggevonden. Dit brengt met zich dat een teruggevonden 
reisdocument ongeldig is, als een melding van vermissing is gedaan. Het reisdocument 
vervalt dan van rechtswege en dient uit de omloop gehaald te worden. Tot voor kort gold 
de regel dat indien een gevonden reisdocument werd ingeleverd door iemand anders dan 
                                                           
20
 De Paspoortuitvoeringsregeling Nederland 2001 maakte dit al mogelijk en is bovendien zo aangepast dat 
melding ook digitaal kan. Kamerstukken II 2016-2017, 25 764, nr. 102. Stcrt. 2016, 59294. 
21
 Kamerstukken II 2016-2017, 25 764, nr. 102. Stcrt. 2016, 59294. 
9 
 

Daarnaast vragen de leden van de PvdA-fractie of wijziging van het BSN wordt verwerkt 
in het BR. Door het onderhavige wetsvoorstel wordt bewerkstelligd dat bij een wijziging 
van het BSN het reisdocument van rechtswege vervalt. Daarbij wordt het betreffende 
reisdocument als ongeldig opgenomen in het BR.  
 
De leden van de D66-fractie vragen in hoeverre een ieder zich bewust is van de 
verhoogde kans op identiteitsfraude naarmate het langer duurt dat de vermissing van het 
reisdocument gemeld wordt. Door de inzet van de algemene campagne omtrent 
identiteitsfraude wordt er maatschappelijk meer aandacht gecreëerd voor het fenomeen 
van identiteitsfraude. Daarnaast kan men op de website van de rijksoverheid (en veelal 
ook op de websites van gemeenten) vinden dat de vermissing zo snel mogelijk gemeld 
moet worden. Bij vermissing van een reisdocument is het waarschijnlijk dat men deze 
bronnen zal raadplegen. 
 
Daarnaast vragen de leden van de D66-fractie of gemeenten in elk geval bij het maken 
van een afspraak voor een nieuwe aanvraag wijzen op de noodzaak een vermist 
document te laten registeren. Ik zal er bij gemeenten op aandringen dat op de websites 
duidelijk vermeld wordt dat melding van vermissing zo snel mogelijk gedaan dient te 
worden. Ik heb onlangs de mogelijkheid gecreëerd om de melding van vermissing ook 
23
digitaal te kunnen doen, waardoor men nog sneller een melding kan doen. Ik zal dit 
voorjaar nagaan hoeveel gemeenten deze mogelijkheid bieden. Dat het belangrijk is om 
het vermiste reisdocument zo snel mogelijk te registreren bij de gemeente wordt ook 
vermeld op de website van de rijksoverheid. 
 
Voorts vragen de leden van de D66-fractie naar redenen voor het niet verplicht stellen 
van directe melding van vermissing. Hier is reeds antwoord op gegeven in paragraaf ‘4. 
Maatregelen tegen fraude met vermiste reisdocumenten en overige maatregelen’. 
 
De leden van de D66-fractie vragen naar de risico’s dat minder of geen schade wordt 
vergoed indien niet verplicht wordt gesteld dat men zo snel mogelijk melding van 
vermissing doet. De leden vragen naar het schadevergoedingsgedrag van banken, 
verzekeraars en anderen. Daarnaast vragen de leden of met relevante actoren is 
gesproken en uitkomsten en vermoedens van de regering. Deze vraag heeft betrekking 
op het moment vanaf de vermissing van het reisdocument tot de melding van 
24
vermissing. De regering ziet gerelateerd aan de verplichting van het zo snel mogelijk 
melden van vermissing een groter risico voor het bestaan van een rechtsgrondslag voor 
het verhalen van schade vanwege een onrechtmatige daad door de oorspronkelijke 
houder van het document. Door een verplichting tot melden wettelijk vast te leggen 
wordt makkelijker bewezen dat er een onrechtmatige daad is gepleegd door het niet 
voldoen aan de wettelijke verplichting van het doen van de melding van vermissing. Uit 
navraag blijkt dat niet eenduidig is te zeggen hoe banken, verzekeraars en andere 
actoren omgaan met vergoeding van schade en het moment van melding. Dit blijkt sterk 
afhankelijk te zijn van de omstandigheden van het geval. Daarnaast is het per partij zeer 
verschillend hoe wordt omgaan met deze omstandigheden van het geval.  
 
Voorts vragen de leden van de D66-fractie naar de actieve zorgplicht van de overheid 
tegenover het ontbreken van een verplichting tot het direct melden van een vermissing 
van een reisdocument. In de zaak Romet v. Nederland werd door Romet melding 
gemaakt van een gestolen rijbewijs. Na de melding van de diefstal van het rijbewijs heeft 
Romet niet direct een nieuw rijbewijs aangeschaft. Gedurende de periode tussen de 
melding van de diefstal en de aanschaf van het nieuwe rijbewijs worden er 1737 
voertuigen op naam van Romet geregistreerd, met alle gevolgen van dien. Het Europees 
Hof voor de Rechten van de Mens wijst op de zorgplicht voor de staat om na melding van 
vermissing zorg te dragen dat het document door de autoriteiten als ongeldig wordt 
                                                           
23
 Kamerstukken II 2016-2017, 25 764, nr. 102. Stcrt. 2016, 59294. 
24
 Indien de betrokkene de melding van vermissing heeft gedaan is de schade voor rekening van de derde. 
11 
 

