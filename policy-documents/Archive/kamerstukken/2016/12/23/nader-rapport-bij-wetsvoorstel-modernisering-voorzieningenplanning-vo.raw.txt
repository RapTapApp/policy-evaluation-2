 
 
 
Nr. WJZ/1079461(6593)  
  
(Hoofd) Afdeling 
 
DIRECTIE WETGEVING 
EN JURIDISCHE 
ZAKEN  
  
Nader rapport inzake het voorstel van wet Den Haag, 20 december 2016 
inzake wijziging van onder meer de Wet 
op het voortgezet onderwijs en de Wet 
voortgezet onderwijs BES in verband met 
modernisering van de bepalingen over de 
voorzieningenplanning  
 
 
 
 
 
 
 
Blijkens de mededeling van de Directeur van Uw kabinet van 30 juni 2016, nr. 
2016001160, machtigde Uwe Majesteit de Afdeling advisering van de Raad van State 
haar advies inzake het bovenvermelde voorstel van wet rechtstreeks aan mij te doen 
toekomen. 
 
Dit advies, gedateerd 29 september 2016, No.W05.16.0165/I, bied ik U hierbij aan. 
 
De Raad van State geeft u in overweging het voorstel van wet te zenden aan de Tweede 
Kamer der Staten-Generaal, nadat met zijn opmerkingen rekening is gehouden. Op deze 
opmerkingen ga ik in het navolgende in. 
 
1. Regionale samenwerking 
Naar aanleiding van de opmerkingen van de Raad over het feit dat in de toelichting geen 
aandacht wordt geschonken aan de rol van gemeenten en provincies bij de 
totstandkoming van een RPO en het daarover toegezegde overleg met de Vereniging van 
Nederlandse Gemeenten en de Vereniging van scholen in het voortgezet onderwijs (VO-
raad), is hierover een passage opgenomen in het algemeen deel van de memorie van 
toelichting onder het kopje Wetsevaluatie in 2013. Deze passage komt er in het kort op 
neer dat uit dat overleg niet is gebleken dat de regelgeving over de rol van gemeenten en 
provincies zou moeten worden aangepast. Tevens is in dat overleg naar voren gekomen 
dat verwacht wordt dat de rol van gemeenten - en de betrokkenheid daarbij van de VO-
raad - groter zal worden waar het de onderwijshuisvesting en de leerlingendaling betreft. 
Vanwege dat laatste onderwerp blijkt nu al dat waar dat aan de orde is ook de rol van de 
provincie groter wordt.  
 
AAN DE KONING 1 
 
 
 
 

meer richtingen’. Dat heeft in 2013 geleid tot de jurisprudentie van de Afdeling 
bestuursrechtspraak van de Raad van State, waarbij ook voor de Wet op het voortgezet 
onderwijs die interpretatie is toegestaan. Nu naar aanleiding van het advies van de 
Afdeling advisering van de Raad van State de Wet op het voortgezet onderwijs en de Wet 
voortgezet onderwijs BES op dit punt worden aangepast, is de reikwijdte van het 
wetsvoorstel uitgebreid. De Wet op het primair onderwijs en de Wet primair onderwijs 
BES worden op eenzelfde manier aangepast als de Wet op het voortgezet onderwijs en de 
Wet voortgezet onderwijs BES. 
 
Met de voorgestelde wijzigingen wordt niet langer aangegeven dat het moet gaan om ‘de 
verlangde richting’, maar wordt duidelijk gemaakt dat het ook kan gaan om een 
combinatie van richtingen. Daar wordt echter aan toegevoegd dat alle richtingen binnen 
die combinatie moeten zijn opgenomen in de statuten van de aanvrager (stichting of 
vereniging) en dat ook in de statuten voorzieningen moeten worden opgenomen ter 
waarborging van het incorporeren van de desbetreffende richtingen in het onderwijs van 
de school. 
 
Het moet daarnaast ook gaan om een combinatie van richtingen die een zekere mate van 
geworteldheid kent in de samenleving. Daarvan is met name sprake als in het primair 
onderwijs voor 1 augustus 2017 scholen zijn gesticht met eenzelfde combinatie. In het 
primair onderwijs gaat het dan om combinaties van richtingen binnen het christendom 
(zoals protestants-christelijk met rooms-katholiek), binnen het hindoeïsme (hindoe-
algemeen met hindoe-janmavidisch en/of hindoe-karmavidisch) of binnen de islam 
(liberaal islamitisch met orthodox islamitisch). 
 
Mocht er een school met een ten opzichte van het primair onderwijs nieuwe combinatie 
van richtingen worden aangevraagd, dan zal eerst advies worden gevraagd aan de 
Onderwijsraad, net zoals dat nu al het geval is bij een nieuwe (enkelvoudige) richting. De 
Onderwijsraad beziet daarbij in de toekomst of er sprake is van een combinatie van 
richtingen in de zin van een “geestelijke stroming die zich in een binnen Nederland 
waarneembare beweging openbaart en ook op andere terreinen van het leven 
3
doorwerkt”. 
 
Tot slot wordt geregeld dat na de start van de school minimaal 5 jaar de bepalingen met 
alle richtingen van de combinatie zoals vermeld bij de aanvraag, ook in de statuten 
moeten blijven staan. Uitbreiden met meer richtingen is in die periode wel toegestaan 
(zie ook de voorgestelde artikelen 71, derde lid, van de Wet op het voortgezet onderwijs 
en 126, derde lid, Wet voortgezet onderwijs BES), het schrappen van richtingen is niet 
toegestaan.  
 
Op deze wijze wordt beoogd de ongelimiteerde samenvoeging van alle denkbare 
richtingen alleen om aan de in het kader van de stichtingsnorm vereiste prognoses voor 
de verlangde schoolsoort(en) te voldoen, en daarmee ook de door de Raad gesignaleerde 
uitholling van het begrip ‘richting’ als ook het risico op het bekostigen van een niet 
levensvatbare school, te beperken.  
 
Een en ander heeft eveneens geleid tot een extra passage in het algemeen deel van de 
memorie van toelichting, daar waar wordt ingegaan op de relatie met het wetsvoorstel 
Meer ruimte voor nieuwe scholen. Dat wetsvoorstel is opgesteld naar aanleiding van het 
4
advies van de Onderwijsraad “Artikel 23 Grondwet in maatschappelijk perspectief”. De 
Onderwijsraad heeft daarin de maatschappelijke wens voor vergroting van de diversiteit 
van het onderwijsaanbod en voor mogelijkheden tot vernieuwing gesignaleerd. Het doel 
                                                
3
 ABRvS 11 februari 1997, AB 1998, 28.  
4
 Onderwijsraad, Artikel 23 Grondwet in maatschappelijk perspectief, Den Haag: 2012. 

Ik moge U, mede namens mijn ambtgenoot van Economische Zaken, verzoeken het 
hierbij gevoegde gewijzigde voorstel van wet en de gewijzigde memorie van toelichting 
aan de Tweede Kamer der Staten-Generaal te zenden. 
 
De Staatssecretaris van Onderwijs,  
Cultuur en Wetenschap, 
 
 
 
 
 
Sander Dekker 

