 
Antwoorden Kamervragen Najaarsnota 2016 
  
 

 
 
22. Rentelasten op de staatsschuld vallen buiten het uitgavenkader.  
Rente-uitgaven (en -ontvangsten) samenhangende met de staatsschuld zijn niet relevant 
voor het kader. Dit bevordert de werking van de automatische stabilisatoren, doordat 
rentemeevallers niet automatisch leiden tot extra ruimte onder het uitgavenkader en direct 
worden ingezet ten gunste van het EMU-saldo. Indien op basis van CEP en/of MEV blijkt dat 
de -3% bbp voor het feitelijk EMU saldo wordt doorkruist, dan worden de rentetegenvallers 
ten opzichte van de laatste raming gecompenseerd met uitgavenmaatregelen. 
  
 

 
Vraag 3 
Wat is de hoogte van het BBP in Nederland? Wat is de ontwikkeling in de afgelopen 8 jaar en de 
verwachte ontwikkeling de komende 8 jaar? 
 
Antwoord op vraag 3 
Onderstaande tabel toont de hoogte van het BBP (in miljarden €) op basis van de nationale 
rekeningen van het CBS, en de Macro Economische Verkenning 2017 van het CPB, waarin ook de 
Middellangetermijnverkenning 2018-2021 is geactualiseerd: 
 
2008  2009  2010  2011  2012  2013  2014  
639,2  617,5  631,5  642,9  645,2  652,7  663,0  
       
2015  2016  2017  2018  2019  2020  2021  
676,5  691,7  709,2  727,8  748,5  771,6  797,9  
 
Voor de jaren na 2021 is geen CPB-raming beschikbaar.  
  
 

 
Vraag 5  
Wat is de omvang van de export? Wat is de ontwikkeling in de afgelopen 8 jaar en de verwachte 
ontwikkeling de komende 8 jaar? 
 
Antwoord op vraag 5 
Onderstaande tabel toont de omvang van de export (in miljarden €) op basis van de nationale 
rekeningen van het CBS en voor 2016 en de Macro Economische Verkenning 2017 van het CPB, 
waarin ook de Middellangetermijnverkenning 2018-2021 is geactualiseerd. De uitvoer van energie 
is buiten beschouwing gelaten. 
 
2008  2009  2010  2011  2012  2013  2014  
457,9  390,0  454,4  497,3  528,6  535,3  547,4  
       
2015  2016  2017  2018  2019  2020  2021  
557,9  562,7  590,4  617,2  646,9  679,7  715,9  
 
Voor de jaren na 2021 is geen CPB-raming beschikbaar. 
 
 
  
 

 
Vraag 8 
Wat is de hoogte van de rentelasten? Wat is de ontwikkeling in de afgelopen 8 jaar en de 
verwachte ontwikkeling de komende 8 jaar? 
 
Antwoord op vraag 8 
Zie het overzicht van de hoogte van de rentelasten op de staatsschuld (inclusief de interne 
schuldverhouding) de afgelopen 8 jaar (in miljarden euro’s): 
 
2008 2009 2010 2011 2012 2013 2014 2015 
10,8 10,3 11,1 9,3 9,6 9,1 8,4 7,3 
  
De rentelasten zijn ten tijde van de Najaarsnota voor 2016 op € 7,2 mld. geraamd. De 
verwachtingen voor de rentelasten worden niet acht maar slechts vijf jaar vooruit geraamd. De 
verwachte ontwikkeling van de rentelasten tot en met 2021 is als volgt (in miljarden euro’s): 
2017 2018 2019 2020 2021 
6,4 5,7 5,1 4,7 5,0 
  
 

 
Vraag 10 
Wat is de omvang van het gemeentefonds? Wat is de ontwikkeling in de afgelopen 8 jaar en de 
verwachte ontwikkeling de komende 8 jaar? 
 
Antwoord op vraag 10 
Hieronder vindt u de ontwikkeling van de omvang van het gemeentefonds in de periode 2006-
2021. Omdat bij de ontwerpbegrotingen niet verder vooruit wordt gekeken dan vijf jaar, vindt u 
hieronder de vooruitblik tot en met 2021. De verwachte ontwikkeling van de omvang van het 
gemeentefonds kan overigens wijzigen door bijvoorbeeld taakmutaties, normering en 
overboekingen vanuit andere departementen voor decentralisatie- of integratie-uitkeringen. 
 
Ontwikkeling Gemeentefonds afgelopen 10 jaren (in duizenden euro’s) 
 
Gemeentefonds Realisatie 
   2 006  2 007  2 008  2 009  2 010 
13 435 15 094 16 246 17 683 18 381 
Uitgaven: 
995 194 636 013 101 
 
 
Gemeentefonds Realisatie 
   2 011  2 012  2 013  2 014  2 015 
Uitgaven: 18.576.432  18.500.791  17.988.793  18.741.101  27.267.184  
 
 
 
 
Ontwikkeling  Gemeentefonds komende 5 jaren (in duizenden euro’s) 
 
  2016 2017 2018 2019 2020 2021 
Uitgaven: 28.150.198 27.143.169 26.967.324 26.843.377 26.687.820 26.627.709 
 
 
 
  
 

 
Vraag 12  
Wat is de staatsschuld van de andere EU-lidstaten? Wat is de ontwikkeling in de afgelopen 8 jaar? 
 
Antwoord op vraag 12 
De staatschuld in percentage BBP van de andere EU-lidstaten voor de periode 2008-2016 is 
weergegeven in onderstaande tabel.  
  2016 2015 2014 2013 2012 2011 2010 2009 2008 
België 107,0 105,8 106,5 105,4 104,1 102,3 99,7 99,6 92,5 
Bulgarije 29,4 26,0 27,0 17,0 16,7 15,2 15,3 13,7 13,0 
Tsjechië 39,7 40,3 42,2 44,9 44,5 39,8 38,2 34,1 28,7 
Denemarken 38,9 40,4 44,8 44,7 45,2 46,4 42,9 40,4 33,4 
Duitsland 68,1 71,2 74,9 77,5 79,9 78,3 81,0 72,4 64,9 
Estland 9,4 10,1 10,7 10,2 9,7 5,9 6,6 7,0 4,5 
Ierland 75,4 78,6 105,2 119,5 119,5 109,6 86,3 61,7 42,4 
Griekenland 181,6 177,4 179,7 177,4 159,6 172,1 146,2 126,7 109,4 
Spanje 99,5 99,8 100,4 95,4 85,7 69,5 60,1 52,7 39,4 
Frankrijk 96,4 96,2 95,3 92,3 89,5 85,2 81,7 79,0 68,1 
Kroatië  85,0 86,7 86,6 82,2 70,7 65,2 58,3 49,0 39,6 
Italië 133,0 132,3 131,9 129,0 123,3 116,5 115,4 112,5 102,4 
Cyprus 107,1 107,5 107,1 102,2 79,3 65,2 55,8 53,4 44,7 
Letland 40,0 36,3 40,7 39,0 41,3 42,8 47,4 36,6 18,7 
Litouwen 40,8 42,7 40,5 38,7 39,8 37,2 36,2 29,0 14,6 
Luxemburg  23,2 22,1 22,7 23,5 21,8 18,8 19,9 16,0 15,1 
Hongarije 73,4 74,7 75,7 76,6 78,2 80,7 80,5 77,8 71,6 
Malta 62,1 64,0 67,0 68,4 67,6 70,0 67,6 67,8 62,7 
Oostenrijk 83,5 85,5 84,4 81,3 82,0 82,2 82,4 79,7 68,5 
Polen 53,4 51,1 50,2 55,7 53,7 54,4 53,3 49,4 46,3 
Portugal 130,3 129,0 130,6 129,0 126,2 111,4 96,2 83,6 71,7 
Roemenië  38,9 37,9 39,4 37,8 37,3 34,2 29,9 23,2 13,2 
Slovenië 80,2 83,1 80,9 71,0 53,9 46,6 38,4 34,6 21,8 
Slowakije  53,3 52,5 53,6 54,7 52,2 43,2 40,7 35,9 28,1 
Finland 65,4 63,6 60,2 56,5 53,9 48,5 47,1 41,7 32,7 
Zweden 41,6 43,9 45,2 40,4 37,8 36,9 37,6 40,4 36,8 
VK 89,2 89,1 88,1 86,2 85,1 81,3 75,7 64,2 50,3 
                   Bron: Ameco database Europese Commissie 
  
 

 
Vraag 14 
Hoe hoog zijn de aflossingen op de staatsschuld in absolute termen? Wat is de ontwikkeling in de 
afgelopen 8 jaar en de verwachte ontwikkeling de komende 8 jaar? 
 
Antwoord op vraag 14 
Zie het overzicht van de aflossingen op de kapitaalmarkt (met name staatsobligaties) van de 
afgelopen 8 jaar (in miljarden euro’s): 
 
2008 2009 2010 2011 2012 2013 2014 2015 
21,4 34,8 23,3 28,2 33,3 28,7 41,3 48,0 
 
De aflossingen zijn ten tijde van de Najaarsnota voor 2016 op € 34,7 mld. geraamd. Er wordt niet 
acht maar slechts vijf jaar vooruit geraamd. De verwachte ontwikkeling van de aflossingen tot en 
met 2021 is als volgt (in miljarden euro’s): 
 
2017 2018 2019 2020 2021 
40.0  44.0 30,7 30,5 16,5 
 
De raming van de aflossingen op de kapitaalmarkt betreft alleen de bekende aflossingen van reeds 
uitgegeven schuld. De bedragen in deze reeks lopen op indien er in de jaren ervoor obligaties met 
een relatief korte looptijd zijn uitgegeven, bijvoorbeeld 3- of 5-jaarsobligaties. Dit verklaart 
waarom het geraamde bedrag in 2021 nog laag is.  
 

 
Vraag  16 
In hoeverre staat de hoogte van de kasontvangsten die voortvloeien uit de ratificatie van het Eigen 
Middelenbesluit vast, en is het waar dat deze in één keer zal plaatsvinden in 2017 en niet 
verrekend zal worden met de maandelijkse EU-afdracht?  
 
Vraag 17 
Kan de regering voor wat betreft de Nederlandse korting met betrekking tot de jaren 2014-2016, 
die nu naar 2017 wordt doorgeschoven, aangeven wanneer en welke bedragen er zullen worden 
ontvangen? Wanneer wordt de Nederlandse korting over het jaar 2017 ontvangen? Is dit eveneens 
in 2017? 
 
Antwoord op vraag 16, 17 
Met de inwerkingtreding van het Eigen Middelenbesluit (EMB) worden de kortingen op de nationale 
afdrachten geëffectueerd. De verwerking van de budgettaire effecten hiervan zijn verwerkt in de 
vijfde aanvullende begroting van 2016. Deze aanvullende begroting is begin december 
goedgekeurd door de Raad en het Europees Parlement. De omvang van de teruggave is 
opgenomen in de vijfde aanvullende begroting. De onderstaande tabel geeft een overzicht van de 
opbouw van de Nederlandse korting over 2014-2016. Zie ook: Tweede Kamer, vergaderjaar 2016–
2017, 21 501-03, nr. 99. 
 
Tabel. Opbouw Nederlandse korting (in mln euro) 
  2014 2015 2016  Totaal 
1. BNI-korting 738 752 767 2.257 
2. BTW-korting 399 398 418 1.215 
3. Bijdrage korting VK -3 0 -6 -10 
4. 2e orde effect korting op BNI- -122 -104 -103 -328 
[1]
afdracht 
5. Totaal korting NL 1.011 1.047 1.076 3.134 
6. Perceptiekostenvergoeding (25% à -113 -146 -151 -410 
[2]
20%) 
7. Netto effect ratificatie EMB (na 897 901 925 2.724 
lagere perceptiekostenvergoeding) 
 
Nederland ontvangt de netto-korting over de jaren 2014-2016 in 2017 terug. Daarbij geldt dat de 
verlaagde perceptiekostenvergoeding per 1 oktober 2016, met de inwerkingtreding van het Eigen 
Middelen Besluit, direct verwerkt is in de vergoedingen. Dit zorgde voor netto hogere Nederlandse 
afdrachten van 41 miljoen euro in 2016. De verrekening van de netto-korting die Nederland begin 
2017 ontvangt over 2014-2016 komt hierdoor hoger uit dan in de tabel is weergegeven (totale 
 
[1]
 De kortingen op EU-afdrachten van lidstaten, leiden tot lagere EU-inkomsten. Deze lagere inkomsten worden gecompenseerd door een 
hogere BNI-afdracht die opgebracht moet worden door alle lidstaten (waaronder de lidstaten met een korting zoals NL). 
[2]
 Met het eigen middelen besluit wordt de perceptiekostenvergoeding verlaagd van 25% naar 20%. Deze verlaging treed reeds vanaf 1 
oktober in werking (met inwerkingtreding EMB). De perceptiekostenvergoeding die NL ontvangt in 2016 daalt hierdoor met 41 mln. Het 
effect van de verlaging van de perceptiekostenvergoeding over de periode 2014 tm sept 2016 wordt verwerkt in de eenmalige ontvangst 
in 2017 (regel 6 in tabel 2.). 
 

 
Vraag 18  
Wat zijn de gevolgen van de ratificatie van het Eigen Middelenbesluit voor het EMU-saldo voor 
2017 en de EMU-schuld van 2017? 
 
Vraag 19 
Zijn er al schattingen gemaakt van de structurele effecten op het EMU-saldo en de EMU-schuld in 
2017? Kan de regering deze bijvoegen bij het antwoord op de bovenstaande vraag? 
 
Antwoord op vraag 18 en 19 
Met de ratificatie van het Eigen Middelenbesluit worden de kortingen op de nationale afdrachten 
geëffectueerd. Dit wijzigt de omvang van de nationale afdrachten en moet door de Europese 
Commissie worden verwerkt in een aanvullende begroting. Het moment van aanname van deze 
begroting door het Europees Parlement is bepalend voor het verwerkingsmoment in het EMU-saldo. 
Het Europees Parlement heeft de aanvullende begroting inmiddels aangenomen, waardoor zeker is 
dat de teruggave voor het EMU-saldo in 2016 moet worden verwerkt. De ratificatie heeft geen 
gevolgen voor het EMU-saldo 2017 ten opzichte van de situatie in de Miljoenennota. 
 
Voor de EMU-schuld is de feitelijke kasontvangst van belang. Deze vindt plaats in 2017. Daarmee 
heeft de ratificatie een schuldverlagend effect van 0,4 procent van het bbp in 2017. 
 
De opgebouwde korting over 2014 en 2015 (1,8 miljard euro) wordt door de Europese Commissie 
als one-off in het structureel EMU-saldo gezien. Dit betekent dat het structureel EMU-saldo in 2016 
wordt gecorrigeerd voor 0,3 procent van het bbp. Dit heeft geen gevolgen voor het structurele 
EMU-saldo in 2017. 
  
 

 
Vraag 21 
Kan de regering toelichten waarom de verlaging van de perceptiekostenvergoeding in de 
Najaarsnota wordt opgevoerd als aparte tegenvaller, terwijl de minister van Financiën in zijn brief 
van 3 oktober 2016 (Kamerstuk II 2016/2017, 34 023, nr. 12) de indruk wekt dat deze al is 
verwerkt in de korting op de Nederlandse EU-afdracht van 2,7 miljard euro? 
 
Vraag 24 
Kan de regering toelichten waarom de verlaging van de perceptiekostenvergoeding in de 
Najaarsnota als tegenvaller en in de 2e suppletoire begroting 2016 van het Ministerie van 
Buitenlandse Zaken als meevaller wordt vermeld? 
 
Vraag 25 
Waarom wordt de verlaging van de perceptiekostenvergoeding in de Najaarsnota en in de 2e 
suppletoire begroting van het Ministerie van Buitenlandse Zaken als meevaller vermeld? 
 
Antwoord op vraag 21, 24 en 25 
De verlaging van de perceptiekostenvergoeding van 25% naar 20% is opgenomen in het Eigen 
Middelen Besluit. Om deze reden is bij communicatie over de teruggave van de Nederlandse 
korting altijd gesproken over een netto-teruggave (BTW- en BNI-korting – verlaagde 
perceptiekostenvergoeding (zie ook tabel bij het antwoord op vraag 16, 17)). 
De teruggave van de Nederlandse BNI- en BTW-korting over 2014-2016, wordt in volledig in 2017 
verwacht, terwijl bij miljoenennota werd uitgegaan van 2016. Ook de verrekening van de 5% 
teveel ontvangen perceptiekostenvergoeding van 2014 tot oktober 2016 valt daarmee in 2017. De 
perceptiekostenvergoeding komt daardoor in 2016 hoger uit dan verwacht: een meevaller. Dit 
verandert echter niets aan de totale omvang van de netto-korting van Nederland. 
Zoals hierboven beschreven wordt bij de netto-teruggave van de korting, ook de verlaging van de 
perceptiekostenvergoeding tot oktober 2016 meegenomen. De verrekening van de lagere 
vergoedingen is vanaf 1 oktober, met de inwerkingtreding van het Eigen Middelen Besluit, direct 
verwerkt in de vergoedingen. Daardoor heeft Nederland in de maanden oktober tot en met 
december recht op 20% vergoeding in plaats van 25%. Dit zorgt in 2016 voor lager dan verwachte 
perceptiekostenvergoedingen en netto hogere Nederlandse afdrachten van 41 miljoen euro. De 
verrekening van de netto-korting die Nederland begin 2017 ontvangt over 2014-2016 komt 
hierdoor hoger uit (begroot bedrag korting + 41 mln perceptiekostenvergoeding). 
  
 

 
Vraag 24 
Kan de regering toelichten waarom de verlaging van de perceptiekostenvergoeding in de 
Najaarsnota als tegenvaller en in de 2e suppletoire begroting 2016 van het Ministerie van 
Buitenlandse Zaken als meevaller wordt vermeld? 
 
Antwoord op vraag 24 
Zie vraag 21 
  
 

 
Vraag 26 
Wat gebeurt er met het geld dat wordt overgeboekt van de begroting van het Ministerie van Veiligheid 
en Justitie naar de ODA? Er werd niet vanuit gegaan dat dit bedrag ter beschikking zou staan van de 
ODA. Wordt dit bedrag nu alsnog uitgegeven? 
 
Vraag 27 
Vanwege de lagere asielinstroom wordt geld teruggeboekt naar de ODA-middelen. Waarvoor wordt dit 
precies ingezet? 
 
Vraag 28 
Wat gebeurt er met de middelen die terugvloeien naar de begroting BuHa-OS vanwege de lagere 
asielinstroom? Kunnen deze middelen ook in latere jaren worden ingezet? 
 
Vraag 86 
Kan de regering nader toelichten waar het bedrag van 290 miljoen euro dat vermeld staat bij 
‘asielinstroom 2016’ precies aan besteed zal worden?  
 
Antwoord op vraag 26, 27, 28 en 86 
De middelen die terugvloeien naar de BHOS begroting worden ingezet  ten behoeve van het nog in 
te vullen meerjarige tekort op artikel 5.2/5.4 “Nog te verdelen i.v.m. BNI en/of toerekeningen” dat 
ontstaan is vanwege de verandering in de omvang van de economie (BNI). 
  
 

 
Vraag 30 
Kan de regering inzichtelijk maken welke gevolgen de lagere asielinstroom heeft gehad voor de totale 
begroting? Op welke begrotingen leidt dit tot wijzigingen in de uitgaven of verplichtingen, en wat is 
de omvang van deze wijzigingen? 
 
Vraag 31 
In hoeverre leidt de verlaagde asielinstroom in 2017 tot een kostenbesparing en om welke bedragen 
het hierbij gaat, uitgesplitst naar begrotingshoofdstuk? 
 
Vraag 74 
In de verticale toelichting wordt vermeldt dat de asielreserve geleegd wordt om de lagere 
asielinstroom op te vangen. Waarom is dit nodig? Wordt dit weer aangevuld? 
 
Antwoord vraag 30, 31 en 74 
Het verlagen van de asielinstroomraming 2016 die bij Najaarsnota 2016 in de begroting is verwerkt, 
heeft directe budgettaire gevolgen voor de begrotingen van Veiligheid en Justitie en Buitenlandse 
Handel en Ontwikkelingssamenwerking. Een deel van de ODA-toerekening voor 
eerstejaarsasielopvang moet, vanwege de lagere asielinstroom,  worden teruggeboekt van de 
begroting van Veiligheid en Justitie naar Buitenlandse Handel en Ontwikkelingssamenwerking. De 
besparingen voor VenJ vallen deels in 2016, maar deels ook in 2017 en 2018. Om het verschil in 
timing tussen de terugboeking naar BHOS en de besparingen bij VenJ op te vangen, wordt de 
asielreserve ingezet, met de meevallers in latere jaren wordt de reserve weer aangevuld. Het effect  
van de lagere asielinstroom op de asielreserve  en op de begroting van VenJ is per saldo 0, het effect 
op de begroting van BHOS is per saldo 460 mln.,  waarvan 290 mln. in 2016 en 170 mln. in 2017. 
  
 

 
Vraag 33 
Kan de regering een update geven van hoeveel Nederland in 2016, 2017 en 2018 uitgeeft aan de 
EU, inclusief de BNP- en btw-afdrachten, landbouwheffingen, invoerrechten, 
perceptiekostenvergoeding voor de inning van landbouwheffingen en overige afdrachten? 
 
Antwoord op vraag 33 
De onderstaande tabel geeft een overzicht van de uitgaven in 2016, 2017 en 2018 aan EU-
afdrachten. In het overzicht is de raming voor 2017 en 2018 gebaseerd op de ontwerpbegroting 
van Buitenlandse Zaken voor 2017 (Miljoenennota 2017); de raming voor 2016 is gebaseerd op de 
e
2 suppletoire begroting van Buitenlandse Zaken (kst 34620 V 2 Nr. 2).  
Een aantal wijzigingen in de afdrachten voor 2016, 2017 en 2018 zijn reeds bekend. Het eerste 
moment waarop deze kunnen worden aangepast in de Nederlandse begroting is bij Voorjaarsnota 
2017. In onderstaande tabel zijn deze voor de volledigheid reeds opgenomen. De veranderingen 
betreffen: 
 De verrekening van de korting over 2014-2016 wordt begin 2017 ontvangen, een bedrag 
van 2764,4 mln. onder overige ontvangsten.  
 Daarnaast worden de BTW-afdrachten voor 2017 met 17,6 mln opwaarts bijgesteld door 
een nieuwe berekening van de Britse korting en de BNI-afdracht met 339,9 mln neerwaarts 
bijgesteld door vertragingen bij de cohesiefondsen. Die laatste bijstelling is een kasschuif. 
Op dit moment verwachten we dat de lagere afdracht in 2017 wordt gecompenseerd door 
een gelijkelijk hogere afdracht in een later jaar.   
De EU-afdrachten in 2017 vallen lager uit, vanwege de teruggave in de Nederlandse korting. 
Daarnaast is de afdracht in 2017 verlaagd vanwege vertragingen bij de uitvoering van de 
Structuur- en Cohesiefondsen. Dit leidt tot een lagere afdracht in 2017 en wordt gecompenseerd 
door een gelijkelijk hogere afdracht in 2018. U bent hierover geïnformeerd bij Miljoenennota 2017 
en via de Kamerbrief over de vierde aanvullende begroting van 2016 (Tweede Kamer, vergaderjaar 
2016–2017, 21 501-03, nr. 99). De vierde aanvullende begroting van 2016 en het 
begrotingsakkoord voor 2017 zijn begin december goedgekeurd door de Raad en het Europees 
Parlement. De kaseffecten van de vierde aanvullende begroting vallen in 2017, omdat verwerking 
in 2016 door het late akkoord niet meer mogelijk was.  
 
Nederlandse afdracht aan de EU (in 2016 2017 2018 
mln euro) 
1 BNI-afdracht 4494,6 3476,6 5048,7 
2 BTW-afdracht 781,1 537,9 537,2 
1
3 Invoerrechten 3023,3 3204,3 3268,4 
4 Perceptiekostenvergoeding 655,7 640,9 653,7 
5 Overige ontvangsten 0 2764,4 0 
 Netto EU-afdracht (1+2+3-4-5)    7643,3 3813,5 8200,6 
 
 
1
 De productheffing op suiker is opgenomen bij de invoerrechten. 2017 is het laatste jaar dat de suikerheffing geheven wordt, 
daarna vervalt deze. 
 

 
Vraag 35 
Waarom vindt er vanaf 2017 een correctie plaats voor wat betreft het Noodhulpfonds? 
 
Antwoord op vraag 35 
Er vindt een intensivering plaats op het Noodhulpfonds, mede n.a.v. de motie Voordewind/Van 
[1]
Laar . Deze wordt gedekt uit een correctie op de ODA toerekening van de kosten voor 
eerstejaarsopvang asiel vanwege een administratieve herrekening. 
  
 
[1]
 kst-32605-185 
 

 
 
 VenJ (hoofdstuk 6) voor de onderwerpen: 
o Faciliteitenbesluit opvangcentra, een uitkering aan gemeenten die opvang bieden aan 
asielzoekers die nog niet in de Basisregistratie Personen hoeven te worden 
ingeschreven.  
 
Bij najaarsnota zijn er 16 verschillende budgetten overgeboekt aan het provinciefonds. Het gaat 
onder meer om bijdragen aan de voorbereiding- en uitvoeringskosten aan het project Ooijen-
Wanssum (20,6 mln.), de regeling MKB Innovatiestimulering Topsectoren (MIT) (15,0 mln.) en 
investeringen in het spoor (13,2 mln.). Hieronder vindt u een volledige lijst met alle overhevelingen 
naar het provinciefonds, met daarbij het begrotingshoofdstuk van waaruit het budget is 
de
overgeheveld. Voor een uitgebreidere toelichting verwijzen we naar de 2 suppletoire begroting 
van het provinciefonds (TK 34 620 C).   
 
 EZ (hoofdstuk 13) voor de onderwerpen:  
o Agri Meets Design ten behoeve van de Dutch Design Week 2016. 
o Implementatie van de Europese Energie-Efficiency Richtlijn (EED). 
o Economische structuurversterking en werkgelegenheid Zeeland.  
o Economische structuurversterking vierkant voor werk. 
o Regeling MKB Innovatiestimulering Topsectoren. 
o Amendement Weidevogels. 
o Green Deals.  
o Natuur. 
 
 IenM (hoofdstuk 12) voor de onderwerpen:  
o Hydrologische maatregelen.  
o Gebiedsontwikkeling Ooijen-Wanssum. 
o Onderzoek omwonenden DuPont.  
o OV Saal MLT, dit is een bijdrage  voor een goede inpassing van hoogfrequent 
spoorvervoer in de regio.  
o Amendement drugsafval (Cegerek en Dijkstra, 2014). 
o Vleugel restbudget (Randstadspoor) ten behoeve van de spoorkruising Amersfoort.  
o Bodemsanering. 
o Beter benutten van intelligente transportsystemen.  
 
  
 

 
Vraag 38 
In het antwoord op vragen over de Voorjaarsnota 2016 stelde de minister van Financiën het 
volgende: ‘op basis van deze ervaringsgegevens heeft het kabinet besloten om de taakstellende 
onderuitputting op te hogen naar totaal 2,5 mld.’ Wat wordt bedoeld met ‘taakstellende 
onderuitputting’? Is er in 2016 gestuurd op extra onderuitputting of op het doorschuiven van 
budget via kasschuiven? 
 
Vraag 39 
Kan de regering toelichten waarom er 901 miljoen euro onderuitputting is opgetreden (tabellen 2.2 
en 2.3) terwijl de in=uit-taakstelling met 1,4 miljard euro wordt ingevuld (tabel 2.2)? Wat verklaart 
het verschil? Is de in=uit-taakstelling ook ingevuld met meevallers? 
 
Vraag 40 
Wat gebeurt er als de veronderstelde extra onderuitputting bij het Financieel Jaarverslag Rijk 2016 
zich niet voordoet? 
 
Vraag 41 
Gaat de regering de Kamer nog voor het Financieel Jaarverslag Rijk informeren over de invulling 
van de in=uittaakstelling? 
 
Vraag 42 
Welke onderuitputting wordt nog verwacht om de in=uittaakstelling te kunnen invullen? Wordt er 
op onderuitputting gestuurd? Zo ja, waar is dat in de begroting opgenomen? 
 
Vraag 43 
Is er ook binnen andere begrotingen dan Volksgezondheid, Welzijn en Sport waar onderuitputting 
optreedt (bijvoorbeeld het Infrastructuurfonds en het Deltafonds) gestuurd op onderuitputting ten 
behoeve van het algemene beeld? 
 
Vraag 45 
De Najaarsnota vermeldt dat er een bedrag van 1 miljard euro nog ingevuld wordt bij het 
Financieel Jaarverslag. Kan de regering uitsplitsen en onderbouwen hoe dit precies gerealiseerd 
kan gaan worden? 
 
Vraag 49 
Kan de regering een overzicht geven van de afgelopen vijf jaar, waarin duidelijk wordt hoe hoog de 
in=uit-taakstelling bij de Voorjaarsnota was, welk deel daarvan ingevuld werd bij de Najaarsnota 
en wat uiteindelijk de feitelijke totale onderuitputting was op de rijksbegroting van dat jaar? 
 
Vraag 51 
Waar gaat de onderuitputting van 1 miljoen euro in de rest van 2016 nog vandaan komen? Wat 
gebeurt er als deze onderuitputting zich niet voor doet? Geeft de regering dan meer uit dan is 
geautoriseerd in de begroting zoals vastgesteld door het parlement? 
 

 
Om een indruk te krijgen van hoeveel de gerealiseerde uitgaven bij het Financieel Jaarverslag Rijk 
(FJR) afwijken van wat er eerder was geraamd geeft onderstaand figuur de kadertoets van het 
uitgavenkader weer op de verschillende momenten in het jaar. De bedragen zijn in miljarden euro, 
en een minbedrag betekent een onderschrijding van het uitgavenkader. Duidelijk te zien is dat er bij 
FJR, en soms ook al bij de Najaarsnota (NJN), sprake is van lager dan eerder geraamde uitgaven. Het 
gaat dan dus om lagere uitgaven nadat eerst al de in=uittaakstelling is ingevuld. In de jaren waarin de 
in=uittaakstelling al bij de Miljoenennota was ingevuld (2012 en 2014) verbetert de kadertoetsing al 
vanaf de Najaarsnota. In 2013 en 2015 kon de in=uittaakstelling  pas bij het FJR volledig worden 
ingevuld, maar waren de realisaties toch voldoende lager dat daarnaast ook nog een onderschrijding 
van het uitgavenkader optrad. 
 
Figuur: kadetoetsing totaalkader gedurende het jaar (miljard euro, -/- is onderschrijding) 
1,0 
0,0 
-1,0 
-2,0 
-3,0 
MN NJN FJR   MN NJN FJR   MN NJN FJR MN NJN FJR MN NJN FJR 
2011   2012   2013   2014   2015 
 
 
 
  
 

 
Vraag 45 
De Najaarsnota vermeldt dat er een bedrag van 1 miljard euro nog ingevuld wordt bij het 
Financieel Jaarverslag. Kan de regering uitsplitsen en onderbouwen hoe dit precies gerealiseerd 
kan gaan worden? 
 
Antwoord op vraag 45 
Zie vraag 38  
 

 
Vraag 48 
Wat verklaart de lagere instroom en de hogere uitstroom in de WAO? 
 
Antwoord op vraag 48 
De verwachte uitstroom uit de WAO is met 600 personen naar boven bijgesteld in 2016. Dit wordt 
veroorzaakt doordat meer uitkeringen zijn beëindigd vanwege herstel en overlijden. De verwachte 
instroom in de WAO is met 100 personen naar beneden bijgesteld in 2016. Dit betreft enkel 
herlevingen van oude rechten aangezien geen nieuwe instroom in de WAO mogelijk is. Mede door 
de beperkte omvang van deze bijstelling is geen directe oorzaak hiervoor aan te wijzen.  
  
 

 
Vraag 50 
Waarom is er ondanks bezuinigingen op het Infrastructuurfonds toch een half miljard euro 
onderuitputting? Welke maatregelen worden er genomen om onderuitputting van deze orde van 
grootte  in 2017 te voorkomen? 
 
Antwoord op vraag 50 
De onderuitputting op het Infrastructuurfonds  is hoofdzakelijk het gevolg van autonome 
vertragingen bij infrastructurele projecten, waardoor de middelen niet in 2016 maar in latere jaren 
tot besteding komen. Voor een uitgebreidere verklaring verwijs ik u naar de artikelgewijze 
toelichting van de 2e suppletoire begroting 2016 van het Infrastructuurfonds waarin onder het 
kopje “Saldo 2016” per modaliteit de afzonderlijke verklaringen zijn opgenomen. In bijlage B bij 
het wetsvoorstel is dit verder doorvertaald en toegelicht voor de afzonderlijke projecten. 
 
In de begroting 2017 van het Infrastructuurfonds is te zien dat er voor het jaar 2017 sprake is van 
overprogrammering. Er wordt hiermee gestuurd op volledige uitputting in het jaar 2017. Ook na 
toevoeging van het voordelig saldo 2016 is er nog sprake van overprogrammering in 2017. 
  
 

 
Vraag 52  
 Worden er in 2017 nog meer meevallers verwacht aan de inkomstenkant? Zo ja, kan de regering 
met ramingen aangeven waar de meevallers zich zullen gaan voordoen? 
 
Vraag 53  
In de nota staat vermeld dat de belastingmeevallers (vennootschapsbelasting en 
inkomstenbelasting) deels het naar voren brengen van inkomsten betreffen. Kan de regering 
voorzien in een uitsplitsing van welke meevallers en tegenvallers incidenteel en welke structureel 
zijn, en wat het effect van het naar voren brengen van sommige inkomsten is op toekomstige 
begrotingen. 
 
Vraag 55  
Welk deel van de inkomstenmeevaller is incidenteel door het actiever opleggen van voorlopige 
aanslagen? Wat is het effect hiervan op de ontvangsten in 2017 en verder? Zit dit effect al in de 
geraamde ontvangsten in de Miljoenennota? 
 
Vraag  56 
In hoeverre leiden de hogere belastingontvangsten in 2016 tot lagere belastingontvangsten in 
latere jaren? 
 
Vraag  57 
Welk deel van de hogere ontvangsten bestaat uit belastingontvangsten die anders in latere jaren 
zouden zijn ontvangen? 
 
Vraag 58 
Leiden de aanpassingen van de totale belasting- en premieontvangsten in 2016 tot een verdere 
bijstelling in de komende jaren? Of betreft het enkel het naar voren halen van deze belastingen 
door ondernemers? 
 
Vraag 66 
In hoeverre en hoe worden de ramingen voor 2017 aangepast als het gaat om de 
vennootschapsbelasting, gelet op de hogere realisatie in 2016? 
 
Vraag 67 
In welke mate wordt de meevaller op de vennootschapsbelasting veroorzaakt door conjuncturele 
effecten en in welke mate door naar voren gehaalde belastinginkomsten? 
 
Vraag 68 
Welk deel van de meevaller op de vennootschapsbelasting is structureel van aard? 
 
  
 

 
Vraag 54  
Is het mogelijk dat ondernemingen te veel belasting overmaken en op die manier geld stallen in de 
schatkist om zo negatieve depositorentes te ontlopen? Kunnen de hoge ontvangsten in 2016 op 
deze manier leiden tot hoge terugbetalingen in latere jaren? 
 
Antwoord op vraag 54 
Ondernemingen betalen belasting op aanslagen die van de Belastingdienst zijn ontvangen. Deze 
aanslagen worden dan wel automatisch door de Belastingdienst opgelegd dan wel volgen na het 
indienen van de aangifte door ondernemingen. Voorlopige aanslagen die automatisch zijn opgelegd 
door de Belastingdienst zijn gebaseerd op aanslagen en aangiften over voorgaande jaren en 
kunnen dus hoger of lager liggen dan het meest actuele inzicht over de fiscale winst door de 
onderneming zelf. Te lage initiële aanslagen leiden tot hogere aangepaste aanslagen en 
bijbetalingen aan de fiscus op een later moment. Over de bijbetalingen dient een belastingrente te 
worden betaald van 8%. We zien dat bedrijven veel meer dan in voorgaande jaren vragen om een 
aangepaste voorlopige aanslag om betaling van belastingrente te voorkomen.  
  
 

 
Vraag  56 
In hoeverre leiden de hogere belastingontvangsten in 2016 tot lagere belastingontvangsten in 
latere jaren? 
 
Antwoord op vraag 56 
Zie vraag 52. 
 
  
 

 
Vraag 58 
Leiden de aanpassingen van de totale belasting- en premieontvangsten in 2016 tot een verdere 
bijstelling in de komende jaren? Of betreft het enkel het naar voren halen van deze belastingen 
door ondernemers? 
 
Antwoord op vraag 58 
Zie vraag 52. 
  
 

 
Vraag 60 
Wat heeft de tegenvaller veroorzaakt op de Wet op het Kindgebonden Budget en de Aanvullende 
Inkomensvoorziening Ouderen? 
 
Antwoord op vraag 60 
De tegenvaller op de Wet op het Kindgebonden Budget zit aan de ontvangstenkant. Over de oude 
toeslagjaren 2013 en 2014 wordt minder gevorderd dan eerder geraamd. Tevens komt een deel 
van de ontvangsten over toeslagjaar 2015 later binnen dan normaal, waardoor de ontvangsten 
over de jaargrens schuiven. Op basis van nieuwe uitvoeringsinformatie van de Sociale 
Verzekeringsbank is de gemiddelde uitkeringshoogte van de Aanvullende Inkomensvoorziening 
Ouderen naar boven bijgesteld. 
 
  
 

 
Vraag 62 
Kunt u een nadere verklaring geven voor de meevaller van 1 miljard euro bij de omzetbelasting?  
 
Vraag 63 
Kunt u een nadere verklaring geven voor de meevaller van 1,2 miljard euro bij de loon- en 
inkomensheffing? 
 
Vraag 64 
Kunt u een nadere verklaring geven voor de meevaller van 2 miljard euro bij de 
vennootschapsbelasting? 
 
Vraag 65 
Kunt u een nadere verklaring geven voor de meevaller van 0,1 miljard euro bij de schenk- en 
erfbelasting? 
 
Antwoord op vraag 62, 63, 64 en 65 
De meevallers bij de omzetbelasting, vennootschapsbelasting, loon- en inkomensheffing en de 
schenk- en erfbelasting ten opzichte van de stand Miljoenennota 2017 zijn gebaseerd op de 
gerealiseerde belastingontvangsten tot en met oktober 2016. Bij Najaarsnota is geen nieuw 
economisch beeld voor 2016 beschikbaar. Zoals in de Najaarsnota 2016 staat vermeld zal een deel 
van de meevaller over 2016 naar verwachting structureel zijn en echte meevallers betreffen. Dus 
hogere ontvangsten omdat er meer wordt geconsumeerd en winsten van bedrijven hoger zijn dan 
verwacht. Bij de vennootschapsbelasting (vpb)  speelt een grote rol dat bedrijven steeds minder 
verliezen uit het verleden hebben die kunnen worden verrekend met winsten in andere jaren. Voor 
een ander deel echter betreft de meevaller bij met name de vpb een incidenteel effect. Er is sprake 
van het deels naar voren halen van toekomstige belastingontvangsten. Dit komt doordat bedrijven 
veel meer dan in voorgaande jaren zelf sneller vragen om aangepaste voorlopige aanslagen over 
de winst in het voorgaande jaar. Daarnaast legt de Belastingdienst sneller voorlopige aanslagen 
over de winst van het lopende jaar op. Bij Financieel Jaarverslag 2016 worden de uiteindelijk 
gerealiseerde jaarontvangsten over 2016 nader toegelicht op basis van de relevante macro-
economische grootheden uit het CEP2017 dat ook een actualisering van het economisch beeld voor 
2016 bevat. 
 
  
 

 
Vraag 67 
In welke mate wordt de meevaller op de vennootschapsbelasting veroorzaakt door conjuncturele 
effecten en in welke mate door naar voren gehaalde belastinginkomsten? 
 
Antwoord op vraag 67 
Zie vraag 52. 
 
  
 

 
Vraag 69 
Welk deel van de meevaller op de loon- en inkomensheffing is structureel van aard en heeft niets 
te maken met het naar voren halen van toekomstige belastingaanslagen door een actueler 
aanslagniveau? 
 
Antwoord op vraag 69 
Zie vraag 52. 
 
  
 

 
Vraag 71 
In de EMU-schuld mutaties staat zowel de mutatie van het EMU-saldo (-0,7%) als de mutaties door 
kas-transverschillen (0,4%). Maar zitten de kas-transverschillen niet ook al verwerkt in het EMU-
saldo (zie tabel 4.1) waardoor er een dubbeltelling ontstaat? 
 
Antwoord op vraag 71 
Voor de bepaling van het geraamde EMU-saldo wordt aan de uitgaven en de ontvangsten op de 
Rijksbegroting inderdaad een aantal kas-transverschillen toegevoegd. Dit is nodig omdat de 
uitgaven en ontvangsten op kasbasis worden geraamd, terwijl het EMU-saldo een begrip op 
transactiebasis is (zie ook het antwoord op vraag 70). De verandering van de EMU-schuld is echter 
op kasbasis: een kastekort moet worden geleend en verhoogt de schuld, een kasoverschot verlaagt 
de schuld. In de tabel met de veranderingen in de EMU-schuld zou dus kunnen worden volstaan 
met alleen mutaties op kasbasis. Om de tabel begrijpelijk te houden, en de aansluiting met de 
ontwikkeling van het saldo te kunnen maken is hier niet voor gekozen. In plaats daarvan wordt de 
verandering in de EMU-schuld toegelicht door eerst de verandering in het EMU-saldo te nemen. 
Intuïtief betekent een verbetering van het tekort immers ook een lagere schuld en vice-versa. Om 
van de verandering van het EMU-saldo (op transactiebasis) naar de verandering in de schuld (op 
kasbasis) te komen moeten daar dus de kas-transverschillen weer vanaf worden getrokken. Als 
voorbeeld: het kas-transverschil bij de EU-afdrachten verbetert het tekort in de EMU-saldo tabel. 
Op kasbasis is er in 2016 echter nog geen effect, dus in de EMU-schuld tabel wordt dit kas-
transverschil weer van de mutatie van het EMU-saldo afgehaald. Hoewel in beide tabellen dus kas-
transverschillen voorkomen is er geen sprake van een dubbeltelling.  
  
 

 
Vraag 73 
Kan de regering de post overig in tabel 1 van de bijlage budgettaire kerngegevens van de 
Najaarsnota nader specificeren? 
 
Antwoord op vraag 73 
Tabel 1 in de bijlage budgettaire kerngegevens geeft de opbouw van het EMU-saldo weer. In elke 
Miljoenennota worden de overige netto-uitgaven in meer detail gespecificeerd in bijlage 1 (uitgaven 
en niet-belastingontvangsten). De tabel hieronder bevat dezelfde specificatie ten tijde van de 
Najaarsnota. 
 
 
Overige netto-uitgaven   
(in miljoenen euro) 2016 
Gasbaten -2.150 
Rente 7.160 
Zorgtoeslag 4.213 
BTW-compensatiefonds 0 
Landbouw- en overige bestemmingsheffingen -125 
Klimaatverandering en luchtkwaliteit (ETS) -135 
SDE+ -430 
Werkgeversbijdrage kinderopvang -1.092 
Bemiddelingskosten zorgverzekeraars -677 
Netto-opbrengsten interventies financiële sector -925 
Kastransverschillen rijk -3.702 
Winstafdracht DNB (crisisgerelateerd) -122 
Reservering LIV en LKV 0 
Eigenrisicodragers WGA/ZW -391 
Overige posten 601 
Overige netto-uitgaven 2.225 
 
  
 

 
Vraag 75 
Kan de regering toelichten waarom er bij Buitenlandse Zaken 1,4 miljard euro extra is uitgeven aan 
internationale samenwerking? Waar is dit bedrag uit opgebouwd? 
 
Antwoord op vraag 75 
De 1,4 miljard die staat opgenomen in de tabel op pagina 15 zijn geen extra uitgaven van 
Buitenlandse Zaken maar betreft  de stand bij Najaarsnota 2016 van het gehele beschikbare 
budget voor internationale samenwerking op de begroting van Buitenlandse Zaken. In de begroting 
van Buitenlandse Zaken staat toegelicht hoe dit bedrag is opgebouwd. 
 
  
 

 
Vraag 77 
Welke positie in rentederivaten heeft de overheid op dit moment nog? 
 
Antwoord op vraag 77 
Eind november bedroeg de nominale waarde van de portefeuille aan rentederivaten in totaal € 
527,5 mld.  Deze swapportefeuille bestaat voor € 276,8 mld. uit swaps waarover een vaste rente 
wordt ontvangen en een variabele rente wordt betaald en voor € 250,7 mld. uit swaps waarover 
een variabele rente wordt ontvangen en een vaste rente wordt betaald. Dit leidt tot een netto-
positie van € 26 mld. Deze informatie is op kwartaalbasis beschikbaar via de website van het 
Agentschap (www.dsta.nl). 
  
 

 
Vraag 79  
Hoeveel geld is er nu beschikbaar in de begrotingsreserve na de storting van 123,7 miljoen euro? 
 
Antwoord op vraag 79 
De risicovoorziening EKV bedroeg ultimo 2015 € 208 miljoen. Na de storting van € 123,7 miljoen 
zal de totale risicovoorziening € 331,7 miljoen omvatten. 
  
 

 
Vraag 81 
Waarom wordt er 12,8 miljoen euro extra overgeboekt naar het provinciefonds ten behoeve van 
hydrologische maatregelen? Gebeurt dit enkel omdat er positieve opbrengsten van grondverkopen 
door RVO zijn? 
 
Antwoord op vraag 81 
De overboeking van 12,8 mln. naar het Provinciefonds ten behoeve van hydrologische maatregelen 
komt voort uit bestuurlijke afspraken naar aanleiding van het Begrotingsakkoord 2013. Hier is 
afgesproken vanaf 2016 in totaal 30 mln. aan opbrengsten in te zetten ten behoeve van 
hydrologische maatregelen door provincies. Bij Voorjaarsnota is hiertoe reeds 5 mln. overgeheveld 
naar het Provinciefonds. Bij Najaarsnota wordt nu 12,8 mln. overgeheveld. Deze opbrengsten 
komen hoofdzakelijk voort uit opbrengsten van grondverkopen door RVO (5 mln.) en uit 
beëindiging van de rekening-courantfaciliteit van het Groenfonds (5 mln.). 
  
 

 
Vraag 83  
In hoeverre is er nog ruimte om binnen het budget van de SDE+ bestemmingen of posten te 
wijzigen? Is het hele budget al vastgelegd? 
 
Antwoord op vraag 83 
Het budget van de SDE+ wordt voor het overgrote deel ingezet voor de regeling SDE+. De 
hiervoor in te zetten budgetten worden per openstellingsronde bepaald aan de hand van naar 
verwachting in de markt beschikbare projecten en de ontwikkeling van de energieprijzen. De 
energieprijzen zijn bepalend voor de subsidie die zal worden uitbetaald. 
 
Op dit moment wordt het budget van de SDE+ daarnaast voor een klein deel ook gebruikt voor 
twee andere regelingen: de investeringssubsidie duurzame energie (ISDE) en de regeling 
hernieuwbare energie. Ook bij deze regelingen worden de beschikbaar te stellen budgetten per 
openstellingsronde bepaald, en wel aan de hand van het beroep dat naar verwachting op de 
regelingen zal kunnen worden gedaan. Als er zich nieuwe mogelijkheden voordoen op het gebied 
van duurzame energieproductie zouden ook deze in principe kunnen worden ingepast. Naar de 
huidige inzichten zijn alle beschikbare middelen nodig voor doelbereik 2020 en 2023. 
  
 

 
Vraag 85 
Wat wordt er bedoeld met de overheveling binnen het SZA-kader voor de Brug-WW van H15 naar 
H40? In hoeverre wordt gebruik gemaakt van de Brug-WW? 
 
Antwoord op vraag 85 
De middelen ten behoeve van de Brug-WW stonden gereserveerd op artikel 99 “Nominaal en 
Onvoorzien”. De overheveling betreft een overboeking van deze middelen naar beleidsartikel 5 
“Werkloosheid”, waaronder de Brug-WW valt. Voorzien was deze middelen al over te boeken bij 
Voorjaarsnota, per abuis is dit niet gebeurd. Dit wordt hiermee hersteld.  
 
Zoals aan de Kamer gemeld in de Voortgangsbrief sectorplannen en Doorstart-maatregelen van 5 
december 2016, blijft het gebruik van de Brug-WW vooralsnog achter bij de verwachting (Tweede 
Kamer, 2016-2017, 33566, nr. 96). De Brug-WW heeft tot nu toe in 10 gevallen een transitie 
ondersteund waar scholing noodzakelijk is om volwaardig in dienst te treden bij de nieuwe 
werkgever. 
  
 

 
Vraag 87 
Kan de regering nader specificeren waar het bedrag van 118 miljoen euro dat vermeld staat bij 
‘overig armoedebeleid’ precies aan besteed zal worden? 
 
Antwoord op vraag 87 
Het ODA budget wordt gecorrigeerd voor de verandering in de omvang van de economie (het BNI). 
Het subartikel 5.2  Overig armoedebeleid toonde bij het presenteren van de begroting 2017 een 
negatief bedrag voor 2016, veroorzaakt door bijstellingen als gevolg van de ontwikkeling van het 
BNI en de verhoogde toerekening van de eerstejaarsopvangkosten van asielzoekers uit 
ontwikkelingslanden. Door toevoeging van 117,5 mln. aan dit artikel door  verlagingen op een 
aantal beleidsartikelen wordt het tekort op dit artikel in 2016 teruggebracht. 
 
 
 
 
 
 
 
 

