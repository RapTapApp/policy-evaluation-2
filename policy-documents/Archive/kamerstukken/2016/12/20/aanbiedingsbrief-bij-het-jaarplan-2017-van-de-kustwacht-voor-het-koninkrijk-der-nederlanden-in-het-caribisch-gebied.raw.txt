 
 
 
 
> Retouradres Postbus 20701 2500 ES Den Haag 
 
de Voorzitter van de Tweede Kamer 
Ministerie van Defensie 
 
der Staten-Generaal 
Plein 4 
MPC 58 B 
Plein 2 
Postbus 20701 
2511 CR Den Haag 
2500 ES Den Haag 
www.defensie.nl 
 
 
 
 
 
 
 
Onze referentie 
BS2016035889 
Datum 20 december 2016    
Afschrift aan 
de Voorzitter van de Eerste  
Betreft Jaarplan 2017 Kustwacht voor het Koninkrijk der Nederlanden in het 
Kamer der Staten-Generaal 
Caribisch Gebied 
Binnenhof 22 
 
2513 AA Den Haag 
 
 
Bij beantwoording datum, 
Hierbij bied ik u, mede namens de minister van Binnenlandse Zaken en onze referentie en betreft 
vermelden. 
Koninkrijksrelaties, het Jaarplan 2017 van de Kustwacht voor het Koninkrijk der 
Nederlanden in het Caribisch gebied aan. De Rijksministerraad heeft dit jaarplan 
op 16 december vastgesteld.  
 
Het jaarplan omvat de uitwerking van de beleidsvoornemens die conform de 
Rijkswet kustwacht door de Rijksministerraad zijn vastgesteld. Het jaarplan is 
opgesteld op grond van de taken van de kustwacht, de algemene beleidskaders, 
de prioriteiten uit het Justitieel beleidsplan 2014-2017 en het beleid van de bij de 
kustwacht betrokken landen en ministeries.  
 
Zoals ook reeds eerder aan uw Kamer is bericht op 3 oktober, is op Prinsjesdag 
bekend geworden dat aan de begroting van het Ministerie van Binnenlandse 
Zaken en Koninkrijksrelaties een reserve is toegevoegd om de gevolgen van de 
wisselkoersproblematiek meerjarig op te vangen. Met deze reservering wordt 
onder andere de valutaproblematiek bij de kustwacht Caribisch gebied in 2017 
(ter grootte van ongeveer € 3 miljoen) opgelost. Daarnaast wordt het tekort van 
€ 1,4 miljoen op de begroting voor de interceptorcapaciteit gedekt (de betalingen 
vinden plaats in 2018). Hiermee zijn ingrijpende operationele besparingsopties 
voor de kustwacht voorlopig van de baan. 
 
Het informatie gestuurd optreden (IGO) zal ook in 2017 verder worden 
vormgegeven. Belangrijk hierbij is het effectief delen van informatie met de 
verschillende ketenpartners. IGO is een belangrijk middel om doelgerichte acties 
te kunnen uitvoeren en vormt een belangrijke basis voor het uitvoeren van de 
geïdentificeerde thema’s. 
 
De essentiële samenwerking tussen de verschillende ketenpartners zal nader 
worden ingevuld door de introductie van een multidisciplinair team (MDT) 
bestaande uit permanente en ad-hoc leden van de maritiem georiënteerde 
ketenpartners.  
 
  
 Pagina 1 van 2  
 

