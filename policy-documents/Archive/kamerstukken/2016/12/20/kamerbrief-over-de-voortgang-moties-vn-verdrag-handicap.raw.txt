> Retouradres Postbus 20350 2500 EJ  Den Haag 
De Voorzitter van de Tweede Kamer 
Bezoekadres: 
der Staten-Generaal 
Parnassusplein 5 
2511 VX  Den Haag 
Postbus 20018 
www.rijksoverheid.nl 
2500 EA DEN HAAG 
Kenmerk 
1066657-159367-DMO 
 
Bijlage(n) 
1 
Correspondentie uitsluitend 
 
richten aan het retouradres 
met vermelding van de 
datum en het kenmerk van 
deze brief. 
Datum 20 december 2016  
 
Betreft Voortgang moties VN-verdrag Handicap 
 
 
 
 
 
Geachte voorzitter, 
Tijdens de behandeling van de wetsvoorstellen voor de ratificatie van het VN-
verdrag inzake de rechten van personen met een handicap (Kamerstuk 33 990 en 
Kamerstuk 33 992) (Handelingen II 2015/16, nr. 35, item 15 en Handelingen II 
2015/16, nr. 36, item 10) zijn diverse moties aangenomen. Met deze brief infor-
meer ik u over de stand van zaken, voor zover de moties nog niet zijn afgedaan 
bij brief van 28 juni 2016, Kamerstuk 33 990, nr. 59. Uw Kamer ontvangt sepa-
raat, gelijktijdig met deze brief, een brief waarin ik toelicht op welke wijze uitwer-
king is gegeven aan de motie Volp (Kamerstukken II, 34 550 XVI, 2016-2017, nr. 
95) inzake het besluit toegankelijkheid. Het gewijzigde ontwerpbesluit treft u bij 
die brief aan. 
 
Motie van de leden Bergkamp en Van Dijk over aandacht voor het belang van 
assistentiehonden waarin wordt verzocht de publiekscampagne op te zetten in 
nauwe samenwerking met ervaringsdeskundigen en in de campagne aandacht te 
besteden aan het belang van assistentiehonden (Kamerstuk 33 990, nr. 50). 
In de deelcampagne over het VN-verdrag van de campagne «Zet een streep door 
discriminatie» zal het belang van assistentiehonden aan bod komen. Bij de 
ontwikkeling van de campagnemiddelen zijn ook ervaringsdeskundigen betrokken, 
die gebruik maken van assistentiehonden. Genoemde deelcampagne wordt naar 
verwachting begin 2017 gelanceerd onder de titel ‘Meedoen met een handicap’.  
 
Motie van het lid Bergkamp over doorbreken van het taboe rond 
seksualiteitsbeleving bij mensen met een beperking waarin wordt verzocht deze 
inspanning te leveren en daartoe in overleg met organisaties als Rutgers WPF, de 
Landelijke Huisartsen Vereniging, de GGD’en en Ieder(in) te komen tot een plan 
van aanpak dat erop gericht is om de terughoudendheid weg te nemen en het 
taboe te doorbreken (Kamerstuk 33 990, nr. 51). 
In het actieplan voor de implementatie van het VN-verdrag waaraan op dit 
moment nog wordt gewerkt, zal uitvoering worden gegeven aan deze motie. 
Mensen met een chronische ziekte of beperking hebben een veel grotere kans op 
problemen met seksualiteit of seksuele gezondheid dan de algemene bevolking. 
 

 
Motie van de leden Van Dijk en Voortman over het opnemen van concrete 
 
doelstellingen en tijdpad in het plan van aanpak (Kamerstuk 33 990, nr. 39). 
De kwartiermaker voor de implementatie van het VN-verdrag bereidt momenteel 
een actieplan voor in overleg met partijen in het veld. Hierin wordt verdere 
uitwerking en concretisering van het plan van aanpak gerealiseerd. Dit plan zal 
naar verwachting begin 2017 aan uw Kamer worden toegezonden.  
 
Motie van de leden Dik-Faber en Bergkamp over de positie van mensen met een 
handicap in Caribisch Nederland, waarin wordt verzocht om, op basis van de 
uitkomsten van de inventarisatie een plan van aanpak op te stellen voor Caribisch 
Nederland om de positie van mensen met een beperking te verbeteren 
(Kamerstuk 33 990, nr. 42). 
Bijgevoegd treft u de rapportage aan van het onderzoek VN-verdrag inzake de 
rechten van personen met een handicap in Caribisch Nederland. De 
kabinetsreactie naar aanleiding van dit onderzoek, met de voorziene aanpak, vergt 
brede afstemming en zal u begin volgend jaar worden toegezonden. 
Hoogachtend, 
 
de staatssecretaris van Volksgezondheid, 
Welzijn en Sport, 
 
 
 
 
 
drs. M.J. van Rijn 
 
 
 
 
 
Pagina 3 van 3 
 
 
 

