 
1 
 
 
> Retouradres Postbus 20301 2500 EH  Den Haag 
 
 Directoraat-Generaal 
Rechtspleging en 
Aan de Voorzitter van de Eerste Kamer 
Rechtshandhaving 
der Staten-Generaal 
Directie Rechtsbestel 
  
Postbus 20017 
Turfmarkt 147 
2500 EA  DEN HAAG  
2511 DP  Den Haag 
Postbus 20301 
 
2500 EH  Den Haag 
 
www.rijksoverheid.nl/venj 
  
  
Ons kenmerk 
713750 
  
 
Bij beantwoording de datum 
en ons kenmerk vermelden. 
Datum 14 januari 2016 Wilt u slechts één zaak in uw 
brief behandelen. 
Onderwerp Financiële evaluatie College voor de Rechten van de Mens 
 
 
 
 
 
 
Graag beantwoord ik de vragen, gesteld in uw brief van 30 november 2015 door 
de leden van de fracties van de PvdA en GroenLinks, waarbij de leden van de 
fractie van de SP zich hebben aangesloten bij de vragen van de leden van de 
fractie van GroenLinks, over de brief die ik op 11 november jl. aan de Tweede en 
Eerste Kamer heb gezonden over de financiële evaluatie van het College voor de 
Rechten van de Mens (verder: het College of het CRM). Helaas is beantwoording 
binnen de door uw Kamer verzochte vier weken in verband met de kerstperiode 
niet gelukt. Ik beantwoord uw vragen in de volgorde zoals door de leden van de 
genoemde fracties gesteld. 
 
De leden van de PvdA-fractie vragen of de regering aanleiding ziet de financiële 
ruimte van het College enigszins uit te breiden met het oog op de uitvoering van 
de specifieke wettelijke taak van toezichthouder, voortvloeiende uit het VN-
verdrag inzake de rechten van personen met een beperking.  
In antwoord op deze vraag kan ik uw Kamer melden dat het College voor het 
uitvoeren van de taak van monitoring-body uit het VN-verdrag inzake de rechten 
van personen met een beperking een structureel budget ontvangt van het 
ministerie van VWS. Dit budget bedraagt in 2015 € 0,4 mln. en in 2016 € 0,5 
mln. Voor vaststelling van het budget voor 2017 en de jaren daarna worden in 
2016 nadere afspraken gemaakt. Hierbij wordt gedacht aan een bedrag 
vergelijkbaar met wat in 2016 ter beschikking is gesteld. 
 
Op het verzoek van de leden van de PvdA-fractie om informatie over hoe tot op 
heden de contacten en eventuele samenwerking tussen het College en het EU-
Grondrechtenbureau verlopen, kan ik antwoorden dat het College regelmatig 
contact onderhoudt met het EU-Grondrechtenbureau (Fundamental Rights Agency 
(FRA)). Het College geeft aan veel waardering te hebben voor de kwaliteit van de 
rapporten van FRA, waarvan het in zijn werk dankbaar gebruik maakt. Het 
College levert regelmatig bijdragen aan meerdaagse bijeenkomsten van de FRA in 
Wenen, in het bijzonder over het thema discriminatie/gelijke behandeling en de 
wijze van communicatie van mensenrechtenissues. In november 2014 heeft FRA 
meegewerkt aan (de voorbereiding van) een symposium van het College over het 
Verdrag van de Raad van Europa inzake het voorkomen en bestrijden van geweld 
tegen vrouwen en huiselijk geweld (verdrag van Istanbul). Er is verder op diverse 
   
 1 
 

 
 
 
n ieuwe bijdrage aan het College van € 100.000 per jaar voor de duur van drie 
 
jaar,  vanuit het Mensenrechtenfonds mogelijk is. 
 
Kan de minister de kosten voor wachtgeldregelingen van Collegeleden buiten het 
budget houden, elders dekken, en zo nee, waarom niet? 
Ik kan de leden van de fractie van GroenLinks melden dat ik zal onderzoeken of 
een wijziging van de voor het CRM toepasselijke regeling bovenwettelijke 
uitkeringen bij werkloosheid mogelijk is. Indien dat vanuit het oogpunt van het 
waarborgen van de onafhankelijkheid van de leden van het College niet wenselijk 
blijkt, dan wordt bezien hoe de financiële druk van de regeling bovenwettelijke 
uitkeringen bij werkloosheid op het CRM-budget kan worden verlicht of 
weggenomen. Prognoses geven aan dat de kosten van deze regeling, voor 
lopende uitkeringen in 2018 kunnen oplopen tot zo’n € 0,24 mln. per jaar. 
 
Kan de minister de huisvestingslasten op dezelfde manier buiten het budget 
houden zoals nu of anders het College daarvoor compenseren? 
Vanuit doelmatigheidsoverwegingen dienen in principe alle kosten voortvloeiend 
uit de taken en het functioneren van het College binnen het eigen budget te 
worden gedekt. Dat geldt dus ook voor de huisvestingskosten, waarvoor ten 
behoeve van het College een apart budget van € 0,5 mln. beschikbaar is, dat op 
dit moment centraal door het ministerie van VenJ wordt beheerd. Hierdoor is het 
niet zichtbaar op de begroting van het College hetgeen tot misverstanden over de 
hoogte van het totaal beschikbare budget kan leiden. Zoals ik ook in mijn brief 
van 11 november jl. heb verwoord, zal ik om redenen van transparantie in 
overleg met het College het centrale budget voor huisvesting aan het budget van 
het CRM toevoegen. 
 
Wil de minister met het College in overleg over de kloof van € 1,6 miljoen tussen 
het minimumbudget (€ 5,8 miljoen) en wat het College zelf denkt nodig te hebben 
(€ 7,4 miljoen) en kan de minister de commissie nader informeren waarom die 
kloof zo groot is, wat daar aan gedaan kan worden en hoe de regering de 
continuïteit van de taakuitoefening door het College volgens de Paris Principles 
ook kan waarborgen in de komende jaren?  
Een van de aanbevelingen aan het College uit de financiële evaluatie betreft de 
versterking van de (transparantie van) de financiële verslaglegging op 
activiteitenniveau en de externe verantwoording daarover. Zoals ik in mijn reactie 
op de financiële evaluatie aangaf onderschrijf ik de conclusie dat een meer 
transparante, externe verantwoording nodig is om te kunnen beoordelen welk 
budget het College nodig heeft voor een adequate uitvoering van zijn taken. Ik ga 
daarom met het College in gesprek over de wijze waarop de begroting en 
verantwoording transparanter kunnen worden gemaakt en zal dan ook met het 
College spreken over het verschil tussen het  beschikbaar budget en wat het 
College denkt nodig te hebben. Ik zal uw Kamer over de uitkomsten daarvan te 
zijner tijd nader berichten. 
 
De Minister van Veiligheid en Justitie, 
 
 
 
G.A. van der Steur 
 
 
 
  
 Pagina 3 van 3 
  
 

