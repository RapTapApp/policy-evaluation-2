 
Vraag 1 
Klopt het dat bij de conversie van variabele- naar vaste beloning een conversiefactor van 40% 
wordt gehanteerd? 
 
Antwoord 1 
In mijn brief van 2 juni 2015 over variabele beloningen bij staatsdeelnemingen heb ik u 
geïnformeerd over de deelnemingen waar bestuurders werkzaam zijn die recht hebben op een 
variabele beloning van meer dan 20%. Zoals ik u heb gemeld, ben ik in gesprek met de raden van 
commissarissen van de desbetreffende deelnemingen over het maximeren van de variabele 
beloning van de bestuurders op 20%. Ik heb de raden van commissarissen meegegeven dat mijn 
voornemen is dat bij de conversie van variabele beloning naar vaste beloning een conversiefactor 
van 40% wordt gebruikt. Daarbij wil ik opmerken dat huidige bestuurders geen lagere maximale 
variabele beloning hoeven te accepteren dan contractueel met hen is overeengekomen. Het is de 
verantwoordelijkheid van de raad van commissarissen (als werkgever namens de vennootschap) 
om afspraken te maken over de eventuele verlaging va de variabele beloning van zittende 
bestuurders en daarbij een conversiefactor overeen te komen. Ik zal vervolgens beoordelen of dit 
een acceptabele uitkomst is. De conversiefactor kan per deelneming verschillen en zowel hoger als 
lager zijn dan 40%, afhankelijk van de kenmerken van de arbeidsovereenkomst van de bestuurder 
en het gemiddelde uitkeringspercentage van de variabele beloning in de voorgaande jaren. 
  
1 
 

 
Vraag 3 
Waarom publiceren sommige deelnemingen hun jaarverslag pas in juni van het jaar volgend het 
verslagjaar? Is het mogelijk om alle deelnemingen op dezelfde tijd en eerder dan juni het verslag 
te laten publiceren? 
 
Antwoord 3 
Het bestuur van de onderneming bepaalt de publicatiedatum van het jaarverslag, in goed overleg 
met de door haar aangestelde controlerende accountant, uiteraard passend binnen de wettelijke 
termijnen. De regels en termijnen die gelden voor het publiceren van de jaarrekeningen van 
Nederlandse ondernemingen (waaronder de staatsdeelnemingen) zijn vastgelegd in onder andere 
het Burgerlijk Wetboek. De termijnen die gelden zijn dat binnen vijf maanden na afloop van het 
boekjaar het bestuur de jaarrekening moet opmaken en voorleggen aan de 
aandeelhoudersvergadering. De aandeelhoudersvergadering kan het bestuur maximaal zes 
maanden uitstel verlenen als er bijzondere omstandigheden zijn. De aandeelhoudersvergadering 
heeft vervolgens twee maanden de tijd voor het vaststellen van de jaarrekening. Dit betekent dat 
uiterlijk binnen dertien maanden na het sluiten van het boekjaar de jaarrekeningen gepubliceerd 
moeten zijn. 
  
3 
 

 
Vraag 6 
Wanneer komt de heroriëntatie van De Munt naar de Tweede Kamer? 
 
Vraag 7 
Hoe wordt de Tweede Kamer bij de heroriëntatie van De Munt betrokken? 
 
Antwoord 6 en 7 
De staatssecretaris van Financiën zal, zoals vermeld in de Kamerbrief van november 5 jl., naar 
verwachting voor het einde van het eerste kwartaal in 2016 uw Kamer informeren over de uitkomst 
van de heroriëntatie ten aanzien van de Munt.  
  
5 
 

 
Vraag 9 
Waarom worden Schiphol en het Havenbedrijf Rotterdam (HbR) aangeduid als monopoliepositie? 
 
Vraag 10  
Er is toch concurrentie tussen luchthavens en havens in Europa? 
 
Vraag 11  
Waarom wordt NS aangeduid als monopoliepositie, als zo’n 50% van de activiteiten niet onder het 
hoofdrailnet vallen? 
 
Antwoord 9, 10 en 11 
Schiphol en Havenbedrijf Rotterdam worden aangeduid als monopolist, omdat toetreding van 
concurrenten niet waarschijnlijk is wegens de hoge investeringskosten in netwerkinfrastructuur en 
de te behalen schaalvoordelen. Dat wil voor het Havenbedrijf en Schiphol niet zeggen dat ze geen 
concurrentie ondervinden van buitenlandse luchthavens en zeehavens. 
Voor NS geldt dat het hoofdrailnet onderhands is gegund aan NS. Daarmee vervult NS op een 
groot deel van het Nederlandse netwerk een monopoliepositie. Voor bepaalde regionale trajecten 
kunnen ook andere vervoerders bieden op concessies. Via dochteronderneming Abellio biedt NS 
mee op buitenlandse concessies.  
  
7 
 

 
Vraag 13 
Waarom wordt gezegd dat de staat van oudsher actief is met deelnemingen als Havenbedrijf 
Rotterdam? 
 
Antwoord 13  
De actieve rol van de staat zoals benoemd in deze passage heeft niet specifiek betrekking op 
Havenbedrijf Rotterdam, maar geldt in den brede voor de sectoren energie, transport en 
infrastructuur. Het aandeelhouderschap van de staat in net Havenbedrijf Rotterdam is een 
voorbeeld van de betrokkenheid van de staat als aandeelhouder bij deze sectoren.  
  
9 
 

 
Vraag 15 
Waarom ziet de minister een belang van 5,9% in KLM als een ‘klein belang’, terwijl dit in 
aandelentermen als een groot belang wordt gezien? 
Antwoord 15 
Bij de meeste staatsdeelnemingen houdt de staat de meerderheid van de aandelen en bij elf 
staatsdeelnemingen zijn zelfs alle aandelen in eigendom van de staat. Het belang van 5,9% in KLM 
is in dat opzicht een ‘beperkt belang’. 
  
11 
 

 
Vraag 17 
Waarom is hier de actuele ontwikkeling met betrekking tot Propertize nog niet vermeld? 
 
Antwoord 17 
Omdat het jaarverslag op 15 oktober 2015 reeds was gepubliceerd voordat ik op 16 oktober 2015 
mijn voornemen voor de verkoop van Propertize aankondigde middels een brief aan de Tweede 
1
Kamer . 
  
                                                
1
 Tweede Kamer, vergaderjaar 2015-2016, 33535, nr. 49  
13 
 

 
Vraag 20  
Het aandeelhouderschap in De Munt en Thales wordt in 2015 geëvalueerd. Wanneer kan de 
Tweede Kamer deze rapporten verwachten (welke maand/kwartaal)? 
 
Antwoord 20  
In 2015 is een start gemaakt met de evaluatie van het aandeelhouderschap in De Munt en Thales. 
Met ingang van het Jaarverslag Beheer Staatsdeelnemingen 2015 wordt gerapporteerd over de 
laatste stand van zaken van de evaluaties van de deelnemingen. Specifiek voor de Munt heeft de 
staatssecretaris van Financiën toegezegd uw Kamer in het eerste kwartaal van 2016 te zullen 
informeren over de heroriëntatie op de toekomst van de Munt. 
  
15 
 

 
Vraag 22 
Zijn de vernieuwde statuten van NS inmiddels de notaris gepasseerd? 
 
Antwoord 22 
Er is met NS overeenstemming over de gewijzigde statuten. Op korte termijn vindt formele 
afhandeling van de wijziging plaats bij de notaris.  
 
  
17 
 

 
privatisering van Holland Casino in het najaar van 2017 kan worden afgerond. De vijfde en laatste 
stap, de ‘opvolging ‘, volgt na de privatisering zelf en bestaat uit een evaluatie. 
  
19 
 

 
Vraag 26 
Waarom wordt het doel van maximaal 20% variabele beloning als een doel op zich gezien? 
 
Antwoord 26 
Zoals uiteengezet in de Nota staatsdeelnemingen kan variabele beloning een nuttig instrument zijn 
om bestuurders te prikkelen bepaalde doelstellingen te halen. Daarnaast biedt het een 
mogelijkheid om als aandeelhouder in het beloningsbeleid, of als raad van commissarissen bij de 
uitvoering van dat beloningsbeleid, de prioriteiten binnen een deelneming extra aandacht en 
stimulans te geven. Maar de variabele beloning moet niet de enige prikkel zijn voor een 
bestuurder. Met staatsdeelnemingen is een publiek en maatschappelijk kapitaal gemoeid en 
daarom worden bestuurders en commissarissen gezocht die een grote intrinsieke motivatie 
hebben. Het kabinet vindt het derhalve onwenselijk als de variabele beloning een te groot gewicht 
krijgen in de totale beloning van de bestuurders. Daarom is besloten dat, in lijn met het 
kabinetsvoornemen om de variabele beloning voor de financiële sector te maximeren op 20% van 
het vaste salaris, ook de variabele beloningen voor bestuurders van staatsdeelnemingen maximaal 
20% van het vaste salaris gaan bedragen. 
 
Een variabele beloning van 20% is overigens een maximum en geen norm. Of dit maximum ook 
daadwerkelijk in het beloningsbeleid van een deelneming wordt opgenomen, hangt af van de eisen 
die aan het bestuur worden gesteld en de mate waarin een variabele beloning daarbij een geschikt 
sturingsinstrument is.  
  
21 
 

 
Vraag 29 
Wanneer worden bestuurders van Tennet, HbR en Holland Casino onderworpen aan het nieuwe 
beleid? 
 
Antwoord 29 
Nog niet alle gesprekken met de rvc’s zijn afgerond, waardoor ik geen uitspraak kan doen over 
wanneer de variabele beloning van de bestuurders op 20% is gemaximeerd. Ik kom hierop terug in 
het volgende Jaarverslag Beheer Staatsdeelnemingen. 
  
23 
 

 
Vraag 31 
Kan een overzicht worden gegeven van de investeringsdrempels per staatsdeelneming die ter 
goedkeuring moeten worden voorgelegd aan de aandeelhouder? 
 
Antwoord 31 
Onderstaand overzicht geeft de investeringsdrempels weer waarboven investeringen ter 
goedkeuring moeten worden voorgelegd aan de aandeelhouder.  
Investeringsdrempel per deelneming 
Deelneming Investeringsdrempel 
BNG Bank Investering: eenderde van het eigen vermogen; 
Overname/participatie: een derde van het eigen vermogen. 
COVRA Investering: € 5 mln.; 
Overname/participatie: € 5 mln. 
4
FMO Investering: eenderde van het balanstotaal ; 
Overname/participatie: eenderde van het balanstotaal. 
Gasunie Investering: Nederland € 100 mln.; Duitsland gereguleerd € 100 mln.; Duitsland 
ongereguleerd en overig buitenland € 50 mln.; 
Overname/participatie: Nederland € 50 mln.; buitenland € 25 mln. 
HbR Investering: € 50 mln.;  
Overname/participatie: Nederland: een derde van de balanswaarde van de 
bestaande deelnemingen; buitenland: altijd. 
Holland Casino Investering: formele goedkeuring van de aandeelhouder is niet vereist; 
Overname/participatie: een derde van het balanstotaal. 
De Munt Investering: Nederland € 1 mln; buitenland altijd; 
Overname/participatie: altijd. 
5
NS Investering: Nederland € 200 mln.; buitenland € 100 mln. 
Overname/participatie: Nederland € 100 mln.; buitenland € 50 mln. 
Concessies: Nederland € 100 mln.; buitenland € 50 mln. 
KLM Investering: een derde van het balanstotaal; 
Overname/participatie: een derde van het balanstotaal. 
NWB Bank Investering: een derde van het eigen vermogen; 
Overname/participatie: een derde van het eigen vermogen. 
Schiphol Investering: 10% van het balanstotaal; 
Overname/participatie: een derde van het balanstotaal. 
Tennet Investering: Nederland € 200 mln.; Duitsland gereguleerd € 200 mln.; Duitsland 
ongereguleerd en overig buitenland € 100 mln.; 
Overname/participatie: Nederland € 100 mln.; buitenland € 50 mln. 
UCN Investering: € 5 mln.; 
Overname/participatie: € 5 mln. 
 
                                                
4
 Er zijn geen investeringsdrempels vastgelegd in de statuten van FMO. Wel staat in het directiebesluit van FMO dat de 
aandeelhoudersvergadering om goedkeuring zal worden gevraagd bij beslissingen boven de € 360 miljoen. 
5
 Er is overeenstemming met de NS over de wijziging van de statuten waarin de in deze tabel vermelde drempelbedragen worden 
vastgelegd. De statuten zullen begin 2016 formeel gewijzigd worden. In 2015 is heeft de staat als aandeelhouder de beoordeling van 
voorstellen van NS ingericht conform de nieuwe drempelbedragen. 
25 
 

 
Vraag 32 
Wordt in de toets op het marktconforme rendement rekening gehouden met het publieke belang? 
Zo ja, op welke wijze? 
 
Antwoord 32 
Ja. Waardebehoud van het in de staatsdeelnemingen geïnvesteerd maatschappelijk vermogen is 
ook een publiek belang. De staat als aandeelhouder hecht eraan dat de financiële waarde die een 
staatsdeelneming representeert wordt behouden, zodat ook volgende generaties daar profijt van 
kunnen hebben. Dat is ook in het belang van de onderneming en de activiteiten die zij uitvoert, 
want zonder een gezond rendement is de onderneming op langere termijn als zelfstandige 
vennootschap niet levensvatbaar. Een gezond rendement draagt dus bij aan de continuïteit van de 
onderneming en draagt daardoor bij aan het borgen van de publieke belangen. 
  
27 
 

 
Vraag 34 
Waarom zijn de bieding Scotrail en bieding concessie Limburg slechts informeel besproken? 
 
Vraag 90  
Waarom staat op pagina 73 bijvoorbeeld dat de investeringsvoorstellen voor de nieuwe generatie 
Sprinters (SNG) ter goedkeuring zijn voorgelegd aan de aandeelhouder, terwijl op pagina 25 staat 
dat het alleen ter informatie is besproken? 
 
Antwoord 34 en 90  
In de nieuwe statuten van de NS zijn de investeringsdrempels, voor investeringen die de 
goedkeuring van de aandeelhouder behoeven, verlaagd. In het proces richting de aanpassing van 
deze statuten was afgesproken om investeringen te behandelen als ware de nieuwe statuten al in 
werking getreden. In dat kader zijn de biedingen van NS-dochter Abellio voor de concessies 
Scotrail en Limburg informeel voorgelegd, omdat ze onder de investeringsdrempels van de nieuwe 
statuten zouden vallen. Om die reden heeft de staat als aandeelhouder de bieding Scotrail en de 
bieding op de concessie Limburg op eenzelfde manier getoetst als biedingen en investeringen die 
nu al formeel ter goedkeuring moeten worden voorgelegd. In het geval van SNG is afgezien van 
een formele goedkeuring, omdat de aanbesteding voor de SNG al in zo een ver gevorderd stadium 
was dat er de facto geen weg meer terug was zonder de hele aanbesteding over te doen. Wel heeft 
de staat de relevante informatie ontvangen voordat de NS de finale beslissing nam. 
  
29 
 

 
Vraag 36 
Welke rendementen zaten er in de zestien investeringsvoorstellen die zijn gedaan in 2014? 
 
Vraag 37 
Hoe verhouden deze zich tot normrendementen? 
 
Antwoord 36 en 37 
In het jaarverslag Beheer Staatsdeelnemingen zijn de volgende normrendementen weergegeven.  
 
De investeringen van deelnemingen dienen minimaal het normrendement op te brengen. In de 
investeringsvoorstellen die in 2014 zijn voorgelegd is het verwachte rendement gelijk aan of hoger 
dan het normrendement. Vanwege de bedrijfsvertrouwelijke aard van de rendementen op 
individuele investeringen kan ik hier niet verder op ingaan. 
  
31 
 

 
Vraag 39  
BNG Bank bouwt de buitenlandse leningen en beleggingen in papieren van klanten in het 
buitenland af. Wanneer is die portefeuille in het buitenland helemaal afgebouwd? 
 
Antwoord 39 
Bij ongewijzigd beleid is deze portefeuille afgebouwd in 2058. 
  
33 
 

 
Vraag 41 
Kan er een vergelijking worden gegeven van de bandbreedte van normrendementen van de 
staatsdeelnemingen ten opzichte van relevante sectoren? 
 
Antwoord 41 
Het normrendement wordt berekend op basis van vergelijkbare ondernemingen die in dezelfde 
sector actief zijn. Ondernemingen uit een bepaalde sector worden alleen in de berekening 
meegenomen als zij voldoende vergelijkbaar zijn met de staatsdeelneming. Bijvoorbeeld, een 
onderneming die internationaal actief is, laat zich lastig vergelijken met een staatsdeelneming die 
met name nationaal opereert. Uiteindelijk blijft een representatieve groep van ondernemingen uit 
de specifieke sector over die de basis vormt voor de berekening van het normrendement. Hierdoor 
zou de bandbreedte van normrendementen van de staatsdeelnemingen vergelijkbaar moeten zijn 
met de rendementen in de relevante sectoren. 
  
35 
 

 
Vraag 43 
Hoe verhoudt het uitgekeerde dividend zich tot het geraamde dividend in de begroting voor 2014? 
 
Vraag 44 
Wat zijn de belangrijkste oorzaken van het verschil in geraamde dividenden en gerealiseerde 
dividenden? 
 
Antwoord 43 en 44 
De dividenden over 2014zijn ontvangen in 2015 en derhalve verantwoord in begrotingsjaar 2015. 
De gerealiseerde dividenden over het boekjaar 2014 dienen dus vergeleken te worden met de 
geraamde dividenden in de begroting voor 2015. De geraamde dividenden bedroegen € 620 
miljoen, de gerealiseerde dividenden (inclusief afdrachten) bedroegen € 863 miljoen. De 
belangrijkste oorzaken voor het verschil tussen raming en realisatie: 
i. De dividendontvangsten bij Gasunie zijn hoger dan oorspronkelijk geraamd vanwege een 
hoger dan geraamde winst voor Gasunie over 2014. De winst van Gasunie is hoger 
uitgevallen vanwege o.a. toenemende inkomsten uit nieuwe infrastructuur, lagere 
energiekosten en lagere financieringslasten.  
ii. De dividendontvangsten bij TenneT zijn hoger dan oorspronkelijk geraamd vanwege een 
hoger dan geraamde winst voor TenneT over 2014. De winst van TenneT is hoger 
uitgevallen met name vanwege toenemende inkomsten uit nieuwe infrastructuur en is met 
name ook afkomstig van de Duitse activiteiten. 
iii. Het resultaat van NS over 2014 was hoger dan verwacht mede te danken aan incidentele 
effecten, zoals het vrijvallen van eerder gevormde voorzieningen. Als gevolg daarvan was 
het dividend in 2015 ook hoger dan verwacht. 
iv. Omdat de ramingen van de dividendontvangsten zijn gebaseerd op de verwachtingen van 
de deelnemingen die deels met onzekerheid omgeven zijn, wordt enige behoedzaamheid 
ingebouwd. Noodzaak tot deze behoedzaamheid is gelegen in de directe doorwerking van 
dividendontvangsten in de begroting. Bij enkele deelnemingen zijn de dividendontvangsten 
inderdaad lager uitgepakt dan geraamd, maar er waren ook deelnemingen die de 
dividendverwachting hebben overtroffen. Gecumuleerd op portefeuilleniveau zijn de 
dividendontvangsten daardoor boven het behoedzaamheidniveau uitgekomen. 
  
37 
 

 
Vraag 46 
BNG Bank is met 2% kapitaalratio nog ver af van de 3% die Europees vastgesteld is, laat staan 
van de 4% die in Nederland is opgelegd. Hoe gaat de BNG Bank tijdig de benodigde kapitaalratio 
halen? 
 
Vraag 47  
BNG Bank is met 2% kapitaalratio nog ver af van de 3% die Europees vastgesteld is, laat staan 
van de 4% die in Nederland is opgelegd. In hoeverre moet de Nederlandse Staat daarvoor geld 
bijstorten? 
 
Vraag 93 
De Nederlandse Waterschapsbank (NWB Bank) is met 1,8% kapitaalratio nog ver af van de 3% die 
Europees vastgesteld is, laat staan van de 4% die in Nederland is opgelegd. Hoe gaat NWB Bank 
tijdig de benodigde kapitaalratio halen? In hoeverre moet de Nederlandse Staat daarvoor geld 
bijstorten?  
 
Antwoord 46, 47 en 93 
De leverage ratio van BNG Bank is medio 2015  toegenomen tot 2,1%. Naar huidig inzicht 
verwacht BNG Bank met een restrictief dividendbeleid en met de uitgifte van hybride 
kapitaalinstrumenten (aanvullend tier 1-kapitaal) eind 2017 de leverage ratio naar minimaal 3% te 
hebben gebracht. 
 
NWB Bank heeft begin 2011 besloten tot een maximale reservering van de jaarlijkse nettowinst. Er 
zal geen dividend meer worden uitgekeerd tot de bank de leverage ratio naar 3% heeft gebracht, 
waaraan NWB Bank per 1 januari 2018 wil voldoen. Naast winstinhouding zal de bank haar 
kapitaalsbasis op het gewenste niveau brengen door het uitgeven van hybride 
kapitaalinstrumenten (aanvullend tier 1-kapitaal). In dat verband heeft de bank in september 2015 
EUR 200 miljoen aanvullend Tier 1-kapitaal aangetrokken. 
 
Er is nog geen bindende Europese leverage ratio eis afgesproken. In Europees verband wordt 
tevens onderzocht of tot aangepaste leverage ratio afspraken dient te worden gekomen voor 
banken met afwijkende bedrijfsmodellen zoals publieke sectorbanken. Ik heb al eerder aangegeven 
mij in Europees verband in te zullen zetten voor passende leverage ratio afspraken voor de 
Nederlandse sectorbanken (zie ook de beantwoording van vragen 48 en 94). Anticiperend op een 
eventuele Europese leverage ratio eis, willen de Nederlandse sectorbanken de leverage ratio in 
2018 in elk geval alvast naar het Bazelse minimum van 3% brengen door middel van de 
bovenstaande acties. Er is daarmee geen sprake van het bijstorten van geld door de Nederlandse 
Staat. 
  
39 
 

 
Vraag 49 
Al ruim 2 jaar wordt aangegeven dat de staat en de Centrale Organisatie voor Radioactief Afval 
(COVRA) spreken over het achterblijven van de groei van het eindbergingsfonds, de gevolgen 
hiervan voor het resultaat van COVRA en mogelijke oplossingen hiervoor. Welke oplossingen zijn er 
mogelijk en welke risico’s zijn er verbonden aan het feit dat er nog steeds geen oplossing is? 
 
Antwoord 49 
De rendementen op de middelen voor lange termijn bovengrondse opslag en eindberging (die is 
voorzien voor het jaar 2130) blijven al enkele jaren achter bij het doelrendement. Het feit dat de 
groei lager is dan gewenst leidt ertoe dat COVRA op papier verliezen leidt die ten laste van het 
eigen vermogen worden gebracht. Het risico is dat de middelen onvoldoende aangroeien om de 
bovengrondse opslag op de lange termijn en uiteindelijke eindberging te bekostigen.. De Tweede 
Kamer zal op korte termijn nader worden geïnformeerd over de problematiek. 
  
41 
 

 
Vraag 51 
In 2014 is De Nederlandse Financierings-maatschappij voor Ontwikkelingslanden (FMO) begonnen 
met de ontwikkeling van een instrument waarmee de ontwikkelingsimpact beter kan worden 
gemeten. Is dit instrument inmiddels af, zo ja in welke opzichten verschilt het van de hiervoor 
gebruikte EDIS methodiek? 
 
Antwoord 51 
In 2014 is FMO gestart met de ontwikkeling van het ‘Impact and Footprint framework’ om de 
resultaten te meten van haar doelstelling om impact te verdubbelen en tegelijkertijd de CO2-
uitstoot in 2020 te halveren. In dit framework worden de impact en ecologische voetafdruk 
gemeten aan de hand van mede mogelijk gemaakte banen en het verdubbelen van die 
investeringen die bijdragen aan de vermindering van de groei van de CO2. FMO heeft data over 
haar uitzettingen over de periode 2010-2012 als basis gebruikt voor het vaststellen van de 
impactdoelstellingen. Het verschil met de hiervoor gebruikte EDIS (Economic Development Impact 
Score) methodiek is met name dat de beleidsdoelstellingen van FMO explicieter worden gemeten 
en inzichtelijk worden gemaakt. Zo kwam de milieu-impact in de EDIS methodiek minder naar 
voren.  
  
43 
 

 
Vraag 53 
FMO wil onder meer actief worden in de agro-sector. In hoeverre doen andere gewone banken deze 
activiteiten niet ook? 
 
Antwoord 53 
Tegen de achtergrond van groei van de wereldbevolking en de vraag naar voldoende en duurzaam 
geproduceerd voedsel is de landbouw-sector voor FMO een belangrijke sector. Uiteraard zijn er 
traditionele banken die eveneens actief zijn in de agro-sector. FMO concurreert echter niet met 
commerciële banken die in dezelfde ontwikkelingslanden actief zijn, maar zoekt samenwerking met 
deze partijen. Daarnaast wordt ook met partijen als het Instituut Duurzame Handel (IDH) 
samengewerkt in het verduurzamen van internationale handelsketens. FMO heeft als doelstelling 
additioneel aan de markt te zijn, wat inhoudt dat er alleen sprake kan zijn van FMO-financiering als 
gewone traditionele banken een investeringsvoorstel niet (volledig) kunnen of niet bereid zijn te 
financieren.  
  
45 
 

 
Vraag 58 
Waarom valt uit de aangeleverde cijfers niet op te maken dat de heer Graaf een 
beëindigingspremie heeft meegekregen bij zijn vertrek? 
 
Antwoord 58 
Gasunie heeft in haar eigen jaarverslag vermeld dat met de heer Graaf een beëindigingsvergoeding 
is overeengekomen van € 136.800. Deze vergoeding had ook een plaats moeten krijgen in het 
Jaarverslag Beheer Deelnemingen 2014. Helaas is dat bij vergissing niet gebeurd. .  
  
47 
 

 
Vraag 60 
In 2013 heeft de (Rotterdamse?) haven een afname van de olieopslag gezien van 8,1%. Toch 
verwacht de haven het resultaat te laten groeien met 3 tot 4 % mede dankzij deze olieopslag. 
Welke aannames leiden tot deze verwachting? 
 
Antwoord 60 
Aangenomen wordt dat in bovenstaande vraagstelling verwezen wordt naar de daling van de 
overslag van minerale olieproducten in 2014 i.p.v. “olieopslag” in 2013. In het algemeen wordt 
geen omvang van “olieopslag” gemeten of geregistreerd maar uitsluitend “overslag”; in 2013 
betrof de daling van overslag van minerale olieproducten -1,4% t.o.v. 2012.  
De overslag van minerale olieproducten heeft in de eerste helft van 2015 een forse stijging laten 
zien (zie de beantwoording bij vraag 59). Deze ontwikkeling, als ook de toename, van de overslag 
van ruwe olie in 2015 t.o.v. 2014 (vanwege hoge bezettingsgraden van de in Rotterdam gevestigde 
en qua aanvoer van ruwe olie op Rotterdam aangesloten raffinaderijen in Duitsland en België als 
gevolg van de lage ruwe olieprijs) draagt in sterke mate bij tot de verwachte groei van de totale 
overslag in Rotterdam in 2015 (c.a. 3 – 4% t.o.v. 2014). 
  
49 
 

 
Vraag 64 
Wat heeft de Autoriteit Consument en Markt (ACM) over de plannen opgemerkt (o.a. in september 
2015) en wat doet de regering met het advies van ACM, hoe wordt de Tweede Kamer daar verder 
bij betrokken? 
 
Antwoord 64 
Bij brief van 30 september jl. heeft de vaste commissie voor Veiligheid en Justitie van uw Kamer de 
staatssecretaris van Veiligheid en Justitie en mij verzocht om de Tweede Kamer een reactie te 
sturen op het advies van de Autoriteit Consument en Markt (hierna: ACM) inzake de voorgenomen 
privatisering van Holland Casino. Het betreft hier een reactie van de ACM in het kader van de 
consultatie van de wijziging van de Wet op de kansspelen in verband met de modernisering van 
het speelcasinoregime. 
 
8
Zoals ook is aangegeven in de brief van 16 oktober 2015 aan uw Kamer , heeft de regering dit 
wetsvoorstel ter overweging aanhangig gemaakt bij de Afdeling advisering van de Raad van State. 
Zoals gebruikelijk in het wetgevingsproces reageert de regering in de memorie van toelichting bij 
het voornoemde wetsvoorstel op de ontvangen consultatiereacties, waaronder die van de ACM. Het 
wetsvoorstel en de memorie van toelichting en daarmee de reactie op het advies van de ACM, 
worden, conform artikel 26, tweede lid, Wet op de Raad van State, openbaar zodra het 
wetsvoorstel bij uw Kamer wordt ingediend. 
  
                                                
8
 Tweede Kamer, vergaderjaar 2015-2016, 24557, nr. 136 
51 
 

 
Vraag 67 
Op welke manier stelt het Ministerie van Infrastructuur en Milieu het behoud van de autonome 
positie van KLM binnen de Air France-KLM groep aan de orde? 
 
Antwoord 67 
Zoals op 23 november in antwoord op Kamervragen is gemeld, heeft staatssecretaris Dijksma op 9 
november jl. gesproken met de heren De Juniac, Gagey en Elbers, respectievelijk de CEO’s van Air 
France-KLM, Air France en KLM. De staatssecretaris heeft daarbij de Nederlandse belangen 
benadrukt die verbonden zijn aan de mainportfunctie van Schiphol en de positie van KLM. Ook zijn 
in dat gesprek de toezeggingen herbevestigd die eerder door Air France-KLM aan Nederland zijn 
gedaan, waaronder over het behoud van een zelfstandig financieel beheer. Zoals eerder aan de 
Kamer is gemeld hebben in het afgelopen jaar ook diverse ontmoetingen van haar 
ambtsvoorganger, de minister van EZ en mijzelf plaatsgehad met Franse bewindspersonen en de 
top van Air France KLM en KLM, waarbij onder meer het belang van KLM voor de Nederlandse 
economie en Schiphol aan de orde is gesteld en het belang van een zelfstandige positie van KLM 
binnen de Air France KLM groep is benadrukt.  
  
53 
 

 
Vraag 69 
In welke mate is het verantwoord voor een bedrijf als KLM om een solvabiliteitsratio van 0,1% te 
hebben? Wat is de doelstelling van KLM op de lange termijn voor haar solvabiliteitsratio? 
 
Antwoord 69 
Het uitgangspunt is dat deelnemingen zich zelfstandig moeten kunnen financieren door vreemd 
vermogen aan te trekken op de geld- of kapitaalmarkt, tegen acceptabele voorwaarden. 
Kredietbeoordelaars en marktpartijen kijken bij partijen zoals KLM vooral naar de verhouding 
tussen de netto schuld en de operationele cashflow. Daar zijn verhoudingsgetallen voor ontwikkeld 
9
waar KLM aan voldoet, bijvoorbeeld de adjusted net debt to EBITDAR ratio . AFKLM had op 30 
september 2015 een ratio van 3,4, de doelstelling is een ratio van 2,5 in 2017. KLM en AIR 
FRANCE KLM publiceren geen doelstelling voor het solvabiliteitsratio. 
  
                                                
9
 EBITDAR is de afkorting van Earnings Before Interest, Taxes, Depreciation, Amortization and Aircraft operating lease costs 
55 
 

 
Vraag 74 
Klopt het dat het eigen vermogen van KLM is gedaald van € 1.611 miljoen naar € 9 miljoen? 
 
Antwoord 74 
Ja, het eigen vermogen is gedaald van € 1.611 miljoen naar € 9 miljoen, onder meer als gevolg 
van de negatieve effecten van de lage rentestand op de pensioenverplichtingen. 
  
57 
 

 
Vraag 76 
Waarom staat hier niets over de actuele situatie c.q. de informatie uit brief die op 5 november 
2015 naar de Tweede Kamer is gestuurd? Waarom blijft de huidige CEO van De Munt nog tot medio 
2016 aan? 
 
Antwoord 76 
Het Jaarverslag Beheer Staatsdeelnemingen is gepubliceerd op 15 oktober jl. en heeft betrekking 
op het boekjaar 2014. In de brief van 5 november jl. is de actuele situatie van de Munt verder 
toegelicht alsook de regeling die is getroffen om te voorkomen dat de Munt op korte termijn in 
liquiditeitsproblemen terecht komt. Na het versturen van de brief werd bekend dat de CEO van 
KNM niet zou aanblijven tot medio 2016, maar per 1 december jl. is opgevolgd door de heer Kees 
Bruinsma als interim-directeur en Chief Restructuring Officer.  
  
59 
 

 
Vraag 78 
Is inmiddels aan te geven hoeveel verlies De Munt in 2014 heeft geleden? Zo ja, kan dan ook 
uiteengezet worden waar deze verliezen precies aan te wijten zijn? 
 
Antwoord 78 
De accountantscontrole is nog niet afgerond, waardoor dit inzicht nog niet is te geven. 
  
61 
 

 
Vraag 80 
Hoeveel geld had het Ministerie van Financiën nog tegoed van De Munt in 2014? 
 
Antwoord 80 
Over 2014 is nog geen jaarrekening vastgesteld waardoor de schuld van De Munt aan het 
Ministerie van Financiën over dat jaar nog niet definitief is vastgesteld. In september 2015 had 
Financiën een bedrag van ongeveer € 18 miljoen tegoed van De Munt met betrekking tot “afdracht 
van nominale waarde”. 
  
63 
 

 
Vraag 82 
In hoeverre moet rekening gehouden worden met de mogelijkheid dat het KNM kan omvallen? Zou 
het omvallen van het KNM gevolgen hebben voor de waardering van andere staatsdeelnemingen? 
 
Antwoord 82 
De opdracht aan de nieuwe directeur en Chief Restructuring Officer (CRO) is om een overtuigend 
toekomstplan voor de Munt te ontwikkelen. Vervolgens maakt de staatssecretaris van Financiën als 
aandeelhouder een afweging tussen alle denkbare opties. De situatie bij de Munt is mijns inziens 
dermate uniek dat ik niet verwacht dat deze gevolgen zal hebben voor de waardering van andere 
staatsdeelnemingen.  
65 
 

 
Vraag 84  
Wat houdt het “lessons-learned project” in, waar de NS in 2014 aan begonnen is? 
 
Vraag 91 
Er wordt gesteld in het Jaarverslag Beheer Staatsdeelnemingen dat bij de nieuwe 
investeringsvoorstellen voor de aankoop van nieuwe treinstellen de ‘lessons learned van de Fyra 
voldoende toegepast zijn’. Om welke lessen gaat het hier precies? En wat verstaat u onder 
‘voldoende toegepast’? 
 
Vraag 92  
Tot welke aanpassingen leiden de aanbevelingen van de Fyra-enquête in de toekomstige 
aanbestedingen van nieuwe treinstellen van de NS? 
 
Antwoord 84, 91 en 92 
Het betreffen de lessen die zijn opgedaan met de aanbesteding, het contracteren, de productie en 
het in dienst nemen van de V250 treinen (Fyra). Het in kaart brengen en implementeren van deze 
lessen is in 2013 gestart en in 2014 voortgezet. De lessen van de Fyra zijn reeds meegenomen in 
de lopende bestellingen voor de nieuwe Sprinters en Intercity’s. Zo wordt er nu zoveel mogelijk 
gebruik gemaakt van bewezen technologieën bij het bestellen van nieuwe treinen.  Bij het 
aanbestedingstraject van de ICNG’s is daarnaast, bovenop onze eigen toets op basis van het 
investeringskader, een second opinion van adviseur Mott MacDonald gevraagd op de eisen die NS 
stelt aan het materieel, de zogenoemde Request for Proposal. In de Kamerbrief van 16 juni jl. heeft 
voormalig staatsecretaris Mansveld u geïnformeerd over de conclusies van deze audit en is 
geconcludeerd dat de verificatiefase en de vaststelling van de Functionele Technische Specificatie 
(FTS) op adequate wijze is uitgevoerd. De uitkomsten van de audit zijn van belang voor de 
uiteindelijke goedkeuring van de aandeelhouder. 
  
67 
 

 
Vraag 86  
Wat bedragen de investeringen in zowel de SNG’s (nieuwe generatie Sprinter) als de Stadler Flirt? 
 
Antwoord 86 
De investeringswaarde met betrekking tot de SNG bedraagt circa € 0,5 miljard en de 
investeringswaarde met betrekking tot de Stadler Flirt circa € 0,3 miljard. 
 
  
69 
 

 
Vraag 88 
Abellio is actief in het buitenland, maar is Abellio ook actief in Nederland? Zo ja, waar en waarom? 
 
Antwoord 88  
Qbuzz, een dochteronderneming van Abellio, is actief in Nederland op de concessies Zuid Oost 
Friesland, Groningen Drenthe en in Utrecht. In hoeverre NS ook in de toekomst een belang houdt 
in Qbuzz, maakt onderdeel uit van de strategische heroriëntatie die NS momenteel uitvoert. 
Daarnaast heeft Abellio een belang van 49% in HTM Personenvervoer. 
  
71 
 

 
Vraag 95 
Waarom is Schiphol in 2014 gezakt van de 3e naar de 5e plaats van de beste luchthavens van de 
wereld? 
 
Antwoord 95 
Schiphol heeft de afgelopen jaren geïnvesteerd in capaciteit en kwaliteit op de luchthaven Schiphol. 
Schiphol is voornemens ook de komende jaren meer te investeren om de kwaliteit van de 
luchthaven verder te verbeteren en operationele knelpunten op te lossen. Mede door deze 
grootschalige verbouwingen staat de klantwaardering van Schiphol nu onder druk. Daarnaast is de 
kwaliteit van een aantal grote luchthavens en een aantal concurrerende hub-luchthavens de 
afgelopen jaren sterk verbeterd, mede door grootschalige investeringen. 
  
73 
 

 
Vraag 97 
Zijn in 2014 boetes uitgedeeld aan luchtvaartmaatschappijen die vliegen op Schiphol, omdat ze 
zich niet aan het uitbetalen van vergoedingen hielden naar aanleiding van vertragingen van 3 uur 
of meer? 
 
Antwoord 97 
Nee. Passagiers kunnen zelf hun recht halen bij luchtvaartmaatschappijen. Als ze niet tevreden zijn 
met de reactie kunnen ze daarover een klacht indienen bij de ILT (Inspectie Leefomgeving en 
Transport). De ILT onderzoekt alle klachten en geeft daarover een onderbouwd oordeel. De ILT 
doet, ook los van de klachten, inspecties op luchthavens en bij luchtvaartmaatschappijen. Als uit 
10
de behandeling van klachten of uit inspecties blijkt dat de Verordening niet (goed) wordt 
nageleefd, voert de ILT een bestuurlijk gesprek of geeft een boete. Tot op heden hebben alle 
bestuurlijke gesprekken geleid tot de gewenste naleving waaronder het uitbetalen van compensatie 
voor alle door de ILT als gegrond beoordeelde klachten. Ik verwijs voor het nalevingsbeeld ook 
naar de antwoorden van de staatssecretaris van het Ministerie van Infrastructuur en Milieu op de 
vragen van Kamerleden Bashir (Kenmerk 2015D36078) en Leenders (Kenmerk 2015D36069) op 
29 september 2015. 
  
                                                
10
 Verordening EC 261/2004 Compensatie en bijstand aan luchtreizigers bij instapweigering en annulering of langdurige vertraging van 
vluchten 
75 
 

 
Vraag 99 
Welke reservering c.q. voorziening heeft de Staatsloterij opgenomen als gevolg van de uitspraak 
van de Hoge Raad? 
 
Antwoord 99 
Staatsloterij houdt geen voorziening aan voor de uitspraak van de Hoge Raad, omdat de Hoge 
Raad geen uitspraak heeft gedaan over schadeplicht en omvang van de schade. Hiermee is er 
volgens accounting principes geen noodzaak om een voorziening te treffen. 
  
77 
 

 
Vraag 102 
Staatsloterij gaat de portfolio uitbreiden voor de online en offline markt. Welke plannen zijn er 
concreet voor de offline markt? 
 
Antwoord 102 
De strategie van de Staatsloterij voor de offline markt gaat uit van een fusie met De Lotto. 
Inmiddels heeft de ACM een vergunning verleend voor de fusie. Als ook het parlement instemt met 
de fusie, kan deze doorgang vinden. Het fusiebedrijf zal uit het spelaanbod van Staatsloterij en De 
Lotto een gezamenlijk productaanbod ontwikkelen. Vertrekpunt daarbij zijn de afzonderlijke 
merken van beide organisaties. In de periode na de fusie zal het productaanbod van het 
fusiebedrijf niet drastisch wijzigen. Staatsloterij zal verder gaan op de ingeslagen koers. Dat wil 
zeggen trekkingen met aansprekende extra prijzen, naast de hoge geldprijzen. Daarnaast blijven 
de kleine geldprijzen bestaan waardoor het karakter van een prijzenloterij in stand blijft. Ook blijft 
Staatsloterij gebruik maken van diverse media en initiatieven voor het verbeteren van het imago 
en het verbreden van de doelgroep. 
  
79 
 

 
Vraag 104 
Kunt u voor de tien investeringen die vermeld staan uiteenzetten welke bedragen precies gemoeid 
waren met elk van deze investeringen? 
 
Antwoord 104 
In 2014 heeft Tennet tien investeringsprojecten met een totale waarde van € 6,7 miljard ter 
goedkeuring aan de aandeelhouder voorgelegd. Hierbij gaat het om de volgende bedragen:  
Project Bedrag (mln. €)  
NoordWest 380: 380kV transmissielijn van Eemshaven naar Vierverlaten 511  
en een opwaardering van de lijn tussen Ens en Diemen  
Zuidwest 380 (West): 380kV transmissielijn van Borssele naar Rilland 404  
COBRA: interconnector tussen Nederland en Denemarken 267  
7 projecten Duitsland onshore & offshore 5.535  
Totaal 6.717 
 
Voor de Duitse projecten is geen nader onderscheid gemaakt, omdat in Duitsland de bedragen per 
project niet openbaar gemaakt worden. .  
81 
 

 
Vraag 107 
Hoe kan het dat UCN maar 1 werknemer heeft, dat zijn er toch veel meer? 
 
Antwoord 107 
UCN is een houdstermaatschappij die alle Nederlandse aandelen in URENCO houdt. UCN heeft zelf 
geen operationele activiteiten en heeft daarom maar één werknemer. URENCO heeft wel meerdere 
werknemers, namelijk gemiddeld 1.525 gedurende het jaar in 2014. 
  
83 
 

 
Antwoorden namens medebewindspersonen 
 
Vraag 110 
Hoe groot zal de investering van de BOM zijn in de onderhoudsfaciliteit van de F35? 
 
Antwoord 110 
De BOM is niet voornemens te investeren in een onderhoudsfaciliteit van de F35.  
Vanuit haar kerntaak Business Development wordt wel menskracht ingezet voor de ondersteuning 
van het (Noord-Brabantse) Actieplan en het smeden van samenwerkingsverbanden ter uitbouw van 
een regionaal / landelijk ecosysteem Aerospace & Maintenance. 
 
  
85 
 

 
Vraag 112 
Is in 2014 sprake geweest van inconsistenties en risico’s aan de kant van DC ANSP (Dutch 
Caribbean Air Navigation Service Provider)? Zo ja, welke zijn dit dan? 
 
Antwoord 112 
Er is geen sprake geweest van inconsistenties of bijzondere risico’s bij DC ANSP. 
  
87 
 

 
Vraag 114 
Hoe komt het dat de winst van EBN B.V. in 2014 aanzienlijk lager is uitgevallen dan in voorgaande 
jaren? 
 
Antwoord 114 
Dit is met name het gevolg van een daling van de omzet met 25% of wel ruim € 2,2 miljard, zowel 
door een lagere afzet (zachte winter en lager productieplafond Groningenveld) als door lagere 
gasprijzen. 
Tegenover de fors lagere omzet staan overigens ook lagere (winst)afdrachten aan de Staat uit 
hoofde van verkopen van het Groningengas (circa € 1,4 miljard). 
Daarnaast zijn de operationele kosten gestegen, onder meer als gevolg van hogere schadeclaims in 
verband met de bevingen in Groningen.  
  
89 
 

 
Vraag 116 
Welke doelstellingen had het Innovation Quarter in 2014 en heeft zij deze doelstellingen gehaald? 
 
Antwoord 116 
Voor Innovation Quarter was 2014 een aanloopjaar. Innovation Quarter startte de activiteiten per 1 
januari 2014. De doelstellingen voor 2014, het genereren en opvolgen van tenminste 250 
aanvragen, zijn daarop afgestemd. In 2014 heeft Innovation Quarter 408 investeringsvoorstellen 
ontvangen en beoordeeld en is er zelfs in geslaagd om voor ultimo 2014 twee 
participatieovereenkomsten te sluiten. De doelstellingen voor 2014 zijn derhalve ruimschoots 
gehaald. 
 
  
91 
 

 
Vraag 118 
In hoeveel projecten wordt (door LIOF) geïnvesteerd en bij hoeveel van die projecten zijn één of 
meer mkb-bedrijven betrokken? 
 
Antwoord 118  
Ultimo 2014 heeft LIOF111 participaties (inclusief enkele fonds-in-fonds investeringen) in 
portefeuille. De regionale ontwikkelingsmaatschappijen investeren uitsluitend in mkb-bedrijven. 
  
93 
 

 
Vraag 120 
Welke overwegingen zijn er om niet te komen tot een gelijke eigendomsverhouding tussen 
provincies en Rijk? 
 
Antwoord 120 
Ultimo 2014 houdt de Staat 99,97% van de aandelen NOM. Sinds 2013 wordt er met de 
Noordelijke provincies overleg gevoerd om te komen tot een herschikking van het aandelenbezit. 
Zie verder vraag/antwoord 121. 
  
95 
 

 
Vraag 122 
In hoeveel projecten wordt (door OOST) geïnvesteerd en bij hoeveel van die projecten zijn één of 
meer mkb-bedrijven betrokken? 
 
Antwoord 122  
Ultimo 2014 heeft OOST 145 participaties in portefeuille. Hiervan heeft ongeveer de helft 
betrekking op participaties die verstrekt zijn uit het Fonds Gelderland voor Innovaties. In 2015 
wordt dit fonds in een aparte vennootschap ondergebracht (het beheer van het fonds blijft bij 
OOST) en zullen de uit dit fonds gefinancierde investeringen niet meer in de telling worden 
opgenomen. 
De regionale ontwikkelingsmaatschappijen investeren uitsluitend in mkb-bedrijven. 
  
97 
 

 
Vraag 124 
Waarom wordt bij Oost niet gestreefd naar een gelijke eigendomsverhouding tussen provincies en 
Rijk? 
 
Antwoord 124  
De verhouding Rijk – Provincies komt al redelijk in de buurt (afgerond: 56 – 44). Bij de 
kapitaaluitbreiding in 2013 is het aandeel van de staat enigszins verwaterd (van 57,6% naar 
55,9%). Bij nieuwe kapitaalronden zal bezien worden of het provinciale aandeel verder vergroot 
kan worden. Het ministerie van Economische Zaken heeft geen problemen met een verkleining van 
haar aandelenbelang. 
  
99 
 

 
Vraag 126 
Welke gevolgen hebben de (financiële) problemen voor ProRail waarover niet wordt gesproken bij 
het overzicht? 
 
Antwoord 126 
11 12
In de brief van 15 september 2015 en 26 november 2015 heeft de staatssecretaris van 
Infrastructuur en Milieu uw Kamer geïnformeerd over de stand van zaken met betrekking tot de 
spoorbudgetten voor beheer onderhoud en vervanging; over de uitkomsten van de audit van PwC 
c.s. op de meerjarige budgetten voor beheer, onderhoud en vervanging van ProRail, het hieruit 
volgende potentieel tekort van € 475 miljoen in de periode 2018–2028 en de kostenbesparende 
maatregelen die ProRail daarvoor uitwerkt. Dit is overigens primair in de relatie met het ministerie 
van Infrastructuur en Milieu als subsidieverstrekker. 
  
                                                
11
 Tweede Kamer, vergaderjaar 2015-2016, 29984, nr. 621 
12
 Tweede Kamer, vergaderjaar 2015-2016, 29984, nr. 637 
101 
 

 
Vraag 128 
Wanneer hebben voor het laatst noemenswaardige gebeurtenissen plaatsgevonden op de Saba 
Bank? 
 
Vraag 129 
Is de verwachting dat in de nabije en/of de verre toekomst de Saba Bank nog geleased gaat 
worden aan oliebedrijven? 
 
Vraag 130 
Wat bedragen de onkostenvergoedingen van de Raad van Bestuur en de Raad van commissarissen 
van de Saba Bank Resources N.V.? 
 
Vraag 131 
Waaruit bestaan de werkzaamheden van de leden van de Raad van Bestuur en Raad van 
Commissarissen? 
 
Vraag 132 
Welk beletsel is er om de Saba Bank op te heffen? 
 
Antwoord 128, 129 130, 131 en 132 
De minister van Economische Zaken zal de vragen over Saba Bank separaat beantwoorden. 
  
103 
 

 
Vraag 134 
Waarom zijn er nog geen financiële gegevens beschikbaar? 
 
Vraag 135 
Wanneer zijn de financiële gegevens wel beschikbaar en hoe wordt de Tweede Kamer daarover 
geïnformeerd? 
 
Vraag 136 
En is de minister bereid om de Tweede Kamer daarover tussentijds te informeren in plaats van te 
wachten op het jaarverslag beheer staatsdeelnemingen 2015? Zo nee, waarom niet? 
 
Antwoord 134, 135 en 136 
SSCS bv is pas recent operationeel in bedrijf. Op dit moment wordt in samenwerking met een 
extern accountantsbureau gewerkt aan de openingsbalans en inbrengverklaring. In het jaarverslag 
beheer staatsdeelnemingen 2014 staat vermeld dat de financiële gegevens naar verwachting in het 
vierde kwartaal van 2015 beschikbaar zijn. Dit heeft enige vertraging opgelopen vanwege enige 
vragen over de toepassing en uitwerking van de belastingregelgeving.  
SSCS wordt kostendekkend geëxploiteerd en heeft geen directe financiële implicatie op de 
rijksbegroting. Ook de absolute omvang van SSCS is beperkt. Om die reden heeft het de  voorkeur 
te rapporteren in het jaarverslag beheer staatsdeelnemingen 2015. 
Mocht er een specifieke beleidsinhoudelijke aanleiding zijn dan zal de Tweede Kamer daarover 
tussentijds worden bericht. 
  
105 
 

 
Vraag 138 
In hoeverre gaat het wat betreft DC ANSP en Winair om permanente beleidsdeelnemingen? 
Waarom kunnen deze niet afgebouwd worden? 
 
Antwoord 138 
Het ministerie van Infrastructuur en Milieu heeft een aandelenbelang van 7,95% toebedeeld 
gekregen in zowel Winair als in DC ANSP in het kader van de staatkundige hervormingen van 10 
oktober 2010. Het aandeelhouderschap in Winair is van belang om de duurzame bereikbaarheid 
van Saba en Sint Eustatius te borgen. Winair is de enige luchtvaartmaatschappij die de eilanden 
Saba en Sint Eustatius met Sint Maarten verbindt. Het aandeelhouderschap in DC ANSP is van 
belang omdat de luchtverkeersdienstverlening in het luchtruim boven het Nederlands grondgebied 
in de Caraïben, waaronder Bonaire, wordt beschouwd als een publieke taak en belang. Enerzijds 
vanwege de veiligheidsaspecten en anderzijds vanwege het belang van een goede bereikbaarheid 
van Bonaire door de lucht en de economische belangen van Bonaire (met name toeristische) en de 
(Nederlandse) luchtvaartmaatschappijen. Deze publieke belangen gelden nog steeds. Het afbouwen 
van het aandeelhouderschap in deze ondernemingen staat op dit moment niet ter discussie en 
beide beleidsdeelnemingen zullen periodiek worden geëvalueerd zoals aangekondigd in de Nota 
Deelnemingenbeleid Rijksoverheid 2013. 
  
107 
 

