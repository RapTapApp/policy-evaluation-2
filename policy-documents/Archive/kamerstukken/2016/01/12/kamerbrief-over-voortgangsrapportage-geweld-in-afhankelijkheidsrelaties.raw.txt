> Retouradres Postbus 20350 2500 EJ  Den Haag 
Bezoekadres: 
De Voorzitter van de Tweede Kamer 
Parnassusplein 5 
der Staten-Generaal 
2511 VX  Den Haag 
Postbus 20018 
www.rijksoverheid.nl 
2500 EA DEN HAAG 
Kenmerk 
881129-145071-DMO 
Bijlage(n) 
8 
Correspondentie uitsluitend 
richten aan het retouradres 
met vermelding van de 
 
datum en het kenmerk van 
deze brief. 
 
Datum 12 januari 2016 
Betreft Voortgangsrapportage Geweld in Afhankelijkheidsrelaties  
 
 
 
 
 
Geachte voorzitter, 
Hierbij stuur ik u, mede namens de minister van Veiligheid en Justitie (VenJ) en de 
minister van Onderwijs, Cultuur en Wetenschap (OCW) de zevende 
voortgangsrapportage geweld in afhankelijkheidsrelaties (VGR GIA).  
 
Geweld in afhankelijkheidsrelaties (GIA) is volstrekt onaanvaardbaar. Bij de 
aanpak daarvan gaat het om alle vormen van geweld in afhankelijkheidsrelaties, 
ongeacht leeftijd, sekse, etniciteit en sociaal economische status. GIA komt zowel 
voor in huiselijke kring als in professionele setting.   
 
De aanpak van GIA is inmiddels stevig verankerd in wetgeving: de Wet 
maatschappelijke ondersteuning 2015 (Wmo), de Jeugdwet, de Wet verplichte 
meldcode huiselijk geweld en kindermishandeling (Wet meldcode), de Wet tijdelijk 
huisverbod en de Europese richtlijn minimumnormen voor slachtoffers. Recent zijn 
de Goedkeurings- en Uitvoeringswet van het Verdrag van Istanboel, die de aanpak 
van geweld tegen vrouwen en huiselijk geweld regelen, door zowel uw Kamer als 
de Eerste Kamer aanvaard. Het Verdrag treedt voor het Europese deel van het 
1
Koninkrijk op 1 maart 2016 in werking . Het Verdrag geeft een belangrijke impuls 
aan het verder versterken en verbeteren van de aanpak van geweld tegen 
vrouwen.  
 
Maar de aanpak van GIA blijft onze inzet vragen. Nog te vaak worden we 
opgeschrikt door gewelddadige incidenten met soms dodelijke afloop. Ze laten 
zien hoe hardnekkig geweld in afhankelijkheidsrelaties is en hoe moeilijk het soms 
is dit geweld te voorkomen. Daarom is en blijft een gezamenlijke aanpak van rijk, 
gemeenten, professionals en burgers onverminderd nodig. 
 
 
                                                
1
  De akte van de aanvaarding daarvoor is op 18 november 2015 gedeponeerd bij de Raad 
van Europa. Uiteraard is het van belang dat het Verdrag ook gaat gelden voor het Caribisch 
deel van het Koninkrijk gaat gelden (Bonaire, Saba en Sint Eustatius). Daarvoor is een 
specifiek traject gestart (zie verder onder deel II). 
1 
 

 
Tevens doe ik de toezegging gestand, die ik samen met de minister van VenJ heb 
 
4
gedaan in onze brief aan uw Kamer van 13 november 2015 over de borging van 
het aanbod van de Centra voor Seksueel Geweld (CSG’s).  
Ten slotte heb ik tijdens het AO slachtoffers loverboys van 7 oktober 2015 een 
aantal toezeggingen gedaan dat opgenomen wordt in de brief van de minister van 
VenJ en mij over de vervolgaanpak loverboyproblematiek. Deze brief wordt u 
separaat toegezonden.  
 
  
                                                
4
 Kamerstukken II, 2015-2016, 31 839, nr. 495 
3 
 
 

 
Adviezen en actieplan aanpak kindermishandeling Van der Burg 
 
In de afgelopen periode zijn er verschillende voorstellen gedaan om de aanpak 
van kindermishandeling te verbeteren. Het gaat dan om het adviezen van de 
Taskforce (u heeft hierover 22 september 2015 een brief ontvangen), de Nationaal 
Rapporteur Mensenhandel en Seksueel Geweld tegen kinderen (NRM) (22 
september 2015) en van de Kinderombudsman en Augeo (13 november 2015). 
Daarnaast heeft Kamerlid Van der Burg (VVD) een actieplan aanpak 
kindermishandeling ingediend tijdens het wetgevingsoverleg (WGO) Jeugd op 16 
november 2015. Ten slotte heeft Defence for Children uw Kamer de Quickscan 
‘Werkwijze Veilig Thuis’ doen toekomen (4 december 2015). 
 
De adviezen en het actieplan concentreren zich vooral op het verbeteren en het 
minder vrijblijvend maken van het gebruik (van stap 5) van de meldcode. 
Het gaat dan om de volgende punten:  
- Het nog verder vergroten van de bekendheid van de meldcode en met name de 
kindcheck; 
- De behoefte om meer kinderen op de radar te krijgen door meer signalen te 
kunnen registreren en te koppelen;  
- Het monitoren van kinderen en gezinnen waar hulp is ingezet om te weten of 
veiligheid structureel geborgd is en hulp effectief is. 
 
Veilig Thuis  
In het afgelopen najaar zijn alle 26 Veilig Thuis-organisaties (VT-organisaties) 
bezocht door VWS, VenJ en VNG. Doel van het bezoek was om globaal inzicht te 
krijgen in de successen en knelpunten van de VT-organisaties. Uit deze ronde 
komt naar voren dat er in het afgelopen jaar een stevig fundament is gelegd, 
maar dat een forse doorontwikkeling nog noodzakelijk is.  
Daarnaast worden de VT-organisaties geconfronteerd met een toename van het 
aantal adviesvragen en meldingen. De VT-organisaties geven een aantal 
verklaringen voor deze toename: het landelijk gratis telefoonnummer, de 
landelijke en lokale publiekscampagnes, maar ook het toegenomen aantal 
meldingen van de politie bij de VT-organisaties. De hoge werkdruk leidt, zo gaven 
de VT-organisaties aan, tot wachttijden. Ondanks de werkdruk is er extra 
aandacht voor eventuele crisiszaken, omdat alle binnenkomende meldingen hier 
direct op worden gescreend, zo stelden de VT-organisaties. De grote druk die er 
ligt op de formatie van Veilig Thuis, was voor de gemeenten van in elk geval een 
aantal Veilig Thuis regio’s (zoals Drenthe, Gelderland-Zuid, Hollands Midden en 
Groningen) aanleiding om extra financiële middelen beschikbaar te stellen voor 
het wegwerken van de wachttijden. 
 
Het beeld van de hoge werkdruk en het ontstaan van wachttijden worden 
bevestigd door de deelonderzoeken van de tot nu toe 16 bezochte VT-organisatie 
die de Inspectie Jeugdzorg (IJZ) en Inspectie voor de Gezondheidszorg (IGZ) 
sinds november 2015 hebben gepubliceerd. Doel van dit toezicht is om van alle 
VT-organisaties te bepalen in hoeverre zij voldoen aan (wettelijke) 
randvoorwaarden, in hoeverre zij zicht houden op de veiligheid en ervoor zorgen 
dat acuut onveilige situaties worden opgeheven. Daarnaast beoordelen de 
inspecties in hoeverre de VT-organisaties een aantal organisatie-aspecten op orde 
hebben, waaronder de inzet van gekwalificeerde professionals.   
 
 
 
5 
 
 

 
(met inbegrip van de kindcheck) structureel te verankeren in de opleidingen. De 
 
resultaten van een monitor, waarin nagegaan wordt wat de stand van zaken van 
deze verankering is, komen in het voorjaar van 2016 beschikbaar. Op basis 
daarvan zal ik voor de zomer van 2016 met branche-, beroeps- en werkgevers-
organisaties concrete afspraken maken over eventuele vervolgacties. 
 
Eveneens wil ik, voortbouwend op de bestaande deskundigheidsbevordering over 
het toepassen van de stappen van de meldcode, nagaan op welke wijze we 
ondersteuning kunnen bieden om de gespreksvaardigheden van professionals 
verder te verbeteren, in aansluiting op de behoeften bij de werkvloer. Bij alle 
vormen van geweld in huiselijke kring is deze ondersteuning op 
8
gespreksvaardigheden van belang .  
Ik zal uw Kamer in de volgende VGR informeren over de uitkomsten hiervan.  
 
Implementatie kindcheck  
De implementatie van de kindcheck wil ik met kracht bevorderen door:  
a. Een stappenplan kindcheck - in overleg met beroepsgroepen, waaronder 
bijvoorbeeld ook verloskundigen en kraamverplegenden, op te stellen en te 
implementeren. Met aandacht voor kinderen in de vrouwenopvang en het gegeven 
dat het ontbreken van kindsignalen geen reden mag zijn om te veronderstellen 
dat er niets aan de hand is;  
b. Een tweejarig project gericht op het faciliteren van de implementatie van de 
kindcheck in de GGZ sector (2016 en 2017); 
c. De invoering van een ‘alert’ in het digitale registratiesysteem van huisartsen. 
Deze alert geeft automatisch aan dat de kindcheck moet worden toegepast als 
bepaalde ouderfactoren zijn geregistreerd. Deze invoering gaat gepaard met 
andere activiteiten die samen met huisartsenorganisaties en Augeo dit jaar zijn 
overeengekomen om het signaleren van kindermishandeling door huisartsen te 
vergroten. 
 
Plan van aanpak gebruik meldcode en kindcheck in het justitiële domein  
De minister van VenJ gaat in overleg met de justitiële organisaties na welke 
verbeteracties nodig zijn. De betrokken justitiële organisaties hebben scherp op 
hun netvlies dat verbeteringen nodig zijn. Een plan van aanpak is in voorbereiding 
en wordt dit jaar door de betrokken organisaties uitgevoerd. We blijven monitoren 
in hoeverre de meldcode en de kindcheck in het justitiële domein goed worden 
gehanteerd.  
 
Combinatiepakket voor gezondheidszorg en justitieel domein 
Uw Kamer heeft een motie van Kamerlid Kooiman (SP) en Kamerlid Bergkamp 
9
(D66) aangenomen, waarin de regering wordt gevraagd te zorgen voor invoering 
van een "combinatiepakket" bestaande uit screening, training en inspectietoezicht 
voor alle relevante partijen die werken met de verplichte meldcode.  
In overleg met de IJZ en de IGZ over deze motie zal in 2016 in ieder geval in de 
sector gezondheidszorg, en dan met name binnen de GGZ-sector, uitvoering 
worden gegeven aan deze motie. De IGZ reserveert ruimte hiervoor in haar 
werkprogramma van dit jaar. Ook VenJ zal aansluiten bij de uitvoering van de 
                                                
8
 Daarmee geef ik ook uitvoering aan de toezegging bij de voortzetting van het Actieplan 
‘Ouderen in veilig handen’ (Kamerstukken II, 2014 – 2015, 28 345, nr. 135, bijlage 1) om 
ook expliciet aandacht te besteden aan gespreksvaardigheden bij signalen van 
ouderenmishandeling. 
9
 Kamerstukken II, 2015 - 2016, 34 300 XVI, nr. 103 
7 
 
 

 
In stap 5 van de meldcode beslissen de  professionals of er melding plaatsvindt 
 
(meldrecht) dan wel of zij zelf hulp inzetten. Ik ben voornemens te regelen dat de 
inzet van hulp bij kindermishandeling wordt geregistreerd. Een verplichting om in 
dergelijke gevallen persoonsgegevens te verstrekken aan Veilig Thuis vergt een 
wetswijziging. Deze wetswijziging bereid ik voor. Daarbij zal ik ook nadrukkelijk 
kijken naar de relatie met de verwijsindex risicojongeren. 
 
Daarnaast beschikt Veilig Thuis over specifieke wettelijke bevoegdheden om in het 
kader van de meldfunctie persoonsgegevens te registreren van betrokkenen bij 
(vermoedelijke) gevallen van huiselijk geweld en kindermishandeling en om 
onderzoek te kunnen doen naar dergelijke gevallen. Deze bevoegdheden bieden 
nu al mogelijkheden om, zonder wetswijziging, meer signalen te registreren om zo 
bijvoorbeeld kinderen die (vermoedelijk) worden mishandeld op de radar te 
houden. De werkwijze van Veilig Thuis zal daarom op een aantal punten moeten 
worden aangescherpt. Deze werkwijze is onder leiding van de VNG neergelegd in 
het model handelingsprotocol en de afspraken die gemeenten hierover gemaakt 
hebben. Dit model handelingsprotocol moet worden aangepast. Dit zal onderdeel 
zijn van het eerder genoemde project van VWS, VenJ en de VNG gericht op de 
doorontwikkeling van Veilig Thuis. Het gaat om de volgende aanpassingen: 
 
- Veilig Thuis verwerkt signalen van burgers voor zover mogelijk als melding, ook 
als deze melding niet onmiddellijk tot nadere vervolgstappen leidt (onderzoek of 
doorgeleiden naar het lokale veld). Doordat bij een melding niet alleen wordt 
geregistreerd wie contact heeft opgenomen met Veilig Thuis, maar ook wie het 
(vermoedelijke) slachtoffer is, bevordert dit dat Veilig Thuis signalen kan 
registreren, combineren en daardoor de veiligheid beter kan inschatten.  
 
- Meldingen worden door Veilig Thuis niet meer veranderd in adviezen. Het huidige 
handelingsprotocol van Veilig Thuis verbindt aan een melding altijd een 
vervolgstap. Als er geen vervolgstap nodig is, wordt een melding omgezet in een 
advies en worden de persoonsgegevens van de betrokkenen verwijderd. Dit is 
onwenselijk omdat hiermee signalen over een kind niet meer terug te vinden zijn.  
- Als Veilig Thuis heeft vastgesteld dat daadwerkelijk sprake is van huiselijk 
geweld of kindermishandeling, blijft Veilig Thuis in alle gevallen de veiligheid van 
het kind monitoren.  
- Bij adviesvragen (stap 2 van de meldcode) blijft Veilig Thuis altijd ondersteuning 
bieden aan professionals en blijft Veilig Thuis de situaties monitoren waarover een 
adviesvraag is binnen gekomen. Professionals en burgers krijgen desgevraagd 
advies van Veilig Thuis over de te zetten vervolgstappen bij vermoedens van 
huiselijk geweld of kindermishandeling. Door na te gaan of de adviesvrager 
hiermee uit de voeten kan, door bijvoorbeeld afspraken te maken over 
vervolgcontact, blijft het betrokken kind of gezin op de radar, kan de adviesvrager 
zo nodig ondersteuning worden geboden en kan in overleg met hem of haar 
eventueel besloten worden om tot een melding over te gaan.  
3. Verbetering en doorontwikkeling van Veilig Thuis 
Op basis van de inspectierapporten tot nu toe en de ronde bij Veilig Thuis 
constateer ik dat naast de aanscherping en verbetering van de registratie bij Veilig 
Thuis (zie hierboven) op een aantal andere onderdelen nog verbetering en 
doorontwikkeling noodzakelijk is. Het gaat bijvoorbeeld om:  
9 
 
 

 
Deel II Lopende zaken, toezeggingen en moties GIA 
 
 
1. Aanpak daders 
Naast hulpverlening voor slachtoffers van GIA willen we nagaan hoe we daders 
gerichter kunnen aanpakken. Hiervoor is, zoals bekend, onder andere bij de 
Reclassering al ingezet op een speciaal diagnose instrument (B-SAFER) en op de 
ontwikkeling van een training voor de beëindiging van relationeel geweld (Borg). 
Het huisverbod maakt sinds 2009 bestuurlijk ingrijpen in crisissituaties mogelijk. 
Het OM werkt aan een nieuwe aanwijzing voor huiselijk geweld en 
kindermishandeling.  
Recidiveonderzoek  
Net als in 2013 ontvangt u met deze voortgangsrapportage de monitor ‘De 
strafrechtelijke recidive van plegers van huiselijk geweld’ (WODC, 2015, bijlage 
4). In deze monitor is de recidive na strafrechtelijke vervolging van huiselijk 
geweld in kaart gebracht. Daarbij hebben de onderzoekers dit keer ook aandacht 
besteed aan de strafrechtelijke recidive van huiselijk geweld na het huisverbod. 
Het onderzoek is gebaseerd op gegevens over vervolgden voor huiselijk geweld 
tussen 2007 en 2011 en de recidive daarna. We delen graag enkele van de 
inhoudelijke uitkomsten met u.  
 
De gegevens over de zaken tussen 2007-2011 laten netto een daling zien van de 
recidive bij plegers van huiselijk geweld. Sinds 2002 is met het programma Privé 
11
geweld - publieke zaak en de opvolgers daarvan expliciet en interdepartementaal 
aandacht besteed aan het terugdringen van huiselijk geweld. Mogelijk heeft deze 
landelijke, en ook steeds meer de lokale inzet, bijgedragen aan het terugdringen 
van herhaling van het huiselijk geweld.  
 
Net als in de vorige monitor blijken plegers van huiselijk geweld ongeveer even 
vaak opnieuw met justitie in aanraking te komen als andere geweldplegers. 
Plegers van huiselijk geweld begaan wel vaker opnieuw dezelfde fout (opnieuw 
huiselijk geweld). De herhaling van hetzelfde strafbare gedrag bij huiselijk geweld 
kan te maken hebben met specifieke achtergrondfactoren (zoals gebruik van 
verdovende middelen) die moeten worden weggenomen om herhaling tegen te 
gaan.  
 
Naast het in beeld brengen van de strafrechtelijke recidive van huiselijk geweld 
gaat het rapport specifiek in op het effect van het huisverbod op de 
strafrechtelijke recidive van huiselijk geweld. Plegers van huiselijk geweld die een 
huisverbod krijgen opgelegd blijken een ‘zwaardere’ groep dan de plegers die niet 
uit huis werden geplaatst (ze zijn bijvoorbeeld al eerder met justitie in aanraking 
geweest en waren bekend bij het voormalige Steunpunt Huiselijk Geweld).  
 12
De onderzoekers concluderen dat zij, in tegenstelling tot eerder onderzoek , 
geen effect vinden van het huisverbod op de strafrechtelijke recidive. Het 
huisverbod wordt vaak op andere manieren ingezet dan oorspronkelijk door de 
wet was beoogd: Het kwam niet in plaats van politie-inzet of strafrechtelijke 
vervolging, maar daarnaast. Circa 80% van de huisverboden gaat samen met een 
strafrechtelijk traject.  
                                                
11
 Kamerstukken II, 2001-2002, 28 345, nr. 2 
12
 Effectief uit huis geplaatst? Effectevaluatie van de Wet tijdelijk huisverbod, Regioplan, 
Amsterdam, 2013. Het onderzoek is gebaseerd op politiegegevens. 
11 
 
 

 
Koppeling RiHG aan dierenmishandeling 
 
14
Ook is in 2014 toegezegd dat bij de herziening van het RiHG zal worden gekeken 
of er een meer expliciete koppeling kan komen met dierenmishandeling. 
Dierenmishandeling op zichzelf kan volgens de experts geen reden zijn voor een 
huisverbod. In het RiHG is de factor ‘geweld tegen huisdieren’ opgenomen onder 
het kopje ‘psychisch geweld’ (bij de tweede screening, ‘het verloop van een 
(gewelds)incident’). In de vervolggesprekken over het optimaliseren van de 
werking van het huisverbod zullen we mede nagaan of en hoe dierenmishandeling 
het best kan worden opgenomen. 
 
Handreiking voor gemeenten beschikbaar 
15
Tot slot is, zoals toegezegd , nagegaan in hoeverre het bestaande 
informatiemateriaal zoals de handleiding voor burgemeesters en 
gemeenteambtenaren met betrekking tot het huisverbod kan worden 
geactualiseerd en gecommuniceerd. Regioplan heeft een geactualiseerde en 
uitgebreide handreiking laten maken. Deze is te vinden op onder andere 
www.huiselijkgeweld.nl.  
 
Richtlijn strafvordering kindermishandeling  
Het OM heeft de richtlijn strafvordering kindermishandeling opgesteld, deze is op 
13 februari 2015 gepubliceerd in de Staatscourant 
(https://zoek.officielebekendmakingen.nl/stcrt-2015-4051.html). Deze richtlijn 
beoogt een uniforme afdoening van kindermishandelingzaken. Bij de bepaling van 
de strafmaat voor daders is de bescherming van kinderen het uitgangspunt, het 
geweld jegens hen moet stoppen. Uiteraard wordt rekening gehouden met 
hulpverlening die aan het gezinssysteem wordt aangeboden en vindt afstemming 
plaats op eventuele parallelle civielrechtelijke beslissingen.  
Hiermee wordt voldaan aan de toezegging die tijdens het plenaire debat over 
kindermishandeling op 2 april 2014 om uw Kamer over deze richtlijn te 
informeren.  
 
Politie 
Ook de politie heeft speciale aandacht voor de aanpak van huiselijk geweld. Er is 
sinds 1 november 2015 een programmamanager huiselijk geweld en 
kindermishandeling gestart bij de politie. Zij zal zich onder andere richten op de 
ketensamenwerking met het OM en Veilig Thuis. Daarnaast gaat zij zich 
bezighouden met professionalisering binnen de politie op dit thema.  
De politie experimenteert met pilots om het opnemen van meldingen van 
kindermishandeling via één 24-uurs loket te laten verlopen. De belangrijkste lijn 
hierin is om dit via de afdelingen zeden te laten verlopen, het zogenaamde front-
office Zeden/kindermishandeling. Ook wordt in een aantal andere eenheden 
bekeken op welke wijze het opnemen van meldingen van kindermishandeling het 
beste is te organiseren. De concrete resultaten van deze experimenten worden 
opgenomen in een van de volgende voortgangsrapportages GIA.  
Tijdens de behandeling van de Goedkeurings- en Uitvoeringswet bij het Verdrag 
van Istanboel op 3 juni 2015 is door uw Kamer naar voren gebracht dat 
migrantenvrouwen niet serieus worden genomen door baliemedewerkers van de 
politie. De minister van VenJ heeft toegezegd om dit onder de aandacht te 
brengen. Hij heeft dit gedaan bij zowel de politie als bij de IND. Daarmee is deze 
                                                
14
 In het Algemeen Overleg Huiselijk Geweld en Dierenmishandeling van d.d. 16 oktober 
2014.  
15
 Kamerstukken II, 2013-2014, 31 015, nr. 103 
13 
 
 

 
besluit om door te gaan. De campagne is in daarom in 2015 voortgezet met een 
 
eigen bijdrage van de gemeenten en cofinanciering door het ministerie van OCW. 
Deze tweede fase loopt tot en met 2016 en is gericht op verankering en 
verduurzaming van de campagne. Zo krijgt de campagne lokaal een 
kwaliteitsimpuls door certificering van de lokale projectleiders via een train de 
trainer ‘Vlaggensysteem’. Dit systeem geeft aan hoe om te gaan met seksueel 
overschrijdend gedrag van kinderen en jongeren.  
 
Ook verwerkt het landelijke campagneteam de tussen 2012 en 2014 geleerde 
lessen in een beschrijving van de methodiek voor de databank sociale effectieve 
interventies van Movisie, het landelijk kennisinstituut sociale vraagstukken. 
Hierdoor wordt niet alleen een kwaliteitsslag gemaakt, maar ook de 
overdraagbaarheid van de campagne vergroot. Uitgangspunt is om de gemeenten 
op deze wijze in staat te stellen om WCY na 2016 voort te zetten. De 
resultaatmeting levert belangrijke input hiervoor. 
 
Resultaten 
 Bereik. Er zijn meer dan 1.800 changemakers geïnstrueerd om activiteiten 
voor WCY uit te voeren en meer dan 11.000 jongeren live bereikt met 
activiteiten. Daarnaast zijn naar schatting meer dan 90.000 jongeren via 
diverse social media bereikt. 
 Activiteiten. Changemakers en jongeren hebben in het kader van WCY een 
groot aantal (3.139) uiteenlopende activiteiten ontwikkeld en uitgevoerd 
of daaraan deelgenomen, variërend van het uitdelen van flyers tot 
debatten en voorlichtingsbijeenkomsten. 
 Effecten. De respons op de vragenlijsten was te laag om hierover harde 
uitspraken te kunnen doen. Uit zelfrapportages blijkt dat circa 40 % van 
de changemakers een verandering in hun ideeën en/of gedrag constateert. 
Dit percentage ligt iets lager onder de door de changemakers bereikte 
jongeren. De meerderheid van de changemakers en jongeren geeft aan 
dat ze nieuwe kennis hebben opgedaan.  
 Werkzame mechanismen. Intensieve, interactieve activiteiten met goede 
inhoudelijke informatieoverdracht en goede training c.q. begeleiding van 
changemakers, waarin aandacht besteed wordt aan educatie, activatie en 
mobilisatie, blijken het meest succesvol. Van belang is dat de educatie 
aansluit op het kennisniveau van jongeren en goed is afgestemd op hun 
ervaring en belevingswereld. De jongeren onderschrijven in dit verband 
ook de toegevoegde waarde van peer educatie: jongeren luisteren graag 
naar andere jongeren. 
Aanbevelingen  
De kracht van WCY is de inzet van jongeren in hun eigen gemeente. Ze krijgen 
veel ruimte om zelf acties in te vullen. Uit de evaluatie blijkt dat dit wel wat 
strakker kan. Zo pleiten de onderzoekers voor meer samenhang tussen educatie 
en activatie, waarbij gebruik gemaakt wordt van de kennis over werkzame 
mechanismen om gendergelijkheid te bevorderen. Zo blijkt (uit ander onderzoek) 
dat het opwekken van empathie beter werkt dan discussie. De begeleiding en 
uitvoering van activiteiten kan ook verder worden verbeterd: meer sturen op 
kwaliteit dan kwantiteit en projectleiders en changemakers meer handvatten 
geven voor het bewaken van het proces. De wijze van onderzoek naar uitvoering, 
15 
 
 

 
samen met mij te bezien of in de keten verbeteringen nodig zijn ten aanzien van 
 
VGV. Hierover kan ik u het volgende melden.     
Vóór 2009 is nog geen enkele VGV strafzaak in Nederland behandeld. Tussen 
2009 en 2014 zijn in totaal 7 zaken ingestroomd bij het OM. In geen van deze 
zaken is een veroordeling specifiek voor VGV tot stand gekomen. Zaken zijn 
geseponeerd (wegens gebrek aan bewijs).  
VGV-zaken zijn lastig bewijsbaar. Soms vanwege een internationale component 
(besnijdenis heeft niet in Nederland plaatsgevonden), of omdat ouders niet 
bekennen, het kind zich niet medisch wil laten onderzoeken en omdat soms de 
onduidelijkheid bestaat of het een besnijdenis of een aangeboren afwijking betreft. 
  
Bij de politie zijn weinig signalen van VGV bekend. Zaken die bij VT-organisaties 
worden geregistreerd betreffen nagenoeg allen “dreigende” VGV. In die gevallen is 
dan meer het traject van de kinderbescherming aan de orde, om te voorkomen 
dat meisjes die risico lopen, besneden worden. Uit het onderzoek ‘Vrouwelijke 
Genitale Verminking in Nederland: omvang, risico en determinanten’(Pharos, 
2013) komt naar voren dat de houding van de betrokken ouders ten opzichte van 
het wel of niet besnijden slechts gedeeltelijk is veranderd. Om trouw te blijven 
aan de eigen cultuur zouden ze hun dochter eigenlijk wel willen laten besnijden, 
maar dan in de lichte vorm. Toch laten de ouders hun dochters niet besnijden. De 
reden dat ze dat niet doen, ook niet in de lichte vorm (veranderd gedrag), heeft te 
maken met het feit dat de wet in Nederland streng is en gehandhaafd wordt, 
vanwege het bestaan van kinderbeschermingsmaatregelen, waardoor zij niet het 
risico durven te nemen gescheiden te worden van hun kind. De conclusie in 
genoemd rapport is dat de strafdreiging in Nederland een bijzonder sterke 
preventieve werking blijkt te hebben.  
Mede gelet op de uitkomst van het door Pharos verrichte onderzoek is er op dit 
moment geen aanleiding om de strafrechtelijke aanpak nog verder te intensiveren. 
Gevallen die zich voordoen, pakt de strafrechtketen uiteraard gewoon op. 
Daarvoor zijn de huidige wettelijke mogelijkheden voldoende toereikend.  
 
Aanpak van huwelijksdwang en achterlating 
Op 6 juni 2013 heeft de minister van Sociale Zaken en Werkgelegenheid (SZW) 
mede namens de Minister van Buitenlandse Zaken (BuZa), de Minister van 
Binnenlandse Zaken en Koninkrijksrelaties (BZK), de Staatssecretaris van VenJ en 
20
mijzelf aan uw Kamer een brief gezonden over de uitkomsten van een 
zogenaamde ‘verkennersgroep’ huwelijksdwang en achterlating. Deze brief 
bevatte een tiental acties om de ketenaanpak van huwelijksdwang en achterlating 
te versterken op het gebied van: signalering, een meldpunt voor slachtoffers en 
betrokkenen, een landelijk knooppunt voor professionals en het directer handelen 
in het buitenland.  
 
Inmiddels zijn alle acties afgerond. Ik ben verheugd dat de ketenaanpak 
huwelijksdwang en achterlating is versterkt doordat onder meer: 
- de wetgeving wordt / is aangepast (respectievelijk de Paspoortwet en de Wet 
tegengaan huwelijksdwang); 
- er gewerkt is aan een betere signalering van (dreigende) huwelijksdwang door 
professionals zoals leraren, maar ook ambtenaren van de Gemeentelijke 
Basisadministratie. Zo is er in opdracht van SZW een gratis training 
beschikbaar om docenten en betrokken zorgprofessionals binnen het VO, MBO 
                                                
20
 Kamerstukken II, 2012-2013, 32 175, nr. 50 
17 
 
 

 
van kinderen die bekend zijn bij Veilig Thuis. Verder is in deel I gereageerd op het 
 
minder vrijblijvend maken van de meldcode. Hierna volgt nog een reactie op de 
overige vier acties.  
 
Mevrouw Van der Burg verzoekt verder bewezen effectieve behandelingen voor 
kinderen die slachtoffer zijn van kindermishandeling in multidisciplinaire centra 
aan te bieden. 
De VNG is gevraagd zorg te dragen voor de uitrol van een multidisciplinaire 
aanpak huiselijk geweld en kindermishandeling. Vanaf mei 2015 is per regio 
geïnventariseerd wat de stand van zaken is in de regio voor wat betreft de 
multidisciplinaire aanpak en welke ondersteuningsvragen de regio’s hebben. Op 
basis hiervan is op 27 november 2015 een concrete uitwerking aan de betrokken 
wethouders voorgelegd om te komen tot een landelijk dekkende infrastructuur 
voor multidisciplinaire aanpak van huiselijk geweld, kindermishandeling en 
seksueel geweld. Het plan van aanpak hiervoor is door de wethouders aanvaard.  
Daarnaast komt op korte termijn de richtlijn kindermishandeling voor 
jeugdhulpverleners gereed waarin opgenomen is welke (ook effectief bewezen) 
interventies ingezet kunnen worden.  
 
Mevrouw Van der Burg stelt tevens voor om “zoals al in de Jeugdwet is 
vastgelegd, in onveilige situaties voor het kind tijd en rust te creëren (bijvoorbeeld 
via inzet van het tijdelijke huisverbod) om zo voor het kind, liefst thuis en anders 
in een pleeggezin, een veilige situatie te creëren en deze ook duurzaam te laten 
zijn.” We onderkennen het belang hiervan. Daarbij is het belangrijk dat gemeenten 
en hulpverleners voldoende op de hoogte zijn van de verschillende interventies die 
zij voor handen hebben om de veiligheid van het kind te garanderen. Daar is de 
inzet van het huisverbod bij kindermishandeling een onderdeel van. De 
bekendheid van deze mogelijkheid moet dan ook waar nodig vergroot worden. De 
Minister van VenJ zet in 2016 in op een communicatietraject richting gemeenten. 
Daarnaast wordt in deze voortgangsrapportage onder deel II, paragraaf 1 het 
onderdeel ‘huisverbod’ aangegeven dat er naar aanleiding van het onderzoek naar 
het RiHG gesproken zal worden met verschillende ketenpartners om de inzet van 
het huisverbod te optimaliseren. Ook via die weg zal de inzet van het huisverbod 
bij kindermishandeling versterkt en verbeterd worden.  
 
Mevrouw van de Burg vraagt daarnaast te onderzoeken of het invoeren van een 
artikel in het Wetboek van Strafrecht waarin fysieke mishandeling van een kind 
strafbaar wordt gesteld, kan bijdragen aan een effectievere en daadkrachtigere 
bestrijding van kindermishandeling. De minister van VenJ deelt het gevoel van 
urgentie om zo goed mogelijk op te treden bij de verschillende vormen van 
kindermishandeling.  
Fysieke mishandeling van kinderen is reeds strafbaar op grond van de artikelen 
300 en 304 Wetboek van Strafrecht. Indien uit overleg met OM en politie of uit 
onderzoek blijkt dat door aanvullende strafbaarstelling de effectiviteit van 
strafrechtelijke maatregelen kan toenemen, vormt dat mogelijk een 
aanknopingspunt om de vormgeving van de strafbaarstelling van 
kindermishandeling opnieuw tegen het licht te houden. Wij komen daar dan in een 
volgende rapportage op terug.  
 
Tot slot verzoekt mevrouw Van der Burg om de kennis over de zogenaamde 
hechtingsproblematiek (onveilige hechting, intensievere screening bij dergelijke 
problematiek en behandeling daarvan) te verdiepen bij jeugdartsen en 
19 
 
 

 
deze expertgroep. Anders kan het liggen bij beschuldigingen van seksueel 
 
misbruik, die bijvoorbeeld in het kader van een ‘vechtscheiding’ worden geuit. In 
die gevallen kan van omgang wel sprake zijn, uiteraard met de benodigde 
waarborgen. Raadpleging van rechtspraak op rechtspraak.nl en literatuur leveren 
hetzelfde beeld op. 
Gedwongen omgang tussen kinderen en ouders die zijn veroordeeld voor seksueel 
misbruik of ernstig geweld jegens deze kinderen komt dus, voor zover valt na te 
gaan, niet voor. Dat neemt niet weg dat alertheid geboden is. De veiligheid van 
het kind staat voorop, ook in situaties waarin eerder kindermishandeling heeft 
plaatsgevonden, al dan niet in een context van een ‘vechtscheiding’. Veilig Thuis 
heeft altijd tot taak om alert op te treden bij signalen van kindermishandeling. 
Hetzij door zelf in actie te komen, hetzij door hulpverleners van de juiste expertise 
te voorzien.  
 
Expertmeeting Münchausen by Proxy 
In de VGR GIA van 15 juni 2015 ben ik kort ingegaan op het fenomeen 
Münchhausen by Proxy (MBPS) en het initiatief van het OM die op 11 juni 2015 
een bijeenkomst organiseerde over MBPS. Ik heb in deze voortgangsrapportage 
toegezegd om in te gaan op de uitkomsten van de expertmeeting. De bijeenkomst 
had het doel professionals uit verschillende betrokken beroepsgroepen met elkaar 
te laten bespreken wat er nodig is om de praktijk en de samenwerking in deze 
complexe zaken te verbeteren. De betrokken professionals hebben op deze eerste 
bijeenkomst de verwachtingen over elkaar en de knelpunten die zij ervaren 
gedeeld en acties geformuleerd. Met deze bijeenkomst is de keten zelf aan de slag 
gegaan om dit fenomeen en de aanpak daarvan beter in beeld te krijgen. Ik juich 
dit initiatief toe en onderschrijf het belang van deze aanpak door de keten zelf.  
 
GGZ en DBC 
In het AO van 24 september 2015 heeft Kamerlid Kooiman (SP) de vraag gesteld 
gevraagd hoe kinderen ggz-hulp moeten krijgen, zonder dat er een stoornis is 
geconstateerd. Met de decentralisatie van de jeugdhulp is de keuze gemaakt de 
jeugd-ggz in de Jeugdwet onder te brengen en zijn de gemeenten 
verantwoordelijk voor de financiering en uitvoering daarvan. Juist de Jeugdwet 
biedt mogelijkheden tot behandeling van problemen zonder een ‘stoornisvereiste’. 
Denk hierbij bijvoorbeeld aan KOPP/KVO kinderen die (nog) geen psychische 
klachten hebben, maar wel gebaat kunnen zijn bij ggz-zorg die wordt ingezet om 
(latere) ernstige problemen te voorkomen. In de Jeugdwet wordt geen “recht op 
behandeling of aanspraak” gehanteerd. Wel is er een jeugdhulpplicht: gemeenten 
zijn gehouden om kinderen met psychische problemen en stoornissen naar het 
oordeel van een professional passende hulp en zorg te bieden. Dat geldt ook voor 
slachtoffers van kindermishandeling of seksueel misbruik: voor deze jeugdigen 
moet de gemeente een goed toegankelijk, kwantitatief en kwalitatief passend 
hulpaanbod organiseren. Hierin kan bijvoorbeeld het sociaal wijkteam of het 
maatschappelijk werk een rol spelen en indien nodig de GGZ. 
 
Tevens kwam in dit AO het verzoek aan de orde om te voorzien in een gezins-dbc. 
24
Uw Kamer heeft hierover 8 december 2015 een brief ontvangen , waarin ik 
reageer op een artikel over een gezins-dbc in Medisch Contact van november 
2015.  
 
                                                
24
 Kamerstukken II, 2014-2015, 31 015, nr. 119 
21 
 
 

 
aandacht aan omdat deze specifieke vorm nog onvoldoende als huiselijk geweld 
 
wordt beschouwd. Het OM agendeert dit in de platforms met de officieren van 
justitie en bespreekt casuïstiek.  
 
Daarnaast kan ik u melden dat de VNG gemeenten heeft gewezen op het belang 
van het vragen van een verklaring omtrent gedrag (VOG) aan zorgverleners die 
vallen onder de reikwijdte van de Wmo 2015. Het is evenwel nog te vroeg om uw 
Kamer te informeren over de wijze waarop gemeenten hiermee omgaan. Ik 
verwacht dat in het eerste kwartaal van dit jaar te kunnen doen.  
 
Naar aanleiding van het voorstel van Kamerlid Krol (50Plus) over het instellen van 
een Raad voor Ouderenmishandeling heb ik uitgezocht welke vangnetten en 
waarborgen er voor zijn voor ouderen in een kwetsbare positie. Wellicht ten 
overvloede merk ik op, dat een analogie met de Raad voor de Kinderbescherming, 
die de heer Krol van 50PLUS tijdens het betreffende AO gesuggereerd lijkt te 
hebben, niet op gaat. De Raad behartigt immers de belangen van kinderen en die 
zijn per definitie in juridische zin handelingsonbekwaam; dat kan natuurlijk niet 
gezegd worden van mensen die oud en kwetsbaar zijn.  
Er bestaat een scala aan mogelijkheden om uitbuiting door derden tegen te gaan. 
Naast alle informele mogelijkheden om derden te vragen om ondersteuning, 
bestaan ook verschillende formele mogelijkheden. Deze gelden overigens niet 
specifiek voor ouderen maar voor iedereen die niet (meer) in staat is om zelf 
beslissingen te nemen, bijvoorbeeld door een verstandelijke beperking, verslaving 
of dementie. Iemand die niet (meer) in staat is om zelf beslissingen te nemen, 
kan een mentor persoonlijke zaken laten behartigen. Een mentor neemt 
beslissingen over de verzorging, verpleging, behandeling of begeleiding van de 
betrokkene; hij of zij is de wettelijke vertegenwoordiger en belangenbehartiger 
van de betrokkene. Als iemand niet in staat is zijn financiële zaken te beheren, 
dan kan een beschermingsbewindvoerder benoemd worden. Die beheert het geld 
en de goederen van de betrokkene. Als beschermingsbewind en/of mentorschap 
niet volstaat, kan een curator beslissingen nemen over geld, verzorging, 
verpleging, behandeling of begeleiding van de betrokkene. Consequentie hiervan 
is dat de onder curatele gestelde handelingsonbekwaam wordt. Al deze 
mogelijkheden zijn met waarborgen omkleed, zoals benoeming via de rechtbank.  
 
Ook heb ik toegezegd dat ik aan u zal rapporteren over de werking van Veilig 
Thuis specifiek voor de ouderendoelgroep. Bij alle VT-organisaties staat aandacht 
voor ouderenmishandeling op de agenda. Wel wordt deze aandacht verschillend 
ingevuld. Sommige Veilig Thuis organisaties hebben een specifieke 
aandachtsfunctionaris, andere VT–organisaties hebben al hun medewerkers 
geschoold voor ouderenmishandeling en organiseren een scholingsaanbod voor 
medewerkers van zorginstellingen. Sommige VT-organisaties geven aan hieraan 
de komende tijd meer aandacht te gaan besteden.  
 
Tot slot doe ik hierbij mijn toezegging gestand om uw Kamer te informeren over 
de vraag of er voor de Wet kwaliteit, klachten en geschillen zorg (Wkkgz) een 
algemene maatregel van bestuur komt met betrekking tot de VOG-verplichting. 
Op grond van de Wkkgz wordt het Uitvoeringsbesluit Wkkgz vastgesteld; dit 
besluit is inmiddels op 1 december 2015 in het Staatsblad gepubliceerd (Stb. 
2015, 447). Het besluit beperkt de VOG-verplichting tot situaties waarin sprake is 
van zorgverlening aan, of andere beroepsmatige contacten met, de meest 
kwetsbare cliënten. Het gaat om mensen die onder het bereik van de Wet 
23 
 
 

 
samenwerking op het thema huiselijk geweld, zowel tussen de overheden 
 
onderling als ook met de NGO’s. Tijdens de bijeenkomst is een aantal onderdelen 
van de aanpak van huiselijk geweld verkend waarop de samenwerking zou kunnen 
plaatsvinden, zoals de opvang van slachtoffers, het uitwisselen van kennis over de 
aanpak van huiselijk geweld tussen de (ei)landen en het gezamenlijk vormgeven 
van een publiekscampagne. De komende maanden zal door een werkgroep, 
bestaande uit betrokken medewerkers van de verschillende (ei)landen binnen het 
Koninkrijk, uitgewerkt worden op welke manier voor de bovenstaande onderdelen 
de samenwerking concreet vorm kan worden gegeven. In voorjaar van 2016 zal 
een vervolgbijeenkomst in de regio worden georganiseerd waar de uitkomsten van 
de werkgroep besproken zullen worden en getoetst worden op draagvlak.  
Daarnaast heb ik voor de aanpak van huiselijk geweld op Caribisch Nederland 
(CN) aan de Jeugd en Gezinsvoogdij Caribisch Nederland (JGCN) de opdracht 
gegeven een businessplan op te stellen voor het opzetten van een laagdrempelige 
meldstructuur, veilige opvang en permanente voorlichting via massamedia. 
Gedurende de opdracht werkt het JGCN daarbij samen met de Openbare Lichamen 
en andere ketenpartners. Ik verwacht het businessplan op korte termijn. Naar 
aanleiding van de resultaten uit het businessplan bekijk ik, in relatie tot het 
hierboven genoemde traject binnen het Koninkrijk, of en welke vervolgacties nodig 
zijn specifiek voor Caribisch Nederland. Ik zal uw Kamer in de volgende 
voortgangsrapportage daarover informeren.  
Ook voor het thema mensenhandel is samenwerking met andere delen van het 
Koninkrijk gewenst. Uw Kamer heeft daarvoor de minister van VenJ verzocht om in 
overleg te treden met de Nationaal Rapporteur Mensenhandel over hoe kennis 
over de aanpak van mensenhandel gedeeld kan worden met andere delen van het 
Koninkrijk. Daarover kan ik u het volgende melden. In het kader van de 
samenwerking met de Caribische delen van het Koninkrijk in de aanpak van 
mensenhandel wordt de Nationaal Rapporteur Mensenhandel en medewerkers van 
haar bureau betrokken. Zo zijn onder andere de werkzaamheden van de Nationaal 
Rapporteur op een expertmeeting in Aruba in oktober 2014 toegelicht. Tevens 
worden uiteraard de rapporten van de Nationaal Rapporteur met de landen 
gedeeld.  
 
Samen met mijn collega van VenJ zal ik, in het kader van het versterken van de 
samenwerking met de andere landen uit het Koninkrijk, bekijken of wij bepaalde 
onderdelen van de aanpak van mensenhandel en huiselijk geweld kunnen 
combineren.  
 
8. Overige onderwerpen 
 
Onderzoek Heemskerk 
Zoals toegezegd in het AO van 24 september 2015 stuur ik u hierbij ter informatie 
het rapport van het onderzoek van mevrouw J. Haanstra naar aanleiding van de 
mogelijke misstanden bij de vrouwenopvanglocatie Heemskerk (bijlage 7a), 
samen met een brief van de wethouder van de centrumgemeente Haarlem (bijlage 
7b). 
 
Reactie  
Het is goed dat er een onderzoek is gedaan en het rapport er ligt. In het 
onderzoek worden concrete aanbevelingen gedaan. De wethouder vraagt 
Blijfgroep snel een plan van aanpak op te stellen om deze aanbevelingen te 
25 
 
 

