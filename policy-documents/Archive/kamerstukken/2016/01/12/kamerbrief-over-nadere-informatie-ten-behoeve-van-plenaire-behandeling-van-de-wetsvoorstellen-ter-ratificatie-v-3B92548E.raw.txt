> Retouradres Postbus 20350 2500 EJ  Den Haag 
De Voorzitter van de Tweede Kamer 
Bezoekadres: 
der Staten-Generaal 
Parnassusplein 5 
2511 VX  Den Haag 
Postbus 20018 
www.rijksoverheid.nl 
2500 EA DEN HAAG 
Kenmerk 
904726-146204-DMO 
Bijlage(n) 
- 
Correspondentie uitsluitend 
richten aan het retouradres 
 
met vermelding van de 
datum en het kenmerk van 
deze brief. 
Datum 12 januari 2016 
 
Betreft Nadere informatie ten behoeve van  plenaire behandeling 
van de wetsvoorstellen ter ratificatie van het VN-Verdrag 
 
inzake de rechten van personen met een handicap (Trb. 
2007, 169)  
 
 
  
Geach te voorzitter, 
De plenaire behandeling van de wetsvoorstellen ter ratificatie van het VN-Verdrag 
inzake de rechten van personen met een handicap is op 10 december jl. door uw 
Kamer geschorst in afwachting van het oordeel van het kabinet over het 
(gewijzigde) amendement van het lid Van Dijk, nr. 17. Met deze brief voldoe ik 
aan het verzoek van uw Kamer. Ik maak van de gelegenheid gebruik om in te 
gaan op andere, door uw Kamer in eerste termijn, gestelde vragen. 
Duiding amendement nr. 17 
In het wetsvoorstel wordt het terrein goederen en diensten onder de werking van 
de Wgbh/cz gebracht. Daarmee wordt de verplichting om in een individueel geval 
een doeltreffende aanpassing te verrichten, tenzij deze onevenredig belastend is 
(artikel 2 van de Wgbh/cz), eveneens op het terrein goederen en diensten van 
toepassing.  
 
Met het amendement nr. 17 wordt in een nieuw artikel 2a geregeld dat degene tot 
wie het verbod van onderscheid zich richt, daarnaast zorg draagt voor de 
algemene toegankelijkheid voor personen met een handicap of chronische ziekte, 
tenzij dat voor hem een onevenredige belasting vormt. Dit artikel 2a is van 
toepassing op alle terreinen waarop de Wgbh/cz van toepassing is, dus ook op de 
terreinen arbeid, onderwijs, wonen en openbaar vervoer. De indiener beoogt met 
dit amendement bij te dragen aan een verandering in denken over 
toegankelijkheid voor mensen met een handicap. De indiener van het 
amendement verwoordt het in de toelichting aldus:‘Toegankelijkheid moet 
normaal worden, ontoegankelijkheid wordt de uitzondering.’ Hiermee wordt 
gedoeld op materiële en immateriële condities, waaronder ook informatie en 
communicatie, met het oog op toegankelijkheid voor een zo divers mogelijke 
doelgroep. 
Het amendement nr.17 bevat de mogelijkheid om bij of krachtens algemene 
maatregel van bestuur nadere regels te stellen, zodat er meer duidelijkheid kan 
worden geboden over de wijze waarop invulling wordt gegeven aan de algemene 
toegankelijkheid. Op die manier kan rekening gehouden worden met de wens tot 
een geleidelijke implementatie van het verdrag. De bepaling doet een appèl op de 

 
heid voor mensen met een handicap te verbeteren. In algemene zin kunnen in dit 
 
verband eenvoudige maatregelen worden genoemd zoals het verwijderen van 
drempels, het instrueren van personeel (bijvoorbeeld dat het uitstallen van pro-
ducten in winkels gebeurt op een wijze dat die uitstalling mensen in een rolstoel of 
met een rollator of scootmobiel niet belemmert), het verbreden van de ruimte 
tussen stellingen in een winkel en het neerleggen van een loopplank. Het oordeel 
of deze eenvoudige maatregelen voldoende zijn, is – mocht hij om een oordeel 
worden gevraagd - aan de rechter.  
 
Voor websites is er een internationaal breed geaccepteerde en toegepaste 
standaard voor webtoegankelijkheid (ISO-, NEN- en EU-norm). Dit is de 
zogenaamde internationale open standaard ‘web content accessibility guidelines’ 
(WCAG). Onder Nederlands voorzitterschap wordt onderhandeld over een richtlijn 
van de Europese Unie die verplicht tot toepassing van deze standaard, waarbij de 
vraag is in hoeverre deze standaard niet alleen voor overheden maar ook voor 
(bepaalde) bedrijven zou moeten gaan gelden. Overigens wordt de standaard in 
Nederland steeds meer door bedrijven toegepast die een toegankelijke website 
willen, bijvoorbeeld voor online winkels.  
 
Mevrouw Keijzer vroeg naar de implicaties van aanvaarding van het amendement 
voor het Bouwbesluit. Zij verwijst naar de schriftelijke beantwoording, pag. 26, 
waar staat: wanneer het Bouwbesluit geen regels geeft over toegankelijkheid, kan 
artikel 2a, het amendement, gevolgen hebben. Zij wil weten welke gevolgen dat 
zijn. Wat is onevenredige belasting in dit verband? 
 
Amendement 17 spreekt over algemene toegankelijkheid, een onderdeel daarvan 
is de fysieke toegankelijkheid van gebouwen en hun directe omgeving. Op basis 
van de grondslag in de Woningwet zijn regels over bruikbaarheid van gebouwen, 
waar toegankelijkheid een onderdeel van is, op dit moment opgenomen in het 
Bouwbesluit 2012. Wanneer er specifieke regels over fysieke toegankelijkheid van 
gebouwen zijn opgenomen in het Bouwbesluit 2012, gaan deze regels voor als lex 
specialis. Iemand die een nieuw gebouw bouwt, moet zich aan de 
Bouwbesluitregels over toegankelijkheid houden en burgemeester en wethouders 
toetsen hierop bij de vergunningverlening. Aangezien er specifieke 
Bouwbesluitregels over toegankelijkheid gelden bij nieuwbouw, moet degene die 
deze activiteit verricht en die daarbij die regels volgt, er vanuit oogpunt van 
rechtszekerheid  van kunnen uitgaan dat hij ook voldaan heeft aan artikel 2a van 
de Wgbh/cz. Dat artikel heeft in dat geval geen aanvullende werking. Als aan het 
Bouwbesluit is voldaan, is artikel 2a per definitie niet van toepassing voor zover 
het de fysieke toegankelijkheid van het gebouw betreft. 
 
Het Bouwbesluit 2012 stelt geen regels aan de toegankelijkheid van bestaande 
gebouwen. Deze gebouwen zijn vaak gebouwd in een tijd dat toegankelijkheid nog 
niet was opgenomen als een oogmerk van de regels (of voordat de huidige 
bouwregelgeving bestond). Het is een ingrijpende en kostbare aangelegenheid om 
hier op een later moment in de tijd alsnog in het algemeen eisen aan te stellen. 
Door de introductie van artikel 2a Wgbh/cz met amendement nr. 17 wordt er een 
verplichting geïntroduceerd voor bijvoorbeeld de eigenaren van bestaande 
gebouwen, zoals woningen, om zorg te dragen voor de algemene toegankelijkheid.  
In de bespreking in de Tweede Kamer is door de indiener van het amendement 
naar voren gebracht dat dit geen vergaande of ingrijpende aanpassingen zouden 
hoeven te zijn, maar dat drempels en obstakels moeten worden weggenomen 
tenzij dat een onevenredige belasting vormt. In de praktijk zou dat bijvoorbeeld 
Pagina 3 van 8 
 
 
 

 
 
 
De heer van Dijk heeft gevraagd aan te geven wat het amendement betekent in 
relatie tot de Omgevingswet. Het kabinet ziet de onderdelen over toegankelijkheid 
die bij amendement (Kamerstukken II, 33962, nr. 157) in het wetsvoorstel 
Omgevingswet zijn opgenomen als de uitwerking voor de fysieke leefomgeving 
voor amendement nr. 17. In het wetsvoorstel is bepaald dat gemeenten via het 
omgevingsplan de toegankelijkheid van de openbare buitenruimte dienen te 
bevorderen. Conform het amendement gaat dit dan om nieuwe ontwikkelingen in 
de buitenruimte. 
 
Daarnaast is expliciet gemaakt dat het bevorderen van de toegankelijkheid van de 
openbare buitenruimte een belang is op grond waarvan onder de Omgevingswet 
regels kunnen worden gesteld. De regering doet dit ter uitwerking van artikel 
2.28, onder f van het wetsvoorstel Omgevingswet. Deze instructieregel over 
omgevingsplannen betekent dat bestuursorganen bij nieuwe ontwikkelingen het 
belang van de toegankelijkheid van de openbare buitenruimte moeten afwegen 
tegen de overige betrokken belangen. Zo’n belangenafweging moet bijvoorbeeld 
gemaakt worden bij het toedelen van functies aan locaties voor nieuwe 
woonwijken en bij herstructureringen. Ook moet die afweging gemaakt worden bij 
bijvoorbeeld het stellen van regels over de bruikbaarheid van de openbare weg, 
zoals de regels over winkeluitstallingen en het plaatsen van hekken en fietsen. 
 
Tot slot heeft de Kamer de motie van de leden De Vries en Dik-Faber aangenomen 
om het VN-verdrag, na ratificatie, via de invoeringswet, toe te voegen aan artikel 
4.20 Omgevingswet. Dit artikel expliciteert op grond van welke 
internationaalrechtelijke bepalingen het Rijk regels kan stellen over activiteiten 
met gevolgen voor de fysieke leefomgeving. Uiteraard voert het kabinet deze 
motie uit. 
 
Dit laat onverlet dat de Wgbh/cz en het voorliggende wetsvoorstel Uitvoeringswet 
niet van toepassing is op eenzijdige rechtshandelingen. Daarmee heeft het 
amendement voor de Omgevingswet een beperkte betekenis.  
 
Voor de duiding van de gevolgen van het amendement voor het Besluit 
Bouwwerken leefomgeving (de opvolger van het Bouwbesluit 2012 onder de 
Omgevingswet), verwijs ik naar het antwoord op de vraag van mevrouw Keijzer 
(CDA) over het Bouwbesluit. 
 
De heer Van der Staaij vroeg de gevolgen van het amendement op andere 
terreinen dan de fysieke toegankelijkheid (onderwijs, wonen, diensten, arbeid) te 
duiden.  
Hierbij kan gedacht worden aan het verbeteren van de algemene toegankelijkheid 
van websites, het bevorderen van bewustwording bij het personeel in bijvoorbeeld 
een winkel, café, het gemeentehuis ten aanzien van personen met een handicap 
(door instructies of een cursus zodat men op de hoogte is van kwesties op het 
gebied van toegankelijkheid en daar in het kader van bejegening en 
dienstverlening rekening mee kan houden). Ook kan gedacht worden aan 
toegankelijkheid tot werk en de ondersteuning daarbij. Dit gaat verder dan het 
toegankelijk maken van het werkadres. Ook toegankelijkheid van alle informatie 
en communicatie vanaf het moment van werving en selectie valt daaronder. Dit 
betekent feitelijk dat toegankelijkheid moet worden geboden rekening houdend 
met alle denkbare handicaps en chronische ziekten die er bestaan. Vraag is dan 
wat dit betekent voor werkgevers en UWV/gemeenten bij hun ondersteuning naar 
Pagina 5 van 8 
 
 
 

 
Gelet op het voorgaande ontraad ik dit amendement. 
 
 
Reactie op het inmiddels gewijzigde amendement nr. 33  
 
Hierbij ontvangt u tevens mijn oordeel over het nader gewijzigde amendement nr. 
33 van de leden Voortman en Van Dijk. 
 
De indieners van dit amendement hebben hun eerdere amendement nr. 13, dat 
voorlag tijdens de voortzetting van het plenaire debat op 10 december 2015, 
zodanig gewijzigd dat het college niet langer de Kiesraad, maar de gemeenteraad 
informeert als de gemeente niet voldoet aan de toegankelijkheidsnorm. Daarmee 
wordt een van de bezwaren tegen het amendement weggenomen. 
 
Verder zien de indieners af van een eerdere uitbreiding van de groep kiezers voor 
wie een stemlokaal toegankelijk moet zijn. Het betrof een uitbreiding naar alle 
personen met een handicap of chronische ziekte. Daarmee wordt ook een tweede 
bezwaar tegen het amendement weggenomen. 
 
In reactie op amendement nr. 13 heb ik, in mijn schriftelijke beantwoording van 
de vragen die in de eerste termijn zijn gesteld, met u gedeeld dat ik de 
toegankelijkheid van de stemlokalen met voorrang wil betrekken in de door mij, 
samen met betrokken partijen, voorgenomen concretisering van het plan van 
aanpak voor de implementatie om te bezien hoe een daadwerkelijke impuls kan 
worden gegeven aan de toegankelijkheid. Ook wil ik in het landelijke bestuurlijke 
overleg de ontwikkelingen met relevante partijen volgen. 
 
Het amendement verdient een aanvullende reactie op één punt. Het amendement 
beoogt te regelen dat alle stemlokalen toegankelijk zijn voor kiezers met 
lichamelijke beperkingen. Als gevolg van het amendement zullen gemeenten hun 
toevlucht zoeken tot locaties die óf geheel toegankelijk zijn óf kunnen worden 
gemaakt (voor zover die niet reeds worden ingericht als stemlokaal). Daardoor 
moet rekening worden gehouden met een forse vermindering van het aantal 
stemlocaties. Voor alle kiezers zou daarmee de gemiddelde afstand tot het 
dichtstbijzijnde stemlokaal toenemen, wat met name de mensen met een 
beperking het meest raakt. Voor zover gebouwen wél kunnen worden aangepast, 
heeft dat grote financiële gevolgen, waarvoor het amendement géén dekking 
biedt.  
 
Daarom ontraad ik dit amendement.  
 
Antwoord op overige vragen in eerste termijn 
 
Publiekscampagne  
Ik heb uw Kamer toegezegd dat ik met mijn collega van BZK zal kijken of er 
inderdaad sprake is van zodanige ruimte en mogelijkheden in de 
publiekscampagne ‘Zet een streep door discriminatie ’, dat deze zich echt richt op 
die inclusieve samenleving, conform de doelstellingen van het verdrag en de 
ratificatie. Uit overleg met BZK blijkt dat deze ruimte er is. We zullen dan ook de 
deelcampagne over dit onderwerp vanuit de genoemde doelstellingen van het 
verdrag en de ratificatie vormgeven. 
 
  
Pagina 7 van 8 
 
 
 

