34 341 Wijziging van de wet houdende verklaring dat er grond bestaat een 
voorstel in overweging te nemen tot verandering in de Grondwet, 
strekkende tot het opnemen van een constitutionele basis voor de 
openbare lichamen Bonaire, Sint Eustatius en Saba en het regelen van de 
betrokkenheid van hun algemeen vertegenwoordigende organen bij de 
verkiezing van de leden van de Eerste Kamer (kiescollege Eerste Kamer) 
 
Nota naar aanleiding van het verslag 
 
Inhoudsopgave 
1. Inleiding 
3. De voorgestelde regeling 
4. Procedurele aspecten 
5. Planning 
6. Consultatie en advisering 
 
1. Inleiding 
 
Met belangstelling heb ik kennisgenomen van de opmerkingen en vragen in het 
verslag. Het doet mij deugd dat de leden van de CDA-fractie de in het wetsvoorstel 
gemaakte keuze voor de vorming van een of meer afzonderlijke Caribische 
kiescolleges voor de Eerste Kamer onderschrijven. De leden van de fracties van de 
VVD, de PvdA, de SP, D66 en de ChristenUnie hadden reeds steun voor deze keuze 
1
uitgesproken in het algemeen overleg van 17 maart 2015. 
 
Bij het beantwoorden van de vragen is de volgorde van het verslag aangehouden. 
 
3. De voorgestelde regeling 
 
De leden van de ChristenUnie-fractie vragen waarom is gekozen voor een open 
bepaling, waarin in het midden wordt gelaten of er één dan wel meerdere 
kiescolleges worden ingesteld. Daarnaast vragen zij of er aandacht is voor de 
wenselijkheid van gelijktijdige verkiezingen en hoe de regering het risico van 
onbegrip onder de bevolking voor gelijktijdige verkiezingen wil ondervangen. 
 
De regering was aanvankelijk van oordeel dat de Grondwet duidelijk dient te 
maken aan welke (leden van) organen in het Caribische deel van Nederland het 
kiesrecht voor de Eerste Kamer toekomt, zoals de Grondwet ook bepaalt welke 
(leden van) organen in het Europese deel van Nederland de leden van de Eerste 
Kamer kiezen. Zij heeft zich echter laten overtuigen door de argumenten van de 
Afdeling advisering van de Raad van State om deze keuze door de wetgever te 
laten maken, te weten dat flexibiliteit voor de wetgever gelet op de 
2
voorgeschiedenis wenselijk kan zijn en dat constitutionele rijpheid ontbreekt. De 
novelle laat de keuze voor één of meerdere kiescolleges dan ook aan de wetgever. 
Ook de keuze voor het moment waarop de verkiezingen voor het kiescollege 
plaatsvinden, zal bij gewone wet gemaakt worden. Bij de afweging die in het kader 
van de uitvoeringswetgeving wordt gemaakt zullen ook praktische aspecten 
verbonden aan gelijktijdigheid van verkiezingen aan de orde komen. 
 
                                                
1
 Kamerstukken II 2014/15, 33 900, nr. 12. 
2
 Kamerstukken II 2015/16, 34 341, nr. 4, blz. 2-3. 
1 
 
 

wet, mits de novelle geen onduidelijkheid teweegbrengt over de verklaring van de 
wetgever in eerste lezing. De waarborgen van de herzieningsprocedure van 
hoofdstuk 8 van de Grondwet zijn gelegen in een dubbele lezing, ontbinding van de 
Tweede Kamer na de eerste lezing opdat kiezers indirect uitspraak kunnen doen 
over de voorgestelde herziening en het vereiste van een versterkte meerderheid in 
tweede lezing. In het onderhavige geval zal, na bekendmaking van de novelle en 
de verklaringswet, volstrekt duidelijk zijn welke verandering in de Grondwet de 
wetgever voor ogen staat. De keuze voor een novelle in plaats van een nieuw 
verklaringsvoorstel doet dan ook op geen enkele wijze afbreuk aan de waarborgen 
van de zware procedure voor herziening van de Grondwet. 
 
Dezelfde leden vragen of voorliggend wetsvoorstel moet worden gezien als een 
reguliere wijzigingswet of als een grondwetwijzigingswet. Ook vragen zij of het 
wetsvoorstel een dubbele lezing moet volgen. 
 
Het wetsvoorstel strekt tot wijziging van een verklaringswet in de zin van artikel 
137, eerste lid, van de Grondwet, en vormt zelf geen verklaringswet. Dit blijkt op 
verschillende plaatsen uit de redactie van het wetsvoorstel. Zo staat in het 
opschrift en de considerans, anders dan bij verklaringswetten, niet dat er grond 
bestaat om de Grondwet te wijzigen. Artikel I van het wetsvoorstel is geformuleerd 
als wijzigingsopdracht, terwijl verklaringswetten aanvangen met de uitspraak van 
de wetgever dat er grond bestaat om bepaalde veranderingen in overweging te 
3
nemen. Artikel II van het wetsvoorstel regelt de inwerkingtreding, terwijl 
verklaringswetten niet in hun inwerkingtreding voorzien, zo volgt uit artikel 137, 
derde lid, van de Grondwet. 
 
Zoals de memorie van toelichting vermeldt, zal de regering in geval van 
aanvaarding van de novelle en de verklaringswet na samenkomst van de 
nieuwgekozen Tweede Kamer een wetsvoorstel indienen met de verandering zoals 
4
opgenomen in de gewijzigde verklaringswet. De novelle is na wijziging van de 
verklaringswet uitgewerkt en hoeft geen dubbele lezing te volgen. 
 
Deze leden stellen voorts vragen over de verwijzing in de memorie van toelichting 
naar een brief van de regering van 2 april 1976. Zij merken op dat de mogelijkheid 
van een novelle bij een verklaringswet in deze brief slechts kort beschreven wordt, 
zonder daar staatsrechtelijke of inhoudelijke argumenten of onderbouwing bij te 
noemen. Bovendien, zo stellen zij, is de brief geschreven kort nadat van de Raad 
van State advies werd gevraagd over de toelaatbaarheid van een inhoudelijke 
novelle, welk advies niet rept over de mogelijkheid van het wijzigen van een 
verklaringswet. De leden vragen de regering op deze constateringen te reageren 
en alsnog uitgebreid te onderbouwen waarom de gekozen route staatsrechtelijk 
zou deugen. 
 
Met de verwijzing in een voetnoot van de memorie van toelichting naar de 
genoemde brief heeft de regering willen illustreren dat een novelle bij een 
verklaringswet reeds ten tijde van de voorbereiding van de algehele 
grondwetsherziening van 1983 als mogelijkheid werd beschouwd. In de brief 
overwoog de regering dat amendering of verwerping van een van de 
verklaringsvoorstellen – de algehele grondwetsherziening geschiedde via meerdere 
verklaringswetten – al snel tot gevolg kon hebben dat andere, samenhangende 
verklaringswetten gewijzigd zouden moeten worden. “Is wijziging nodig van een 
reeds door beide Kamers aanvaard wetsontwerp, dat door bekrachtiging wet is 
                                                
3
 Zie bijvoorbeeld artikel I van wetsvoorstel 33 131. 
4
 Kamerstukken II 2015/16, 34 341, nr. 3, blz. 4. 
3 
 
 

Vervolgens dient de behandeling van de wetsvoorstellen inzake de tweede lezing 
en de uitvoeringswetgeving ruim voor de Eerste Kamerverkiezingen van 2019 te 
worden afgerond, opdat voldoende tijd resteert voor de te nemen 
uitvoeringsmaatregelen. Zoals gebruikelijk streeft de regering ernaar het 
wetsvoorstel voor de tweede lezing in te dienen op de dag van eerste samenkomst 
van de nieuwgekozen Tweede Kamer. Het wetsvoorstel inzake de 
uitvoeringswetgeving volgt zo spoedig mogelijk daarna. 
 
6. Consultatie en advisering 
 
De leden van de ChristenUnie-fractie en de SGP-fractie vragen of de inhoudelijke 
opvattingen van Bonaire en Sint Eustatius over het wetsvoorstel inmiddels bekend 
zijn. De leden van de PvdA-fractie verzoeken de regering om zo snel mogelijk een 
inhoudelijke reactie van Bonaire en Sint Eustatius te krijgen. 
 
De regering heeft sinds de indiening van het wetsvoorstel geen nadere reactie van 
de bestuurscolleges van Bonaire en Sint Eustatius ontvangen. Het verzoek van de 
leden van de PvdA-fractie is doorgeleid naar de rijksvertegenwoordiger, die het bij 
de genoemde bestuurscolleges onder de aandacht heeft gebracht en nogmaals om 
een inhoudelijke reactie heeft gevraagd. 
 
 
De minister van Binnenlandse Zaken en Koninkrijksrelaties, 
 
 
 
 
 
dr. R.H.A. Plasterk 
5 
 
 

