 
 
 
> Retouradres Postbus 20401 2500 EK Den Haag 
 
Directie Wetgeving en 
 
Juridische Zaken 
De Voorzitter van de Tweede Kamer 
 
der Staten-Generaal 
Bezoekadres 
Binnenhof 4 
Bezuidenhoutseweg 73 
2594 AC Den Haag 
2513 AA  ’s-GRAVENHAGE 
Postadres 
Postbus 20401 
2500 EK Den Haag 
Factuuradres 
Postbus 16180 
2500 BD Den Haag 
Overheidsidentificatienr 
00000001003214369000 
 
T 070 379 8911 (algemeen) 
Datum 29 februari 2016 www.rijksoverheid.nl/ez 
Betreft Vervolgonderzoek Corporate Governance Water- en Energiebedrijf 
 
Bonaire N.V. door Landsadvocaat Ons kenmerk  
WJZ / 16012167  
 
Bijlage(n) 
Geachte Voorzitter, 
2 
 
Met mijn brief van 17 december 2013 heb ik uw Kamer geïnformeerd over het 
rapport “Corporate Governance Water- en Energiebedrijf Bonaire N.V.” van SEO 
Economisch Onderzoek (hierna: het SEO-rapport). De doelstelling van dat 
onderzoek was om de besluitvormings- en verantwoordingsmechanismen rondom 
het Water- en Energiebedrijf Bonaire N.V. (hierna: WEB) in de periode van 2005 
tot 2012 in beeld te brengen. In het rapport werden tekortkomingen 
geconstateerd in de governance; vrijwel alle actoren die waren betrokken bij dit 
project (bestuurders, toezichthouders en aandeelhouders) hebben hun rol niet 
adequaat ingevuld, zo concludeerde SEO. 
 
In het SEO-rapport werd melding gemaakt van een niet verklaard verschil van 
circa USD 10 miljoen tussen de omvang van de investering zoals die contractueel 
overeen was gekomen in de power purchase agreement (hierna: de PPA) en de 
omvang van de investering zoals die kon worden verklaard uit informatie in het 
dossier dat beschikbaar was voor SEO over de contractueel overeengekomen 
kosten van onderaannemers en overige gemaakte kosten. Een van de 
aanbevelingen uit het SEO-rapport was om, gelet op de omvang van dit 
onverklaarde verschil en de consequenties voor de kosten van elektriciteit op 
Bonaire, hiernaar nader onderzoek te laten verrichten. Tevens werd in het SEO-
rapport geadviseerd om nader onderzoek te doen naar de gang van zaken rond de 
aanbesteding. Ik heb dit onderzoek laten uitvoeren door de Landsadvocaat, die 
daarbij accountants van Mazars heeft betrokken. Ik heb hen opdracht gegeven 
onderzoek te doen naar het gehele verloop van de investering en bijzondere 
aandacht te schenken aan de vraag of er tegenover alle kosten van het 
project - in het bijzonder de management fees, commissies, legal fees en risico-
opslagen – zichtbare toegevoegde waarde stond. Hierbij informeer ik uw Kamer 
over de conclusies van de Landsadvocaat en het onderliggende rapport van 
Mazars.  
 
Mazars heeft het in het SEO-rapport genoemde onverklaarbare verschil van USD 
10 miljoen alsnog kunnen verklaren aan de hand van nader ontvangen informatie. 
De voornaamste reden van de toename van de investeringen in de periode tussen 
het opstellen van de begrote kosten op 16 mei 2007 (USD 46,6 miljoen), het 
bedrag zoals opgenomen in de PPA (USD 56,2 miljoen) en de uiteindelijk in het 
 Pagina 1 van 3 
 
 

 
 
Directie Wetgeving en 
 
Juridische Zaken 
 
 
 
 
 
Ons kenmerk 
 
WJZ / 16012167 
 
 
 
geconcludeerd, was dus sprake van een discrepantie tussen wat WEB kennelijk 
heeft willen afspreken en de inhoud van de PPA met Ecopower.  
 
De Landsadvocaat geeft aan dat van een bestuur, in zijn algemeenheid, mag 
worden gevergd dat deze zich bij een majeure beslissing van voldoende advies 
laat voorzien. Dit zou aanleiding kunnen zijn voor WEB om nader onderzoek te 
verrichten naar de vraag of het toenmalige bestuur, de directie en raad van 
commissarissen van WEB aansprakelijk kunnen worden gesteld. De 
Landsadvocaat voegt daaraan toe dat WEB dan aannemelijk moet kunnen maken 
dat het schade heeft geleden door toedoen van de bestuurders. 
 
Ten aanzien van de aanbestedingsprocedure, ten slotte, heeft de Landsadvocaat 
de 22 mogelijke gegadigden die door WEB zijn uitgenodigd om een bieding uit te 
brengen aangeschreven. Van acht partijen is een inhoudelijke reactie ontvangen. 
Het aantal ontvangen reacties is te beperkt om conclusies te kunnen trekken over 
de wijze waarop de aanbesteding van het project is uitgevoerd. Mogelijk is het 
verloop van tijd een reden dat weinig informatie beschikbaar is gekomen. De 
beperkte informatie die is ontvangen, bevat geen aanwijzingen van malversaties. 
 
Bovenstaande conclusies geven mij geen aanleiding om vervolgstappen te 
ondernemen in de richting van het Openbaar Ministerie. De tekortkomingen die 
geconstateerd zijn in de governance hebben mijn aandacht. Op dat punt zijn de 
afgelopen jaren al diverse verbeteringen aangebracht door wijzigingen in de 
directie van WEB en in de Raad van Commissarissen. Het sluitstuk is het 
Wetsvoorstel elektriciteit en drinkwater BES (Kamerstukken 34 089), dat 
momenteel bij de Eerste Kamer in behandeling is. Daarmee zal een helder 
regulerend kader voor de energievoorziening op Caribisch Nederland worden 
vastgelegd.  
 
 
 
 
 
 
(w.g.) H.G.J. Kamp 
Minister van Economische Zaken 
 
 Pagina 3 van 3 
 

