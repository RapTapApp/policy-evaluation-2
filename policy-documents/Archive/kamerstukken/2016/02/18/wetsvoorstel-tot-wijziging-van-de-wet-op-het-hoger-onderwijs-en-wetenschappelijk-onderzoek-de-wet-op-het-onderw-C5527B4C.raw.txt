 
  
 
Wet van …..  tot wijziging van  
de Wet op het hoger onderwijs en  
wetenschappelijk onderzoek, de  
Wet op het onderwijstoezicht en  
het Wetboek van Strafrecht, in  
verband met het tegengaan van  
misleidend gebruik van de naam  
universiteit en hogeschool, het  
onterecht verlenen en voeren van  
graden, alsmede het bevorderen  
van maatschappelijk verantwoorde- 
lijkheidsbesef door rpho’s (bescherming  
namen en graden hoger onderwijs)  
 
 
 
Voorstel van wet 
 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is om het 
misleidend gebruik van de naam universiteit en hogeschool alsmede het ten 
onrechte verlenen en voeren van graden tegen te gaan; 
 
dat het tevens wenselijk is dat ook rechtspersonen voor hoger onderwijs 
verplicht worden maatschappelijk verantwoordelijkheidsbesef te bevorderen,  
 
en in verband hiermee; 
de Wet op het hoger onderwijs en wetenschappelijk onderzoek, de Wet op het 
onderwijstoezicht en het Wetboek van Strafrecht te wijzigen; 
 
Zo is het, dat Wij, de Afdeling advisering van de Raad van State gehoord, en 
met gemeen overleg der Staten-Generaal, hebben goedgevonden en verstaan, 
gelijk Wij goedvinden en verstaan bij deze:
    WP 10216.K-1 1 

     
vertegenwoordigen, zich onthouden van discriminatoire gedragingen en 
uitlatingen. De instellingen richten zich in het kader van hun werkzaamheden 
op het gebied van het onderwijs wat betreft Nederlandstalige studenten mede 
op de bevordering van de uitdrukkingsvaardigheid in het Nederlands. 
 
 
E 
 
In artikel 1.6 wordt na “instellingen” ingevoegd: voor hoger onderwijs en aan 
de academische ziekenhuizen. 
 
 
F 
 
Het opschrift van Paragraaf 2a, van Titel 2 van Hoofdstuk 1, komt te luiden: 
Graadverlening postinitiële masteropleidingen 
 
 
G 
 
Het opschrift van artikel 1.12a komt te luiden: Graadverlening postinitiële 
masteropleidingen door rechtspersonen voor hoger onderwijs 
 
 
H 
 
Na artikel 1.12a wordt een artikel ingevoegd, luidende:  
 
Artikel 1.12b. Graadverlening postinitiële masteropleidingen door 
bekostigde instellingen 
Aan de met goed gevolg afgelegde examens van een postinitiële 
masteropleiding, verzorgd door instellingen als bedoeld in artikel 1.8, eerste lid, 
is een mastergraad als bedoeld in artikel 7.10a verbonden. 
 
 
I 
 
Artikel 1.18 wordt als volgt gewijzigd: 
 
1. In het eerste lid wordt “van een in artikel 1.2, onder a, b en d, bedoelde 
instelling” vervangen door: van een instelling voor hoger onderwijs en een 
instelling als bedoeld in artikel 1.5.  
 
2. In het tweede lid wordt: “bedoeld in artikel 1.2, onderdeel d” vervangen 
door: bedoeld in artikel 1.5. 
 
3. In het derde lid wordt “van een in artikel 1.2, onder a en b bedoelde 
instelling” vervangen door: van een instelling voor hoger onderwijs.  
 
 
J 
 
Na artikel 1.21 worden twee artikelen ingevoegd, luidende:  
 
Artikel 1.22. Bescherming naam universiteit 
1. Het voeren van de naam universiteit is voorbehouden aan de instellingen 
voor hoger onderwijs die zijn opgenomen in de bijlage van deze wet onder a, b, 
    WP 10216.K-2 3 

     
d. op ieder getuigschrift dat wordt verstrekt ten bewijze dat een graad is 
behaald, de naam van de instelling vermeldt en de regeling op grond waarvan 
de graad wordt verleend. 
3. De bewijslast dat is voldaan aan de voorwaarden van het tweede lid, rust op 
de instelling. 
4. Onze Minister kan besluiten dat nevenvestigingen van buitenlandse 
instellingen die hun hoofdvestiging buiten de Europese Economische Ruimte 
hebben, zich hier hogeschool mogen noemen indien zij voldoen aan bij 
ministeriële regeling vast te leggen criteria. Het tweede en derde lid zijn hierop 
van overeenkomstige toepassing.  
5. In afwijking van het eerste lid, mag de naam hogeschool worden gevoerd 
door een persoon of rechtspersoon die geen graden verleent, noch in het 
vooruitzicht stelt en die geen betaling vraagt voor onderwijs of certificaten. 
 
 
K 
 
In artikel 5a.3 wordt de zinsnede “, bedoeld in artikel 1.2, onderdelen a en b,” 
vervangen door: voor hoger onderwijs. 
 
 
L 
 
In artikel 5a.15 wordt na “graad” ingevoegd: als bedoeld in artikel 7.10a of 
7.10b. 
 
 
M 
 
Artikel 6.9 wordt als volgt gewijzigd: 
 
1. In het eerste lid van artikel 6.9, wordt na “graden” ingevoegd: als bedoeld in 
artikel 7.10a of 7.10b. 
 
 
2. In het derde lid wordt de zinsnede “de naleving van artikel 1.12, tweede en 
derde lid” vervangen door: de naleving van de artikelen 1.3, vijfde lid, en 1.12, 
tweede lid en derde lid. 
 
 
N 
 
Artikel 6.10 wordt als volgt gewijzigd: 
 
1. In het eerste lid wordt de zinsnede: “de naleving van artikel 1.12, tweede en 
derde lid” vervangen door: de naleving van de artikelen 1.3, vijfde lid, en 1.12, 
tweede en derde lid.  
 
2. In het tweede lid van artikel 6.10, wordt “en dat de registratie in het 
Centraal register opleidingen hoger onderwijs, bedoeld in artikel 6.13, wordt 
beëindigd” vervangen door: dat de registratie in het Centraal register 
opleidingen hoger onderwijs, bedoeld in artikel 6.13, wordt beëindigd en dat de 
instelling niet meer het recht heeft zich universiteit te noemen, als bedoeld in 
artikel 1.22, eerste lid, dan wel hogeschool als bedoeld in artikel 1.23, eerste 
lid. 
 
 
    WP 10216.K-2 5 

     
het een graad betreft als bedoeld in het tweede lid. 
4. Onze Minister kan bij ministeriële regeling opleidingen en examens van niet 
in Nederland gevestigde instellingen voor hoger onderwijs aanwijzen, waarvan 
degenen aan wie op grond daarvan een graad is verleend, tevens gerechtigd 
zijn in plaats van die graad in Nederland een van de titels, genoemd in artikel 
7.20, te voeren. In de ministeriële regeling wordt bepaald in welke gevallen 
welke titel mag worden gevoerd. 
5. Voor de toepassing van dit artikel wordt onder «het verlenen van een graad» 
mede begrepen het verkrijgen van een titel.   
 
 
T 
 
Onder vernummering van artikel 7.23a tot 7.23 b wordt na artikel 7.23  een 
artikel ingevoegd, luidende:  
 
Artikel 7.23a. Het voeren van de graad Doctor of de titel doctor op 
grond van een buitenlandse regeling  
1. Degene aan wie door een niet in Nederland gevestigde universiteit de graad 
Doctor of ‘Doctor of Philosophy’ is verleend op grond van een promotie of de 
graad Doctor honoris causa wegens zeer uitstekende verdiensten, en die 
gerechtigd is op grond daarvan die graad in het desbetreffende land in de eigen 
naamsvermelding tot uitdrukking te brengen, is eveneens gerechtigd die graad 
in Nederland in de eigen naamsvermelding tot uitdrukking te brengen op 
dezelfde wijze als in het desbetreffende land. 
2. Degene aan wie aan een universiteit, die in Nederland is gevestigd als 
nevenvestiging van een buitenlandse universiteit, de graad Doctor of ‘Doctor of 
Philosophy’ is verleend op grond van een promotie of de graad Doctor honoris 
causa wegens zeer uitstekende verdiensten, is gerechtigd die graad in de eigen 
naamsvermelding tot uitdrukking te brengen op dezelfde wijze als in het land 
waar de hoofdvestiging van de desbetreffende universiteit is. 
3. Onze Minister kan toestaan aan degene aan wie aan een niet in Nederland 
gevestigde universiteit de graad Doctor of ‘Doctor of Philosophy’ is verleend op 
grond van een promotie of de graad Doctor honoris causa wegens zeer 
uitstekende verdiensten, om in Nederland in plaats van die graad de titel doctor 
in de eigen naamsvermelding tot uitdrukking te brengen. Deze bepaling is van 
overeenkomstige toepassing indien het een graad betreft als bedoeld in het 
tweede lid.  
4. Onze Minister kan bij ministeriële regeling niet in Nederland gevestigde 
universiteiten aanwijzen, waarvan degene aan wie aan die universiteit de graad 
Doctor of ‘Doctor of Philosophy’ is verleend, tevens gerechtigd is in plaats van 
die graad in Nederland de titel doctor te voeren.  
5. Voor de toepassing van dit artikel wordt onder «het verlenen van een graad» 
mede begrepen het verkrijgen van een titel. 
 
 
U 
 
Artikel 7.45a wordt als volgt gewijzigd: 
 
1. In het eerste, zevende en achtste lid wordt na “bachelorgraad”, 
“mastergraad” en “bachelor- en mastergraad” ingevoegd: als bedoeld in artikel 
7.10a. 
 
2. Onder vernummering van de leden 3 tot en met 8 tot 2 tot en met 7 vervalt 
het tweede lid. 
    WP 10216.K-2 7 

     
 
AD 
 
Artikel 15.7 komt als volgt te luiden: 
 
Artikel 15.7. Niet-gerechtigde verlening graden en titels 
1. Het is verboden graden te verlenen, tenzij: 
a. op grond van artikel 5a.9 een accreditatiebesluit van kracht is voor de 
opleiding waaraan de graad is verbonden, of 
b. op grond van artikel 5a.11 het besluit van kracht is dat de opleiding waaraan 
de graad is verbonden een toets nieuwe opleiding met positief gevolg heeft 
ondergaan, of 
c. toepassing is gegeven aan artikel 5a.12, eerste, vierde, vijfde of zesde lid, of 
artikel 5a.15, of 
d. de graad wordt verleend op grond van een buitenlandse wettelijke regeling 
en zowel bij het aantrekken van studenten als bij de graadverlening kenbaar is 
gemaakt tot welke graad de opleiding leidt en op grond van welke buitenlandse 
regeling de graad wordt verleend. 
2. Het is verboden titels, genoemd in de artikelen 7.20, 7.22, tweede lid, en 
7a.5, te verlenen. 
3. Onze Minister kan een bestuurlijke boete opleggen aan degene die in strijd 
met het eerste of tweede lid handelt.  
 
 
AE 
 
Na artikel 15.7 worden twee artikelen ingevoegd, luidende: 
 
Artikel 15.8. Niet-gerechtigd voeren naam universiteit of hogeschool of 
niet voldoen aan informatieplicht 
Onze Minister kan een bestuurlijke boete opleggen aan de natuurlijke persoon 
of rechtspersoon die handelt in strijd met artikel 1.22, 1.23 of 7.15. 
 
Artikel 15.9. Hoogte bestuurlijke boete 
De bestuurlijke boete die op grond van artikel 15.7 en artikel 15.8 kan worden 
opgelegd, bedraagt ten hoogste het bedrag dat is vastgesteld voor de zesde 
categorie, bedoeld in artikel 23, vierde lid, van het Wetboek van Strafrecht, 
respectievelijk artikel 27, vierde lid, van het Wetboek van Strafrecht BES of, 
indien dat meer is, ten hoogste 10% van de omzet van de onderneming, 
onderscheidenlijk, indien de overtreding door een ondernemersvereniging is 
begaan, van de gezamenlijke omzet van de ondernemingen die van de 
vereniging deel uitmaken, in het boekjaar voorafgaande aan de beschikking 
waarin de bestuurlijke boete wordt opgelegd. 
 
 
ARTIKEL II 
 
De Wet op het onderwijstoezicht wordt als volgt gewijzigd: 
 
Artikel 3, derde lid, onder e, komt als volgt te luiden: 
 
e. de bestuurlijke boete op te leggen, bedoeld in artikel 27 van de Leerplichtwet 
1969 en in artikel 15.7 tot en met 15.9 van de Wet op het hoger onderwijs en 
wetenschappelijk onderzoek; of 
 
 
ARTIKEL III 
    WP 10216.K-2 9 

     
Memorie van toelichting  
Wetsvoorstel bescherming namen en graden hoger onderwijs 
 
Deze toelichting wordt gegeven in overeenstemming met de Minister en de 
staatssecretaris van Economische Zaken. 
 
I. ALGEMEEN 
 
Inhoudsopgave 
 
1. Inleiding 
2. Uitgangspunten 
3. Hoofdlijnen wetsvoorstel 
 3.1 Het voeren van de naam universiteit of hogeschool 
 3.1.1 Universiteiten en hogescholen in de zin van de WHW 
 3.1.2 Nevenvestigingen van buitenlandse instellingen  
 3.1.3 Uitzonderingen voor het gebruik van de naam universiteit of 
hogeschool  
 3.2 Het verlenen van graden 
 3.3 Het voeren van WHW-titels  
 3.4 Bevorderen maatschappelijk verantwoordelijkheidsbesef door rpho’s 
4. Sancties  
 4.1 Sanctie voor organisaties die ten onrechte de naam universiteit of 
hogeschool voeren of graden verlenen 
4.1.1 Huidige sanctie 
4.1.2 Keuze bestuurlijke boete 
        4.1.3 Handhaving door minister en Inspectie van het onderwijs 
         4.2 Sanctie voor personen die ten onrechte een titel voeren 
5. Administratieve lasten 
6. Toepassing van het wetsvoorstel in het Caribisch deel van Nederland 
7. Internetconsultatie en andere consultatie 
8. Technische reparatie        
 
II. Artikelsgewijze toelichting 
 
 
1. Inleiding  
 
Het hoger onderwijs in Nederland staat hoog aangeschreven. Er wordt 
kwalitatief hoogwaardig hoger onderwijs verzorgd dat nationaal en 
internationaal de waardering geniet van maatschappij, bedrijfsleven, studenten 
en afgestudeerden. Op de reputatie van het hoger onderwijs in Nederland 
kunnen we dus trots zijn. Tegelijkertijd heeft die reputatie ook een keerzijde. 
Vele willen zich met het Nederlandse hoger onderwijs associëren. Dat kan zelfs 
zo ver gaan dat organisaties zich bijvoorbeeld ten onrechte voordoen als een 
Nederlandse universiteit of als hogeschool die erkende hoger 
onderwijsdiploma’s mag uitreiken: diploma’s van door de Nederlands-Vlaamse 
1
Accreditatieorganisatie (NVAO) geaccrediteerde opleidingen. Dit is niet alleen 
onjuist, maar ook een bedreiging voor die goede reputatie. Daarnaast – en 
misschien nog wel belangrijker – is het probleem dat studenten door onjuiste 
communicatie misleid kunnen worden. Studenten kunnen voor een opleiding 
kiezen in de veronderstelling dat het om geaccrediteerd (hierna ook: erkend) 
hoger onderwijs gaat, terwijl het diploma dat ze krijgen geen waarde heeft in 
                                                
1
 Accreditatie is een door de NVAO afgegeven keurmerk dat aangeeft dat de opleiding door de 
overheid is erkend na een beoordeling door deskundigen dat het onderwijs een hbo- of wo-niveau 
heeft en dat de opleiding kwalitatief aan de maat is. Het is dus van groot belang dat helder is 
wanneer een opleiding al dan niet is geaccrediteerd. 
    WP 10216.K-2 11 

     
 
De overwegingen om in dit wetsvoorstel misbruik aan te pakken hebben onder 
meer betrekking op: 
- het feit dat de inspectie met enige regelmaat stuit op nieuwe gevallen van 
misleidend gebruik van keurmerken door aanbieders van hoger onderwijs 
en onvoldoende middelen heeft om dit effectief aan te pakken; 
- het grote belang van maatschappij, bedrijfsleven, studenten en 
afgestudeerden: misbruik of misleiding tast de belangen aan van studenten, 
die in hun verwachting worden teleurgesteld. Hoewel niet erkend niet gelijk 
is aan geen waarde, komt degene wie ten onrechte denkt gebruik te maken 
van erkend onderwijsaanbod van een koude kermis thuis. Hierbij moet 
worden bedacht dat het gaat om een belangrijke investering; studenten 
besteden doorgaans veel tijd, energie en geld aan hun opleiding;  
- de goede naam van het Nederlands hoger onderwijs in binnen- en 
buitenland die door misbruik van hoger onderwijskeurmerken kan worden 
aangetast. Er zijn maar weinig gevallen van misleiding nodig om het 
vertrouwen gedurende lange tijd weg te nemen; 
- het gegeven dat verschillende van de ons omringende landen een 
verbodsbepaling hebben. 
 
Tijdens het algemeen overleg over de islam- en imamopleidingen van 22 
januari 2014 is in de Tweede Kamer gesproken over de wens om de namen 
universiteit en hogeschool wettelijk te beschermen, om misleiding van 
6
studenten en werkgevers effectief te kunnen tegengaan.  
 
Doelen 
Dit wetsvoorstel heeft als hoofddoel het tegengaan van misleiding van 
studenten en werkgevers en in het verlengde daarvan het borgen van het 
aanzien van het Nederlandse hoger onderwijs.  
 
Om deze doelen te bereiken worden in de WHW normen opgenomen met 
betrekking tot de volgende onderwerpen:  
1) het voeren van de naam universiteit en hogeschool, alsmede vertalingen 
daarvan;  
2) het afgeven van de graden Bachelor, Master, Associate degree en Doctor, 
en  
3) het voeren van de titels Bachelor, Master, Associate degree en Doctor.  
 
Om deze doelen zo goed mogelijk te bereiken, wordt een samenstel van 
verschillende maatregelen voorgesteld. Dit betreft ten eerste regulerende 
maatregelen met betrekking tot het vastleggen van normen over het gebruik 
van de namen universiteit en hogeschool en normen over het verlenen van 
graden en voeren van titels. Ten tweede betreft dit wetsvoorstel bepalingen om 
te bewerkstelligen dat adequate sancties kunnen worden opgelegd bij 
overtreding van die normen. Naast wetgeving is eveneens heldere 
communicatie van overheidswege, instellingen, koepels, studentenbonden en 
andere betrokkenen nodig. Ook dit laatste is een belangrijk middel om 
misleiding tegen te gaan. 
 
Dit wetsvoorstel heeft tevens als doel dat ook rechtspersonen hoger onderwijs 
7
(rpho’s) worden verplicht het maatschappelijk verantwoordelijkheidsbesef van 
hun studenten te bevorderen. Hiertoe wordt artikel 1.3, vijfde lid, van de WHW 
uitgebreid, alsmede de artikelen 6.9 en 6.10. 
 
Noodzaak 
                                                
6
 Kamerstukken II 2013/14, 33 750 VIII, nr. 101. 
7
 Rpho’s zijn de niet-bekostigde instellingen voor hoger onderwijs. 
    WP 10216.K-2 13 

     
hebben. Het tegengaan van misleiding is dus niet alleen van belang voor 
(nationale en internationale) studenten en werkgevers, maar ook voor het 
aanzien van het Nederlandse hoger onderwijs.  
 
Overigens is de kans op misleiding van internationale studenten die een 
verblijfsvergunning nodig hebben (dus afkomstig uit landen buiten de EER of 
Zwitserland) minder groot, omdat de Vreemdelingenregelgeving en de 
Gedragscode Internationale Student in het Hoger Onderwijs (verder: 
gedragscode) daaraan in de weg staan. Studenten van buiten de EER (of 
Zwitserland) hebben namelijk een studentenvisum nodig om hier te kunnen 
studeren en dat visum wordt niet verstrekt indien een student wil gaan 
studeren aan een instelling die geen onderwijsinstelling is in de zin van de 
gedragscode. Volgens deze gedragscode is een onderwijsinstelling een instelling 
die: 
- volgens de WHW wordt bekostigd, is aangewezen of een rpho is, 
- in het kader van artikel 2 van de kaderwet subsidies Ministerie van 
Buitenlandse Zaken en de Subsidieregeling Ministerie van Buitenlandse 
Zaken 2006 wordt gesubsidieerd, of 
- hoger onderwijs aanbiedt dat door een accreditatieorganisatie in de hoger 
onderwijsruimte is geaccrediteerd en waarvan de besluiten door de 
betreffende overheid worden erkend,  
en die deze gedragscode heeft ondertekend en als deelnemende instelling is 
10
geregistreerd in het Register gedragscode . Het toezichthoudende orgaan bij 
de gedragscode, de Landelijke Commissie, en uiteindelijk de IND zien hierop 
toe.  
 
Het is echter slechts een klein percentage studenten dat een 
verblijfsvergunning nodig heeft om hier te komen studeren en dat dus profijt 
heeft van de gedragscode. Het overgrote deel van de studenten heeft immers 
geen verblijfsvergunning nodig, ofwel omdat ze de Nederlandse nationaliteit 
hebben ofwel omdat ze afkomstig zijn uit een van de landen van de Europese 
Economische Ruimte of Zwitserland. Daardoor zorgt de gedragscode alleen niet 
voor voldoende bescherming tegen onterechte naamvoering en graadverlening. 
 
Noodzaak om de naam universiteit en hogeschool ook in andere talen te 
beschermen 
Misleiding komt niet alleen voor door gebruik van de (Nederlandse) term 
11
universiteit of hogeschool, maar ook door aanduidingen in andere talen . Dat is 
onder andere het geval geweest bij Alhuraa. Deze instelling wekte op haar 
website - met informatie in het Arabisch – ten onrechte de indruk dat zij een 
universiteit was in de zin van de WHW. Een andere reden om ook aanduidingen 
in andere talen te beschermen, is dat Nederlandse universiteiten in toenemende 
mate de Engelse naam ‘university’ gebruiken in plaats van de naam 
universiteit.  
 
Voor de noodzaak om artikel 1.3, vijfde lid, van de WHW ook van toepassing te 
laten zijn op rpho’s en om in dat verband tevens artikel 6.9, derde lid en artikel 
6.10, eerste lid van de WHW uit te breiden, zie § 3.4. 
 
Reikwijdte wetsvoorstel 
De nieuwe regels ten aanzien van het voeren van de naam universiteit en 
hogeschool en het verlenen van graden hebben gelet op de territoriale 
begrenzing van Nederlandse wetgeving - alleen betrekking op organisaties die 
                                                
10
 http://www.internationalstudy.nl/institutions. 
11
 Zie pagina 14 van het van rapport ResearchNed ‘Onwenselijk gebruik van wettelijke 
instellingsnamen, graden en titels in het hoger onderwijs’, december 2011. 
 
    WP 10216.K-2 15 

     
Relatief open karakter Nederlands hoger onderwijsstelsel 
Het Nederlandse stelsel van hoger onderwijs kent een relatief open karakter. 
Op grond van artikel 23 van de Grondwet mag iedereen hier hoger onderwijs 
aanbieden zonder daarvoor eerst te moeten zijn toegetreden tot ons bestel als 
rechtspersoon voor hoger onderwijs (rpho). Het open karakter houdt tevens in 
dat Nederlandse instellingen (binnen en buiten ons bestel) hier in het 
buitenland geaccrediteerd hoger onderwijs mogen aanbieden en graden mogen 
verlenen. Opleidingen die buiten ons bestel worden aangeboden, leiden niet tot 
een graad in de zin van de WHW, maar soms wel tot een graad die wordt 
verleend op grond van een buitenlandse regeling. Het is de bedoeling het open 
karakter zo veel mogelijk te behouden en door middel van dit wetsvoorstel 
alleen het gebruik van de naam universiteit en hogeschool, het verlenen van 
graden en het voeren van titels aan banden te leggen. Met dit wetsvoorstel 
wordt de vrijheid van onderwijs, zoals neergelegd in artikel 23 van de 
Grondwet, dan ook niet ingeperkt. 
 
Van belang hierbij is te realiseren dat de Nederlandse overheid verantwoordelijk 
is voor de kwaliteit van WHW-opleidingen en WHW-instellingen. Er moet dan 
ook worden gewaakt voor uitspraken over de kwaliteit van organisaties die niet 
onder het Nederlandse bestel vallen en over opleidingen die niet zijn 
geaccrediteerd ingevolge de WHW. Anders bestaat het risico dat ten onrechte 
wordt gedacht dat de Nederlandse overheid een soort kwaliteitskeurmerk kan 
afgeven voor alle opleidingen ter wereld.  
 
Binair stelsel 
Nederland kent een binair stelsel: een stelsel met hoger beroepsonderwijs en 
wetenschappelijk onderwijs. Universiteiten in Nederland zijn vooral gericht op 
wetenschappelijk georiënteerd onderwijs en hebben promotierecht: het recht 
om de graad Doctor te verlenen. Hogescholen zijn vooral gericht op hoger 
beroepsonderwijs en hebben geen promotierecht. In Europa kennen de meeste 
landen geen binair systeem. Bijvoorbeeld het Verenigd Koninkrijk, daar wordt 
de term ‘university’ gebruikt voor beide soorten instellingen.  
 
Op grond van dit wetsvoorstel kunnen ook nevenvestigingen van buitenlandse 
instellingen zich hier – onder voorwaarden – universiteit of hogeschool noemen. 
Gelet op het binaire stelsel mogen deze nevenvestigingen zich hier niet zomaar 
universiteit (of een vertaling daarvan) noemen. Het kan dan immers gaan om 
een instelling die in ons binaire stelsel hogeschool is en geen universiteit. Niet 
vasthouden aan de uitgangspunten van het binaire stelsel zou tot verwarring 
kunnen leiden over de status van de instelling. Het uitgangspunt van het 
binaire stelsel geldt dus ook voor nevenvestigingen van: 
- instellingen binnen de Europese hogeronderwijsruimte, en 
- gerenommeerde hoger onderwijsinstellingen buiten Europa.  
In § 3.1.2 wordt hier nader op ingegaan.  
 
Europese dimensie 
De Europese Unie gaat niet over de inhoud van het onderwijs; lidstaten zijn in 
hoge mate vrij om hun eigen onderwijsbeleid te bepalen. Daarbij moet echter 
wel rekening worden gehouden met Europese regelgeving op het terrein van de 
vrijheid van diensten en de vrijheid van vestiging. Indien Nederlandse 
regelgeving ertoe zou leiden dat het voor organisaties uit andere lidstaten 
moeilijker zou worden dan voor Nederlandse organisaties om hier een bedrijf 
uit te oefenen of om bepaalde diensten (zoals het geven van onderwijs) aan te 
bieden, kunnen deze vrijheden in het gedrang komen. Dat is niet het geval als 
de regels gelijkelijk gelden voor Nederlandse organisaties en organisaties uit 
andere EU-lidstaten of als bepaalde verschillen te rechtvaardigen zijn. Om 
ervoor te zorgen dat de nieuwe regels niet zwaarder drukken op 
    WP 10216.K-2 17 

     
Er kan niet worden volstaan met het beschermen van alleen de Nederlandse 
begrippen universiteit en hogeschool, aangezien misleiding ook voorkomt door 
gebruik van deze termen in andere talen. Zo gebruikt een aantal instellingen de 
Engelse aanduiding voor universiteit of hogeschool en heeft een aantal 
instellingen een Engelstalige website. Andere talen komen ook voor. Om die 
reden regelt dit wetsvoorstel ook het gebruik van de begrippen universiteit en 
hogeschool in vertalingen. De Engelse vertaling van het woord universiteit is 
university. In lijn met de brief van 28 januari 2008 die de toenmalige minister 
aan de voorganger van de Vereniging Hogescholen, de HBO-raad, heeft 
gestuurd, is de meest gangbare Engelse vertaling van het begrip hogeschool 
university of applied sciences. Voor hogescholen die opleidingen aanbieden die 
gericht zijn op een bepaald beroepsprofiel geldt dat zij in plaats van ‘of applied 
sciences’, het vakgebied mogen vermelden waarin zij opleidingen aanbieden. 
Voorbeeld: university of Hospitality Management voor een hotelschool. 
Overigens zijn hogescholen vrij om zich in binnen- en buitenland te profileren 
met een andere naam dan university of applied sciences, bijvoorbeeld als 
school, college, institute of academy. 
 
3.1.2 Nevenvestigingen van buitenlandse instellingen  
Het wetsvoorstel bevat voorwaarden waaronder nevenvestigingen van 
instellingen uit andere landen zich hier universiteit of hogeschool mogen 
noemen en graden mogen verlenen. Deze regeling heeft primair – maar niet 
uitsluitend – betrekking op nevenvestigingen van instellingen die hun 
hoofdvestiging hebben in een land uit de EER. EER-landen zijn de landen van de 
Europese Unie plus Liechtenstein, Noorwegen en IJsland. 
 
Nevenvestigingen van buitenlandse instellingen uit EER-landen 
Een nevenvestiging van een universiteit of hogeschool uit een ander EER-land 
hoeft niet als rpho tot het Nederlandse bestel toe te treden om zich hier 
universiteit of hogeschool te mogen noemen. Achtergrond is dat in deze landen 
de overheid verantwoordelijk is voor een kwalitatief goed stelsel van hoger 
onderwijs. Alle EER-landen zijn tevens Bolognalanden. De Bolognaverklaring 
heeft geleid tot de Europese hogeronderwijsruimte, waarin onder andere 
gestreefd wordt naar onderling vergelijkbare diploma's door invoering van de 
bachelor-masterstructuur en een onafhankelijke kwaliteitscontrole.  
Daarnaast geldt het beginsel van vrij verkeer van diensten, goederen en 
personen binnen de EER. Zoals in § 2 staat kunnen deze vrijheden in het 
gedrang komen als Nederlandse regelgeving ertoe zou leiden dat het voor 
organisaties uit andere EER-landen moeilijker zou worden dan voor 
Nederlandse om hier een bedrijf uit te oefenen of onderwijs aan te bieden.  
 
Kenbaarheidsvereiste 
Een belangrijke voorwaarde waaraan moet worden voldaan voordat een 
nevenvestiging van een buitenlandse instelling zich hier universiteit of 
hogeschool mag noemen, is de kenbaarheidseis. De kenbaarheidseis houdt in 
dat instellingen die graden willen verlenen, verbonden aan een in het 
buitenland erkende opleiding, kenbaar moeten maken in welk land de 
hoofdvestiging van de betreffende instelling is, welke graad aan de opleiding is 
verbonden en op grond van welke regeling de graad wordt verleend. Voor het 
voeren van de naam universiteit houdt dit vereiste bovendien in dat een 
instelling die in Nederland is gevestigd als nevenvestiging van een buitenlandse 
universiteit in het land van herkomst het recht heeft de graad Doctor te 
verlenen (een graad waaraan een promotie ten grondslag ligt).  
Dat de hoofdvestiging niet in Nederland is gevestigd (het betreft dus geen 
WHW-instelling) dient tijdig kenbaar te worden gemaakt; dus al bij het 
aantrekken van studenten. Indien deze informatie tijdig bekend is bij (aspirant) 
studenten weet deze student voorafgaand aan de inschrijving dat de 
    WP 10216.K-2 19 

     
 School en de promotierecht wordt voldaan 
transnationale heeft en ook aan de overige 
Universiteit Limburg hier wo voorwaarden 
verzorgt, terwijl (zie vorige 
wordt voldaan kolom) 
aan de 
kenbaarheidseis 
     
Naam De bekostigde Verboden de Mag op voor- Mag niet, 
hogeschool hogescholen + de naam hoge- waarde dat de tenzij het een 
of rpho’s  school of instelling in het instelling is die 
‘university’ vertalingen land van behoort tot de 
met ofwel ervan te herkomst het wereldtop 
erachter ‘of voeren recht heeft zich (blijkt uit 
Applied hogeschool te ministeriële 
Sciences’ of noemen en regeling) en 
de richting, graden te wordt voldaan 
(inclusief verlenen en ook aan de overige 
vertalingen hier ho verzorgt voorwaarden 
in andere en graden (zie vorige 
talen) verleent, terwijl kolom)  
wordt voldaan 
aan de 
kenbaarheidseis 
 
3.1.3 Uitzonderingen voor het gebruik van de naam universiteit of hogeschool  
De algemene uitzondering op de regel betreft het gebruik van de naam 
universiteit of hogeschool door instellingen die geen graden in het vooruitzicht 
stellen en waarbij geen sprake is van betaling voor onderwijs. Hierdoor is er 
geen risico dat studenten er met verkeerde verwachtingen geld uitgeven aan 
een opleiding. De ‘Kleuteruniversiteit’ en de ‘Universiteit van Nederland’ vallen 
onder deze uitzondering, aangezien studenten zich hier niet kunnen inschrijven 
en er geen sprake is van betaling voor graden of getuigschriften.  
 
Daarnaast is er nog een uitzondering voor de volksuniversiteiten en 
volkshogescholen. Deze instellingen verzorgen tegen een relatief lage prijs 
cursussen die iedereen - ongeacht vooropleiding - kan volgen en ze doen dat al 
sinds jaar en dag. Gezien het feit dat het om een reeds lang ingeburgerde 
benaming gaat, is deze specifieke uitzondering opgenomen.  
 
3.2  Het verlenen van graden 
 
In de WHW zijn regels opgenomen over het recht om graden te verlenen. Deze 
regels hebben thans uitsluitend betrekking op de graden Bachelor, Master, 
Associate degree of Doctor indien die op grond van de WHW zijn verleend. 
Volgens dit wetsvoorstel wordt dit verbod uitgebreid: het verlenen van deze 
graden is verboden, tenzij de instelling daartoe bevoegd is op grond van de 
WHW, dan wel op grond van een buitenlandse regeling. Dit verbod heeft ook 
betrekking op de toevoegingen aan de WHW-graden, zoals ‘of Arts’, ‘of Science’ 
of ‘of Business Administration’.  
De graden Bachelor, Master, Associate degree of Doctor kunnen gebaseerd zijn 
op de WHW, maar kunnen ook in het vooruitzicht worden gesteld zonder dat 
daarbij wordt verwezen naar de WHW. Dat kan zowel worden gedaan door 
instellingen binnen ons bestel (bekostigde instellingen en rpho's), als buiten ons 
bestel. Als graden worden verleend voor opleidingen die niet door de NVAO, 
maar door een buitenlandse accreditatieorganisatie zijn geaccrediteerd, is dat 
alleen bezwaarlijk als studenten hierdoor kunnen worden misleid. Daarom 
    WP 10216.K-2 21 

     
erkenning 
buitenland, 
nergens op 
gebaseerd) 
 
 
3.3  Het voeren van WHW-titels  
 
Dit wetsvoorstel strekt ook tot het strafbaar stellen van het voeren van de titel 
Bachelor, Master, Associate degree of Doctor zonder daartoe gerechtigd te zijn: 
iemand kan op grond van de WHW gerechtigd zijn om een bepaalde titel te 
voeren of op grond van een buitenlandse regeling. Dat ook een in het 
buitenland verkregen titel of een buitenlandse titel die in Nederland is 
verkregen in Nederland mag worden gevoerd, houdt verband met het 
bevorderen van de internationale mobiliteit die een belangrijke reden was voor 
het invoeren van het bachelor- en masterstelsel.  
Degenen die zijn afgestudeerd aan een WHW-erkende opleiding krijgen van 
14
rechtswege een titel: ingenieur (ir. of ing. ), meester (mr.), doctorandus (drs.) 
en baccalaureus (bc.). De ‘oude’ titel doctor (dr.) mag gevoerd worden door 
degene die met succes een promotie heeft afgerond. Sinds de invoering van het 
bachelor- en mastersysteem in 2002 is bepaald dat instellingen de graden 
Bachelor en Master verlenen nadat een student met succes een 
bacheloropleiding respectievelijk een masteropleiding heeft afgerond. Voor 
 15
gepromoveerden geldt sindsdien de graad Doctor.  
De ‘oude’ titels mogen niet worden gevoerd door personen die daartoe niet 
16
gerechtig zijn. Dat is strafbaar gesteld in het Wetboek van Strafrecht. 
Voorgesteld wordt om het ten onrechte voeren van de ‘nieuwe’ titels (Bachelor, 
Master, Associate degree en Doctor) op dezelfde manier strafbaar te stellen (zie 
ook § 4.2). 
 
3.4 Het bevorderen van maatschappelijk verantwoordelijkheidsbesef 
door rpho’s  
 
In de motie Duisenberg/Jasper van Dijk (Kamerstukken II 2014-2015, nr. 
33750 VIII, nr. 124) is aan de regering gevraagd te onderzoeken hoe in de 
WHW rechtsstatelijkheid en maatschappelijk verantwoordelijkheidsbesef 
opgenomen kunnen worden als randvoorwaarde in het accreditatiekader voor 
de onderwijskwaliteit. Met dit wetsvoorstel wordt ervoor gekozen om het 
bevorderen door instellingen van maatschappelijk verantwoordelijkheidsbesef 
van hun studenten als directe opdracht aan de instellingen op te nemen in de 
wet. Deze oplossing biedt de mogelijkheid om slagvaardig op te kunnen treden 
wanneer op enig moment zou blijken dat een instelling deze verplichting naast 
zich neerlegt. Wanneer een instelling naar buiten treedt met discriminatoire 
opmerkingen moet actie kunnen worden ondernomen, ook wanneer dat buiten 
de kaders van kwaliteitsbeoordeling wordt geconstateerd. Hieronder wordt 
uiteengezet hoe dat vorm krijgt.  
 
Artikel 1.3, vijfde lid, van de WHW geeft de bekostigde universiteiten en 
hogescholen de opdracht aandacht te schenken aan de persoonlijke ontplooiing 
van studenten en hun maatschappelijk verantwoordelijkheidsbesef te 
bevorderen. Voordat de Wet versterking besturing in werking trad, gold deze 
opdracht ook voor de zogenoemde aangewezen instellingen voor hoger 
onderwijs, de voorlopers van wat nu de rpho’s zijn. Er werd in het toenmalige 
                                                
14
 Voor het onderscheid tussen ir. en ing. zie artikel 7.20, eerste lid, onder a en tweede lid, onder a, 
WHW. 
15
 Artikelen 7.20 e.v. van de WHW. 
16
 Artikel 435, derde lid, van het Wetboek van Strafrecht. 
    WP 10216.K-2 23 

     
ze deed. Deze maatregelen kunnen variëren van een berisping tot ontslag van 
de betreffende persoon. Het is nadrukkelijk aan de instelling zelf om adequaat 
op te treden en hierbij uiteraard de proportionaliteit in acht te nemen.   
 
Er is ook sprake van een onmiskenbare verzaking van voornoemde plicht indien 
bijvoorbeeld intolerantie jegens bepaalde bevolkingsgroepen wordt uitgedragen 
op de website van de instelling. Er is nadrukkelijk geen sprake van strijd met 
artikel 1.3, vijfde lid, wanneer het gaat om wetenschappelijk of toegepast 
onderzoek. In het kader van de academische vrijheid moeten instellingen 
immers onderzoek kunnen doen. Onderzoek kan ook bijdragen aan het 
maatschappelijk debat. Dat is niet het geval wanneer wordt opgeroepen tot 
discriminatie. In dat geval wordt de grens overschreden van wat toelaatbaar is 
voor een instelling die deel uitmaakt van ons hoger onderwijs. Het betreft dan 
niet alleen de grenzen die het Wetboek van strafrecht (WvSr) en de Algemene 
wet gelijke behandeling (Awgb) stellen aan discriminatie, maar ook de grens die 
wordt gesteld aan uitlatingen (mondeling of schriftelijk) die mogen worden 
gedaan door een instelling die deel uitmaakt van het Nederlandse stelsel voor 
hoger onderwijs. De Nederlandse overheid is immers verantwoordelijk voor het 
borgen van de kwaliteit van het hoger onderwijs dat wordt gegeven op grond 
van de WHW en studenten moeten op grond daarvan vertrouwen kunnen 
stellen in de instellingen die dit onderwijs geven. Dat vertrouwen mag er niet 
toe leiden dat studenten gevolg geven aan een oproep tot discriminatie. 
 
Indien een bekostigde instelling voor hoger onderwijs de verplichting van artikel 
1.3, vijfde lid, van de WHW met voeten zou treden, kan door middel van een 
bekostigingssanctie een einde worden gemaakt aan die situatie. Dit is niet 
mogelijk bij rpho’s. Indien een rpho de verplichting van artikel 1.3, vijfde lid, 
naast zich neerlegt zoals hierboven omschreven, moet ook een sanctie mogelijk 
zijn. Daarom behelst dit wetsvoorstel de mogelijkheid om aan die rpho het 
17
recht te ontnemen om graden op grond van de WHW te verlenen . Op die 
manier kan worden bewerkstelligd dat de instelling niet langer deel uitmaakt 
van ons stelsel voor hoger onderwijs. Het ontnemen van het recht om WHW-
graden te verlenen is een uiterst middel. Bij een ernstige schending van de 
verplichting van artikel 1.3, vijfde lid, van de WHW is dit niettemin de 
aangewezen maatregel. Rechten zullen niet worden ontnomen wanneer geen 
sprake is van een ernstige schending. Indien een discriminatoire uitspraak 
bijvoorbeeld meteen erna wordt ingetrokken of indien het instellingsbestuur er 
publiekelijk afstand van neemt, is er geen reden meer dit middel in te zetten. 
Rechten zullen dus niet worden ontnomen indien dat niet een proportionele 
maatregel is. Tegen een besluit om rechten te ontnemen, staat bezwaar en 
beroep open. 
 
Aandachtspunt is ook dat, anders dan bij de bekostigde instellingen, de WHW 
bij rpho’s geen eisen stelt aan goed bestuur (governance). Er is daarom bij 
rpho’s geen enkele garantie dat er een adequaat intern orgaan is dat erop 
toeziet dat het instellingsbestuur zich houdt aan zijn wettelijke verplichtingen.  
 
Niet alleen moet het mogelijk zijn om bij een ernstige schending van de 
verplichting van artikel 1.3, vijfde lid, van de WHW rechten te ontnemen aan 
een rpho, ook moet een dergelijke schending meegewogen kunnen worden bij 
een verzoek om rpho te worden. Om rpho te worden dient een rechtspersoon 
voor één opleiding de toets eerste opleiding met succes te doorlopen. Daarvoor 
is nodig dat ten tijde van de aanvraag het volledige curriculum van de opleiding 
waarop de aanvraag betrekking heeft, ten minste één maal recent in Nederland 
                                                
17
 Zie artikel 6.10, vierde lid, WHW voor de procedure die moet worden doorlopen voordat rechten 
kunnen worden ontnomen. 
    WP 10216.K-2 25 

     
inbreuk gemaakt op het grondrecht van artikel 1 Grondwet. Dit is niet 
aanvaardbaar voor een instelling die deel uitmaakt van het Nederlandse stelsel 
van hoger onderwijs. Het discriminatieverbod van artikel 1 van de Grondwet, 
behelst een belangrijk grondbeginsel van onze rechtstaat.  
 
De beperking van de vrijheid van meningsuiting is niet onevenredig groot, 
aangezien een instelling die vanwege deze verplichting geen rpho meer kan 
worden (of blijven), nog steeds hoger onderwijs kan verzorgen en graden kan 
verlenen, zij het dat daar dan geen graden aan kunnen worden verbonden op 
grond van de WHW. De instelling maakt dan namelijk niet langer deel uit van 
het Nederlandse stelsel voor hoger onderwijs.  
 
4. Sancties  
 
Indien de in dit wetsvoorstel voorgestelde regels worden overtreden, moet 
effectief kunnen worden opgetreden. Een sanctiemogelijkheid is noodzakelijk 
voor organisaties die ten onrechte de naam universiteit of hogeschool voeren of 
ten onrechte een graad verlenen. Dat geldt zowel voor de bekostigde 
instellingen en rpho’s, als voor organisaties buiten ons bestel, zoals 
nevenvestigingen van buitenlandse instellingen en ‘diploma mills’. Daarnaast 
moet een sanctie kunnen worden opgelegd in geval individuele personen een 
titel voeren zonder dat zij daartoe zijn gerechtigd. 
  
Allereerst wordt ingegaan op de keuze voor een sanctiestelsel voor organisaties 
die ten onrechte de naam universiteit of hogeschool voeren of ten onrechte 
graden verlenen, dan wel in het vooruitzicht stellen (§ 4.1). Deze organisaties 
zijn meestal rechtspersonen. Met het oog op de leesbaarheid wordt in deze 
toelichting over organisaties gesproken in plaats van over ‘rechtspersonen of 
personen’. Elke organisatie die in strijd met de regels handelt, moet - in een 
uiterst geval - een sanctie kunnen krijgen. Vervolgens wordt ingegaan op de 
sanctie voor individuele personen die een titel voeren zonder daartoe 
gerechtigd te zijn (§ 4.2). 
 
4.1 Sanctie voor organisaties die ten onrechte de naam universiteit of 
hogeschool voeren of graden verlenen 
 
4.1.1 Huidige sanctie 
Ten aanzien van het voeren van de naam universiteit of hogeschool bestaan 
nog geen expliciete normen en specifieke sancties ontbreken dan ook. Ten 
aanzien van het ten onrechte verlenen van graden bestaat wel een 
20
sanctiemogelijkheid. Deze sanctiemogelijkheid , is echter niet effectief om 
twee redenen. Allereerst omdat het een boete van de laagste categorie is 
(maximaal € 405,=) en als zodanig weinig afschrikwekkend voor de 
organisaties die hiermee moeten kunnen worden aangepakt. Dit zou kunnen 
worden verholpen door een hogere boetecategorie, maar hiervoor is niet 
gekozen, omdat de bepaling ook anderszins te kort schiet. Het is thans namelijk 
alleen verboden graden te verlenen zonder daartoe te zijn gerechtigd, indien 
die graden zijn gebaseerd op de WHW. Dat betekent dat dit artikel bijna nooit 
van toepassing is. Indien namelijk bij de graadverlening niet naar de WHW 
wordt verwezen, hetgeen meestal niet gebeurt, en indien ook niet anderszins 
de indruk wordt gewekt dat het een WHW-graad betreft, is de huidige sanctie 
niet van toepassing. 
 
4.1.2 Keuze bestuurlijke boete  
                                                
20
 Artikel 15.6 van de WHW. 
    WP 10216.K-2 27 

     
naleving van de in dit wetsvoorstel opgenomen regels. De inspectie heeft zicht 
op organisaties (binnen en buiten het bestel) en kan naar aanleiding van een 
signaal over een overtreding onderzoek doen en - indien het signaal gegrond is 
- stappen ondernemen om overtreding van de regels tegen te gaan. Als volgens 
de inspectie sprake is van een gegrond signaal, zal zij aan de hand van een 
interventieladder opereren. Vaak wordt begonnen met een gesprek, waarin de 
inspectie wijst op de overtreding en op de mogelijkheid van een boete indien 
niet binnen een bepaalde termijn de benodigde acties worden ondernomen. 
Wanneer daar geen gevolg aan wordt gegeven of wanneer anderszins duidelijk 
is dat de normen bij herhaling of welbewust zijn overtreden, is een bestuurlijke 
boete gerechtvaardigd. Het opleggen van een bestuurlijke boete is een 
punitieve sanctie en is dan ook een uiterst middel.  
Door de beschreven werkwijze kan inzichtelijk worden gemaakt hoe het besluit 
tot het opleggen van de bestuurlijke boete tot stand is gekomen. Na de 
bezwaarprocedure kan de bestuursrechter de rechtmatigheid van het 
boetebesluit toetsen. Op deze manier is de rechtsbescherming van de 
organisatie die de bestuurlijke boete kreeg opgelegd, voldoende gewaarborgd.  
 
4.2 Sanctie voor personen die ten onrechte een titel voeren  
 
Anders dan bij het ten onrechte gebruiken van de naam universiteit of 
hogeschool en het verlenen van graden, wordt het ten onrechte voeren van een 
titel altijd begaan door een natuurlijk persoon. Voor de ‘oude’ titulatuur geldt 
23
reeds het strafrecht. Voor het voeren van de nieuwe titels (graden) die op 
grond van de WHW zijn verleend (Bachelor, Master, Associate degree en 
Doctor), zijn wel normen geregeld, maar ontbreekt een specifieke sanctie. Met 
dit wetsvoorstel wordt wat betreft de sanctie aangesloten bij de nu geldende 
strafbepaling over het onterecht voeren van de ‘oude’ titels in artikel 435, 
derde lid, van het Wetboek van Strafrecht (WvSr). Deze strafbepaling 
functioneert goed en er is geen reden om het ten onrechte voeren van een van 
de nieuwe titels anders te gaan regelen dan indien het om een van de ‘oude’ 
titels gaat. Deze strafbepaling wordt daarom uitgebreid met de nieuwe titels. 
De reden om in dit geval niet te kiezen voor de bestuurlijke boete houdt ook 
verband met het feit dat de expertise van de inspectie hier geen rol speelt. De 
strafbepaling van artikel 435 WvSr gaat onder meer over het voeren van een 
adellijke titel en het dragen van ordetekenen zonder daartoe gerechtigd zijn en 
het opgeven van een valse naam. Het ten onrechte voeren van een titel past in 
dit artikel maar dit onderwerp ligt op een geheel ander terrein dan dat van de 
inspectie en het is dan ook niet doelmatig in dit kader de inspectie een 
toezichthoudende rol te geven. 
 
5. Administratieve lasten 
 
Bij de voorbereiding van dit voorstel is nagegaan of sprake is van 
administratieve lasten. OCW heeft deze gevolgen in kaart gebracht met behulp 
van het standaardkostenmodel (SKM) voor de administratieve lasten.  
 
De incidentele administratieve lasten voor instellingen / burgers / bedrijven 
worden geraamd op € 700,- euro in het jaar dat het wetsvoorstel in werking 
treedt. Het gaat om de volgende wijzigingen in informatieverplichtingen. 
Nevenvestiging van een buitenlandse instellingen moeten eenmalig op de 
website (of anderszins) het land van de hoofdvestiging kenbaar maken, zodat 
de (aankomende) student dit weet. Daarnaast zullen zij kenbaar moeten maken 
welke graden op grond van welke opleidingen worden verleend en op grond van 
welke regeling een graad wordt verleend.  
                                                
23
 Artikel 435, derde lid, van het Wetboek van Strafrecht. 
    WP 10216.K-2 29 

     
De consultaties geven geen aanleiding om de naam ‘university of applied 
sciences’ niet toe te staan voor hogescholen, maar ook niet om de naam 
‘university’ zonder toevoeging, wel toe te staan. Voor hogescholen is het 
internationaal gezien niet ongebruikelijk om de naam ‘university of applied 
sciences’ te gebruiken. Bovendien houdt deze naam rekening met de binariteit 
van het hoger onderwijsstelsel dat onder meer tot uitdrukking wordt gebracht 
in de naamgeving van hoger onderwijsinstellingen. Het binaire stelsel is een 
sterkte van het Nederlands hoger onderwijs. De binariteit staat voor een 
onderscheid in twee basisoriëntaties in het systeem, een oriëntatie op beroep 
en een oriëntatie op onderzoek. Uiteraard gaat onder de oppervlakte meer 
nuancering schuil. Universiteiten leiden studenten op voor de wetenschap, 
arbeidsmarkt of ondernemerschap en hogescholen doen, al is het niet het 
primaire doel van het hbo, ook aan onderzoek. Het onderscheid tussen hoger 
beroepsonderwijs en wetenschappelijk onderwijs maakt het mogelijk de 
essentie van elk type onderwijs te versterken en beter in te spelen op de 
verschillen in oriëntatie en leerstijl tussen studenten. Dit onderscheid in ons 
stelsel wordt door bedrijven en organisaties ook zinvol geacht en in het 
buitenland erkend als een onderscheid dat bijdraagt aan de kwaliteit van ons 
hoger onderwijs. Overigens mogen hogescholen die opleidingen aanbieden die 
zijn gericht op een bepaald beroepsprofiel in plaats van ‘applied sciences’, ook 
het vakgebied waarin zij opleidingen aanbieden gebruiken (zie § 3.1). 
 
8. Technische reparatie 
 
Tenslotte bevat dit wetsvoorstel nog een technische verbetering van de regeling 
van het wettelijke collegegeld. Het gaat met name om artikel 7.45a.  
 
In artikel 7.45a, eerste lid, van de WHW is bepaald welke categorieën 
studenten aanspraak maken op wettelijk collegegeld. Uit die wettelijke bepaling 
vloeit voort, dat studenten die zich inschrijven voor een tweede bachelor- of 
masteropleiding en al een bachelor- respectievelijk mastergraad hebben 
behaald, instellingscollegegeld zijn verschuldigd. Dat geldt ook voor alle daarop 
volgende inschrijvingen. Op het vorenbedoelde uitgangspunt (“één bachelor en 
één master tegen wettelijk collegegeld”) is in artikel 7.45a, tweede lid, een 
uitzondering gemaakt voor studenten die een tweede (of daarop volgende) 
opleiding volgen op het terrein van onderwijs en gezondheidszorg.  
 
Het Ministerie van OCW en de instellingen voor hoger onderwijs hebben artikel 
7.45a, tweede lid, sinds de inwerkingtreding daarvan op 1 september 2010 
(Wet versterking besturing) zo opgevat dat de extra aanspraken op wettelijk 
collegegeld die artikel 7.45a, tweede lid, biedt aan studenten die een opleiding 
op het gebied van onderwijs of gezondheidszorg willen volgen, niet kunnen 
worden “gestapeld”. Niet is beoogd deze uitzondering ook van toepassing te 
laten zijn op een student die eerst een bachelor- of mastergraad heeft behaald 
in een van beide uitzonderingssectoren en vervolgens een tweede bachelor- of 
masterstudie begint in de andere uitzonderingsector (de situatie studie op het 
terrein van onderwijs gevolgd door studie op het terrein van gezondheidszorg 
of de situatie studie op het terrein van gezondheidszorg gevolgd door studie 
onderwijs). Evenmin is beoogd wettelijk collegegeld mogelijk te maken voor de 
volgende combinaties: een studie op het terrein van onderwijs gevolgd door 
eveneens een studie op het terrein van onderwijs op hetzelfde niveau (allebei 
bachelor of allebei master) of een studie op het terrein van gezondheidszorg 
gevolgd door eveneens een studie op het terrein van gezondheidszorg op 
hetzelfde niveau. 
 
Uit een recente uitspraak van het College van beroep voor het hoger onderwijs 
(CBHO) is echter gebleken dat artikel 7.45a, tweede lid, ook anders kan worden 
    WP 10216.K-2 31 

     
II. ARTIKELSGEWIJZE TOELICHTING 
 
ARTIKEL I Wijziging van de Wet op het hoger onderwijs en 
wetenschappelijk onderzoek 
 
A (Artikel 1.1) 
 
Onderdeel 1 
De definitie van artikel 1.1, onder f, vervalt omdat de huidige definitie van 
’instelling’ onvoldoende dekkend is en bovendien niet noodzakelijk. 
Onvoldoende dekkend omdat de instellingen die worden genoemd in artikel 
1.7a, zesde lid en in artikel 7.23, WHW niet onder die definitie vallen. Ook in 
het kader van dit wetsvoorstel is de definitie ontoereikend. Zo hebben de 
nieuwe artikelen over de bescherming van de naam universiteit en de naam 
hogeschool (1.22 en 1.23) mede betrekking op instellingen die hier als 
nevenvestiging van een buitenlandse universiteit of hogeschool hoger onderwijs 
verzorgen. Aparte definiëring van het begrip instelling kan achterwege blijven, 
aangezien ook zonder dat bijna overal duidelijk is welke instellingen het betreft, 
vanwege de reikwijdtebepaling aan het begin van het desbetreffende hoofdstuk 
en ook omdat er definities zijn voor ’instelling voor hoger onderwijs’ (onderdeel 
g) en ’instellingsbestuur’ (onderdeel j). Alleen in artikelen 1.6 en 1.7 is het, na 
wegvallen van deze definitie, nodig om te verduidelijken wat voor instelling het 
betreft.  
 
Onderdeel 2. De wijziging van de definitie van artikel 1.1, onder g betreft een 
technische wijziging. De huidige definitie van’ instelling voor hoger onderwijs’ 
is: een instelling als bedoeld in artikel 1.2, onderdeel a, of een rechtspersoon 
voor hoger onderwijs. Hiermee wordt bedoeld: een bekostigde universiteit of 
hogeschool ofwel een rpho. Door de huidige verwijzing naar artikel 1.2 (in welk 
artikel weer wordt verwezen naar artikel 1.8) te vervangen door: een 
bekostigde instelling, opgenomen in de bijlage van deze wet onder a tot en met 
i, verandert er inhoudelijk niets.  
De toevoeging ’tenzij uit deze wet het tegendeel blijkt’ is nodig omdat met een 
instelling voor hoger onderwijs soms wordt gedoeld op een andere instelling. 
Dit blijkt in een dergelijk geval duidelijk uit de betreffende bepaling zelf. 
Voorbeeld: artikel 7.23 en 7.23a.  
 
Onderdeel 3. Aan de definitie van artikel 1.1, onder m (opleiding) is 
toegevoegd: tenzij uit deze wet het tegendeel blijkt. Deze toevoeging is nodig 
aangezien deze term ook wordt gebruikt voor opleidingen die niet onder de 
definitie vallen, zoals in artikel 5a.8, over opleidingen die nog geen groen licht 
van de NVAO hebben. Door dit wetsvoorstel kan met ’opleiding’ ook worden 
gedoeld op opleidingen die door een buitenlandse accreditatieorganisatie zijn 
geaccrediteerd.  
 
Onderdeel 4. De definitie van artikel 1.1, onder z (graad) wordt gewijzigd in 
Bachelor of Master met of zonder toevoeging, de graad Associate degree of de 
graad Doctor, Doctor honoris causa of Doctor of Philosophy. Dit komt in plaats 
van: als bedoeld in artikel 7.10a [Bachelor/Master], 7.10b [Associate degree] 
en 7.18 [Doctor]. Deze wijziging is nodig omdat met het begrip graad niet 
uitsluitend graden in de zin van deze artikelen worden bedoeld. Dat is nu al het 
geval in artikel 7.23, dat gaat over in het buitenland behaalde graden. In het 
kader van dit wetsvoorstel kan met het begrip graad ook worden gedoeld op de 
graden Bachelor, Master, Doctor en Associate degree in de zin van een 
buitenlandse regeling. Zie ook de nieuwe artikelen 1.22, 1.23 en 15.7 en het 
algemeen deel van de toelichting bij § 3.2. 
 
    WP 10216.K-2 33 

     
onderwijs om een graad te verlenen in verband met een postinitiële 
masteropleiding.  
 
H (artikel 1.12b) 
Dit is een nieuw artikel, dat het recht regelt van bekostigde instellingen om 
graden te verlenen in verband met postinitiële masteropleidingen. 
 
I (Artikel 1.18) 
Dit betreft een technische wijziging die nodig is door het vervallen van artikel 
1.2. 
 
J (Artikel 1.22 en 1.23) 
 
Artikel 1.22 
Artikel 1.22, eerste lid 
In het eerste lid wordt de hoofdregel vastgelegd dat universiteiten in de zin van 
de WHW zich universiteit mogen noemen. Universiteiten in de zin van de WHW 
zijn de bekostigde universiteiten, opgenomen in de bijlage bij de WHW onder a, 
b, h en i, alsmede de Nyenrode Business Universiteit en TiasNimbas Business 
School (op grond van WHW-overgangsrecht ) en de transnationale Universiteit 
Limburg (tUL). De tUL mag zich universiteit noemen op grond van een verdrag 
(zie ook artikel 2.5 van de WHW).  
 
Samenstellingen met het woord universiteit vallen ook onder de norm. Indien 
bijvoorbeeld een aanduiding als ’techniekuniversiteit’ niet onder de norm zou 
vallen, terwijl’ technische universiteit’ er wel onder valt, bestaat het risico dat 
het doel onvoldoende wordt bereikt. Een uitzondering wordt hierbij gemaakt 
voor het samengestelde woord ’volksuniversiteit’. Volksuniversiteiten verzorgen 
tegen een relatief lage prijs cursussen die iedereen - ongeacht vooropleiding - 
kan volgen en ze doen dat al lange tijd. Gezien het feit dat het om een reeds 
lang ingeburgerde benaming gaat, die niet voor misleiding lijkt te zorgen, is 
deze specifieke uitzondering opgenomen. 
Deze uitzondering kan geen deel uitmaken van de algemeen geformuleerde 
uitzondering van het vijfde lid, aangezien het bij volksuniversiteiten wel gaat 
om onderwijs tegen betaling, ook al worden er geen graden verleend. 
 
De norm heeft ook betrekking op vertalingen van de naam universiteit, omdat 
het doel van dit wetsvoorstel anders onvoldoende zou worden bereikt (zie § 1 
van het algemeen deel van de toelichting). Verscheidene Nederlandse 
instellingen hebben een Engelstalige website en profileren zich (uitsluitend of 
mede) met hun Engelse naam. Bij nevenvestigingen van buitenlandse 
instellingen wordt vaak uitsluitend in het Engels gecommuniceerd of in de taal 
24
van het land van hoofdvestiging . De benamingen ’university’, ’université’, 
’Universität’, ’universidad’ en andere vertalingen van de naam universiteit 
vallen daarom ook onder de norm.  
 
Artikel 1.22, tweede lid 
In het tweede lid is de belangrijkste uitzondering op de hoofdregel opgenomen: 
de uitzondering voor nevenvestigingen van universiteiten die hun 
hoofdvestiging hebben in een land dat deel uit maakt van de Europese 
Economische Ruimte (de zogenoemde EER-landen). Voor de noodzaak van deze 
uitzondering en de keuze voor EER-landen, zie § 3.1.2 van het algemeen deel 
van de toelichting. Voor de vraag of het een hoofdvestiging of nevenvestiging 
betreft, is de informatie hierover bij de Kamer van Koophandel leidend. Zie ook 
bij’ reikwijdte wetsvoorstel’ in het algemeen deel van de toelichting. 
                                                
24
 Voorbeeld: http://www.alhuraauniversity.org/  
    WP 10216.K-2 35 

     
Deze voorwaarde is in overeenstemming met de verplichting voor WHW-
instellingen om deze gegevens te vermelden op getuigschriften.  
 
Artikel 1.22, derde lid 
In het derde lid wordt geregeld dat de bewijslast dat is voldaan aan de 
voorwaarden van het tweede lid, rust op de instelling. Zowel voor studenten als 
voor de toezichthouder is deze bepaling van belang. Voor de instelling zelf is 
het relatief eenvoudig om aan te tonen dat haar hoofdvestiging in een bepaald 
land is, bijvoorbeeld met een uittreksel uit het daar geldende equivalent van de 
Kamer van Koophandel, een equivalent van het Centraal register opleidingen 
hoger onderwijs (CROHO) dan wel een verklaring van de desbetreffende 
overheid. Voor studenten en voor de toezichthouder is het moeilijker om er 
achter te komen waar je moet zijn voor betrouwbare informatie.  
De verplichting onder d hoort ook bij de voorwaarden waarvan de instelling zelf 
moet kunnen aantonen dat eraan wordt voldaan. Dat laatste is van belang 
omdat soms op grond van verschillende (accreditatie-)regelingen graden 
worden verleend. Voor de instelling is van belang dat kan worden aangetoond 
dat voldaan is aan de kenbaarheidseis. Indien een conflict ontstaat tussen een 
instelling en een student vanwege onvoldoende of misleidende informatie door 
de instelling, dan zal die instelling moeten kunnen aantonen dat wel voldaan 
was aan de kenbaarheidseis. Het bewijs dat voldaan is aan de informatieplicht 
kan bijvoorbeeld worden geleverd door overlegging van de studiegids van het 
desbetreffende studiejaar. Indien de instelling niet heeft voldaan aan haar 
informatieplicht, heeft zij in strijd met een wettelijke bepaling gehandeld, 
waardoor eerder sprake zal zijn van onrechtmatige daad of wanprestatie dan nu 
het geval is. Naar verwachting zal dit een afschrikwekkende werking hebben, 
hetgeen eraan kan bijdragen dat studenten bijtijds goed zullen worden 
geïnformeerd. 
 
Artikel 1.22, vierde lid 
Het vierde lid is opgenomen om ook instellingen die bij de wereldtop behoren 
en die hier een nevenvestiging willen hebben, de mogelijkheid te bieden om 
hun nevenvestiging hier universiteit te noemen. Door het tweede en derde lid 
van overeenkomstige toepassing te verklaren, moet ook deze categorie 
promotierecht hebben in het land van hoofdvestiging en dient ook aan de 
overige voorwaarden te worden voldaan, voordat de naam universiteit hier mag 
worden gevoerd. Een criterium van het behoren tot de wereldtop kan zijn dat 
de instelling al geruime tijd hoog genoteerd staat op internationale 
gerenommeerde ranking lists. Bij ministeriële regeling worden de criteria 
daarvoor, alsmede de overige criteria vastgelegd. Nu alle EER-landen zijn 
aangesloten bij de Bolognaverklaring en in dat kader is afgesproken een 
bachelor-masterstelsel in te voeren en te streven naar onafhankelijke 
kwaliteitscontrole, ligt het in de rede om voor de criteria voor instellingen uit 
landen buiten de EER, daarbij aan te sluiten. Vanwege de rechtszekerheid is de 
mogelijkheid opgenomen dat niet alleen de criteria, maar ook de instellingen 
die hier een nevenvestiging hebben en die voldoen aan die criteria, worden 
opgenomen in de ministeriële regeling. Dat maakt het gemakkelijk voor 
studenten en tevens voor toezichthouders om te weten of een nevenvestiging 
van een instelling van buiten de EER het recht heeft zich hier universiteit te 
noemen en om hier graden te verlenen (waaronder de graad Doctor). 
 
Artikel 1.22, vijfde lid 
Onder het vijfde lid vallen de uitzonderingen die nodig zijn en die ook te 
rechtvaardigen zijn aangezien misleiding in die gevallen niet goed denkbaar is 
en er in elk geval nooit sprake is van betaling voor onderwijs of certificaten. Bij 
deze categorie uitzonderingen gaat het om aanduidingen die zonneklaar niet 
voor misleiding zorgen, ook al komt het woord universiteit erin voor. De meeste 
    WP 10216.K-2 37 

     
met de gegevens, zoals opgenomen in het CROHO. Ook dit betreft een 
technische wijziging. De verplichting wordt hiermee duidelijker vastgelegd.  
Een soortgelijke verplichting geldt ook voor opleidingen die hier worden 
aangeboden door nevenvestigingen van instellingen uit andere EU-landen. 
 
Q (artikel 7.12) 
Dit betreft een technische wijziging die nodig is vanwege de wijziging van de 
definitie van graad. Door de aanvulling ’als bedoeld in 7.10a of 7.10b’ wordt 
duidelijk dat het in dit artikel gaat om de graden Bachelor, Master en Associate 
degree in de zin van deze WHW-artikelen.  
 
R (artikel 7.15) 
Door de toevoeging van onderdeel f worden instellingsbesturen verplicht om 
aan (aspirant-) studenten ook informatie te verstrekken over de graden die aan 
de opleidingen zijn verbonden. Dit is van belang vanwege het doel misleiding 
van studenten tegen te gaan. Daarnaast is het in verband met EU-regels van 
belang dat aan opleidingen die in het CROHO staan, soortgelijke eisen worden 
gesteld als aan opleidingen die hier worden aangeboden bij nevenvestigingen 
van universiteiten en hogescholen uit andere EU-landen. 
 
S (artikel 7.23) 
Artikel 7.23 regelt thans het recht om een graad of titel die in het buitenland is 
behaald op grond van een examen, ook in Nederland te mogen voeren, 
alsmede het recht om in plaats daarvan een van de Nederlandse ‘oude’ titels te 
voeren (ir., ing., mr., drs., bc., en dr.). Dit artikel wordt gesplitst in twee 
artikelen: artikel 7.23a over de titel doctor en artikel 7.23 over alle overige 
titels.  
Nieuw is ook dat dit artikel wordt uitgebreid met een nieuw tweede lid, omdat 
niet-WHW-graden niet alleen in het buitenland worden verleend, maar ook in 
Nederland. Door deze uitbreiding wordt het recht geregeld om de graad of titel 
vervolgens in Nederland te mogen voeren.  
 
Om aan te sluiten bij algemeen spraakgebruik wordt in deze toelichting de term 
titel zoveel mogelijk gebruikt voor zowel het voeren van de ‘oude’ titels als van 
de graden Bachelor, Master, Associate degree en Doctor. In artikelen 7.23 en 
7.23a is het echter nodig om soms onderscheid te maken tussen een ‘graad’ en 
25
een ‘titel’.  
 
Het eerste lid van artikel 7.23 
Het eerste lid is ongewijzigd. In het eerste lid is geregeld dat iemand die in het 
buitenland een graad heeft behaald op grond van een examen aan een 
instelling voor hoger onderwijs, het recht heeft die graad in Nederland in de 
naamsvermelding tot uitdrukking te brengen op dezelfde wijze als in het land 
waar de graad is behaald.  
 
Het tweede lid van artikel 7.23 
Niet alleen in het buitenland kunnen graden worden behaald die zijn gebaseerd 
op regelgeving van een ander land, ook in Nederland worden dergelijke graden 
verleend. Dit wordt vooral – maar niet uitsluitend – gedaan door organisaties 
buiten ons bestel, waaronder nevenvestigingen van buitenlandse instellingen. 
Voor degenen aan wie via deze weg een graad is verleend op grond van een 
examen, wordt in het nieuwe tweede lid geregeld dat zij de graad of titel hier in 
de naamsvermelding tot uitdrukking mogen brengen, op dezelfde wijze als in 
het land waar de accreditatieorganisatie is gevestigd, die de opleiding 
accrediteerde op grond waarvan de graad is verleend.  
                                                
25
 Zie voor de begripsbepalingen van ‘graad’ en ‘titel’, artikel I, onderdeel A, onder 4 en 5, van dit 
wetsvoorstel. 
    WP 10216.K-2 39 

     
indien het de graad Doctor honoris causa betreft, wegens zeer uitstekende 
verdiensten.  
 
Het derde lid van artikel 7.23a 
In het derde lid wordt geregeld dat kan worden verzocht om toestemming om 
in plaats van de graad Doctor, de Nederlandse titel doctor te mogen voeren. 
Volgens artikel 7.22, derde lid, mag de graad Doctor, afgekort tot D, in de 
naamsvermelding achter de naam worden geplaatst en de titel Doctor, afgekort 
tot dr., voor de naam. Degene die niet in Nederland is gepromoveerd en die 
liever ’dr.’ voor zijn naam heeft staan dan ’D’ of ’PhD’ erachter, kan op grond 
van deze bepaling een verzoek indienen bij de minister. 
Door de tweede zin is deze bepaling van overeenkomstige toepassing indien het 
een Doctorsgraad betreft die in Nederland is behaald aan een nevenvestiging 
van een buitenlandse universiteit.  
 
Het vierde lid van artikel 7.23a 
Deze bepaling komt overeen met het vierde lid van artikel 7.23. Aangezien het 
de graad Doctor betreft en deze graad niet wordt verleend op grond van een 
opleiding en examen, kunnen in de ministeriële regeling geen opleidingen of 
examens van buitenlandse instellingen worden opgenomen. In plaats daarvan 
zou kunnen worden opgenomen dat in plaats van een Doctorsgraad die aan een 
bepaalde buitenlandse instelling op een bepaald vakgebied is verleend, ook de 
Nederland titel doctor mag worden gevoerd. Het belang daarvan is vooral 
gelegen in de mogelijkheid dat dan ’dr.’ voor de naam mag worden geplaatst. 
 
Het vijfde lid van artikel 7.23a 
Het vijfde lid is gelijk aan het huidige vijfde lid van artikel 7.23.  
 
U (artikel 7.45a), V (artikel 7.45b), W (artikel 7.46, X (artikel 7.48) 
Het eerste lid van onderdeel U betreft een technische wijziging die nodig is 
vanwege de wijziging van de definitie van graad. Door de aanvulling: als 
bedoeld in 7.10a wordt duidelijk dat het in dit artikel gaat om de graden 
Bachelor en Master in de zin van artikel 7.10a. (Zie ook de toelichting bij de 
wijziging van artikel 1.1, onderdeel 4.) 
 
Het tweede lid van onderdeel U en de onderdelen V tot en met X betreffen een 
technische aanpassing die in het algemene deel van de toelichting uitvoerig aan 
de orde is gekomen. Twee bepalingen vervallen en andere bepalingen worden 
aangepast in verband met de daarin opgenomen – onjuist geworden - 
verwijzingen. De bepalingen die komen te vervallen zijn: artikel 7.45a, tweede 
lid, waarin de aanspraak op wettelijk collegegeld voor opleidingen op het gebied 
van onderwijs of gezondheidszorg is geregeld, en artikel 7.48, zevende lid, 
waarin is bepaald dat de desbetreffende aanspraak op wettelijk collegegeld 
geen aanspraak geeft op vrijstelling van betaling van collegegeld in geval van 
een andere inschrijving. Deze bepalingen vervallen, omdat de materie die 
daarin is geregeld in het Uitvoeringsbesluit WHW 2008 zal worden geregeld op 
basis van de reeds bestaande delegatiebepaling van artikel 7.45a, tweede lid 
(nieuw). 
 
Y, Z en AA (artikel 7.57a, 9.55 en 15.1) 
Dit betreft technische wijzigingen die nodig zijn door het vervallen van artikel 
1.2. 
 
AB (artikel 15.6 oud) 
Artikel 15.6 vervalt omdat er anders twee artikelen 15.6 zouden zijn. 
 
AC (artikel 15.6 nieuw) 
    WP 10216.K-2 41 

     
Ook wegens overtreding van artikel 7.15 kan – in een uiterst geval – een 
bestuurlijke boete worden opgelegd. Er moet namelijk ook effectief kunnen 
worden opgetreden indien WHW-instellingen (bekostigde en rpho’s) niet 
voldoen aan de plicht om (aspirant)studenten goed te informeren. Op de eerste 
plaats is dat nodig omdat anders het misleiden van studenten onvoldoende 
effectief kan worden tegengegaan. Zie ook de toelichting bij het nieuwe artikel 
15.7. Daarnaast is het ook in verband met EU-recht van belang om dezelfde 
soort informatie-eisen en sancties te hanteren indien het om WHW-opleidingen 
gaat, als wanneer het opleidingen betreft uit een ander EER-land. Er moet voor 
worden gewaakt dat Nederland het verwijt krijgt harder op te treden tegen 
buitenlandse instellingen dan tegen de eigen WHW-instellingen. Dat zou niet in 
overeenstemming zijn met EU-recht.  
 
In het nieuwe artikel 15.9 wordt de maximale hoogte van de bestuurlijke boete 
vastgelegd. Voor dit maximum is aangesloten bij de Kabinetsnota over de 
26
uitgangspunten bij de keuze van een sanctiestelsel  en de hoogste categorie 
van strafrechtelijke boetes. Voor de hoogste categorie is gekozen omdat het 
van belang is dat – in een uiterste geval – een voldoende hoge bestuurlijke 
boete kan worden opgelegd omdat er onvoldoende afschrikwekkende dreiging 
uitgaat van een te lage boete. Mocht het al komen tot het opleggen van een 
boete, dan zal het slechts in uitzonderlijke gevallen een boete zijn die in de 
buurt van die maxima komt. Van de andere kant is het van belang dat er een 
serieuze ’stok achter de deur’ is die ook daadwerkelijk kan worden gebruikt 
wanneer dat nodig zou zijn. Naar verwachting zal het in de meeste gevallen 
echter voldoende zijn dat de mogelijkheid van een hoge bestuurlijke boete 
bestaat, om te bewerkstelligen dat aanwijzingen van de inspectie serieus 
worden genomen. Zie ook het algemeen deel van de toelichting, bij § 4.1.2.  
 
 
ARTIKEL II Wijziging van de Wet op het onderwijstoezicht  
 
De Wet op het onderwijstoezicht wordt gewijzigd om mogelijk te maken dat de 
inspectie namens de minister die het aangaat, een bestuurlijke boete oplegt. 
Het derde lid van artikel 3 regelt uitsluitend de mogelijkheid van 
mandaatverlening. Nadat de wettelijke basis is gelegd, moet derhalve nog 
worden geregeld in welke gevallen de inspectie namens de minister een 
bestuurlijke boete op mag leggen.  
 
 
ARTIKEL III Wijziging van het Wetboek van Strafrecht 
 
Het Wetboek van Strafrecht wordt gewijzigd om te bewerkstelligen dat ook het 
voeren van de titels Bachelor, Master, Associate degree en Doctor, zonder 
daartoe gerechtigd te zijn, strafbaar wordt gesteld. 
 
In artikel 435, aanhef en derde lid, van het Wetboek van Strafrecht, is geregeld 
dat degene die zonder daartoe gerechtigd te zijn de titel van advocaat of 
gerechtsdeurwaarder voert, dan wel een der in de artikelen 7.20, 7.22, tweede 
lid, 7.22a, eerste lid, en 7a.5 van de Wet op het hoger onderwijs en 
wetenschappelijk onderzoek genoemde titels, kan worden gestraft met een 
geldboete van de tweede categorie. De WHW-titels waarnaar wordt verwezen 
zijn: ingenieur (afgekort tot ir.), meester (afgekort tot mr.), doctorandus 
(afgekort tot drs.), ingenieur (afgekort tot ing.), baccalaureus (afgekort tot bc.) 
en doctor (afgekort tot dr.). Met dit wetsvoorstel wordt voorgesteld om het ten 
onrechte voeren van titels Bachelor, Master, Associate degree en Doctor 
                                                
26
 Kamerstukken II 2008/09, 31 700 VI, nr. 69. 
    WP 10216.K-2 43 

