 
 
 
Voorstel van wet tot wijziging van onder meer de Wet educatie en 
beroepsonderwijs inzake aanscherping van de eisen met betrekking tot 
examencommissies in het middelbaar beroepsonderwijs en een technische 
aanpassing 
 
 
 
 
 
Voorstel van wet 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het ter bevordering van de kwaliteit van de 
examinering wenselijk is om de eisen met betrekking tot examencommissies in het 
middelbaar beroepsonderwijs aan te scherpen en daartoe de Wet educatie en 
beroepsonderwijs en de Wet educatie en beroepsonderwijs BES te wijzigen; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
ARTIKEL I. WIJZIGING WET EDUCATIE EN BEROEPSONDERWIJS 
De Wet educatie en beroepsonderwijs wordt als volgt gewijzigd. 
 
A 
In artikel 1.1.1 worden na onderdeel o twee begripsbepalingen ingevoegd: 
p. centraal examen: centraal examen of examenonderdeel bestaande uit door het 
College voor toetsen en examens, genoemd in artikel 2, eerste lid, van de Wet College 
voor toetsen en examens, vastgestelde toetsen die door of in opdracht van de instelling 
worden afgenomen overeenkomstig daarvoor bij of krachtens algemene maatregel van 
bestuur gestelde eisen; 
p1. instellingsexamen: examen of examenonderdeel, bestaande uit toetsen die zijn 
vastgesteld en worden afgenomen door of in opdracht van de instelling;. 
 
  
    W6717.K-2 1 

     
4. Indien een deelnemer bij het examen fraudeert, kan de examencommissie de 
deelnemer het recht ontnemen één of meer door de examencommissie aan te wijzen 
examens af te leggen, gedurende een door de examencommissie te bepalen termijn van 
ten hoogste een jaar. Bij ernstige fraude kan het bevoegd gezag op voorstel van de 
examencommissie de inschrijving voor de opleiding van de betrokkene definitief 
beëindigen.  
5. Indien een deelnemer bij de examencommissie een verzoek of een klacht indient 
waarbij een lid van de examencommissie is betrokken, neemt het betrokken lid geen 
deel aan de behandeling van het verzoek of de klacht.  
6. De examencommissie stelt jaarlijks een verslag op over de examenkwaliteit per 
opleiding, aan de hand van de standaarden, bedoeld in artikel 7.4.4, en haar 
werkzaamheden en verstrekt dit verslag aan het bevoegd gezag van de instelling of de 
exameninstelling. 
 
D 
Na artikel 7.4.6 wordt een artikel ingevoegd, luidend: 
Artikel 7.4.6a. Instellingsverklaring 
Een deelnemer die één of meer onderdelen van de opleiding met goed gevolg heeft 
afgesloten waarvoor geen diploma als bedoeld in artikel 7.4.6, eerste lid, of certificaat 
als bedoeld in artikel 7.2.3, eerste lid, kan worden uitgereikt, ontvangt desgevraagd een 
door de desbetreffende examencommissie af te geven instellingsverklaring. Daarin zijn 
in elk geval opgenomen de onderdelen die op de datum van beëindiging van de opleiding 
met goed gevolg door de deelnemer zijn afgesloten en een lijst met examenresultaten.  
 
E 
Na titel 12.4a wordt een nieuwe titel ingevoegd, luidend: 
 
Titel 12.4b. Invoering van de wet aanscherping eisen examencommissies in het 
middelbaar beroepsonderwijs 
 
Artikel 12.4b.1. Overgangsbepaling leden examencommissie  
De leden van de examencommissie, bedoeld in artikel 7.4.5 zoals die bepaling luidde op 
de dag voorafgaand aan de inwerkingtreding van artikel I, onderdeel B, de wet van …… 
tot wijziging van onder meer de Wet educatie en beroepsonderwijs inzake aanscherping 
van de eisen met betrekking tot examencommissies in het middelbaar beroepsonderwijs 
en een technische aanpassing (Stb. …… ), worden aangemerkt als leden van de 
examencommissie, bedoeld in artikel 7.4.5 zoals luidend na inwerkingtreding van artikel 
I, onderdeel B, van voornoemde wet. 
 
 
ARTIKEL II. WIJZIGING WET EDUCATIE EN BEROEPSONDERWIJS BES  
De Wet educatie en beroepsonderwijs BES wordt als volgt gewijzigd. 
 
A 
In artikel 1.1.1 worden in alfabetische volgorde de volgende begripsomschrijvingen 
toegevoegd: 
centraal examen: centraal examen of examenonderdeel bestaande uit door het College 
voor toetsen en examens, genoemd in artikel 2, eerste lid, van de Wet College voor 
toetsen en examens, vastgestelde toetsen die door of in opdracht van de instelling 
worden afgenomen overeenkomstig daarvoor bij of krachtens algemene maatregel van 
bestuur gestelde eisen; 
instellingsexamen: examen of examenonderdeel, bestaande uit toetsen die zijn 
vastgesteld en worden afgenomen door of in opdracht van de instelling;. 
    W6717.K-2 3 

     
3. De examencommissie stelt regels vast over de uitvoering van de taken en 
bevoegdheden, bedoeld in het eerste lid, en de maatregelen die zij in verband met een 
en ander kan nemen. Het voorgaande geldt onverminderd de overige bij of krachtens de 
wet gestelde regels met betrekking tot fraude. 
4. Indien een kandidaat bij het examen fraudeert, kan de examencommissie de 
deelnemer het recht ontnemen één of meer door de examencommissie aan te wijzen 
examens af te leggen, gedurende een door de examencommissie te bepalen termijn van 
ten hoogste een jaar. Bij ernstige fraude kan het bevoegd gezag op voorstel van de 
examencommissie de inschrijving voor de opleiding van de betrokkene definitief 
beëindigen. 
5. Indien een deelnemer bij de examencommissie een verzoek of een klacht indient 
waarbij een examinator is betrokken die lid is van de examencommissie, neemt het 
betrokken lid geen deel aan de behandeling van het verzoek of de klacht. 
6. De examencommissie stelt jaarlijks een verslag op over de examenkwaliteit per 
opleiding, aan de hand van de standaarden, bedoeld in artikel 7.4.4, en haar 
werkzaamheden en verstrekt dit verslag aan het bevoegd gezag van de instelling of de 
exameninstelling. 
 
D 
Na artikel 7.4.8 wordt een artikel ingevoegd, luidend: 
Artikel 7.4.8a. Instellingsverklaring 
Een deelnemer die één of meer onderdelen van de opleiding met goed gevolg heeft 
afgesloten waarvoor geen diploma als bedoeld in artikel 7.4.8, eerste lid, of certificaat 
als bedoeld in artikel 7.2.3, eerste lid, kan worden uitgereikt, ontvangt desgevraagd een 
door de desbetreffende examencommissie af te geven instellingsverklaring. Daarin zijn 
in elk geval opgenomen de onderdelen die op de datum van beëindiging van de opleiding 
met goed gevolg door de deelnemer zijn afgesloten en een lijst met examenresultaten.  
 
E 
Na artikel 11.6d wordt een artikel ingevoegd, luidend: 
Artikel 11.6e. Overgangsbepaling leden examencommissie  
De leden van de examencommissie, bedoeld in artikel 7.4.7 zoals die bepaling luidde op 
de dag voorafgaand aan de inwerkingtreding van artikel II, onderdeel B, de wet van ……. 
tot wijziging van onder meer de Wet educatie en beroepsonderwijs inzake aanscherping 
van de eisen met betrekking tot examencommissies in het middelbaar beroepsonderwijs 
en een technische aanpassing (Stb. …….), worden aangemerkt als leden van de 
examencommissie, bedoeld in artikel 7.4.7 zoals luidend na inwerkingtreding van artikel 
II, onderdeel B, van voornoemde wet. 
 
 
ARTIKEL III. INTREKKING ARTIKEL IV VAN WET OVERGANG WETTELIJKE 
TAKEN KENNISCENTRA 
Artikel IV van de Wet van 16 april 2015 tot wijziging van onder meer de Wet educatie en 
beroepsonderwijs inzake overgang van de wettelijke taken van kenniscentra 
beroepsonderwijs bedrijfsleven naar de Samenwerkingsorganisatie beroepsonderwijs 
bedrijfsleven (Stb. 2015, 170) vervalt. 
 
 
ARTIKEL IV. INWERKINGTREDING 
Deze wet treedt in werking op een bij koninklijk besluit te bepalen tijdstip dat voor de 
verschillende artikelen en onderdelen daarvan verschillend kan worden vastgesteld. 
 
 
    W6717.K-2 5 

     
Memorie van toelichting 
 
De regels in dit wetsvoorstel gelden ook voor het middelbaar beroepsonderwijs op het 
gebied van landbouw, natuurlijke omgeving en voedsel. Het wetsvoorstel en de 
toelichting zijn in overeenstemming met de Staatssecretaris van Economische Zaken tot 
stand gekomen. Er is niet voorzien in medeondertekening van de beoogde wet door de 
Staatssecretaris van Economische Zaken, aangezien dit wetsvoorstel het mbo in 
algemene zin betreft en niet specifiek het groene mbo-onderwijs.  
 
Algemeen 
 
1. Inleiding 
Gelet op de civiele waarde van diploma’s is het belangrijk dat studenten, werkgevers en 
instellingen voor vervolgonderwijs vertrouwen hebben dat een afgegeven diploma een 
deugdelijk bewijs is dat de gediplomeerde de kwalificatie-eisen van de afgeronde 
opleiding in voldoende mate beheerst. Onvoldoende (borging van de) examenkwaliteit 
zet het vertrouwen in mbo-diploma’s onder druk. De vereiste basiskwaliteit is 
aangegeven in de Regeling standaarden examenkwaliteit mbo 2012. De standaarden 
hebben  betrekking op het exameninstrumentarium, de processen van afname en 
beoordeling van de examens en de diplomering, waarbij ook het functioneren van de 
examencommissie aan de orde is. 
 
Aanleiding voor deze wetswijziging 
De aanleiding voor de voorliggende wetswijziging is dat de kwaliteit van de examinering 
in het middelbaar beroepsonderwijs (mbo) bij veel opleidingen al vele jaren niet op orde 
is. Dit houdt in dat de examinering niet voldoet aan een of meer van de standaarden 
1 2
voor de examenkwaliteit. Zo laten de Onderwijsverslagen 2012-2013 en 2013-2014 
zien dat in het jaar 2013 bij 51% van de bekostigde opleidingen sprake is van 
onvoldoende examenkwaliteit; in 2014 geldt dat voor 47% van de bekostigde 
opleidingen. Ook bij de niet-bekostigde opleidingen is nog te vaak sprake van 
onvoldoende examenkwaliteit: het Onderwijsverslag 2013-2014 laat zien dat in de 
periode 2012-2014 bij 50 van de 105 onderzochte opleidingen onvoldoende 
examenkwaliteit werd geconstateerd door de inspectie van het onderwijs.  
 
Dat de examenkwaliteit bij teveel opleidingen niet op orde is, brengt risico’s met zich 
mee. Zo is er het risico dat bij opleidingen met onvoldoende examenkwaliteit 
deelnemers het diploma krijgen uitgereikt terwijl niet zeker is of ze de kwalificatie-eisen 
in voldoende mate beheersen voor het behalen van het diploma. Onvoldoende 
examenkwaliteit zet het vertrouwen in de examenkwaliteit en diploma’s onder druk, kan 
leiden tot imagoschade voor het mbo en kan gevolgen hebben voor de instroom en de 
doorstroom naar de arbeidsmarkt alsmede naar het vervolgonderwijs.  
Het op orde krijgen van de examenkwaliteit is dan ook een belangrijke opgave.  
 
Bij een opleiding met onvoldoende examenkwaliteit kan overigens niet automatisch de 
conclusie worden getrokken dat betreffende deelnemers ten onrechte een diploma 
hebben behaald, want er kan sprake zijn van veelsoortige tekortkomingen ten opzichte 
van de bovengenoemde standaarden voor de examenkwaliteit.  
   
Tekortkomingen 
                                                
1
 Kamerstukken II 2013/14, 33 750, nr. 107. 
2
 Kamerstukken II 2014/15, 34 000-VIII, nr. 89 bijlage. 
    W6717.K-2 7 

     
standaardisering van examens, de bevordering van inkoop van exameninstrumenten, de 
ondersteuning van instellingen, de ontwikkeling en beschikbaarstelling van 
handreikingen voor instellingen, de inzet van additionele middelen voor 
professionalisering van examenfunctionarissen en de dienstverlening door het 
Servicepunt examinering mbo. 
 
2. Doel  
Het hoofddoel van het examenbeleid van de regering waaronder dit wetsvoorstel is om 
te bewerkstelligen dat de kwaliteit van de examinering in het mbo over de hele linie 
wordt verhoogd, zodat de samenleving en de deelnemers kunnen vertrouwen op de 
deugdelijkheid van afgegeven diploma’s.  
 
Daarom is het belangrijk dat binnen alle instellingen bij elke opleiding de 
examencommissie haar werk goed uitvoert. De examencommissie moet garant kunnen 
staan voor de bekwaamheid van deelnemers aan wie een diploma wordt afgegeven, 
afgemeten aan de kwalificatie-eisen zoals beschreven in het kwalificatiedossier en - na 
de inwerkingtreding op 1 augustus 2016 van de wet van 14 oktober 2015 tot wijziging 
van onder meer de Wet educatie en beroepsonderwijs in verband met het regelen van 
5
keuzedelen waarop beroepsopleidingen mede worden gebaseerd (hierna: wet 
keuzedelen) - de eisen van één of meer keuzedelen. 
De examencommissie is daarmee een cruciale actor bij de examinering en diplomering 
binnen de instellingen.  
 
Daarvoor is het nodig dat:  
a. de taken van de examencommissie worden aangescherpt en dat de taakverdeling 
tussen de examencommissie en het bevoegd gezag duidelijk is, en  
b. de taken van het bevoegd gezag ten aanzien van de instelling, benoeming en 
samenstelling van de examencommissie duidelijk zijn. 
Dit wetsvoorstel voorziet daarin. 
 
Het doel van de aanscherping en verduidelijking van de taken van en eisen aan 
examencommissies is dat de taken van examencommissies goed worden belegd en 
examencommissies beter functioneren, omdat voor hen duidelijker is wat hun taken en 
verantwoordelijkheden zijn. Daarnaast is het van belang dat instellingen, waar nodig en 
meer dan nu het geval is, kunnen worden aangesproken op niet goed functionerende 
examencommissies. 
 
Tevens regelt het wetsvoorstel dat de examencommissie op verzoek van de deelnemer 
een instellingsverklaring moet afgeven als de deelnemer een of meer onderdelen van de 
opleiding heeft behaald waarvoor bij beëindiging van de opleiding geen diploma of 
certificaat kan worden uitgereikt. Een dergelijk voorschrift geldt al voor het voortgezet 
en het hoger onderwijs. Het doel van deze verplichting is de mbo deelnemer meer 
rechtsbescherming te geven. Bovendien helpen afgegeven instellingsverklaringen 
(andere) examencommissies bij beslissingen over het verlenen van vrijstellingen. 
 
3. Kern van het wetsvoorstel 
 
Uitgangspunten 
 Uitgangspunt blijft dat instellingen zelf verantwoordelijk zijn voor de 
examenkwaliteit van door hen aangeboden opleidingen.  
                                                
5
 Stb. 2015, 390 
    W6717.K-2 9 

     
 Het, op verzoek van de deelnemer, uitreiken van een instellingsverklaring aan de 
deelnemer als deze één of meer onderdelen van de opleiding met goed gevolg heeft 
afgesloten, maar daarmee geen diploma of certificaat heeft behaald.  
Op basis van deze verklaring kan een deelnemer op de arbeidsmarkt of bij een 
vervolgopleiding aantonen welke onderdelen van een opleiding hij beheerst. 
 Het opstellen van een verslag over de examenkwaliteit per opleiding en de 
werkzaamheden van de examencommissie en het verstrekken van dat verslag aan 
het bevoegd gezag. Hiermee verantwoordt de examencommissie zich onder andere 
naar het bevoegd gezag van de instelling.  
 Het bij de slaag-zakbeslissing betrekken dat de deelnemer al examen heeft afgelegd 
voor een keuzedeel in het kader van een eerder door hem gevolgde 
beroepsopleiding, maar dat niet met goed gevolg heeft afgesloten. 
 Indien een deelnemer fraudeert, kan de examencommissie de deelnemer het recht 
ontnemen één of meer door de examencommissie aan te wijzen examens af te 
leggen, gedurende een door de examencommissie te bepalen termijn van ten 
hoogste een jaar. Bij ernstige fraude kan de examencommissie het bevoegd gezag 
adviseren om de inschrijving van de deelnemer voor de betreffende opleiding 
definitief te beëindigen. Deze taak is opgenomen om beter te kunnen optreden in 
geval van fraude.  
 
De examencommissie kan door het bevoegd gezag tevens worden belast met andere 
dan de wettelijke taken en bevoegdheden op het vlak van de examinering. 
 
De examencommissie stelt regels vast over de uitvoering van de taken en 
bevoegdheden van de examencommissie en de maatregelen die de commissie in 
verband met een en ander kan nemen.  
 
b. Taken van het bevoegd gezag ten aanzien van de instelling, benoeming en 
samenstelling van de examencommissie  
Om ervoor te zorgen dat de examencommissie haar taken goed kan uitvoeren, is het 
belangrijk dat de leden van de examencommissie deskundig zijn en objectief te werk 
gaan. Daarom worden in dit wetsvoorstel ook nadere eisen gesteld aan de samenstelling 
van de examencommissie en aan de onafhankelijke positie van de examencommissie. 
Het bevoegd gezag is verantwoordelijk voor de instelling, benoeming en samenstelling 
van een examencommissie en het waarborgen van het onafhankelijk en deskundig 
functioneren van de examencommissie. Daarom zijn deze voorschriften gericht tot het 
bevoegd gezag. Hierbij wordt aangesloten bij de adviezen uit het rapport Vreemde ogen 
6
dwingen van de commissie Bruijn , dat weliswaar is gericht op het hoger onderwijs, 
maar ook waardevolle aanknopingspunten biedt voor het functioneren van 
examencommissies in het mbo. 
 
Wat betreft de samenstelling van de examencommissie, volgt het wetsvoorstel 
7
grotendeels de in de Wet versterking kwaliteitswaarborgen hoger onderwijs ingezette 
lijn in het hoger onderwijs. Zo wordt ook voor de examencommissie in het mbo als 
nieuwe verplichting vastgelegd dat:  
 deze ten minste één lid heeft van buiten de opleiding of groep van opleidingen 
waarvoor de commissie is ingesteld (bijvoorbeeld een deskundige uit het 
beroepenveld); 
 deze ten minste één lid heeft die als docent is verbonden aan de opleiding of groep 
van opleidingen waarvoor de commissie is ingesteld; 
                                                
6
 Kamerstukken II 2012/13, 31 288, nr. 325. 
7
 Stb. 2013, 558. 
    W6717.K-2 11 

     
bevoegd gezag de examencommissie moet faciliteren en controleren. Als de 
examencommissie niet goed functioneert, dient het bevoegd gezag de examencommissie 
daarop aan te spreken. Als ultimum remedium kan het bevoegd gezag de benoeming 
van een examencommissielid beëindigen, uiteraard zonder dat het onafhankelijk 
functioneren van de commissie in gevaar komt. Het betekent anderzijds dat het bevoegd 
gezag geen richtlijnen en aanwijzingen kan geven aan de examencommissie over de 
beoordeling van examenkandidaten en dat in de examencommissie enkel deskundigen 
zitting hebben. Het bevoegd gezag onthoudt zich van inmenging in de taken van de 
examencommissie. De examencommissie is een functioneel onafhankelijk orgaan, dat 
wil zeggen dat de leden in hun functioneren als lid van de examencommissie niet in een 
hiërarchische relatie staan ten opzichte van het bevoegd gezag. Dit volgt ook uit het feit 
dat de taken van de examencommissie zijn geattribueerd. Het bevoegd gezag blijft wel 
eindverantwoordelijk voor de kwaliteit van het onderwijs, inclusief de kwaliteit van de 
examinering en diplomering. Een examencommissie moet handelen binnen de grenzen 
van de onderwijs- en examenregeling (artikel 7.4.8, tweede lid, WEB). Hierdoor is 
tevens geborgd dat de wijze van examinering past in het kader van de opleiding. 
 
Om het onafhankelijke karakter van de examencommissie ten opzichte van het bevoegd 
gezag te benadrukken, is niet alleen gekozen voor het expliciet formuleren van het 
onafhankelijke functioneren en de exclusieve taken en bevoegdheden van de 
examencommissie, maar ook voor het in stand houden van de Commissie van beroep 
voor de examens als intern orgaan waar geschillen naar aanleiding van beslissingen van 
de examencommissie en examinatoren worden beoordeeld (hoofdstuk 7, titel 5, van de 
WEB). 
 
d. Instellingsverklaring 
Het wetsvoorstel (artikel 7.4.6a) regelt het recht van de deelnemer om op zijn verzoek 
een instellingsverklaring van de examencommissie te ontvangen waarop de behaalde 
onderdelen van een opleiding zijn aangegeven, als de deelnemer niet voldoet aan de 
voorwaarden om daarvoor een diploma of certificaat te ontvangen. Deze 
instellingsverklaringen (nu vaak “schoolverklaring” genoemd) kunnen nu ook al worden 
afgegeven. Er is echter momenteel nog geen verplichting voor examencommissies in het 
mbo om dergelijke verklaringen af te geven op verzoek van de deelnemer, in 
tegenstelling tot het voortgezet en hoger onderwijs. Deze verplichting levert meer 
rechtsbescherming op voor de deelnemer. Bovendien helpen afgegeven 
instellingsverklaringen (andere) examencommissies bij beslissingen over het verlenen 
van vrijstellingen. Een instellingsverklaring geeft geen recht op vrijstelling; de 
examencommissie beslist over het al dan niet verlenen van vrijstellingen. 
 
De examencommissie moet een instellingsverklaring uitreiken aan de deelnemer aan het 
einde van de opleiding bij de desbetreffende instelling, want dan is duidelijk welke 
onderdelen van de opleiding de deelnemer met goed gevolg heeft afgesloten en of de 
deelnemer al dan niet voldoet aan de voorwaarden om daarvoor een diploma of 
certificaat te ontvangen. De examencommissie is dus niet verplicht om al eerder, dus 
tijdens de opleiding bij de desbetreffende instelling, een instellingsverklaring uit te 
reiken. Het betreft onderdelen van de kwalificatie en - na inwerkingtreding van de wet 
keuzedelen - een of meer keuzedelen of onderdelen van keuzedelen die deel uitmaken 
van de opleiding. Op de instellingsverklaring moeten de door de deelnemer met goed 
gevolg afgelegde onderdelen van de opleiding worden vermeld. Dat zijn onderdelen 
waarvoor bij het examen ten minste ‘voldoende’ of ten minste het cijfer 6 is behaald, of, 
indien het loopbaan en burgerschap betreft, de eindwaardering ‘voldaan’ is verkregen 
(zie artikel 17 van het Examen- en kwalificatiebesluit beroepsopleidingen WEB voor de 
beoordelingswijzen). Het gevolgd hebben van onderdelen is niet genoeg. Op de 
    W6717.K-2 13 

     
te gaan of de examencommissie zelf tekortkomingen in de examenkwaliteit bij 
betreffende opleidingen in beeld heeft). Overigens hoeven instellingen de verslagen niet 
aan de Dienst Uitvoering Onderwijs (DUO) te leveren. Evenmin hoeven zij de uitreiking 
van instellingsverklaringen aan DUO te melden. 
 
6. Uitvoerings- en handhavingsgevolgen 
DUO heeft aangegeven dat het wetvoorstel geen uitvoeringsconsequenties heeft voor 
DUO. De inspectie houdt bij het toezicht op de kwaliteit van opleidingen bij instellingen 
ook toezicht op de naleving van de voorschriften betreffende examencommissies en op 
het functioneren van examencommissies op basis van het Toezichtkader mbo.   
 
7. Financiële gevolgen voor de rijksbegroting 
Dit voorstel heeft geen gevolgen voor de rijksbegroting. 
 
8. Bescherming persoonsgegevens 
Dit voorstel heeft geen gevolgen voor bescherming van persoonsgegevens. Het 
wetsvoorstel bevat geen bepalingen die uitwisseling van persoonsgegevens betreffen. 
Informatie over instellingsverklaringen (die persoonsgegevens betreffen) hoeven door de 
instellingen niet met DUO te worden uitgewisseld. DUO registreert desbetreffende 
informatie niet. 
 
9. Caribisch Nederland 
De voorgestelde wijzigingen hebben ook betrekking op Caribisch Nederland. Het 
voorliggende wetsvoorstel bevat overeenkomstige wijzigingen van de Wet educatie en 
beroepsonderwijs BES (WEB BES). Naar verwachting zal de op grond van artikel IV bij 
koninklijk besluit te bepalen datum van inwerkingtreding later zijn voor Caribisch 
Nederland dan voor het Europese deel van Nederland. 
 
10. Internetconsultatie 
De concept-tekst van dit wetsvoorstel is van 14 juli 2015 tot en met 11 augustus 2015 
opengesteld voor internetconsultatie, waarbij vier vragen zijn gesteld. Er zijn in totaal 50 
reacties binnengekomen, voornamelijk van personeelsleden van mbo-instellingen.  
 
Een meerderheid van de respondenten heeft instemmend gereageerd op de concept-
tekst van het wetsvoorstel, maar bij enkele bepalingen zijn ook kanttekeningen, risico’s 
en soms ook alternatieven en verzoeken ter verduidelijking aangegeven. Een aantal 
respondenten geeft aan dat het wetsvoorstel herkenbare taken belegt bij 
onderscheidenlijk het bevoegd gezag en de examencommissie en dat het wetsvoorstel 
goed aansluit op de praktijk bij hun instelling. 
 
De reacties hebben geleid tot wijziging van het voor de internetconsultatie aangeboden 
wetsvoorstel en van het algemene en artikelsgewijze deel van de memorie van 
toelichting. Hieronder wordt nader ingegaan op de hoofdlijnen van de reacties.  
 
Vraag 1: Wat vindt u van de taken en bevoegdheden die het bevoegd gezag krijgt voor 
de instelling, benoeming en samenstelling van de examencommissie (artikel 7.4.5)? 
Veel respondenten waarderen dat naast de taken van de examencommissie ook de 
taken van het bevoegd gezag ten aanzien van de examencommissie zijn aangegeven. 
Dat maakt de toedeling van de onderscheiden verantwoordelijkheden en de wederzijdse 
verwachtingen duidelijker.  
 
Door een ruime meerderheid van de respondenten wordt de voorgestelde bepaling over 
de taken die het bevoegd gezag krijgt voor de instelling, benoeming en samenstelling 
    W6717.K-2 15 

     
onderdelen van de opleiding en sommigen benadrukken het belang dat de verklaring 
wordt afgegeven door de examencommissie. Een aantal respondenten geeft aan dat dit 
bij hun instelling al de praktijk is.  
 
Door een aantal respondenten is opgemerkt dat een model instellingsverklaring nuttig 
kan zijn voor het vergroten van de transparantie en het civiel effect van 
instellingsverklaringen.  
      
Naar aanleiding van de reacties zal ik de MBO Raad plus de NRTO verzoeken een model 
instellingsverklaring te ontwikkelen en als handreiking voor alle instellingen beschikbaar 
te stellen. Verder is een nadere toelichting opgenomen in paragraaf 3, onderdeel d, van 
de memorie van toelichting. 
 
Vraag 4: De vierde vraag was een open vraag en de reacties hierop hadden betrekking 
op bovengenoemde punten. 
 
11. Consultatie Caribisch Nederland 
Een concept van het onderhavige wetsvoorstel is via de Rijksdienst Caribisch Nederland 
voorgelegd aan de scholen in Caribisch Nederland. Twee van de drie scholen hebben 
gereageerd. Uit de reacties blijken geen bezwaren tegen (onderdelen) van dit 
wetsvoorstel. De scholen geven aan de wijzigingen mee te zullen nemen in de 
ontwikkeling van de examencommissies. 
 
12. Stimulerende en ondersteunende maatregelen 
Naast het onderhavige voorstel tot wijziging van de WEB blijft er worden ingezet op 
professionalisering van examenfunctionarissen, waaronder leden van de 
examencommissie. De afgelopen jaren hebben de instellingen al aanvullende middelen 
ontvangen voor de professionalisering van examenfunctionarissen. Vanaf 2015 maken 
deze middelen onderdeel uit van het investeringsbudget van de kwaliteitsafspraken. De 
instellingen kunnen - naast de middelen uit de lump sum - deze aanvullende middelen 
inzetten voor het verder professionaliseren van onder andere de leden van hun 
examencommissies. 
 
Instellingen kunnen bij het verbeteren van de examinering (waaronder het functioneren 
van de examencommissies) gebruik maken van diverse vormen van ondersteuning. Dat 
betreft bijvoorbeeld handreikingen ten behoeve van examencommissies. 
 
Ik heb subsidies verstrekt aan bijvoorbeeld de MBO Raad en SBB voor het uitvoeren van 
projecten die instellingen ondersteunen bij het verbeteren van hun examenkwaliteit. Zo 
is onder andere het Servicepunt examinering mbo ingericht.  
 
 
Artikelsgewijs 
 
Artikel I, onderdeel A 
Aan artikel 1.1.1 WEB worden begripsbepalingen toegevoegd voor ‘centraal examen’ en 
‘instellingsexamen’ omdat deze begrippen een aantal keren voorkomen in het nieuwe 
artikel 7.4.5a WEB. De definities komen overeen met die in artikel 1 van het EKB WEB, 
met dien verstande dat in artikel 1.1.1 WEB bij ‘centraal examen’ wordt verwezen naar 
‘bij of krachtens algemene maatregel van bestuur te stellen eisen’ en in artikel 1 EKB 
WEB naar ‘bij of krachtens dit besluit te stellen eisen’. 
 
 
    W6717.K-2 17 

     
terminologie afgestemd op de examens in het mbo (met instellingsexamens, centrale 
examens, diploma’s, certificaten en instellingsverklaringen). De onder b en c genoemde 
taken en bevoegdheden hebben alleen betrekking op de instellingsexamens. Het borgen 
van de kwaliteit van de examinering (onderdeel a) en de onderdelen d, e en f hebben 
mede betrekking op centrale examens. Verder zijn er specifieke taken en bevoegdheden 
van de examencommissie met betrekking tot uitsluitend centrale examens opgenomen 
in het EKB WEB. Op grond van onderdeel c is het de verantwoordelijkheid van de 
examencommissie om de instellingsexamens vast te stellen.  
 
De in artikel 7.4.5a, eerste lid, onder f, opgenomen bevoegdheid van de 
examencommissie houdt verband met de bepaling dat een opleiding eerst dan met goed 
gevolg is afgesloten als tevens examen is afgelegd in een of meer keuzedelen (deze 
bepaling wordt per 1 augustus 2016 opgenomen in artikel 7.4.6 WEB). Het voorgestelde 
artikel 7.4.5a, eerste lid, onder f, regelt dat de examencommissie een keuzedeel waarin 
de deelnemer in het kader van een eerder door hem gevolgde beroepsopleiding examen 
heeft afgelegd maar dat niet met goed gevolg door hem is afgesloten, kan betrekken bij 
de uitslag van het examen. Op grond hiervan kan de examencommissie beslissen dat 
een deelnemer die overstapt naar een andere beroepsopleiding niet opnieuw examen 
hoeft af te leggen in hetzelfde keuzedeel.  
 
Vanaf 1 augustus 2018 is het voor het behalen van een diploma niet meer voldoende dat 
examen is afgelegd in de keuzedelen, maar moet daarin met goed gevolg examen zijn 
afgelegd. Artikel 7.4.5a, eerste lid, onder f, behoudt echter ook na 1 augustus 2018 een 
functie, namelijk als voor een keuzedeel niet ten minste een voldoende eindwaardering 
is behaald: dan kan dat voor de slaag-zakbeslissing voor het diploma worden 
gecompenseerd door de eindwaardering van een of meer andere keuzedelen (zie artikel 
17, tweede lid, onderdeel d, van het EKB WEB zoals luidend vanaf 1 augustus 2018).   
 
Op grond van artikel 7.4.5a, tweede lid, WEB kunnen bij algemene maatregel van 
bestuur nadere regels worden gesteld met betrekking tot de in het eerste lid genoemde 
taken en bevoegdheden en kunnen andere taken en bevoegdheden worden toegekend 
aan de examencommissie. In het EKB WEB zijn al diverse taken en bevoegdheden van 
de examencommissie opgenomen (zie de artikelen 3a, 3b, 9, 10, 12a, 13, 14a, 15 en 
16). Deze artikelen zijn nu gebaseerd op artikel 7.4.3a WEB. Na de inwerkingtreding van 
artikel 7.4.5a, tweede lid, WEB zijn zij mede gebaseerd op dit artikellid.  
 
Artikel 7.4.5a, derde tot en met zesde lid, WEB is ontleend aan artikel 7.12b, tweede tot 
en met vijfde lid, WHW. De tweede volzin van het derde lid van artikel 7.12b WHW is 
niet overgenomen in artikel 7.4.5a, vierde lid. Op grond van deze volzin kan de 
examencommissie in het hoger onderwijs bepalen dat niet ieder tentamen met goed 
gevolg hoeft te zijn afgelegd om vast te stellen dat het examen met goed gevolg is 
afgelegd. Aan een soortgelijke regel bestaat in de WEB geen behoefte, omdat in het EKB 
WEB (artikel 17) een uitslagbepaling is opgenomen.  
 
Op grond van artikel 7.4.5a, derde lid, WEB stelt de examencommissie regels vast over 
de uitvoering van de in het eerste lid genoemde taken en bevoegdheden. Deze regels 
kunnen bijvoorbeeld betrekking hebben op: de wijze waarop wordt verantwoord dat een 
examen voldoende dekkend is ten opzichte van de kwalificatie-eisen, het te hanteren 
beoordelingsmodel, de wijze waarop wordt verantwoord dat is voldaan aan de 
voorwaarden voor het verkrijgen van een diploma, certificaat of instellingsverklaring, de 
wijze van borging van de examenkwaliteit en de kaders en procedure voor het verlenen 
van vrijstellingen en het beslissen op verzoeken om aangepaste examinering. Ten slotte 
dienen regels te worden vastgesteld over maatregelen die de examencommissie met 
    W6717.K-2 19 

     
aan de voorwaarden om daarvoor een diploma of certificaat te ontvangen. Deze 
instellingsverklaringen (nu vaak “schoolverklaring” genoemd) kunnen nu ook al worden 
afgegeven. Er is echter momenteel nog geen verplichting voor examencommissies in het 
mbo om dergelijke verklaringen af te geven, in tegenstelling tot het voortgezet 
onderwijs (artikel 31, eerste lid van de WVO) en het hoger onderwijs (artikel 7.11, vijfde 
lid van de WHW). De opgenomen verplichting levert meer rechtsbescherming op voor de 
deelnemer. Bovendien helpen afgegeven instellingsverklaringen (andere) 
examencommissies bij beslissingen over het verlenen van vrijstellingen op grond van 
artikel 3b of 14a van het EKB WEB. Met deze verplichting in het mbo betreffende de 
instellingsverklaring wordt uiteraard niets afgedaan aan de verplichting dat alleen 
diplomagerichte opleidingstrajecten voor bekostiging in aanmerking komen. 
 
Artikel I, onderdeel E  
Het nieuwe overgangsartikel 12.4b.1 WEB bepaalt dat de zittende leden van de 
examencommissie bij de inwerkingtreding van het nieuwe artikel 7.4.5 WEB worden 
aangemerkt als leden van de in dat artikel bedoelde examencommissie. Het bevoegd 
gezag dient ervoor te zorgen dat de examencommissie met ingang van de 
inwerkingtredingsdatum van artikel 7.4.5 WEB aan alle in dat artikel opgenomen eisen 
voldoet. Een lid dat onvoldoende deskundig is voor de door hem uit te voeren taken 
moet derhalve voor die datum ervoor zorgen voldoende deskundig te zijn (of het lid 
moet worden vervangen door een lid dat wel deskundig is). 
Zo moet onder andere ten minste één persoon van buiten de betreffende opleidingen en 
ten minste één docent verbonden aan een van de betreffende opleidingen worden 
benoemd als lid van de examencommissie (tenzij de examencommissie al over 
dergelijke leden beschikt).  
 
Artikel II, onderdelen A tot en met D 
Artikel II wijzigt de Wet educatie en beroepsonderwijs BES (WEB BES). Deze wet heeft 
betrekking op Caribisch Nederland (Bonaire, Sint Eustatius en Saba).  
De toelichting op artikel I, onderdelen A tot en met D, is van overeenkomstige 
toepassing, met uitzondering van de verwijzingen naar het EKB WEB. Het EKB WEB is 
namelijk niet van toepassing op Caribisch Nederland. Er is ook geen andere algemene 
maatregel van bestuur voor de examens in Caribisch Nederland. Wel biedt artikel 7.4.4 
WEB BES de mogelijkheid om bij algemene maatregel van bestuur onderdelen van een 
beroepsopleiding aan te wijzen waarvan de examinering geschiedt volgens bij of 
krachtens die algemene maatregel van bestuur te geven voorschriften. Van die 
mogelijkheid is echter nog geen gebruik gemaakt. Alle examens van beroepsopleidingen 
in Caribisch Nederland zijn dus instellingsexamens. In de ministeriële regeling op basis 
van artikel 7.4.5 WEB BES (Regeling standaarden examenkwaliteit mbo BES) zijn regels 
opgenomen over de inhoud en het niveau van de examens, de procedures rond de 
examens en de voorwaarden waaronder examens worden afgenomen. 
  
  
    W6717.K-2 21 

