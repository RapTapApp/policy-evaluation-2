 
 
 
> Retouradres Postbus 20301 2500 EH  Den Haag 
 
 
Directoraat-Generaal 
Aan de Voorzitter van de Tweede Kamer 
Straffen en Beschermen 
der Staten-Generaal 
Directie Sanctietoepassing en 
Postbus 20018 
Jeugd 
Boete en Detentie 
2500 EA  Den Haag 
  
Turfmarkt 147 
 
2511 DP  Den Haag 
Postbus 20301 
2500 EH  Den Haag 
www.rijksoverheid.nl/venj 
  
  
  
Ons kenmerk 
 
724582 
  
Bij beantwoording de datum 
Datum 5 februari 2016 
en ons kenmerk vermelden. 
Onderwerp Beleidsreactie WODC-rapport detentieratio CN 
Wilt u slechts één zaak in uw 
brief behandelen. 
 
 
 
 
 
 
1
Conform de toezegging tijdens het Algemeen Overleg Justitieketen BES-eilanden op 
13 november 2014 bied ik uw Kamer hierbij aan, mede namens de staatssecretaris 
van Veiligheid en Justitie, het rapport ‘Achtergronden van de detentieratio in 
Caribisch Nederland’ van het Wetenschappelijk Onderzoek- en 
Documentatiecentrum (WODC). 
2
Aanleiding voor het onderzoek waren publicaties over de hoge detentieratio in 
Caribisch Nederland. Mijn ambtsvoorganger heeft het WODC in maart 2014 
gevraagd om onderzoek te verrichten naar eventuele verklarende factoren. 
Vanwege de moeizame ontsluiting van de benodigde data in Caribisch Nederland 
heeft het onderzoek meer tijd gevergd dan verwacht. 
 
Belangrijkste bevindingen van het onderzoeksrapport  
De detentieratio in Caribisch Nederland is eerder foutief berekend en blijkt lager dan 
eerder gedacht. De detentieratio in Caribisch Nederland blijkt niet acht maar vijf 
maal hoger dan in Europees Nederland. De detentieratio is vergelijkbaar met die van 
Sint Maarten en andere kleine eilandgemeenschappen in het Caribisch gebied en ligt 
iets hoger dan de detentieratio op Curaçao en Aruba.  
Het aantal geregistreerde misdrijven is (verhoudingsgewijs) anderhalf keer zo hoog 
als in Europees Nederland. Dat geldt ook voor het aantal verdachten dat bij het OM 
instroomt en het aantal zaken dat voor de rechter komt. De zaken die door het OM-
BES in behandeling worden genomen zijn daarbij gemiddeld zwaarder dan die door 
het Nederlandse OM worden behandeld (verhoudingsgewijs meer dan twee keer 
zoveel geweldsdelicten en bijna twee keer zoveel drugsdelicten). 
Deze bevindingen zijn een indicatie dat het strafklimaat (het aantal 
onvoorwaardelijke gevangenisstraffen dat door de rechter wordt opgelegd en de 
duur daarvan) in Caribisch Nederland strenger is dan in Europees Nederland. Het 
ontbreekt echter aan voldoende betrouwbare informatie om hierover harde 
uitspraken te doen, onder meer doordat de door de onderzochte partners in de 
strafrechtsketen gebruikte informatiesystemen niet (consequent) worden gevuld 
met informatie, slecht functioneren en niet op elkaar aangesloten zijn.  
De cijfers ten aanzien van jeugdcriminaliteit laten een stagnatie of zelfs een daling 
                                                
1
 Kamerstukken II 2014/15, 31 568, nr. 149. 
2
 Het aantal gedetineerden per 100.000 inwoners.  
  
 Pagina 1 van 2 
  
 

