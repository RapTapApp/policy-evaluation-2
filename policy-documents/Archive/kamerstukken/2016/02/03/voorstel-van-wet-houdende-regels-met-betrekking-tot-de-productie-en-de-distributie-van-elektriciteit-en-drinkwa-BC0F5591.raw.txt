 
Voorstel van wet houdende regels met betrekking tot de productie en de distributie van 
elektriciteit en drinkwater op Bonaire, Sint Eustatius en Saba (Wet elektriciteit en 
drinkwater BES) 
 
 
MEMORIE VAN ANTWOORD 
 
 
Met belangstelling hebben mijn ambtgenote van Infrastructuur en Milieu en ik kennis genomen van de 
vragen en opmerkingen van de leden van de fracties van D66 en de ChristenUnie over het 
wetsvoorstel elektriciteit en drinkwater BES.  
Wij danken deze leden voor hun inbreng. Graag ga ik mede namens mijn ambtgenote van 
Infrastructuur en Milieu hieronder in op de gestelde vragen en opmerkingen. 
 
Vragen en opmerkingen over consultatie en draagvlak  
 
De leden van de ChristenUnie-fractie vroegen of het lokale gezag de probleemanalyse en de 
oplossingsrichting in het wetsvoorstel deelt en of het zich gehoord voelt, mede wat betreft de wijze 
van communiceren over het wetsvoorstel met betrokkenen op de eilanden. Ook werd geïnformeerd 
naar de mate van consensus onder de betrokkenen. Het besluit om het onderhavige wetsvoorstel op 
te stellen is in overleg met de bestuurscolleges genomen. Op Bonaire speelde het conflict tussen 
Water en Energiebedrijf (WEB) Bonaire en de producent Ecopower (later overgenomen door Contour 
Global Bonaire). Het bestuurscollege van Bonaire ervoer dat de problematiek de draagkracht van het 
eiland te boven ging en verzocht om een sterkere rol van de rijksoverheid. Op Sint Eustatius en Saba 
zijn de water- en elektriciteitsbedrijven per 1 januari 2014 verzelfstandigd uit het geïntegreerde 
bedrijf GEBE waarvan de hoofdvestiging op Sint Maarten is gevestigd. Dit betekende dat de zeer 
kleine bedrijven op Sint Eustatius en Saba op eigen kracht de verantwoordelijkheid voor de 
voorzieningen zouden moeten dragen. Bij deze last ligt een sterkere rol en hulp van de rijksoverheid 
voor de hand. Voor wat betreft het onderdeel van het economische toezicht in het wetsvoorstel, 
meent het lokale gezag op deze eilanden dat het niet nodig is maar er is wel begrip voor dat de 
rijksoverheid bij de aanzienlijke subsidies – naast de structurele subsidies op basis van het 
wetsvoorstel zijn er grote eenmalige investeringssubsidies – economisch toezicht op de ontvangende 
bedrijven wenst. Men begrijpt dat de lasten die met het wetsvoorstel gepaard gaan, zoals 
tariefregulering, bij een verantwoorde inrichting van de voorziening horen. Juist met het oog op deze 
gevoeligheden zijn het wetsvoorstel en onderliggende regelgeving intensief geconsulteerd bij het 
lokale gezag en andere betrokkenen. Deze consultatie heeft een aantal relevante aanpassingen in de 
voorstellen opgeleverd. In het rapport ‘Vijf jaar Caribisch Nederland: De werking van wetgeving’ dat 
onderdeel is van de rapportage van de Commissie evaluatie staatkundige structuur Caribisch 
Nederland wordt over de voorbereiding van voorliggend wetsvoorstel geoordeeld dat het een positieve 
uitzondering is op de Europees Nederlandse wet- en regelgeving die veelal zonder aanpassing aan de 
Caribische omstandigheden wordt ingevoerd (Bijlage bij Kamerstukken I, 2014/15, 34300, nr. B). Er 
is consensus over de voordelen van het uiteindelijke wetsvoorstel onder betrokkenen, hoewel de 
elektriciteitsproducent op Bonaire, Contour Global Bonaire, nog bedenkingen heeft bij enkele 
aspecten. 
 
Vragen en opmerkingen over producenten en distributeurs 
 
De leden van de D66-fractie vroegen naar aanleiding van de positie van Contour Global Bonaire, de 
eigenaar van de centrale elektriciteitsproductie op Bonaire, of het opleggen van de taak tot 
betrouwbare productie van goede kwaliteit en het voorzien in voldoende capaciteit om te voorzien in 
de vraag, een breuk vormt met de huidige situatie waarin de Minister van Economische Zaken (hierna: 
 

 
Op Sint Eustatius is de situatie het eenvoudigst. Het bedrijf Statia Utility Company N.V. (hierna: 
Stuco) is zowel producent als distributeur van zowel elektriciteit als drinkwater. Naast distributie per 
netwerk, distribueert dit bedrijf ook drinkwater per tankauto. De enige aandeelhouder van dit bedrijf 
is het openbaar lichaam Sint Eustatius. 
Op Saba is Saba Electric Company N.V. zowel producent als distributeur van elektriciteit. De enige 
aandeelhouder van dit bedrijf is het openbaar lichaam Saba. 
De drinkwaterproductie op Saba is in handen van twee private ondernemingen, namelijk H.E.S. N.V. 
en AquaSab N.V. De distributie van drinkwater heeft plaats per tankauto omdat er geen netwerk ligt. 
Deze distributie is de verantwoordelijkheid van het openbaar lichaam Saba. 
Op Bonaire is WEB zowel producent als distributeur van drinkwater. De enige aandeelhouder van dit 
bedrijf is het openbaar lichaam Bonaire. WEB is distributeur van elektriciteit en is producent van 
elektriciteit met een klein vermogen: enkele noodaggregaten en een als proef ontwikkelde 
zonneweide. Veruit de grootste producent van elektriciteit is Contour Global Bonaire, die in 2013 de 
productie heeft overgenomen van het failliete Ecopower (onderdeel van het failliete Econcern). 
Concluderend zijn de drinkwaterproductie en –distributie in één hand op Bonaire en Sint Eustatius, en 
zijn de elektriciteitsproductie en –distributie in één hand op Saba en Sint Eustatius. De constructie in 
het wetsvoorstel waarbij producent en distributeur verschillende bedrijven kunnen zijn, is slechts 
nodig voor de situatie bij elektriciteit op Bonaire waarbij de productie geprivatiseerd is en de 
kleinschalige drinkwaterproductie op Saba. 
 
Daarnaast vroegen deze leden hoe deze bedrijven worden beoordeeld vanuit het perspectief van 
kwaliteit en governance mede in relatie tot het feit dat er gezien het schaalniveau sprake zal zijn van 
monopolistische activiteiten. De monopolistische positie van de bedrijven is reden om in het 
wetsvoorstel zowel eisen aan de kwaliteit van de voorziening die zij levert, als eisen aan de kwaliteit 
van bestuur en governance te stellen. De distributeurs, die in publieke handen moeten zijn, hebben de 
taak een plan op te stellen hoe de komende vijf jaar voorzieningen op een acceptabel niveau geleverd 
zullen worden. Producenten en distributeurs (dit betreft vaak geïntegreerde bedrijven) dienen aan 
kwaliteitseisen te voldoen waar de Inspectie Leefomgeving en Transport op toeziet. De bedrijven 
hebben ervaring met de productie en de distributie van drinkwater en het omgaan met calamiteiten. 
In 2015 hebben de bedrijven laten zien dat zij met de organisatie van complexe gebeurtenissen als 
legionella op Bonaire, uitzonderlijke lange droogte op Saba en Sint Eustatius kunnen omgaan. Door 
goede communicatie tussen Caribisch en Europees Nederland, in combinatie met het tijdig vragen van 
ondersteuning door ervaren partijen wisten de bedrijven de calamiteiten te trotseren en op te lossen. 
Voor wat betreft de governance hebben de eilandbesturen in de huidige situatie te veel verschillende 
rollen. De eilandbesturen zijn aandeelhouder, houden toezicht, verlenen vergunningen en stellen de 
tarieven vast, naast de algemeen bestuurlijke rol. Deze rollen zijn soms moeilijk te verenigen en in 
het wetsvoorstel worden daarom de rollen gescheiden: (1) het lokaal bestuur blijft 
aandeelhouder/eigenaar van de distributeur of de geïntegreerde bedrijven; (2) de directie van de 
bedrijven is verantwoordelijk voor de dagelijkse praktijk; (3) toezicht vindt plaats door de Raad van 
Commissarissen, wier benoeming of ontslag instemming van de Minister behoeft; (4) de Minister stelt 
het energie- of drinkwaterbeleid op in overleg met betrokken partijen; (5) de Minister verleent 
vergunningen aan producenten en aanwijzingen aan distributeurs; (6) de Autoriteit Consument en 
Markt keurt tarieven goed op basis van efficiënte kosten en houdt toezicht op financiële en 
marktaspecten en beschermt consumenten; (7) de Inspectie Leefomgeving en Transport houdt 
toezicht op kwaliteit, leveringszekerheid en technische aspecten. 
 
De leden van de fractie van de ChristenUnie vroegen met welke frequentie de noodvoorraad voor 
drinkwater wordt gecontroleerd en met welke frequentie dit wordt gedaan. De 
nooddrinkwatervoorziening is belangrijk in verband met de leveringszekerheid van drinkwater. Stuco 
op Sint Eustatius en WEB op Bonaire hebben een noodvoorraad drinkwater. De noodvoorraad wordt 
meerdere keren per jaar handmatig gecontroleerd. Op Saba wordt momenteel in het kader van het 
Drinkwaterprogramma van de Minister van Infrastructuur en Milieu een noodvoorraad gebouwd. De 
noodvoorraad zal dan meerdere keren per jaar handmatig door de distributeur worden gecontroleerd. 
 
 

 
De leden van de fractie van de ChristenUnie informeerden er voorts naar of er een apart tariefstelsel is 
voor grootverbruikers, zoals hotels. Slechts voor water op Bonaire zijn de tarieven deels 
gebruiksafhankelijk, er gelden aparte tarieven voor grootverbruikers. Het wetsvoorstel schrijft voor 
dat tarieven op kosten gebaseerd moeten zijn. Slechts als de productie- en distributiekosten 
verschillen naar afnemergrootte, zullen deze verschillen na de inwerkingtreding van de wet blijven 
bestaan. 
 
De leden van de fractie van de ChristenUnie vroegen welk verwacht effect er is voor de financiële 
situatie van de eilandbewoners naast het verwachte stabiliserend effect op de financiële situatie van 
producenten en distributeurs. Voorts vroegen zij of deze effecten worden gemonitord, waaronder de 
effecten bij de minst draagkrachtige bewoners. In het wetsvoorstel wordt de Autoriteit Consument en 
Markt belast met de tariefregulering. Dit betekent dat de tarieven niet meer door de distributeur zelf 
en hun aandeelhouder worden bepaald. De tarieven dienen op efficiënte kosten te worden gebaseerd 
inclusief een redelijk rendement. Hierdoor is het niet mogelijk dat er tarieffluctuaties om andere 
redenen kunnen zijn. De tarieven worden stabieler. Hiernaast kunnen er geen overwinsten of 
inefficiënte kosten in de tarieven worden verwerkt. Mocht dit nu het geval zijn, dan worden tarieven 
lager. Het wetsvoorstel voorziet verder in de mogelijkheid van een subsidie op de kosten van het 
netwerk. Deze zal ingezet worden zodat de netwerkcomponent in het tarief, het capaciteitstarief, niet 
hoger ligt dan het Europees Nederlandse niveau. De toenemende efficiëntie van de bedrijven en de 
door subsidie gedekte kosten leiden ertoe dat de totaal in rekening te brengen kosten bij 
eindafnemers dalen ten opzichte van een situatie zonder de maatregelen in het wetsvoorstel inclusief 
de subsidies. Het Centraal Bureau voor de Statistiek heeft zijn monitoring van de financiële situatie 
van huishoudens recent uitgebreid. Hierdoor ontstaat een duidelijker beeld, mede in het verloop van 
de tijd.  
 
Vragen en opmerkingen over duurzame decentrale elektriciteitsvoorziening en decentrale 
drinkwatervoorziening 
 
De leden van de ChristenUnie-fractie verzochten om een nadere duiding wat een ‘redelijk rendement’ 
is dat in de tarieven verwerkt kan worden. Een rendement is redelijk als het enerzijds laag genoeg is 
om de uiteindelijke kosten voor de eindgebruiker te beperken en anderzijds hoog genoeg is om 
investering aantrekkelijk genoeg te maken, waarbij een vergelijking voor de hand ligt met risico en 
het verwacht rendement van vergelijkbare projecten in de energie- en drinkwatersector in het 
Caribisch gebied. De toetsing of een rendement redelijk is, is op basis van het wetsvoorstel een taak 
van de Autoriteit Consument en Markt. 
  
Hiernaast verzochten de leden van de ChristenUnie-fractie om een nadere duiding van de 
aanloopverliezen en de subsidiëring van de verduurzaming van de elektriciteitsvoorziening. Tot 1 
januari 2014 waren de elektriciteitsbedrijven op Sint Eustatius en op Saba relatief kleine onderdelen 
van het Gemeenschappelijk Elektriciteitsbedrijf van de Bovenwindse Eilanden NV (GEBE). In de 
nieuwe staatkundige indeling wilde Sint Maarten deze onderdelen afstoten, onder andere omdat er 
door de single tariff structure een structurele kruissubsidiëring van Sint Maarten aan Saba en Sint 
Eustatius plaatshad. Na het wegvallen van deze kruissubsidiëring waren de verzelfstandigde bedrijven 
op Saba en Sint Eustatius verlieslatend. Om dit structureel te verhelpen worden de eilanden geholpen 
met de ontwikkeling van duurzame elektriciteitsproductie. Hiermee kunnen de tarieven op of zelfs 
onder het niveau van de single tariff structure blijven terwijl het bedrijf geen verlies maakt. In de 
eerste twee jaren worden de onvermijdelijke aanloopverliezen die er zijn voordat de duurzame 
productie operationeel is, deels door mij gedekt. 
 
De leden van de ChristenUnie-fractie vroegen wat het ambitieniveau voor de verduurzaming van 
elektriciteit op de eilanden is en of de lat laag ligt zowel qua omvang als qua tijdpad. Het wetsvoorstel 
maakt het mogelijk dat men zonnepanelen op het eigen dak legt. Dat is nu als bedrijfsvoorwaarde van 
de distributeurs op alle drie eilanden verboden. Voorts ondersteun ik de verduurzaming op Saba en 
Sint Eustatius. De eerste zonneweide op Sint Eustatius is binnen enkele maanden operationeel. 
 

 
het wetsvoorstel voor een vergunning in aanmerking zullen komen. Een conflict over de 
vergunningverlening is dan ook moeilijk voorstelbaar. 
 
De leden van de ChristenUnie-fractie vroegen of de benodigde inspecteurs gestationeerd worden in 
Caribisch Nederland of opereren vanuit Europees Nederland. De werkzaamheden van de Inspectie 
Leefomgeving en Transport betreffen het eerstelijns technisch toezicht. Voorheen had de Inspectie 
Leefomgeving en Transport tweedelijns technisch toezicht. Voor een goede uitvoering van het toezicht 
stelt de Inspectie Leefomgeving en Transport in samenwerking met de Autoriteit Consument en Markt 
en de bestuurscolleges een handhavingsplan op. In het handhavingsplan wordt beschreven hoe het 
toezicht wordt vormgegeven, wie daarbij betrokken zijn en hoe de naleving plaatsvindt. Voor het 
eerstelijns toezicht worden geen inspecteurs van de Inspectie Leefomgeving en Transport in Caribisch 
Nederland gestationeerd. Twee toezichtsmedewerkers van Autoriteit Consument en Markt zullen 
tijdelijk in Caribisch Nederland worden gestationeerd waarbij zij samenwerken met collega’s op het 
hoofdkantoor van de Autoriteit Consument en Markt in Den Haag. Het toezicht zal geëvalueerd worden 
en op basis hiervan wordt de inrichting van het toezicht op de langere termijn bepaald. 
 
Hieraan gerelateerd vroegen de leden van de ChristenUnie naar een beoordeling van het 
sanctieregime indien de productiebedrijven niet aan de vereisten voldoen in een monopolistische 
markt en of de monopolieposities de governance en de handhaving bemoeilijken. Er is geen druk van 
mededingende bedrijven die productiebedrijven prikkelen om aan vereisten te voldoen. Hierom 
worden kwaliteitseisen en vereisten aan de governance in en krachtens het wetsvoorstel vastgelegd. 
De handhaving en het sanctieregime zijn, mede bezien vanuit het beginsel van legislatieve 
terughoudendheid, in voldoende detail en met voldoende bevoegdheden in het wetsvoorstel 
uitgewerkt om bedrijven die niet of nauwelijks door marktkrachten gedisciplineerd worden, tot 
naleving van de vereisten aan te sporen. 
 
Vragen en opmerkingen tot slot 
 
De leden van de D66-fractie vroegen of het wetsvoorstel voorziet in overgangsrecht. In het 
voorgestelde artikel 7.4 wordt geregeld hoe omgegaan wordt met producenten en distributeurs die 
nog geen vergunning of aanwijzing op grond van de wet hebben op het moment van inwerkingtreding. 
Ander overgangsrecht is niet nodig gebleken. Voor wat betreft de inwerkingtreding van de 
tariefregulering van de Autoriteit Consument en Markt kan het afhankelijk van de verdere behandeling 
wenselijk blijken een aantal artikelen op een later tijdstip in werking te laten treden dan de overige 
artikelen van het wetsvoorstel. Met betrokken partijen is uitvoerig overlegd tijdens de 
totstandkomingsfase van dit wetsvoorstel en hieruit is voorts niet gebleken dat een overgangsregime 
anders dan in het voorgaande beschreven nodig is. 
 
De leden van de ChristenUnie-fractie informeerden of er aanleiding is om, gezien het belang van een 
betrouwbare, betaalbare en kwalitatief hoogstaande elektriciteits- en drinkwatervoorziening voor de 
bewoners van Caribisch Nederland, een apart voorlichtingstraject over de reikwijdte en effecten van 
dit wetsvoorstel te initiëren. Het wetsvoorstel ziet primair op governance, inrichting, toezicht, 
tariefregulering en taken van en subsidie voor de zes elektriciteits- en drinkwaterbedrijven. Hoewel de 
wetgeving specifiek is toegesneden op de situatie in Caribisch Nederland, zullen de kleine bedrijven op 
de twee Bovenwindse Eilanden bijgestaan moeten worden bij de implementatie van de wet. Verder 
wordt er gewerkt aan informatievoorziening voor de afnemers in Caribisch Nederland. Afnemers 
worden daarmee onder meer geïnformeerd over consumentenbescherming en het einde aan het 
verbod op het plaatsen van eigen zonnepanelen op het dak en de bijbehorende terugleververgoeding. 
 
De leden van de ChristenUnie-fractie informeerden tot slot of de wet wordt geëvalueerd en indien dit 
het geval is, binnen welke termijn dit zal gebeuren en welke vragen bij de evaluatie leidend zullen 
zijn. De netwerksubsidies op basis van het wetsvoorstel zullen twee jaar na inwerkingtreding worden 
geëvalueerd, inclusief de voorgenomen afbouw van deze subsidies. Hierbij staan de ontwikkeling van 
de netwerkcomponent in het eindgebruikerstarief en de ontwikkeling van het totale 
 

