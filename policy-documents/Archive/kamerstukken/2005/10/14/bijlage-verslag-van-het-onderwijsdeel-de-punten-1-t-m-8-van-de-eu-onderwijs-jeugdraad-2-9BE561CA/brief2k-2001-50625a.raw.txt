      VERSLAG VAN HET ONDERWIJSDEEL ( DE PUNTEN 1 t/m 8) VAN DE EU 
– ONDERWIJS / JEUGD RAAD 29 NOVEMBER 2001 TE BRUSSEL T.B.V. DE 
TWEEDE KAMER DER STATEN - GENERAAL 
 
 
1. Vaststelling van de agenda 
    Geen opmerkingen. 
 
2. Eventuele A - punten 
De A - punten werden  naar de middag ( Jeugd - deel) verschoven.  
 
 
3. Bevorderen  van taaldiversiteit en het leren van talen  
De resolutie over het bevorderen van taaldiversiteit en het leren 
van talen werd zonder verdere discussie goedgekeurd. Zodra de 
officieel vastgestelde tekst beschikbaar is, zal ik u deze 
toesturen.    
 
 
4. Het onderwijsaspect in de concept-werkgelegenheidsrichtsnoeren 
2002 
Het conceptadvies werd zonder verdere discussie goedgekeurd. Zodra 
de officieel vastgestelde tekst beschikbaar is, zal ik u deze 
toesturen.    
 
 
5. Instelling van een Europese onderwijsruimte met betrekking tot 
een Leven Lang Leren 
De Commissie presenteerde  de op 21 november jl. vastgestelde 
mededeling over de totstandbrenging van een Europese ruimte voor 
onderwijs en levenslang leren, doc. COM/2001/678, die ik hierbij 
meestuur.  
Met deze mededeling wil de Commissie een bijdrage leveren aan de 
realisatie van  een Europese ruimte voor levenslang leren, waar 
mensen de mogelijkheid krijgen zich vrij tussen leersituaties, 
arbeidsplaatsen en landen te bewegen en hen daarbij in staat te 
stellen om zoveel mogelijk gebruik te maken van hun kennis en 
competenties.  
In de mededeling worden door de Commissie een aantal bouwstenen 
aangeleverd om dit doel dichterbij te brengen. Deze zijn: 
- het waarderen van leren; 
- informatie en begeleiding; 
- investeren van tijd en geld in leren;  
- burgers en onderwijsmogelijkheden dichter bij elkaar brengen; 
- basisvaardigheden; 
- innovatieve leermethoden. 
De lidstaten en de Commissie worden, ieder binnen hun 
bevoegdheden, opgeroepen deze doelstellingen te verwezenlijken. 
Het is hierbij nadrukkelijk niet de bedoeling om bestaande wet- en 
regelgeving in de lidstaten te harmoniseren. Transparantie en 
vertrouwen in elkaars onderwijssystemen staan voorop. Het 
gedetailleerde werkprogramma, dat de ministers thans ontwerpen 
voor de Europese Raad in Barcelona, zie agendapunt 6 hierna, zal 
voor de uitvoering  een van de  belangrijkste instrumenten zijn.  
De samenwerking zal plaats vinden volgens de open coördinatie 

6.  Voorbereiding van een gedetailleerd werkprogramma ter 
voorbereiding van de Europese Raad te Barcelona (maart 2002)  
De Raadsconclusies over de follow-up van het doelstellingenrapport 
en de Annex hiervan werden goedgekeurd. Het betreft in feite een 
tussenstand in de rapportage/ werkprogramma  van de ministers en 
Commissie ten behoeve van de Europese raad in Barcelona. Zodra de 
officieel vastgestelde tekst beschikbaar is, zal ik u deze 
toesturen.  
 
De Commissie vroeg de lidstaten vervolgens aan te geven waar huns 
inziens de komende periode het accent op moest worden gelegd om 
dit werkprogramma nader in te vullen. Zelf vond de Commissie dat 
het belangrijk was, dat 
-  er van een gezamenlijke uitvoering door Raad en Commissie van 
het werkprogramma sprake zal zijn,  
-  het stuk voor Barcelona verder dient te reiken dan een 
werkprogramma voor tien jaar, 
-  er meer coherentie nodig is tussen alle verschillende 
initiatieven, 
-  er meer voortgang moet worden geboekt met de open 
coördinatiemethode. 
 
De lidstaten drongen in hun interventies vooral aan op 
concretisering van het werkprogramma en op het belang dat het 
werkprogramma zijn politiek-strategische karakter voor het 
Europese onderwijsbeleid blijft behouden.  
Een aantal lidstaten pleitten voor een flexibele omgang met de 
open coördinatie methode: kwantitatieve indicatoren moeten niet 
dwingend worden, men moet niet doorschieten in ‘boekhouderswerk’. 
Sommigen van deze ministers vonden dat het zwaartepunt dient te 
liggen bij de uitwisseling van best practices, mede omdat daarmee 
de meerwaarde voor de Europese burger, met name de Europese 
jongere, zichtbaar blijft. Een groot aantal landen, waaronder 
Nederland, was van mening dat het belangrijk is om nu snel met een 
beperkt aantal indicatoren aan de slag te gaan en niet omwille van 
volledigheid kostbare tijd te verliezen. De gekozen indicatoren 
zouden duidelijk vergelijkbaar en politiek relevant moeten zijn.  
 
Nederland stelde in zijn bijdrage aan het debat de volgende punten 
centraal: 
- Het Lissabon proces op het terrein van onderwijs dient versneld 
en verdiept te worden. Daarom is er nu een gezaghebbend document 
van de Onderwijsraad voor de Europese Raad van Barcelona nodig.  
-  Alle 13 doelstellingen zijn belangrijk, maar leidt het streven 
naar volledigheid niet tot een te grote vertraging? Nederland 
pleitte voor focusering en prioritisering. 
-  Is er geen ‘Bologna-proces’ voor het beroepsonderwijs nodig?  
Niet gericht op invoering van een Bachelor/ Master stelsel, maar 
op vergelijkbaarheid van kwalificatieniveaus in het 
beroepsonderwijs?  
-  De Onderwijssector zou zich meer moeten openstellen voor andere 
beleidsterreinen:  de arbeidsmarkt, de multiculturele 
samenleving, het vernieuwen van economische structuren.  En in 
relatie daarmee:  Onderwijs wordt door steeds meer regeringen 
niet langer gezien als louter een hoge kostenpost, maar veeleer 
als een investeringspost.  

voor een open markt voor Hoger Onderwijs en spraken van grote 
kansen voor de EU - lidstaten op dit terrein.   
 
8.   Europees jaar voor opvoeding door sport: 2004  
De Commissie gaf de Raad een korte toelichting bij het voorstel 
voor een Besluit van EP en Raad tot instelling van een Europees 
jaar van opvoeding door sport 2004. Met het Besluit zouden drie 
doelstellingen moeten worden nagestreefd: 
-  onderwijsinstellingen en sportorganisaties ontvankelijk 
maken voor samenwerking, 
- de waarden van sport toepassen bij de ontwikkeling van educatieve 
basisvaardigheden, 
-  aandacht besteden aan onderwijsproblemen voor jonge 
sporters. 
Over het voorstel werd geen debat gevoerd. 
 
9 Diversen 
Spanje bedankte het Belgische voorzitterschap en gaf aan, dat 
Spanje ernaar streefde in Barcelona een aparte, vijfde pijler voor 
onderwijs in het Lissabon - proces op te nemen. In deze 
onderwijspijler zou, naast de Lissabon doelstellingen, de 
doelstelling ‘versterking van de Europese samenwerking in de 
beroepsopleiding’ vooral van speciaal belang zijn.   
 
 
 

