OCenW Ministerie van Onderwijs
Cultuur en Wetenschappen
  
 
Europaweg 4 
Postbus 25000 
2700 LZ Zoetermeer 
Telefoon (079) 323 
Telefax (079) 323 
Voorzitter en leden van de Tweede   
Kamer der Staten-Generaal 
Postbus 20018 
2500 EA Den Haag 
 
Uw brief van Ons kenmerk Contactpersoon Zoetermeer 
 ACB/2002/16782  3 mei 2002 
Onderwerp  Doorkiesnummer  
Voortgangsbrief Culturele  
Diversiteit 
 
Geachte voorzitter,  
 
In het eerste seizoen van mijn beleidsperiode heb ik mijn 
beleid rond culturele diversiteit geformuleerd in de nota’s 
Ruim Baan voor Culturele Diversiteit (Kamerstuk 1998-1999, 
26565, nr. 69 Tweede Kamer) en Media en Minderheden (Kamerstuk 
1998-1999, 26597, nr. 1 Tweede Kamer). Deze tussenrapportage 
geeft inzicht in de voortgang en de voorlopige resultaten van 
dit beleid, zoals aan u toegezegd in de brief over het 
1
Meerjarig Perspectief Cultuur van 30 november 2001 . Uiteraard 
betreft het een tussenstand, want het beleid rond culturele 
diversiteit heeft een lange adem nodig. Ook de komende jaren 
moeten alle partijen zich nog flink inzetten om de cultuur- en 
mediawereld een diverser aanzien te geven. Deze nota opent met 
een korte terugblik op het beleid en de veranderde context van 
de afgelopen drie jaar (1). Dan volgt een kort overzicht van 
de belangrijkste voornemens uit de genoemde nota’s (2), de 
actuele stand van zaken (3), de meest recente ontwikkelingen 
(4), en tot besluit conclusies (5). 
 
  
1. Inleiding 
 
Eén ding staat vast: het denken over dit onderwerp – culturele 
diversiteit – is ingrijpend veranderd. Dát het onderwerp 
                     
1
 Kenmerk ACB/2001/45890 
 
 

 Blad 3 
OCenW 
 
 
een niet-Nederlandse achtergrond. Men vond dat deze 
cultuurmakers meer kansen moesten krijgen in het 
subsidiebestel. Mijn culturele-diversiteitsbeleid sloot hier 
direct op aan. In beide nota’s stelde ik dat een meersporen-
beleid noodzakelijk is om de diversiteit in het culturele 
aanbod en de deelname aan cultuur onder migranten te 
vergroten.  
Confrontatie is een rode draad in mijn cultuurbeleid geweest. 
Voor het diversiteitsbeleid betekende dit een botsing van 
verschillende culturen binnen het vreedzame terrein van kunst 
en cultuur. Want, zo schreef ik in mijn uitgangspuntennota ‘de 
confrontatie tussen tradities en stijlen kan het kunstklimaat 
verrijken’.  
 
Dit nieuwe beleid riep destijds veel discussie op. Wanneer ik 
vanuit de actualiteit van vandaag terugkijk valt me een aantal 
dingen op:  
  
 
Verrijking 
De mogelijke verrijking van de cultuur was aanvankelijk één 
van de belangrijkste redenen om culturele diversiteit tot 
speerpunt van beleid te maken. Het ging me daarbij vooral om 
de cultuuruitingen uit andere culturen die immers per 
definitie bijdragen aan de veelzijdigheid van onze cultuur. In 
praktijk bleek dat genuanceerder te liggen. Want ruimte maken 
voor de cultuur van andere culturen en voor initiatieven van 
nieuwe Nederlanders betekende in de praktijk dat reeds lang 
gesubsidieerde aanbieders moesten inschikken. Dat leverde 
harde confrontaties op. Cultuur als confrontatie kreeg 
daardoor soms een meer cynische betekenis dan alleen de 
‘vreedzame wrijving van smaakoordelen’ die mij voor ogen 
stond. 
En omgekeerd: andere culturen brengen ook andere omgangsvormen 
en andere zienswijzen met zich mee. Het organiseren van een 
Turks theaterfestival door een schouwburg in samenwerking met 
Turkse organisaties blijkt in de praktijk niet zo eenvoudig. 
Aïsja en de vrouwen van Medina
De afgelasting van de opera  , 
maar vooral het debat dat daarop volgde, maakte duidelijk dat 
niet lichtvaardig gedacht kan worden over religieuze aspecten 
van cultuur. 
 
Kwaliteit 
Aan het begin van mijn beleidsperiode concentreerde het debat 
over culturele diversiteit zich vooral op het thema kwaliteit. 
Betekenden de voornemens van de staatssecretaris immers niet 
dat hij concessies zou doen aan de kwaliteit van 
cultuuruitingen? Impliciet, maar vaak ook expliciet, werd 
verondersteld dat het werk van kunstenaars met een niet-
Nederlandse achtergrond de kwaliteitstoets niet zou doorstaan; 

 Blad 5 
OCenW 
 
 
Sommige instellingen met een multiculturele signatuur hebben 
een snelle groei doorgemaakt. Het Volksbuurtmuseum in Den Haag 
is in enkele jaren tijd niet meer weg te denken uit de stad. 
Culturele instellingen uit Den Haag en ver daarbuiten doen een 
beroep op de expertise die het Volksbuurtmuseum inmiddels 
heeft opgebouwd. Het Dunyafestival in Rotterdam, dat voor het 
eerst in 1997 een bescheiden rijkssubsidie kreeg, is de 
laatste jaren zowel in omvang als betekenis gegroeid. Onder de 
individuele kunstenaars zijn vooral de schrijvers – hiervoor 
heb ik er al een aantal genoemd – en de cabaretiers zeer 
succesvol.  
 
Urgentie 
Vanaf het begin heb ik culturele diversiteit hoog op de agenda 
gezet, omdat ik het herkende als iets van vandaag dat zeer 
bepalend zou zijn voor morgen. Mijn beleid heeft steeds veel 
reacties opgeroepen. Er waren confrontaties in de kranten, op 
televisie en in de Tweede Kamer. Ik heb ook geconstateerd dat 
er een zekere vermoeidheid is ontstaan met betrekking tot het 
onderwerp. Toch concludeer ik dat de urgentie van het 
onderwerp culturele diversiteit in de afgelopen jaren alleen 
maar is toegenomen. De debatten die Paul Scheffer en Paul 
2
Schnabel met hun scherpe analyses hebben ingezet maakten 
duidelijk dat de aandacht voor dit onderwerp geen overbodige 
luxe is, maar een must. En de gebeurtenissen rond 11 september 
hebben die constatering op dramatische wijze onderstreept.  
 
2. Ruim baan voor Culturele Diversiteit en Media en Minderheden 
 
Ruim Baan voor Culturele Diversiteit 
In de nota Ruim Baan voor Culturele Diversiteit signaleerde ik 
dat het cultuurbeleid nog niet ‘af’ is. De gesubsidieerde 
cultuur was ten tijde van de nota eenzijdig en veelal 
letterlijk kleurloos. Het bestaan van allochtonen in onze 
samenleving was bijna niet te zien in de culturele sector. 
Daarom wees ik op de noodzaak van een mentaliteitsverandering. 
De nota telde een aantal concrete voornemens, die ik hier 
volledigheidshalve nogmaals beknopt toelicht: 
- meer ruimte maken voor nieuwkomers 
(financiële prioriteit en faciliteiten voor multiculturele 
initiatieven) 
- de rol van de overheid herzien 
                     
2
 Schnabel maakte een helder onderscheid tussen de A-, B- en C-cultuur. Over het eerste cultuurdomein, het 
terrein van de vanzelfsprekendheden en basisovertuigingen van de Westerse samenleving, de grondwet en de 
rechtspraak bijvoorbeeld, valt niet te onderhandelen. Migranten hebben geen andere keuze dan zich aan te 
passen. Het tweede domein, het terrein van onderwijs en werk bijvoorbeeld, laat meer ruimte voor een eigen 
invulling, maar deelname is wel zo verstandig. Binnen het derde domein, van wat de ‘specifieke’ cultuur wordt 
genoemd – ‘Cultuur met een grote C’ –  is echter veel meer ruimte voor diversiteit (De multiculturele illusie, 
Paul Schnabel, 2000). 

 Blad 7 
OCenW 
 
 
en regionale omroepen zich kunnen richten op specifiek 
programma-aanbod voor migranten.  
 
 
3 Stand van zaken 
 
Voorafgaand aan deze paragraaf moet worden opgemerkt dat het 
kwantitatief meten van etnische diversiteit geen eenvoudige 
opgave is. Enerzijds legt de bestaande wetgeving aangaande de 
persoonsregistratie beperkingen op. Anderzijds willen 
individuele betrokkenen (kunstenaars, personeelsleden, 
bezoekers) begrijpelijkerwijs niet in een "hokje" geplaatst 
worden. Daardoor is het niet in alle gevallen mogelijk om 
(eenduidige) kwantitatieve gegevens te verzamelen. 
 
a) Cultuurnota 
  
Binnen het Actieplan Cultuurbereik is het bereiken van makers 
en publiek van verschillende bevolkingsgroepen één van de 
hoofddoelstellingen. In deze paragraaf wil ik allereerst 
ingaan op de cultuurnota en de ontwikkelingen in verschillende 
cultuursectoren. De nieuwe ondersteunende instellingen en het 
Actieplan Cultuurbereik worden in de volgende paragrafen 
besproken. 
 
Het uitgangspunt bij de cultuurnota 2001-2004 was om de deuren 
wat verder open te zetten voor de zogenaamde “nieuwkomers”: 
instellingen die nog niet eerder een meerjarige subsidie in 
het kader van de cultuurnota ontvingen. Deze nieuwkomers 
dienden uiteindelijk meer dan 60% van de aanvragen voor de 
cultuurnota in. Ik heb de Raad voor Cultuur gevraagd om bij 
nieuwe aanvragers ook naar het potentieel kwaliteitsniveau te 
kijken, zonder de kwaliteitscriteria als zodanig uit het oog 
te verliezen. Dit heeft geresulteerd in 168 nieuwe toetreders, 
waarvan er zo’n 34 een multiculturele signatuur dragen. In de 
vorige cultuurnota (1997-2000) waren dat er 15. Het totaal 
aantal multiculturele instellingen dat in het kader van de 
cultuurnota 2001-2004 subsidie krijgt is 60. Samen krijgen zij 
ruim € 13,6 miljoen. Dat is ongeveer 5% van het totale budget 
voor instellingensubsidies. 
 
 
Kunsten 
 
Veel multicultureel talent staat te dringen om meerjarige 
financiële ondersteuning te krijgen. Vooral in de theater- en 
muzieksector hebben zich veel nieuwkomers gemeld; de verleende 
subsidie blijkt een belangrijke impuls te zijn voor de 
ontwikkeling van nieuw talent. Hoewel er hard wordt gewerkt om 
de achterstand in te lopen, is een situatie waarin culturele 

 Blad 9 
OCenW 
 
 
Nieuwe, interessante initiatieven van jonge mensen 
manifesteren zich vaak in de vorm van amateurkunst. Dat geldt 
ook voor kunstenaars met een dubbele culturele bagage. Ik 
verwacht dat het Actieplan Cultuurbereik hiervoor een 
stimulerend kader zal bieden. In de sector amateurkunst is 
sprake van een toename van drie naar elf instellingen en een 
budgettaire groei van €215.000 naar ruim €545.000. In deze 
sector zie ik toenemende inspanningen om nieuwe doelgroepen te 
bereiken. Zo organiseerde de Stichting Beeldende Amateurkunst 
in 2001 een festival van Turkse beeldende amateurkunst, het 
Göz Nuru Festivali, en gaf de Stichting Samenwerkende 
Nederlandse Korenorganisatie een cursus ‘Turkse muziek met 
kinderen’.    
 
Vóór 1 mei 2002 zullen alle gesubsidieerde instellingen hun 
jaarverslagen over 2001 indienen. Het zal dan mogelijk zijn 
een dieper inzicht te verkrijgen in hun prestaties in het 
eerste jaar van de cultuurnota 2001-2004.  
 
 
 
 
 
Cultureel erfgoed  
 
Ook in de erfgoedsector is de afgelopen jaren veel bereikt. De 
samenwerking tussen de  ministeries van OCenW en BZK, 
culturele instellingen en migrantenorganisaties begint zijn 
vruchten af te werpen. Het kabinet heeft voor het Slavernij-
Instituut in de voorjaarsnota 2001 € 1,6 miljoen gereserveerd 
voor de jaren 2002-2004. Verder verbreedt de inzet op het 
onderwerp culturele diversiteit zich naar steeds meer 
erfgoedsectoren.  
 
Het cultureel erfgoed dat in instellingen wordt bewaard 
vertelt maar gedeeltelijk de geschiedverhalen van nieuwe 
Nederlanders. Instellingen die daarin verandering willen 
brengen, hebben daarvoor subsidie ontvangen uit de 
Cultuurnota. Zowel 'nieuwe instellingen' met een 
interculturele signatuur, zoals de Stichting Ar@besk, het 
Wereldmuseum en het Kindermuseum van het Tropeninstituut,  als 
de rijksmusea hebben subsidie voor aanbodvernieuwing en 
doelgroepbenadering ontvangen. Over de te behalen resultaten 
zijn afspraken gemaakt met de instellingen, waarover elk jaar 
wordt gerapporteerd. Uit de jaarlijkse onderzoeksrapportage 
van de musea over de samenstelling van het publiek zal de 
deelname van jongeren en nieuwe Nederlanders blijken. 
 
Het Landelijk Overleg Minderheden heeft het bewaren en 
ontsluiten van het erfgoed van minderheden steeds als 

 Blad 11 
OCenW 
 
 
instellingen en migrantenorganisaties, deskundigheid 
bevorderen en projecten initiëren. Dit alles om een grotere 
bewustwording bij de musea te bevorderen. Een aantal musea 
heeft bijvoorbeeld interculturele leerroutes ontwikkeld voor 
het VMBO. Maar ook in het kader van inburgeringcursussen (NT-2 
onderwijs) is samenwerking ontstaan tussen ROC’s en musea. 
Cursisten oefenen in musea de taal en doen kennis op over 
allerlei onderwerpen waarvoor de collecties van de musea 
aanknopingspunten bieden. IMP is met ingang van 2002 IP gaan 
heten. Het project beperkt zich niet meer tot de musea, maar 
werkt in samenwerking met de erfgoedkoepels ook voor de 
archievensector, de monumenten en de archeologie. Er worden 
geïntegreerde erfgoedbrede projecten ontwikkeld en succesvolle 
producten uit de museumsector worden vertaald naar andere 
erfgoedsectoren. Voor IP is jaarlijks € 100.000 beschikbaar. 
 
 
Cultuurfondsen 
 
Om een globaal overzicht te krijgen van multiculturele 
projecten die door de fondsen worden gesubsidieerd zijn in 
deze rapportage van een aantal fondsen gegevens opgenomen. Bij 
deze cultuurfondsen is men zich bewust van de noodzaak om 
zowel in de te subsidiëren projecten als in het bereiken van 
publiek de multiculturele samenleving een impuls te geven. Er 
is een lichte stijging te zien in de aanvragen en toekenningen 
van kunstenaars of projecten met een multicultureel karakter. 
Bij de Mondriaan Stichting komt meer dan de helft van het 
budget ‘Bijzondere publieksactiviteiten musea’ ten goede aan 
dergelijke projecten.  
 
Over het algemeen zijn de fondsen afhankelijk van de 
aanvragen, zodat men hier slechts kan spreken van een reactief 
beleid op het gebied van culturele diversiteit. Dit overwegend 
vraagafhankelijke beleid wordt gecompenseerd door activiteiten 
met een actiever karakter te initiëren. Zo is mede door de 
inspanningen van enkele fondsen in oktober 2001 de Phenix 
Foundation opgericht (zie onder ‘Phenix Foundation’). 
Bovendien is er gewerkt met geoormerkte budgetten voor 
culturele diversiteit. Bij de meeste fondsen kan wat betreft 
subsidiëring onderscheid worden gemaakt tussen het aantal 
aanvragen en het aantal toekenningen. De eerste categorie zegt 
iets over de bereikbaarheid en de bekendheid van de 
subsidiemogelijkheden, de tweede zegt iets over de kwaliteit 
van de aanvragen (zoals beoordeeld door de fondsen).  
 
Fonds voor de Letteren 
Het Fonds voor de Letteren voert een ‘intercultureel 
letterenbeleid’, waarin de nadruk ligt op voorlichting, 
individuele benadering van subsidieaanvragers, en begeleiding 

 Blad 13 
OCenW 
 
 
 
Op 10 november 2000 heb ik u bericht over de voortgang van het 
beleid inzake media en minderheden. (Tweede Kamer, 
vergaderjaar 2000-2001, 26597, nr. 6). 
Over dit beleidsonderdeel is de laatste jaren regelmatig 
4
gerapporteerd . De lokale migrantentelevisie in de randstad is 
inmiddels versterkt. De betrokken overheden (de vier grote 
steden en OCenW) hebben daarvoor gezamenlijk een budget 
beschikbaar gesteld van ruim € 3,5 miljoen per jaar voor de 
periode 2002-2004. Bij de herverdeling van radiofrequenties is 
extra frequentieruimte gereserveerd voor lokale 
migrantenradio. De oprichting van een multiculturele 
jongerenzender voor de grote steden is in voorbereiding. In de 
Concessiewet zijn diverse voorschriften opgenomen die de 
publieke omroep aanzetten tot meer culturele diversiteit op en 
achter de schermen. Een goede ontwikkeling is dat steeds meer 
projecten zelfstandig, zonder subsidie, verdergaan. 
 
Lokaal en regionaal mediabeleid 
 
Migrantentelevisie in de vier grote steden 
In de nota Media en minderheden berichtte ik u dat er een 
gezamenlijke organisatiestructuur en een hoger programmabudget 
zou komen. Deze eerder als CPO aangeduide nieuwe 
productiemaatschappij is in 2001 opgericht en vanaf november 
dat jaar van start gegaan onder de naam MTNL (Multiculturele 
Televisie Nederland). Hierin zijn de bestaande organisaties 
SOM-Media en MTV Amsterdam opgegaan. MTNL maakt in nauwe 
samenwerking met regionale en lokale omroepen of -producenten 
programma’s voor de vier grote doelgroepen: Turken, 
Marokkanen, Surinamers en Antillianen. De televisieprogramma’s 
zijn gericht op informatie, actualiteit, cultuur, amusement en 
educatie voor migrantengroepen. MTNL wordt gefinancierd door 
OCenW en de vier grote steden (‡ 3,5 miljoen).  
 
Migrantenradio in de vier grote steden 
Bij de geplande herverdeling van radiofrequenties is voor de 
lokale publieke omroepen in de vier grote steden extra 
frequentieruimte gereserveerd voor migrantenradio. De regering 
heeft daaraan als voorwaarde gesteld dat de bestaande 
programmering een kwaliteitsimpuls krijgt. De lokale 
zendgemachtigden moeten zorgen voor een herkenbare en 
aantrekkelijke programmering. Daarnaast is op initiatief van 
de vier grootstedelijke lokale zendgemachtigden inmiddels een 
bedrijfsplan ontwikkeld voor een Nederlandstalige 
multiculturele jongerenzender voor de grote steden, met een 
                     
4
 Ik verwijs u kortheidshalve naar de volgende kamerstukken: Tweede Kamer, vergaderjaar 1999-2000, 26800 
VIII, nr. 15; Tweede Kamer, vergaderjaar 2000-2001, 27400 VIII, nr. 14; Tweede Kamer, vergaderjaar 2001-
2002, 28000 VIII, nr. 20; Tweede Kamer, vergaderjaar 2001-2002, 28161, nr.1. 

 Blad 15 
OCenW 
 
 
ligt het zwaartepunt bij de radio. Op televisie zendt de NPS 
daarnaast veel programma’s uit voor een breder publiek die een 
beeld schetsen van de Nederlandse multiculturele samenleving. 
Ook probeert de NPS jongere generaties migranten te bereiken 
met programma’s die een hoge amusementswaarde hebben. Met deze 
multiculturele programmering kan de NPS een voortrekkersrol 
vervullen binnen de omroepwereld. Deze opvatting wordt 
gesteund door de Europese televisiewereld die het door de NPS 
geproduceerde programma Urbania de Prix d’Iris gaf. Bij de 
concessieverlening heb ik aangedrongen op een 
gemeenschappelijke aanpak om tot gedeelde definities van 
multiculturele programmering te komen. Onder meer de 
hoeveelheid zendtijd besteed aan multiculturele programma’s 
kan zo in kaart worden gebracht. Met ingang van de rapportage 
over het jaar 2001 zal een overzicht worden gegeven van de 
wijze waarop en met welke programma’s de opdracht wordt 
vervuld om minderheden in de samenleving te bereiken.  
 
Het diversiteitsbeleid binnen de NOS heeft recent een impuls 
gekregen doordat deze organisatie het ‘raamconvenant inzake 
multicultureel personeelsbeleid, instroom en doorstroom van 
etnische minderheden bij grote ondernemingen’ van het 
ministerie van Sociale Zaken en Werkgelegenheid heeft 
ondertekend. Dit convenant is opgesteld met als doel 
ondernemingen vast te laten leggen een multicultureel 
personeelsbeleid te bevorderen en de instroom en doorstroom 
van  
minderheden aan te moedigen. Tevens komt er een onderzoek naar 
het imago van de NOS onder studenten, is er een helpdesk 
diversiteit opgericht voor de gehele publieke omroep en worden 
de werving- en selectiemethoden onder de loep genomen. Het 
bureau Meer van Anders zal de andere zendgemachtigden binnen 
de publieke omroep aansporen het convenant eveneens te 
ondertekenen. Verder is via het Bedrijfsfonds voor de Pers 
voorzien in verruiming van de werkingssfeer waardoor 
steunverlening aan bestaande en nieuwe initiatieven gericht op 
culturele minderheden mogelijk wordt. Bovendien ontvangt de 
Stichting Omroep Allochtonen in Utrecht een 
instellingssubsidie uit cultuurnotagelden van bijna €500.000 
op jaarbasis en Stichting Mixed Media heeft in 2000 en 2001 
subsidie ontvangen om meer migranten te laten instromen in de 
pers- en omroepjournalistiek. 
 
 
 c) 2%-stimuleringsbudget 

 Blad 17 
OCenW 
 
 
nieuwe inzichten, technieken en netwerken. Via Atana zijn 
inmiddels 67 vacatures vervuld in besturen en adviescommissies 
in de cultuursector. 55 van de 67 vacatures worden vervuld 
door vrouwen. Twintigers en dertigers vervullen bijna 70% van 
de bestuursplaatsen die via Atana zijn bemiddeld. 
 
Vanaf de start in februari 2000 richtte Atana zich met name op 
mensen met een dubbele culturele bagage. Vanaf september 2001 
is de blik verbreed naar jongeren en vrouwen, alhoewel deze 
als vanzelf al hun weg wisten te vinden naar Atana:  
De gemiddelde leeftijd van de deelnemers ligt tussen de 30 en 
39 jaar, de man/vrouwverhouding is ongeveer 40/60 (uitsluitend 
op basis van kwaliteitsoverwegingen). De jongste deelnemer is 
23 en de oudste 57. Van de deelnemers is de helft afkomstig 
uit de cultuursector, de andere helft heeft een financiële, 
juridische of bestuurlijke achtergrond. De instellingen 
variëren in grootte, sector en type instellingen. Het 
Catharijne Convent, het Fonds voor de Podiumkunsten, het 
Nationaal Restauratiefonds, het Nationaal Ballet, de Raad voor 
Cultuur, de Algemene Programma Raad, het Nederlands Fonds voor 
de Film, Salto, het Waterhuis, Muziekschool Amsterdam en het 
Syndicaat zijn hier enkele voorbeelden van. Voor Atana is 
jaarlijks € 136.000 beschikbaar. 
 
Phenix Foundation 
Op kunstopleidingen zijn weinig culturen vertegenwoordigd, en 
multiculturele initiatieven worden slechts mondjesmaat 
gefinancierd. De Phenix Foundation wil hierin verbetering 
brengen. Phenix geeft advies aan kunstenaars op het gebied van 
financiering en culturele infrastructuur, ondersteunt en 
ontwikkelt projecten die een voorbeeldfunctie hebben en biedt 
een platform voor initiatieven die diversiteit in het 
culturele aanbod versterken. De Phenix Foundation is officieel 
van start gegaan op 8 oktober 2001, maar manifesteerde zich al 
eerder op verschillende manieren. In de opbouwfase vond een 
viertal expertmeetings plaats over thema’s waaraan Phenix 
prioriteit geeft: media, kunstvakopleidingen, podia & musea en 
fondsen.  
 
De Phenix Foundation heeft voor het jaar 2002 een 
activiteitenplan opgesteld. Een vaste kring velddeskundigen 
zal projecten aandragen. De rol die Phenix speelt kan allerlei 
vormen aannemen: aanjagen, fondsen werven, monitoren, 
(co)produceren, begeleiden en ondersteunen met deskundigheid 
of financiële middelen. In 2002 wil men tussen de 13 en 18 
projecten realiseren. Zoals het project "Passaat", dat het 
Rotterdams Conservatorium samen met Phenix ontwikkelde. Jonge 
musici met een niet-Nederlandse achtergrond worden enthousiast 
gemaakt voor en voorbereid op een toelatingsexamen voor een 
muziekstudie. Op die manier kan het aantal muziekstudenten van 

 Blad 19 
OCenW 
 
 
overheden. Veel migranten wonen in de grote steden, waardoor 
lokale overheden een grote doelgroep kunnen bereiken.  
 
In de loop van 1999 heeft OCenW met zeven steden in Nederland 
convenanten gesloten om in 2000 een pilotproject culturele 
diversiteit uit te voeren. Den Haag, Rotterdam, Utrecht, 
Almere, Groningen, Eindhoven en Maastricht maakten een 
programma waarin verbreding van het publieksbereik voor 
cultuur en vergroting van multicultureel aanbod centraal 
stond. De steden matchten de bijdrage van OCenW aan de pilots. 
In totaal (rijk en gemeenten samen) was er ruim €2 miljoen 
beschikbaar voor de projecten. Verschillende steden hebben de 
pilot gebruikt om te experimenteren met andere 
subsidiecriteria, met cultuurbereik op wijkniveau of met het 
scouten van talent. Zo bedacht de gemeente Groningen een 
vierfasen-plan voor het scouten en begeleiden van jong talent 
met meevoudige culturele achtergrond in de stad. Er werden 
drie “cultuurscouts” aangesteld, die in het 
amateurkunstcircuit speuren naar talenten. De totstandkoming 
6
van de zeven pilots is begin 2000 geëvalueerd. Een belangrijke 
conclusie was dat er grote steun bestond onder de stedelijke 
bestuurders voor het ontwikkelde beleid en voor het gekozen 
instrumentarium. De invloed van de gemeentelijke ambtenaren op 
de keuze van de beleidsmodellen was in veel gevallen echter te 
groot. Daardoor kwamen het culturele veld en de verschillende 
doelgroepen van de programma’s te weinig aan bod. In november 
2000 is in een onderzoek naar de pilots geconstateerd dat 
verbreding van het publieksbereik in veel gevallen niet kan 
zonder nieuwe of andere kunst- en cultuurvormen, en dat 
scouting en begeleiding van nieuw talent tot de meestbelovende 
7
mogelijkheden van het Actieplan cultuurbereik behoren. 
 
In het najaar van 1999 zijn IPO, VNG en OCenW met elkaar in 
overleg getreden om een landelijk programma cultuurbereik te 
ontwikkelen. Het landelijke Actieplan Cultuurbereik richt zich 
niet alleen op het vergroten van culturele diversiteit, maar 
ook op vier andere doelstellingen die tevens een impuls zouden 
krijgen door samenwerking tussen de verschillende overheden. 
Deze andere doelstellingen zijn: versterking van de 
programmering van culturele accommodaties, investeren in de 
jeugd, beter zichtbaar maken van cultureel vermogen en 
culturele planologie op de agenda zetten. 16 maart 2000 werd 
op een historische bijeenkomst een bestuurlijke overeenkomst 
ondertekend tussen OCenW, IPO en VNG waarin de afspraken over 
het Actieplan cultuurbereik werden vastgelegd.  
 
Inmiddels participeren de beoogde dertig gemeenten en de 
                     
6
 Zeven pilots culturele diversiteit, Bureau Driessen,juni 2000  
7
 Bestandsopname van de Pilot Actieplan Cultuurbereik, DOCABureaus, november 2000. 

 Blad 21 
OCenW 
 
 
 
In 19% van de programma’s wordt de aandacht gericht op 
bepaalde bevolkingsgroepen. Het gaat daarbij vooral om het 
onderscheid dat wordt gemaakt tussen de verschillende landen 
van herkomst. Meer in het algemeen valt op dat jongeren van 
niet-Nederlandse afkomst vaak worden benaderd als jongeren of 
jeugd. Gezien het feit dat in de grote steden bijna 50% van de 
jongeren een niet-Nederlandse achtergrond heeft, verbaast dat 
niet. De deelnemende steden wenden hun actieprogramma 
cultuurbereik vaak aan om voor een integrale benadering van de 
jeugd te kiezen, waarbij ook beleidsterreinen als onderwijs en 
welzijn zijn betrokken.  
 
In bijna de helft van de programma’s (45%) wordt samengewerkt 
met instellingen die zich vooral op de nieuwe Nederlanders 
richten. Toch blijkt uit een enquête van Forum dat de 
deelnemende overheden moeite hebben om de verschillende 
bevolkingsgroepen en jongeren te betrekken bij de ontwikkeling 
9
en uitvoering. Niettemin steekt men veel moeite in het voeren 
van overleg met het culturele veld en de diverse 
bevolkingsgroepen. Ook blijken de vormvereisten van 
subsidieaanvragen soms een belemmering voor de genoemde 
groepen. Sommige gemeenten bieden daarom begeleiding aan bij 
de ontwikkeling van projectvoorstellen en bij het opstellen 
van de subsidieaanvraag. De gemeente Den Haag, die al in 2000 
deelnam aan de pilot culturele diversiteit, heeft daartoe een 
Aanjaagbureau Culturele Diversiteit opgezet. Ook culturele 
instellingen kunnen hier advies inwinnen over het organiseren 
van activiteiten en over de wijze waarop de doelgroepen 
vervolgens bereikt kunnen worden.  
 
Cultuur en School 
Sinds 1997 is culturele diversiteit benoemd tot één van de 
drie prioriteitsgebieden van het project Cultuur en School. 
 
Uit de enquête cultuureducatie blijkt dat tussen 1998 en 2001 
een lichte stijging waar te nemen valt in aanbod en gebruik 
10
van multiculturele educatieve activiteiten . Tegelijkertijd 
 
wijst ander onderzoek echter uit dat 57% van de basisscholen 
met leerlingen van verschillende herkomst geen multiculturele 
11
activiteiten onderneemt . Bijna driekwart van de witte 
basisscholen heeft zelfs nog nooit een voorstelling of 
tentoonstelling met een multicultureel karakter bezocht. Toch 
                     
9
 Enquête in het kader van de bijeenkomst over culturele diversiteit binnen het Actieplan Cultuurbereik op 13 
december 2001. 
 
10
 De Enquête Cultuureducatie wordt sinds 1998 in opdracht van het ministerie van OCenW jaarlijks gehouden 
onder rijksgesubsidieerde instellingen door de Erasmus Universiteit Rotterdam. 
 
11
 De rol van cultuureducatie bij het bevorderen van culturele diversiteit in het primair onderwijs, 
Cultuurnetwerk Nederland, 15 december 2001. 

 Blad 23 
OCenW 
 
 
levende cultuur en het cultureel erfgoed van de 
herkomstlanden, en niet alleen de cultuur die de migranten bij 
hun aankomst in Nederland hebben “meegebracht". Wie het beeld 
van 'cultuur als confrontatie' serieus neemt, kan de inbreng 
van deze levende migrantenculturen eigenlijk niet missen. Aan 
de ene kant kunnen migranten aan hun 'cultuur van herkomst' de 
inspiratie ontlenen om een confrontatie aan te gaan in de 
Nederlandse culturele arena. Dat is bevorderlijk voor hun 
betrokkenheid bij het culturele leven in Nederland. Aan de 
andere kant vormen dergelijke bijzondere cultuuruitingen ook 
een uitdaging voor het autochtone Nederlandse publiek. Al was 
het maar omdat kennismaking met – bijvoorbeeld – Turkse, 
Marokkaanse of Surinaamse cultuuruitingen bestaande 
vooroordelen en stereotypen uit de wereld kan helpen.  
 
Overigens is het niet zo dat de migranten uitsluitend 
belangstelling hebben voor cultuur uit het land van herkomst. 
Onderzoek toont aan dat herkomst als zodanig geen invloed 
heeft op de deelname aan het 'algemene', dus hoofdzakelijk 
'westerse' cultuuraanbod in Nederland. Gemiddeld gesproken 
tonen migranten evenveel belangstelling voor dit aanbod als 
mensen met een westerse achtergrond. Culturele voorkeuren 
worden dus niet alleen door afkomst bepaald. Al de tweede 
generatie beweegt zich moeiteloos tussen de cultuur die thuis 
wordt uitgedragen, een scala aan jongerenculturen en populaire 
en traditionele cultuur in Nederland. Zo ontstaan geheel 
nieuwe culturele identiteiten die zich niet in hokjes laten 
plaatsen. 
 
Ten behoeve van de verdere ontwikkeling van het 
herkomstculturenbeleid is onlangs verkennend onderzoek gedaan 
naar culturele activiteiten in en vanuit Nederland in relatie 
12
tot Turkije. Een tweede fase van deze verkenning, waarin 
culturele activiteiten vanuit Turkije worden geïnventariseerd, 
wordt momenteel uitgevoerd. De belangrijkste conclusies van de 
eerste fase van de verkenning met betrekking tot herkomstland 
Turkije zijn dat het voor de ontwikkeling en status van het 
aanbod belangrijk is dat er ook een ander publiek dan alleen 
het Turkse wordt bereikt. Om de situatie te verbeteren is het 
nodig dat in Nederland zelf een goed eigentijds aanbod wordt 
ontwikkeld. Een aanbod dat op zijn minst voor Turks publiek, 
maar bij voorkeur ook voor een breder publiek aantrekkelijk 
is. Culturele verstarring kan worden doorbroken door selectief 
een relatie te stimuleren met de meer dynamische culturele 
ontwikkeling in het moederland. In de ontwikkeling van de 
culturele belangstelling kan het onderwijs (Cultuur en school 
13 
en CKV) een belangrijke stimulerende rol spelen.
                     
12
 Han Bakker Project & Advies, Nederturken, kunst en cultuur. Herkomstlandenbeleid, maart 2002 
 

 Blad 25 
OCenW 
 
 
cultuurnota-instellingen nadrukkelijk gemonitord op 
bestuurssamenstelling. Alle instellingen dienen niet alleen 
namen en aftreedrooster, maar ook sekse en leeftijd van hun 
bestuursleden te vermelden. Daarnaast wordt instellingen 
gevraagd hun visie op de bestuurssamenstelling in termen van 
leeftijd, sekse en culturele diversiteit te geven. De 
kwantitatieve gegevens met betrekking tot leeftijd en sekse 
zullen centraal worden verzameld en geanalyseerd. Tevens zal 
er een kwalitatieve analyse worden gemaakt van de verzamelde 
“visies op bestuurssamenstelling”. In 2002 zullen deze 
gegevens worden gebruikt als input voor de jaarlijkse  
evaluatiegesprekken met de instellingen. Er zal worden bekeken 
of de informatie ook kan worden ingezet ten behoeve van de 
“monitor diversiteit” van de  Phenix Foundation, Atana en het 
Netwerk CS. 
 
 
5. Conclusies 
 
Een veranderende samenleving vraagt om veranderend beleid. Ik 
heb geprobeerd om met mijn cultuurbeleid recht te doen aan de 
nieuwe bevolkingsgroepen. In de hier voorliggende pagina’s heb 
ik beschreven op welke manieren het beleid is ontwikkeld, en 
op welke manieren dat beleid in de praktijk gestalte heeft 
gekregen. Natuurlijk zijn we nog niet klaar; aandacht voor 
culturele diversiteit in de culturele sector en de verankering 
ervan in de culturele praktijk zal in de komende jaren op de 
agenda blijven staan. Bijzondere kansen liggen er nog in het 
onderwijs; cultuureducatie en inburgeringtrajecten zijn 
hiervoor al genoemd, maar ook het Gemeentelijk Onderwijs 
Achterstandenbeleid en de Brede-School-ontwikkelingen bieden 
wellicht mogelijkheden tot aansluiting. Het loont de moeite om 
deze mogelijkheden in de komende jaren nader te verkennen. Ik 
wil hier nogmaals de woorden terughalen waarmee ik deze brief 
opende: dit beleid vraagt om een lange adem, en daarom kan 
hier slechts sprake zijn van een tussenbalans.  
 
 
Het bewustwordingsproces is in volle gang – culturele 
diversiteit is niet alleen door middel van overheidsbeleid te 
realiseren; ook zonder expliciet beleid maakt de aandacht voor 
diversiteit steeds vaker vast onderdeel uit van de 
cultuurwereld. Voorbeelden  te over: de Boekenweek 2001, het 
literaire festival Winternachten (met vorig jaar, onder de 
noemer ‘Winternachten Overzee’, voor het eerst een pendant in 
Zuid-Afrika), het MIXT Racism Beat it Festival, etc. Een groot 
project als Rotterdam Culturele Hoofdstad 2001 kreeg weliswaar 
overheidssubsidie, maar de nadruk op culturele verscheidenheid 
was een zelfstandige beleidskeuze van de organisatie. Als 
belangrijkste uitdagingen stelde Rotterdam zich het bereiken 
en behouden van nieuwe publieksgroepen, het doen vervagen van 

