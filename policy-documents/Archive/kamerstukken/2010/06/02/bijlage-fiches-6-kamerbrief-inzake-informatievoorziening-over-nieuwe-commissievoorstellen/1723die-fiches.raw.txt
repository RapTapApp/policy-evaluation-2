Fiche 1: Mededeling inzake ontbossing
1. Algemene gegevens
Titel voorstel: De uitdagingen van ontbossing en aantasting van bossen aangaan om de 
klimaatverandering en het verlies aan biodiversiteit aan te pakken
Datum Commissiedocument: 17-10-2008
Nr. Commissiedocument: COM(2008) 645 definitief
Pre-lex: http://ec.europa.eu/prelex/detail_dossier_real.cfm?CL=nl&DosId=197512
Nr. impact assessment Commissie en Opinie Impact-assessment Board: SEC(2008) 2619/2
Behandelingstraject Raad: De mededeling wordt behandeld in de raadswerkgroep milieu. De 
mededeling is gepresenteerd tijdens de Milieuraad van 20-21 oktober 2008. Het Frans voorzitterschap 
wil tijdens de Milieuraad van 4 - 5 december 2008 raadsconclusies over de mededeling aannemen.
Eerstverantwoordelijk ministerie: Ministerie van Landbouw, Natuur en Voedselkwaliteit (LNV)
2. Essentie voorstel
Met deze mededeling wil de Commissie een antwoord geven vanuit de EU op de ontbossing en 
aantasting van bossen. De voorstellen in deze mededeling zijn bedoeld als basis voor de EU positie 
over de aanpak van ontbossing in de VN-klimaatonderhandelingen (UNFCCC) die in december 2009 
in Kopenhagen moeten leiden tot een nieuw klimaatakkoord. Ontbossing is een van de belangrijke 
onderdelen van die onderhandelingen. De Commissie zal begin 2009 een mededeling publiceren over 
het mandaat voor de onderhandelingen in Kopenhagen. Tevens kunnen de voorstellen tijdens de 
komende klimaatconferentie te Poznan (Polen, december 2008) worden besproken. De Commissie 
stelt zich in deze mededeling ten doel dat uiterlijk 2030 er op wereldschaal geen bosareaal meer 
verloren mag gaan en tegen 2020 moet de bruto ontbossing in de tropen met ten minste 50% 
verminderen ten opzichte van het huidige niveau. Hiermee wil de Commissie invulling geven aan de 
conclusie van de Milieuraad (oktober 2007) waarin wordt benadrukt dat concrete beleidsinitiatieven en 
maatregelen als onderdeel van een wereldwijde, brede overeenkomst voor na 2012 nodig zijn om deze 
emissies te stoppen en binnen twee tot drie decennia om te buigen.
Om dit doel te bereiken, geeft de Commissie in deze mededeling enkele voorstellen voor versterking 
van een aantal reeds bestaande beleidslijnen van de EU. Daarnaast worden in het kader van de huidige 
internationale onderhandelingen onder het VN-Klimaatverdrag twee nieuwe voorstellen gedaan: 
· op korte termijn: het opzetten van een Global Forest Carbon Mechanism (Wereldwijd 
boskoolstofmechanisme).
Doel van het mechanisme is aanzienlijke financiële middelen te genereren om 
ontwikkelingslanden in staat te stellen een bijdrage te leveren aan de mondiale 
broeikasgasemissiereductiedoelstelling, door emissies van ontbossing en bosdegradatie te 
reduceren,
· op langere termijn: het testen van de opname van ontbossing in koolstofmarkten.
Kredieten verkregen door een reductie van emissies ten gevolge van ontbossing en bosdegradatie in 
ontwikkelingslanden mogen door overheden gebruikt worden om aan hun reductieverplichtingen te 
voldoen. Opname van de kredieten in het EU emissiehandelsysteem (EU-ETS) zou pas na 2020 
ingevoerd kunnen worden.
Bijlage fichedocument, pagina 1

de bereidheid van alle landen om zich aan een dergelijke doelstelling te committeren en van de andere 
voorwaarden (degelijke monitoring met onafhankelijke verificatie en oplossingen voor de 
duurzaamheid van de kredieten en de aansprakelijkheid). In de mededeling koppelt de Commissie het 
eigen handelen van de EU aan de inzet in de internationale klimaatonderhandelingen. Nederland vindt 
dit een goede benadering. Op die manier wordt de geloofwaardigheid van de EU in de internationale 
klimaatonderhandelingen versterkt.
Nederland steunt de oproep van de Commissie voor een versterking van bestaande beleidslijnen en 
grotere coherentie van het beleid. Nederland ondersteunt het voorstel om de opname van ontbossing in 
de koolstofmarkten uit te testen. Nederland kan echter geen steun uitspreken voor de oprichting van 
een Global Forest Carbon Mechanism, en vindt dat zo veel mogelijk moet worden aangesloten bij 
bestaande mechanismen. 
De Commissie benadrukt terecht dat er veel geld nodig is om de wereldwijde ontbossing te stoppen. 
Nederland is van mening dat uiteindelijk vooral privaat geld aangewend zou moeten worden. Maar 
daarnaast zijn, met name in de opstartperiode, internationaal ook publieke middelen nodig voor 
capaciteitsopbouw en het versterken van het institutionele raamwerk. Nederland is uitdrukkelijk tegen 
een verplichte oormerking van EU-ETS veilingopbrengsten op EU niveau en daarom bijzonder 
ongelukkig met de verwijzing naar de EU-ETS veilingopbrengsten als mogelijke financieringsbron. 
Wat betreft de opname van boskredieten in het EU-ETS, onderstreept Nederland het belang van de 
door de Commissie genoemde voorwaarden. Als aan die voorwaarden is voldaan hoeft opname niet 
uitgesteld te worden tot na 2020. Bij een koppeling van boskredieten aan het EU-ETS dienen de vraag 
naar en het aanbod van emissierechten met elkaar in evenwicht zijn om een verstoring van de 
koolstofmarkt te voorkomen. Dit kan bijvoorbeeld worden bereikt door een beperking te stellen aan de 
hoeveelheid boskredieten.
Nederland vindt dat beoordeling van de mededeling van de Commissie gezien moet worden in de 
context van de bredere Nederlandse en EU inzet en strategie in de internationale 
klimaatonderhandelingen. 
Bijlage fichedocument, pagina 3

De Commissie zal meer studies gaan verrichten naar de impact van communautair beleid op de UPG. 
3. Kondigt de Commissie acties, maatregelen of concrete wet- en regelgeving aan voor de 
toekomst? Zo ja, hoe luidt dan het voorlopige Nederlandse oordeel over 
bevoegdheidsvaststelling, subsidiariteit en proportionaliteit en hoe schat Nederland de 
financiële gevolgen in?
In de Mededeling komt de Commissie met diverse voorstellen die hoofdzakelijk gericht zijn op het 
verbeteren van de toegankelijkheid, concurrentievermogen, regionale integratie, klimaatverandering, 
demografische ontwikkeling, landbouw en maritiem beleid. 
Op grond van artikel 299 lid 2 EG heeft de Gemeenschap bevoegdheden t.a.v. de UPG’s. 
Het voorlopige oordeel over subsidiariteit en proportionaliteit is positief. 
De UPG’s vormen een integraal onderdeel van de Europese Unie, maar hun positie binnen de 
Europese Unie wordt onder meer bemoeilijkt door de geografische ligging van de eilanden. Ten einde 
de positie van de UPG’s te versterken en hun potentieel te kunnen benutten is actie op Europees 
niveau gewenst. De voorstellen van de Commissie zijn er op gericht om de rol van de eilanden binnen 
de EU en hun eigen regio’s te vergroten, waarbij rekening wordt gehouden met de specifieke 
kenmerken van de UPG’s. De voorstellen bouwen voort op het reeds ontwikkelde beleid dat er op
gericht is om de economische en sociale ontwikkeling van de gebieden te bevorderen.
De Commissie stelt voor dat voor de UPG geen extra fondsen ter beschikking worden gesteld. 
4. Nederlandse positie over de mededeling
Het Koninkrijk der Nederlanden heeft geen gebieden die de Europees-rechtelijke status van UPG 
hebben. De Nederlandse Antillen en Aruba hebben de status van LGO. Dat betekent dat de 
Nederlandse Antillen en Aruba geen onderdeel zijn van de Gemeenschap. Europees recht geldt er niet, 
met uitzondering van de burgerschapsrechten en de Europese regelgeving die expliciet voor LGO 
geldt. De staatkundige veranderingen brengen daarin geen verandering. Als het land Nederlandse 
Antillen opgeheven wordt, verwerven de eilandgebieden van de Nederlandse Antillen automatisch de 
LGO-status. Afgesproken is die status voorlopig te handhaven. Vijf jaar na de inwerkingtreding van de 
nieuwe staatkundige verhoudingen in het Koninkrijk zal de relatie van de eilandgebieden van de 
Nederlandse Antillen en Aruba met de Europese Unie en de wenselijkheid van de UPG-status opnieuw 
5
bezien worden .
Deze mededeling is daarom op dit moment slechts zijdelings van belang voor Nederland. Hierbij dient 
echter te worden aangetekend dat niet uit het oog moet worden verloren dat de mogelijkheid 
bestaat dat op termijn (onderdelen van) de huidige Nederlandse Antillen en/of Aruba een UPG-status 
zullen willen verwerven. Daarom dient het Koninkrijk der Nederlanden duidelijk en op actieve wijze 
betrokken te zijn bij de verdere ontwikkelingen met betrekking tot de UPG. 
Voor Nederland zijn vooral de voorstellen belangrijk die beogen de samenwerking tussen UPGs en 
LGOs te vereenvoudigen. Nederland steunt deze voorstellen. Nederland zal zich er voor inzetten dat 
de versterking van de positie van de UPG niet ten koste gaat van de positie van LGO. Nederland zal de 
verdere uitwerking van de mededeling en de ontwikkeling van de UPG-status nauwlettend blijven 
volgen met het oog op de voorgenomen evaluatie van de relatie van de eilandgebieden van de 
  
5
5
Kamerstukken II, 2008/09, 31 700 IV, nr. 3 De Landen en gebieden overzee zijn gedefinieerd in deel IV EG-Verdrag en bijlage 
II. De LGO bestaan uit Franse, Engelse, Nederlandse en Deense gebieden.  De ACS-landen zij gedefinieerd in de Overeenkomst van 
Cotonou. Het betreffen voormalige koloniën in Afrika, Caribische gebied en Stille oceaan.
Bijlage fichedocument, pagina 5

Fiche 3: Amendementen richtlijn kapitaaleisen 
1. Algemene gegevens
Titel voorstel: Amendementen op richtlijn 2006/48/EC en 2006/49/EC welke betrekking hebben op 
banken verbonden aan een centraal orgaan, bepaalde eigenvermogens onderdelen, grote posten, 
toezichtarrangementen en crisismanagement. 
Datum Commissiedocument: 1 oktober 2008
Nr. Commissiedocument: 2008/0191 (COD)
Prelex: http://ec.europa.eu/prelex/detail_dossier_real.cfm?CL=nl&DosId=197452
Nr. impact-assessment Commissie en Opinie Impact-assessment Board: 
http://ec.europa.eu/internal_market/bank/regcapital/index_en.htm#capitalrequire
Behandelingstraject Raad: Behandeld in de Capital Requirements Directive Werkgroep; Coreper (26 
november); Ecofin (2 december). 
Eerstverantwoordelijk ministerie: Ministerie van Financiën
Rechtsbasis, stemwijze Raad, rol Europees Parlement en comitologie 
a) Rechtsbasis: De rechtsbasis voor dit voorstel is gebaseerd op artikel 47(2) van het verdrag. Het 
voorstel is gericht op het verbeteren van de interne markt voor financiële dienstverlening.
b) Stemwijze Raad en rol Europees Parlement: Gekwalificeerde meerderheid, Medebeslissing
c) Comitologie: Geen instelling van comitologie-procedure
2. Samenvatting BNC-fiche 
Het toezicht dat DNB uitoefent op de kapitaalspositie van banken is gebaseerd op de Europese 
kapitaaleisen richtlijn (CRD) uit 2006. Al voor het uitbreken van de kredietcrisis werd besloten tot een 
herziening van deze richtlijn op meerdere onderwerpen. Doel van deze herziening was om 
onduidelijkheden en inconsistenties uit de richtlijn te halen, en nadere invulling te geven aan 
openstaande punten. Met het uitbreken van de kredietcrisis werd de reikwijdte van de herziening 
uitgebreid van het rechtzetten van enkele technische punten, naar een volledige aanscherping van de 
richtlijn op bepaalde onderdelen. De voorstellen zullen naar verwachting begin 2009 worden 
goedgekeurd. De voorstellen dienen vervolgens eind oktober 2010 geïmplementeerd te zijn, en treden 
op 31 december 2010 in werking. Nederland kan zich in grote lijnen vinden in het voorstel dat nu 
voorligt. 
3. Samenvatting voorstel 
De richtlijn wordt aangepast op de volgende onderwerpen: 1) securitisatie 2) Europees toezicht 3) 
6
hybride kapitaalsinstrumenten 4) grote posities 5) liquiditeit en 6) technische amendementen. Met 
deze aanpassingen wordt niet alleen het Europese gelijke speelveld verbeterd, maar worden de 
  
6
Hybride kapitaal heeft eigenschappen van zowel aandelenvermogen als vreemdvermogen. De voorstellen 
scherpen de voorwaarden aan waaronder een hybride kapitaalsinstrument kan worden gezien als 
aandelenkapitaal, en dus tot het bufferkapitaal van een financiële instelling kan worden gerekend. 
Bijlage fichedocument, pagina 7

b) Voorgestelde implementatietermijn (bij richtlijnen en kaderbesluiten), dan wel voorgestelde datum 
inwerkingtreding (bij verordeningen en beschikkingen) met 
De voorstellen dienen uiterlijk 31 oktober 2010 te zijn verwerkt in de bestaande regelgeving. De 
voorstellen zullen per 31 december 2010 in werking treden. Dit is waarschijnlijk haalbaar.
c) Wenselijkheid evaluatie-/horizonbepaling
De voorgestelde amendementen zijn gericht op diverse onderdelen van de kapitaaleisen richtlijn. Bij 
de voorstellen op het vlak van securitisatie is het wenselijk om een evaluatietermijn in te voeren. Een 
evaluatie van dit onderdeel zal daarom plaatsvinden vóór december 2014.
7. Implicaties voor uitvoering en handhaving
Onder CRD toezicht staande instellingen dienen de aanvullende regels uit te voeren. De 
Nederlandsche Bank (DNB) als toezichthouder ziet toe op de uitvoering hiervan. 
8. Implicaties voor ontwikkelingslanden
Geen
9. Nederlandse positie 
De voorstellen raken aan een groot aantal onderwerpen binnen de kapitaaleisen richtlijn te weten: 
securitisatie, Europees toezicht, hybride kapitaalsinstrumenten, grote posten, liquiditeit en enkele 
technische amendementen. Op hoofdlijnen steunt Nederland deze voorstellen. Op een meer 
gedetailleerd niveau richten de zorgen van Nederland zich op de voorstellen aangaande securitisatie.. 
Bijlage fichedocument, pagina 9

waarbij de houder van het dier verantwoordelijkheid draagt. Het voorstel voldoet goed aan dit 
streefbeeld. Nederland verwelkomt dit voorstel. Aandachtspunt is dat het voorstel op dit moment nog 
een aantal technische voorschriften bevat die op onderdelen aanpassing behoeven. De inzet van 
Nederland is om deze voorschriften te verbeteren. Door gebruik te maken van wetenschappelijk 
gefundeerde argumenten en nauw samen te werken met gelijkgezinde lidstaten heeft Nederland 
voldoende vertrouwen hierin te slagen
3. Samenvatting voorstel 
· Inhoud voorstel
De Europese Commissie heeft een voorstel voor een verordening uitgebracht om de omstandigheden 
bij het slachten of doden van dieren te verbeteren en een humane behandeling te garanderen binnen de 
EU. Het voorstel bevat regels voor het doden van landbouwhuisdieren (dieren die worden gehouden 
voor de productie van levensmiddelen, wol, huiden, pelzen of andere producten en daarmee verband 
houdende activiteiten). De centrale verplichting in het voorstel is om dieren te bedwelmen 
voorafgaand aan het doden. Het voorstel dient ter vervanging van de bestaande richtlijn uit 1993 
(93/119/EG inzake de bescherming van dieren bij het slachten en doden). De aanleiding voor dit 
voorstel is dat de bestaande richtlijn een aantal tekortkomingen kent, mede omdat de vereisten van 
deze richtlijn sinds 1993 nooit zijn gewijzigd. Het voorstel harmoniseert een aantal 
bedwelmingsmethoden die sinds 1993 op de markt zijn gekomen. Ook zijn er voorschriften vastgelegd 
voor het gebruik van bedwelmingsmethoden en het harmoniseren van nieuwe bedwelmingsmethoden. 
Cruciaal in het voorstel is het toekennen van meer verantwoordelijkheid en flexibiliteit aan 
slachthuizen voor het waarborgen van dierenwelzijn. Het betreft een nieuwe benadering waarin 
doelvoorschriften en doelgerichte indicatoren centraal staan. De slachterijen ontwikkelen en 
implementeren zelf standaardwerkwijzen om aan doelen voor dierenwelzijn te voldoen. Vervolgens 
controleren de slachterijen middels indicatoren of de dieren goed zijn bedwelmd. Hiermee leidt het 
voorstel tot meer consistentie met de relevante EU regelgeving. De voorgestelde benadering volgt 
namelijk uit het voor slachterijen belangrijke EU Hygiënepakket. Ook bij de lopende Europese 
discussie over de hygiëne-eisen in het slachthuis wordt gepleit voor meer integratie met 
dierenwelzijnseisen. Verder streeft het voorstel naar het verbeteren van kennis over dierenwelzijn voor 
personeel en inspecteurs op slachthuizen. Deze kennis wordt in de praktijk geïntegreerd middels een 
getuigschrift van vakbekwaamheid, het benoemen van een “Animal Welfare Officer” (uitgezonderd 
voor kleine slachterijen) en het instellen van een wetenschappelijk referentiecentrum. 
· Impact assessment Commissie
De Commissie heeft een uitgebreide impact assessment uitgevoerd om inzicht te krijgen in het effect 
van de maatregelen voor het bedrijfsleven en de lidstaten. Daarnaast heeft er een brede consultatie met 
stakeholders plaatsgevonden. De impact assessment is gebaseerd op een sociaal-economische studie 
en is uitgevoerd door een extern consultantbureau. Uit een vergelijking van de onderzochte 
beleidsopties blijkt dat een omwerking van de wetgeving de meeste voordelen met zich meebrengt.
Het voorstel is zodanig opgesteld om mogelijke kosten te minimaliseren. Om die reden voorziet het 
voorstel in een overgangsperiode voor voorschriften waarvoor slachthuizen hun infrastructuur moeten 
aanpassen.
3. Bevoegdheidsvaststelling en subsidiariteits- en proportionaliteitsoordeel
a)Bevoegdheid:
Het voorstel is gebaseerd op artikel 37 van het EG Verdrag. De EG is bevoegd op basis van dit 
Verdragsartikel, het betreft  een gedeelde bevoegdheid.
Bijlage fichedocument, pagina 11

Het voorstel heeft gevolgen voor het toezicht van de Voedsel- en Warenautoriteit op de slachterijen. 
Het voorstel heeft waarschijnlijk geen financiële gevolgen voor de Voedsel- en Warenautoriteit. De 
controle van doelvoorschriften betekent met name een andere benadering voor de Voedsel- en 
Warenautoriteit. 
· Financiële consequenties (incl. personele) voor bedrijfsleven en burger
Het voorstel kent beperkte financiële consequenties voor het Nederlandse bedrijfsleven. Uit de impact 
assessment van de Commissie is gebleken dat met name exploitanten die de huidige EU voorschriften 
slecht ten uitvoer hebben gelegd, financiële gevolgen van het voorstel zullen ondervinden. Hieruit 
komt tevens naar voren dat de meerderheid van de slachterijen in de EU van mening is dat de kosten 
relatief acceptabel zijn en dat de veranderingen in het algemeen een positief effect op hun 
economische activiteit hebben. De meeste Nederlandse slachterijen werken al grotendeels volgens de 
voorgestelde benadering in het voorstel. Daarnaast bevat het voorstel overgangsperioden voor 
maatregelen betreffende de infrastructurele aspecten van slachthuizen enerzijds en maatregelen 
betreffende het verbeteren van kennis van personeel dat op dit moment al in slachthuizen werkt.
· Administratieve lasten voor rijksoverheid, decentrale overheden
De administratieve lasten voor de overheid zullen beperkt zijn. Het voorstel leidt tot een 
vereenvoudiging van wetgeving. Het voorstel om de huidige richtlijn in te trekken maakt een verdere 
nationale omzetting overbodig. Daarnaast wordt de tenuitvoerlegging bevorderd door een betere 
integratie in de wetgeving betreffende de voedselveiligheid.
· Administratieve lasten voor bedrijfsleven en burger 
Omdat het gaat om nieuwe voorschriften is het onvermijdelijk dat administratieve lasten ontstaan. 
Deze administratieve lasten zullen voor het gros van het Nederlandse bedrijfsleven beperkt zijn. Het 
bedrijfsleven is zelf verantwoordelijk voor het ontwikkelen van standaardwerkwijzen om aan doelen 
voor dierenwelzijn te voldoen en het verbeteren van kennis over dierenwelzijn voor personeel en 
inspecteurs op de slachthuizen. Voor bedrijven die nog niet volgens de voorgestelde benadering 
werken, kunnen extra regeldruk en nalevingskosten ontstaan. Deze zullen zich vooral uiten bij de 
benodigde aanpassing van de ontwerpen van slachthuizen, de eisen voor de standaardwerkwijzen en 
het opleiding van personeel. Door vooral uit te gaan van de bestaande systemen en structuren zullen de 
administratieve lasten zoveel mogelijk worden beperkt.
Ten aanzien van het nationale programma administratieve lasten voor bedrijven in het bijzonder is er 
sprake van een netto reductiedoelstelling van 25%. Dit betekent dat onvoorziene stijgingen van de 
administratieve lasten voor bedrijven (voortvloeiend uit zowel nationale als Europese wet- en 
regelgeving) dienen te worden gecompenseerd door het beleidsverantwoordelijke departement, 
conform de interdepartementale hoofdafspraken voor compensatie van administratieve 
lastentegenvallers. Om te komen tot een merkbare vermindering van administratieve lasten voor 
bedrijven dienen compensaties zoveel mogelijk te geschieden binnen het domein waarin de tegenvaller 
plaatsvindt (bijlage 7 van de miljoenennota).
6. Implicaties juridisch
a) Consequenties voor nationale en decentrale regelgeving en/of sanctionering beleid 
Er is voor gekozen om de richtlijn 93/119/EG inzake de bescherming van dieren bij het slachten of 
doden om te zetten in een verordening. Een verordening werkt, anders dan een richtlijn, rechtstreeks 
door in alle EU-lidstaten. Een verordening wordt niet in nationale wetgeving omgezet. In alle lidstaten 
gelden dus dezelfde regels, die ook tegelijkertijd en eenduidig kunnen worden aangepast. Nationale 
regelgeving op het terrein dat onder de verordening valt, is slechts toegestaan voor zover dit niet in de 
verordening wordt geregeld en de verordening hiervoor ruimte laat. Dit betekent dat de nationale 
Bijlage fichedocument, pagina 13

De regelgeving moet controleerbaar en handhaafbaar zijn. Dit is van belang voor het traject ter 
verbetering van het toezicht op slachterijen. De Voedsel- en Warenautoriteit steunt de voorgestelde 
benadering. De controle van doelvoorschriften betekent een andere benadering voor de Voedsel- en 
Warenautoriteit met specifieke (hogere) eisen. Een belangrijke verbetering ten opzichte van de 
bestaande regelgeving is dat dit voorstel de verantwoordelijkheden van het bedrijfsleven voor het 
waarborgen van dierenwelzijn beter definieert. Dit is relevant voor het nationale traject van 
verbetering van het toezicht op slachthuizen.
Nederland kan zich vinden in de voorstellen om de kennis over dierenwelzijn te verbeteren op 
slachthuizen. Werken met doelgerichte voorschriften vergt immers meer kennis over het beoordelen 
en managen van dierenwelzijn. Omdat deze verplichtingen ook deels gelden voor inspecteurs op 
slachthuizen komt dit tevens de kwaliteit van de controle ten goede.
Nederland zet in op verbeterde technieken voor het bedwelmen van dieren. Nederland steunt de 
aanpak van enerzijds grote bewijslast voor fabrikanten bij het aantonen van dierenwelzijn bij nieuwe 
bedwelmingstechnieken en anderzijds de flexibiliteit in de regelgeving bij de harmonisatie daarvan 
(via comitologie). Nederland zal erop inzetten dat het voorstel ruimte moet bieden om op termijn ook 
bedwelmingstechnieken voor vis in de regelgeving op te kunnen nemen. 
Het voorstel maakt een uitzondering van de verplichting tot bedwelmen bij ritueel slachten. Conform 
de huidige richtlijn geeft dit voorstel aan  lidstaten de mogelijkheid om nationaal strengere 
maatregelen te nemen inzake het onbedwelmd ritueel slachten . Deze keuzeruimte is belangrijk voor 
Nederland, omdat Nederland hiervan mogelijk op termijn gebruik van wil maken. Binnenkort wordt
een literatuurstudie over het dierenwelzijn bij ritueel slachten aan de Kamer toegezonden. Daarbij zal 
Nederland ook voorstellen doen voor het beter waarborgen van dierenwelzijn tijdens onbedwelmd 
ritueel slachten. Het hieruit volgende nationale standpunt zal bepalend zijn voor de Europese inzet. 
Aandachtspunt is dat het voorstel op dit moment nog een aantal technische voorschriften bevat die op 
onderdelen aanpassing behoeven. Dit is van belang voor een betere uitvoerbaarheid en een betere 
waarborging van dierenwelzijn. De inzet van Nederland is om deze voorschriften te verbeteren. Door 
gebruik te maken van wetenschappelijk gefundeerde argumenten en nauw samen te werken met 
gelijkgezinde lidstaten heeft Nederland voldoende vertrouwen hierin te slagen. 
Bijlage fichedocument, pagina 15

3. Kondigt de Commissie acties, maatregelen of concrete wet- en regelgeving aan voor de 
toekomst? Zo ja, hoe luidt dan het voorlopige Nederlandse oordeel over 
bevoegdheidsvaststelling, subsidiariteit en proportionaliteit en hoe schat Nederland de 
financiële gevolgen in?
Ja. Deze mededeling komt niet met nieuwe wet- en regelgeving maar biedt een raamwerk aan bestaand 
beleid om te komen tot meer synergie tussen de verschillende beleidsniveaus met het oog op de 
verdere ondersteuning van de ontwikkeling van clusters van wereldklasse in de EU. Daarnaast doet de 
Commissie enkele voorstellen ter ondersteuning van dit raamwerk door o.a. het beter op elkaar laten 
aansluiten van bestaand beleid, het verbeteren van bestaande instrumenten en het meer geconcentreerd 
inzetten hiervan. De Commissie zal op Europees niveau objectieve informatie over clusters 
9 10
verzamelen en publiceren en de uitwisseling van beleidservaring faciliteren . Daarnaast is de 
11
Commissie bezig met het oprichten van een Europese groep voor clusterbeleid en het opstarten van 
een proefinitiatief voor de excellentie van clusterorganisaties. Het proefinitiatief omvat het aanbieden 
van specifieke opleidingsprogamma’s aan clustermanagers. Een mogelijke uitkomst is een vereniging 
voor clustermanagers, die de ontwikkeling en handhaving van een kwaliteitslabel gaat uitwerken. 
Bevoegdheidsvaststelling:
In de mededeling wordt een aantal maatregelen voor de Commissie aangekondigd en aanbevelingen 
aan lidstaten gedaan. Een specifieke rechtsbasis wordt niet genoemd. De EG heeft evenwel op grond 
van artikelen 157 en 165 van het EG verdrag een met de lidstaten gedeelde bevoegdheid om de 
activiteiten van de lidstaten en de gemeenschap op het gebied van concurrentievermogen, onderzoek 
en technologische ontwikkeling te coördineren, met als doel de samenhang van het beleid van de 
lidstaten en het beleid van de Gemeenschap te verzekeren. De Commissie kan hiertoe in 
samenwerking met de lidstaten initiatieven ontplooien.
Subsidiariteit:
Nederland beoordeelt de subsidiariteit van dit voorstel als positief. Een helder beleidskader op 
Europees niveau kan synergie op Europees niveau opleveren en een stimulans geven om te komen tot 
clusters van wereldformaat. Daarnaast kan dit schaalvoordelen en externe effecten opleveren die 
nationaal niet te realiseren zijn. 
Proportionaliteit:
Nederland beoordeelt de proportionaliteit van deze mededeling als positief. De Commissie komt met 
maatregelen ter ondersteuning van de lidstaten en regio’s in hun inspanningen om hun clusterbeleid te 
verbeteren. Daarbij erkent de Commissie dat het vormen van clusters met name bewerkstelligd dient te 
worden door de markt zelf. De door de Commissie genomen maatregelen zijn vrijwillig en beletten de 
lidstaten niet om hun eigen initiatieven te ontplooien.
Financiële gevolgen:
De mededeling leidt niet tot extra financiële middelen voor de EG-begroting. Er zijn geen nationale 
financiële gevolgen te verwachten omdat wordt uitgegaan van bestaand beleid. Eventuele nationale 
  
9
European Cluster Observatory, www.clusterobservatory.eu
10
European Cluster Alliance, een open platform voor het ontwikkelen van ideeën en instrumenten ter 
verbetering van clusters
11
Commission Decision of 22 October 2008 setting up a European Cluster Policy Group (2008/824/EC)
Bijlage fichedocument, pagina 17

13 14
en INNOVA Europe, ERA-netten en de onlangs gestarte EPG sub-group on innovation dient 
verhelderd te worden. 
Nederland kijkt kritisch naar het argument dat clusterbeheer een nieuwe beroepskwalificatie zou 
moeten worden en daarom specifieke opleidingsprogramma’s behoeft. Dit initiatief mag geen inbreuk 
doen aan de nationale bevoegdheden op het gebied van onderwijs en kwalificaties. Nederland is ook 
kritisch ten opzicht van de ontwikkeling van een kwaliteitslabel. In beide gevallen zal aan de 
Commissie worden gecommuniceerd dat dit proefinitiatief niet marktverstorend mag werken en 
gedreven moet worden vanuit de vraag van de markt. 
Nederland zal bij aanvullende voorstellen voor concrete maatregelen aandacht vragen voor het 
voorkomen van onnodige regeldruk voor bedrijven. Nederland vindt het van belang dat de Commissie 
bij vervolgvoorstellen een degelijke impact assessment bijvoegt, inclusief een volwaardige kosten-
baten-analyse. 
  
13
European Research Area programmatische netwerken onder het zevende Kaderprogramma
14
Enterprise Policy Group
Bijlage fichedocument, pagina 19

Commissie het ontwikkelen van instrumenten voor matching van vraag en aanbod op de arbeidsmarkt. 
15
De Commissie moedigt proefprojecten op het terrein van circulaire migratie aan en noemt het  
onderzoeken van mogelijkheden voor voorkeursrecht voor migranten en mogelijkheden om 
opgebouwde sociale zekerheidsrechten en pensioenrechten te exporteren, om te bezien of dit mobiliteit 
kan vergemakkelijken. 
Ten aanzien van het tegengaan van illegale migratie herhaalt de Commissie het belang van data en 
ondersteuning van derde landen bij migratiemanagement en aandacht voor mensenhandel in de 
dialoog met derde landen. Meer specifiek wordt het opzetten van een grensbewakingsinfrastructuur in 
het kader van het Europese grensbewakingssysteem EUROSUR genoemd. Ook wordt gesproken over 
het ondersteunen van lokale organisaties die potentiële migranten benaderen om te overtuigen niet te 
migreren en hen te ondersteunen met mogelijkheden in het eigen land. 
Op het terrein van migratie en ontwikkeling noemt de Commissie dezelfde prioriteiten als zijn 
uiteengezet in de Nederlandse beleidsnotitie voor Migratie en Ontwikkeling. Zo wordt gesproken over  
geldovermakingen, het belang van ontwikkeling van de financiële sector en de betrokkenheid en 
capaciteitversterking van diaspora en migrantenorganisaties. Daarnaast pleit de Commissie voor meer 
inzicht in de gevolgen en omvang van braindrain en koppelt daaraan het ontwikkelen van 
landenspecifieke maatregelen gericht op het behoud van ‘skills’ en onderzoek naar vormgeving van 
ethische rekrutering. Doel van afspraken over ethische rekrutering is het ontmoedigen van actieve en 
gerichte rekrutering van arbeid uit kwetsbare sectoren in andere landen, zoals bijvoorbeeld de 
gezondheidssector.  Tot slot noemt de Commissie het bevorderen van toegang tot kwaliteitsonderwijs 
en het ontwikkelen en verbeteren van de arbeidsmarkt en arbeidsomstandigheden in landen met lage 
en middellange inkomens, om zo emigratiedruk te verminderen en kansen op werk te verbeteren.  
Bovenstaande thema’s dienen vorm te krijgen via bestaande samenwerking en structuren, zoals het 
EU-Afrika partnerschap, het Rabat-proces, het Nabuurschapsbeleid en de pre-accessiestrategie. Ten 
aanzien van andere regio’s wordt specifiek de overweging van het verbreden van bestaande dialoog 
over illegale migratie met China genoemd en het opzetten van dialoog met een aantal Aziatische 
landen, met name India, Vietnam en Filippijnen. Ook wordt gesproken over het uitbouwen van de 
samenwerking met Latijns -Amerika en het Caribische gebied.
De Commissie wil de coördinatie en coherentie in het migratiedossier en de totaalaanpak versterken 
door de huidige instrumenten, zoals de migratiemissies, migratieprofielen, mobiliteitspartnerschappen 
en samenwerkingsplatforms, systematischer in te zetten. Daarnaast stelt de Commissie voor om 
mainstreaming van migratie met andere beleidsterreinen te stimuleren, zowel nationaal als 
internationaal. 
Het (voorlopige) Nederlandse oordeel over de bevoegdheid van de Gemeenschap op het terrein van 
immigratie, is –op basis van art. 61(b) jo.art.63 EG- positief. Wel dient bij de uitwerking van de 
voorgestelde maatregelen gelet te worden dat de EG haar bevoegdheden niet overschrijdt. De 
subsidiariteit en proportionaliteit van de in deze mededeling aangekondigde maatregelen wordt in het 
algemeen positief beoordeeld. Een Europese aanpak van migratie heeft een meerwaarde vanwege het 
grensoverschrijdende mondiale karakter. Daarnaast kunnen de maatregelen een bijdrage leveren aan 
verdere ontwikkeling van de eerder genoemde drie thema’s. Ook is het de bedoeling dat de 
  
15
Internationaal bestaat geen eenduidigheid over de definitie van circulaire migratie. Nederland hanteert in de 
notitie voor Migratie en Ontwikkeling de definitie: ‘migratie waarbij de migrant achtereenvolgens langere tijd in 
verschillende landen verblijft, waaronder zijn of haar land van herkomst’. Bij circulaire migratie is het belangrijk 
dat wordt gezocht naar een optimale en duurzame winst, de potentiële triple-win: winst voor zowel het 
ontvangende land, het land van herkomst, als voor de migrant zelf. 
Bijlage fichedocument, pagina 21

De notitie Migratie en Ontwikkeling die in juli jl. aan de Tweede Kamer is aangeboden is de 
Nederlandse leidraad op dit beleidsterrein. Maatregelen in deze mededeling overlappen deels met deze 
notitie. Zo wordt gesproken over mainstreamen met andere beleidsterreinen, geldovermakingen, 
diaspora en circulaire migratie. Aanvullend wil Nederland ook aandacht schenken aan een andere 
vorm van tijdelijke migratie, te weten tijdelijke uitzending naar het land van herkomst. 
In de mededeling wordt gesproken over een steviger terug- en overnamebeleid. Het thema van 
duurzame terugkeer en herintegratie ontbreekt. Nederland zal hier aandacht voor vragen en zoeken 
naar Europese partners voor concrete samenwerking op dit thema. 
Sinds de lancering van totaalaanpak is een veelvoud van initiatieven en processen op gang gekomen. 
Nederland zal (blijven) aandringen op het stroomlijnen van de verschillende lopende processen, t.w 
Rabat, Tripoli en EU-Afrika partnerschap, waarbij het EU-Afrika strategische partnerschap dient te 
fungeren als overkoepelend. Het Tripoli actieplan maakt hier immers al deel van uit, Rabat is een 
regionale uitwerking. Nederland is van mening dat dit vooral de praktische uitwerking ten goede kan 
komen: zo kan een veelvoud aan werkgroepen en ministeriële vergaderingen en overlap in projecten 
worden vermeden en, niet in de laatste plaats, minder beslag leggen op de beschikbare capaciteit (m.n 
in Afrikaanse landen).
Nederland erkent het belang van andere regio’s, zoals Azië en Latijns-Amerika in de 
migratieproblematiek en de deelaspecten van migratie die in deze mededeling worden geschetst. 
Echter, voor de uitwerking zal de Nederlandse focus vooralsnog liggen op de regio’s aangrenzend aan 
Europa en Afrika. 
Bijlage fichedocument, pagina 23

