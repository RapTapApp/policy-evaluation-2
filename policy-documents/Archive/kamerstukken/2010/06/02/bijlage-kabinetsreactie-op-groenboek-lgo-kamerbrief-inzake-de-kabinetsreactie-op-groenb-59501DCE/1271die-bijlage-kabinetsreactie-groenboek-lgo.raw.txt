Bijlage bij kabinetsreactie 
Antwoorden op de in het groenboek gestelde vragen
Vraag 1
Hoe moet de verbondenheid tussen de Gemeenschap en de LGO op beleidsniveau worden 
geïnterpreteerd, rekening houdend met de bijzondere betrekkingen tussen de LGO en de 
Gemeenschap?
De relatie met de LGO neemt in het geheel van de externe betrekkingen van de EU een 
bijzondere plaats in. De achtergrond hiervan is de historische verbondenheid van deze landen 
met de Unie en haar lidstaten maar ook de veelzijdige persoonlijke banden tussen de burgers 
van de LGO en EU-burgers. Deze bijzondere relatie moet worden gezien als een kans om de 
wederzijdse belangen te dienen maar ook om onze gemeenschappelijke waarden op velerlei 
terrein uit te dragen en inhoud te geven. De LGO zijn dan ook van groot belang als partner in 
het streven van de EU naar mondiale rechtvaardigheid en vrede (cf. artikel 2 VEU).
Om de Europese waarden in hun regio profiel te geven zou moeten worden nagegaan in 
hoeverre de invulling die de LGO aan deze waarden geven aansluit bij de invulling die 
daaraan in Europees verband wordt gegeven. Blijkt dat hiertussen een grote discrepantie 
bestaat, dan zou kunnen worden nagegaan hoe de LGO kunnen worden geassisteerd in het 
vrijwillig overnemen van Europese standaarden (zie ook antwoord vraag 3). Een andere 
mogelijkheid die zou moeten worden onderzocht is het creëren van een opt-in om LGO op 
vrijwillige basis te betrekken in de gelding van JBZ-kaderbesluiten en andere EU-regels. 
Vraag 2
Bent u het ermee eens dat er een nieuwe aanpak voor de LGO moet komen, die zich 
onderscheidt van het klassieke ontwikkelingssamenwerkingsmodel (dat van 
armoedebestrijding uitgaat)? Zo ja, wat voor maatregelen stelt u voor om de duurzame 
ontwikkeling van de LGO sterker te stimuleren en hun concurrentievermogen en veerkracht te 
versterken?
In beginsel steunt Nederland het voornemen van de Commissie om in relatie tot de LGO af te 
stappen van de klassieke benadering van ontwikkelingssamenwerking. Gelet op het 
ontwikkelingsniveau van de verschillende LGO voldoet deze benadering niet meer aan de 
eisen van de tijd. Logischer lijkt – zoals voorgesteld door de Commissie – een benadering die 
specifiek toegesneden is op de situatie waarin de LGO zich bevinden. Het begrip 
‘duurzaamheid’ zou hierbij een belangrijke rol moeten spelen. Gedacht kan worden aan:
– versterking van het menselijk kapitaal door de ondersteuning van de onderwijs- en 
opleidingsstelsels op de LGO;
– aanmoediging van duurzame economische ontwikkeling door het bevorderen van 
maatregelen ter bescherming van de biodiversiteit, die in de LGO vaak zeer groot is en 
een belangrijke economische troef vormt;
– ondersteuning van de toeristische sector, met name door het leveren van technische 
kennis over het duurzaam beheer van bestemmingen;
– bevordering van de toegang tot werk en duurzame integratie op de arbeidsmarkt voor 
werklozen en inactieven, en versterking van de sociale integratie van kansarmen.
– versterking van de economische markten door het verbeteren van de 
mededingingswetgeving en aanbestedingspraktijk. 
Bijlage antwoorden op de in het Groenboek gestelde vragen, pagina 1

· De verspreiding van kennis en knowhow kan gefaciliteerd worden door seminars en 
conferenties ter bevordering van de handelscontacten in de regio te organiseren, de 
Commissie zou initiatieven hiertoe kunnen ondernemen. Ook zou specifieke technische 
assistentie kunnen worden geboden om dit soort seminars en conferenties te organiseren.
· Tot slot zou intensievere regionale samenwerking bij de promotie van het toerisme 
kunnen leiden tot een vergrote naamsbekendheid en dus een grotere stroom van toeristen 
naar de regio. 
Vraag 6
Wat is uw mening over een mogelijke versterking van de politieke dialoog tussen de EU, een 
LGO en de lidstaat waartoe dat LGO behoort, met name in situaties waar de EU en het LGO 
uiteenlopende belangen hebben?
Nederland is van mening dat de huidige overlegstructuren (jaarlijks EU-LGO Forum, 
geregeld trilateraal overleg, Partnership Working Parties) waarin de EU, de LGO en de 
lidstaten waartoe de LGO behoren elkaar treffen voldoen. Zelfs wanneer de belangen van de 
Unie en de LGO uiteenlopen bieden deze structuren – waarin onder andere periodiek
gesproken wordt over oorsprongsregels, milieu, financiële dienstverlening en regionale 
integratie – voldoende mogelijkheden voor hoor en wederhoor. Dient zich in de toekomst een 
specifiek onderwerp aan waarover intensiever contact gewenst is, dan pleit Nederland er voor 
hiermee pragmatisch om te gaan. 
Vraag 7.1
Wat zijn volgens u de voordelen van sterkere regionale economische integratie die bepaalde 
LGO een betere positie zouden kunnen geven met betrekking tot globalisering en de afbraak 
van hun handelspreferenties met de Gemeenschap?
Dat regionale economische integratie bepaalde LGO in een betere positie zou kunnen brengen 
met betrekking tot globalisering en de afbraak van handelspreferentie met de Gemeenschap 
lijdt geen twijfel. Vanuit dit perspectief verdient het aanbeveling de mogelijkheden van 
verdere integratie nader te verkennen. Van regionale economische integratie moet evenwel 
geen wonderen worden verwacht. Betere regionale afstemming van grondstof- en 
verwerkingsproducten kan via verlaging van de transactiekosten leiden tot efficiëntie winst, 
maar dit is geenszins zeker. Ditzelfde geldt voor de gevolgen van regionale economische 
integratie op de economische groei en het inkomens- en kostenniveau. Wat dit laatste betreft 
geldt voor de Nederlandse LGO in het Caribisch gebied dat zij een hoger inkomens- en 
kostenpeil hebben vergeleken met de omringende landen. 
Vraag 7.2
Hoe zouden de LGO intensiever kunnen deelnemen aan de regionale handel en hoe kan de 
Gemeenschap dit faciliteren?
Rondom de Nederlandse Antillen en Aruba bevinden zich LGO, UPG en ACS-landen. De
ontwikkeling van de handel met deze gebieden wordt ondermeer belemmerd door het gebrek 
aan lucht- en zeeverbindingen. Logistieke dienstverlening is om deze reden moeilijk en 
kostbaar. Wat Nederland betreft zou de Gemeenschap de regio moeten ondersteunen om de 
regionale samenwerking op dit gebied te intensiveren. De Commissie zou in dit opzicht een 
katalyserende rol kunnen spelen, aangezien zij met al deze gebieden intensieve relaties 
onderhoudt. 
Bijlage antwoorden op de in het Groenboek gestelde vragen, pagina 3

Vraag 9.1
Wat is volgens u de meerwaarde die samenwerking met de LGO op handelsgerelateerde 
gebieden biedt in verband met de globalisering en de afbraak van hun handelspreferenties 
met de Gemeenschap?
De waarde van handelspreferenties voor de LGO is afhankelijk van de voor export bedoelde 
productie, de hoogte van de preferentiemarge en de benuttinggraad van de preferenties en het 
relatieve voordeel dat bestaat ten opzichte van export door andere landen. De huidige LGO 
status laat toe dat goederen uit de regio (met EU of ACS-status) na kleine bewerking op de 
LGO heffingvrij worden geëxporteerd naar de EU. In de praktijk heeft dit slechts tijdelijk 
extra inkomsten voor de Nederlandse LGO opgeleverd (door gelegenheidsbewerking van uit 
ACS landen ingevoerde rijst en suiker) en nauwelijks bijgedragen aan economische
diversificatie. Huidige handelsmogelijkheden vormen slechts een zwakke basis voor 
duurzame economische ontwikkeling, omdat toekenning volledig afhankelijk is van de EU 
om import onder de LGO preferenties toe te staan (vrijwaring). Bovendien zijn de preferenties 
aan erosie onderhevig. 
In de praktijk worden de preferenties weinig benut. De toekomstige handelsregelingen zouden 
structureel van aard moeten zijn en gerichter zijn toegesneden op bestaande of potentierijke 
economische activiteiten van de verschillende LGO. De Nederlandse Antillen en Aruba 
exporteren vooral naar Noord- en Zuid-Amerika en richten zich vooral op dienstverlening.
Vraag 9.2
Hoe zou de associatie tussen de EG en de LGO in dit verband actiever kunnen bijdragen aan 
verbetering van de situatie van de LGO?
Er zou kunnen worden gedacht aan de overdracht van kennis en technische assistentie 
teneinde de concurrentiekracht van de verschillende LGO te versterken (bijv. havenkennis). 
Ook zou de Commissie uit de beschikbare financiële middelen een studie naar het verbeteren 
van de  transportmogelijkheden in het Caribisch gebied kunnen bekostigen.
Vraag 10.1
Wat is volgens u de reële meerwaarde die de huidige in het LGO-besluit vastgestelde 
overladingsprocedure biedt?
De huidige procedure van overlading van niet van oorsprong zijnde producten wordt in de 
praktijk al jaren niet meer gebruikt door de Nederlandse LGO. De voorwaarde dat de 
producten zich in het vrije verkeer dienen te bevinden, betekent dat de goederen van het schip 
moeten worden gelost, in het vrije verkeer moeten worden gebracht teneinde weer op het 
schip te worden geladen. Dit kost tijd en brengt extra kosten met zich mee voor de exporteur. 
Versoepeling van de voorwaarden voor overlading en de procedures voor het verkrijgen van 
financiële steun zal ongetwijfeld tot meer bedrijfsactiviteiten leiden. 
De doorvoermogelijkheden ex artikel 22 LGO Besluit worden dankzij de vrije economische 
zones wel benut en brengen relevante afgeleide activiteiten werkgelegenheid. Goederen 
worden niet onder het vrije verkeer gebracht, maar blijven onder douanetoezicht in een 
economische zone. De afdracht van winstbelasting zorgt voor een bron van inkomen, maar 
Bijlage antwoorden op de in het Groenboek gestelde vragen, pagina 5

Hoe denkt u over het opstellen van een index om de relatieve kwetsbaarheid van de LGO te 
meten, waardoor de LGO niet alleen onderling kunnen worden vergeleken, maar ook met 
andere landen en gebieden? Als zo’n index wordt opgesteld, welke criteria moeten dan 
worden toegepast?
Nederland steunt het voornemen van de Commissie om in de toekomst meer rekening te 
houden met de kwetsbaarheid van de LGO. Van belang hierbij is wel dat nauwkeurig wordt 
vastgelegd hoe kwetsbaarheid gedefinieerd wordt. Wat Nederland betreft wordt in de nieuwe 
index in ieder geval rekening gehouden met kleinschaligheid (zowel qua bevolkingsaantal als 
oppervlakte), klimatologische omstandigheden, aanwezigheid van grondstoffen en natuurlijke 
hulpbronnen, bestuurlijke capaciteit, diversitifcatiemogelijkheden van de economie de 
openheid van de economie, de afhankelijkheid van importen van brandstoffen en 
voedingsproducten, de afhankelijkheid van een smalle basis van de exporten, 
transportmogelijkheden en transportkosten in de regio, het ecosysteem en de gevolgen van 
klimaatverandering. 
Inspiratie voor een kwetsbaarheidsindex voor LGO zou kunnen worden gehaald uit eenzelfde 
index die reeds voor de UPG is opgesteld. Oneigenlijk gebruik van de classificatie van LGO 
naar relatieve kwetsbaarheid dient te worden vermeden. 
Vraag 13
Op welke wijze moeten risicobeperkende maatregelen bij rampen ingepast worden in de 
toekomstige betrekkingen tussen de LGO en de EU, rekening houdende met de mate waarin 
vele LGO aan natuurrampen zijn blootgesteld?
De EU zou kunnen verkennen in hoeverre er op de LGO behoefte bestaat aan regionale 
programma’s gericht op capaciteitopbouw op het gebied van rampenpreventie en -bestrijding.
Vraag 14
Hoe zou de associatie tussen LGO en EG kunnen worden aangepast zodat beter rekening 
wordt gehouden met de diversiteit van de LGO, zonder de administratieve lasten voor de LGO 
en de Commissie te verzwaren?
Stijging van de administratieve lasten voor de LGO, de Commissie en de lidstaten waartoe de 
LGO behoren ten gevolgen van de herziening van de EU-LGO associatie dient te worden 
voorkomen. Naar het oordeel van het Nederlandse kabinet is het risico op reële 
lastenverzwaring evenwel niet erg groot.
Bijlage antwoorden op de in het Groenboek gestelde vragen, pagina 7

