KUSTWACHT VOOR DE NEDERLANDSE 
ANTILLEN EN ARUBA 
 
 
 
 
JAARVERSLAG 2009 
 
 
 

Kustwacht voor de Nederlandse Antillen en Aruba  Jaarverslag 2009 
Inhoudsopgave 
MANAGEMENTSAMENVATTING ......................................................................................................... 1 
INHOUDSOPGAVE ............................................................................................................................. 2 
HOOFDSTUK 1 OVERZICHT ........................................................................................................ 3 
1.1 Algemeen ....................................................................................................................... 3 
1.2 Toezichthoudende en opsporingstaken ......................................................................... 4 
1.3 Dienstverlenende taken ................................................................................................. 5 
HOOFDSTUK 2 OPERATIES ........................................................................................................ 6 
2.1 Algemeen ....................................................................................................................... 6 
2.2 Beschikbare varende middelen...................................................................................... 7 
2.3 Beschikbare vliegende eenheden.................................................................................. 8 
2.4 Overige beschikbare middelen....................................................................................... 9 
2.5 Nationale samenwerking................................................................................................ 9 
2.6 Internationale samenwerking ......................................................................................... 9 
HOOFDSTUK 3 PERSONEEL..................................................................................................... 10 
3.1 Algemeen ..................................................................................................................... 10 
3.2 Formatie ....................................................................................................................... 10 
3.3 Werving ........................................................................................................................ 10 
3.4 Organisatorische betrokkenheid personeel ................................................................. 11 
3.5 Scholing........................................................................................................................ 11 
HOOFDSTUK 4 MATERIEEL ...................................................................................................... 13 
4.1 Algemeen ..................................................................................................................... 13 
4.2 Varend materieel.......................................................................................................... 13 
4.3 Vliegend materieel ....................................................................................................... 14 
4.4 Vastgoed ...................................................................................................................... 14 
HOOFDSTUK 5 RECHTSHANDHAVING EN LIAISON .............................................................. 15 
5.1 Algemeen ..................................................................................................................... 15 
5.2 Rechtshandhaving ....................................................................................................... 15 
5.3 Liaison .......................................................................................................................... 15 
HOOFDSTUK 6 VOORLICHTING................................................................................................ 16 
6.1 Algemeen ..................................................................................................................... 16 
6.2 Persvoorlichting............................................................................................................ 16 
6.3 Vlagvertoon .................................................................................................................. 16 
6.4 Website ........................................................................................................................ 17 
6.5 Ondersteuning bezoek delegaties................................................................................ 17 
HOOFDSTUK 7 ECONOMIE EN ORGANISATIE ....................................................................... 18 
7.1 Algemeen ..................................................................................................................... 18 
7.2 Management Control.................................................................................................... 18 
7.3 Formatiebeheer............................................................................................................ 18 
7.4 Samenwerking CZMCARIB.......................................................................................... 19 
7.5 Financieel jaarverslag .................................................................................................. 19 
BIJLAGE A. DRUGSVANGSTEN .......................................................................................... 22 
BIJLAGE B. SAR CASES ...................................................................................................... 24 
BIJLAGE C. AFKORTINGEN................................................................................................. 25 
 
  2 

Kustwacht voor de Nederlandse Antillen en Aruba  Jaarverslag 2009 
1.2  Toezichthoudende en opsporingstaken 
1.2.1 Opsporing drugs en wapens 
In 2009 hadden naast drugsbestrijding de bestrijding van mensensmokkel, illegale immigratie, 
opsporing van vuurwapens en daaraan gerelateerde criminele activiteiten opsporingsprioriteit. In 
samenwerking met externe nationale en internationale instanties zijn diverse acties ondernomen. De 
acties betroffen voornamelijk counterdrugs gerelateerde operaties. In bijlage B staat een beknopt 
overzicht van de meest opvallende acties. Hierbij is waar mogelijk gebruik gemaakt van Informatie 
Gestuurd Optreden (IGO); het actief participeren en optreden op basis van vooraf verzamelde 
informatie, inclusief informatie afkomstig van ketenpartners. 
Gedurende het jaar is 1172 kg aan verdovende middelen onderschept. Het aantal onderscheppingen 
van drugs (10) is iets minder dan vorig jaar (ter vergelijking: in 2008 is bij 13 acties drugs 
onderschept). Het beeld van drugsinbeslagnames over de afgelopen jaren is vooralsnog te grillig om 
meer conclusies te kunnen trekken over drugssmokkel via de Nederlandse Antillen en Aruba. In 
onderstaande tabel staat een overzicht van de onderschepte drugs door de Kustwacht in 2009. In 
bijlage A staat een nadere verdieping van de resultaten. Tevens wordt in grafieken het beeld over de 
afgelopen jaren weergegeven. 
Drugs (KG) 2009 
Cocaïne 997 
Heroïne 1 
Marihuana 174 
Totaal Drugs 1172 
Er zijn in 2009 vijf illegale vuurwapens aangetroffen en in beslag genomen (2008: 2). De wapens zijn 
aangetroffen bij doorzoekingen van twee vaartuigen. Hierbij zijn geen andere strafbare feiten 
geconstateerd. 
1.2.2 Terrorismebestrijding 
Met het in werking treden van de Rijkswet Kustwacht voor de Nederlandse Antillen per 1 mei 2009 
oefent de Kustwacht formeel tevens de taak terrorismebestrijding binnen de Nederlandse Antillen en 
Aruba uit. Het hiervoor ingestelde samenwerkingsverband bestaat uit de opsporingsdiensten van de 
Nederlandse Antillen, onder leiding van het Openbaar Ministerie In dit kader participeert de Kustwacht 
in het opstellen van het Terrorism Incident Response Plan (TIRP). 
1.2.3 Grensbewaking en douanetoezicht 
Routinematige controles en inzet van varende en vliegende eenheden naar aanleiding van ontvangen 
informatie (IGO) over mogelijke transporten hebben in 2009 geleid tot de onderschepping van in totaal 
52 illegale immigranten (ter vergelijking: in 2008 werden tien illegalen onderschept en in 2007 100). 
Het grootste deel (34) is onderschept nabij Sint Maarten en het resterend deel nabij Curaçao en 
Aruba. De illegale immigratie op de Benedenwinden komt in het algemeen vanuit Zuid-Amerika. De 
illegale immigratie op de Bovenwindse eilanden komt overwegend uit Haïti.  
1.2.4 Scheepvaarttoezicht  
In 2009 is tijdens patrouilles in totaal voor 156 overtredingen van scheepvaartvoorschriften een PV 
uitgeschreven (2008:127). Het grootste deel van de overtredingen betrof administratieve 
onvolkomenheden, zoals het niet hebben van benodigde vaardocumenten en vergunningen. 
Daarnaast is opgetreden tegen overtredingen als het varen onder invloed, te snel of roekeloos varen 
en het hierbij in gevaar brengen van andere vaartuigen of watersporters. Dit vindt in hoofdzaak plaats 
nabij de drukbezochte toeristische plaatsen op de eilanden. 
1.2.5 Visserijtoezicht 
De Kustwacht heeft in 2009 18 gevallen van overtreding van de visserijvoorschriften geverbaliseerd ( 
2008: 20). Dit betrof het niet kunnen overleggen van een visvergunning, de vangst van verboden 
vissoorten en visserij met verboden jachtmiddelen zoals speervisserij. Voor speervisserij zijn 14 PV’s 
uitgeschreven (2008: 14). Extra toezicht wordt gegeven aan de Sababank, een ondiep broedgebied 
  4 

Kustwacht voor de Nederlandse Antillen en Aruba  Jaarverslag 2009 
Hoofdstuk 2 Operaties 
 
Lancering bijboot cutter 
2.1 Algemeen 
De resultaten van de Kustwacht zijn gerealiseerd door de inzet van de organieke eenheden van de 
Kustwacht en de door het ministerie van Defensie beschikbaar gestelde eenheden in samenwerking 
met het OM, de Politie- en Douanediensten van de landen, het Recherche Samenwerkingsteam 
(RST) en andere relevante overheidsdiensten op de eilanden. Door samenwerking binnen de justitiële 
keten is waar mogelijk opgetreden op basis van de gezamenlijk verzamelde en beschikbaar gestelde 
informatie (IGO). 
De inzet van de lichte vaartuigen is gedurende het jaar verbeterd. Dit werd mede mogelijk gemaakt 
door de verhoogde inzetbaarheid van de gemodificeerde Super-RHIB’s. De cutters kende een 
beperkte vermindering van de capaciteit door de uitval van de cutter Jaguar in het najaar. De Jaguar 
buiten beschouwing latend, hebben alle eenheden van de Kustwacht de jaardoelstellingen behaald. 
2.1.1 Opsporing en handhaving 
Bij de inzet van eenheden voor toezichthoudende en opsporingstaken zijn preventieve patrouilles en 
repressieve acties uitgevoerd. De preventieve werking bestaat uit het stelselmatig patrouilleren, 
controleren en het hiermee zorg dragen voor de zichtbaarheid van de Kustwacht. Repressieve acties 
kenmerken zich door informatie gestuurd optreden (IGO), een gecoördineerde inzet van middelen, 
vaak in samenwerking of samenspraak met andere diensten en richten zich op daadwerkelijke 
overtredingen en/of misdrijven.  
Om invulling te geven aan Verbeterde Informatie Uitwisseling (VIU), zoals verwoord in het LTP 2009-
2018, is in het najaar een werkgroep ingesteld die de uitkomsten van een test en evaluatie aangaande 
VIU onderzoekt. Doel is het optimaliseren van het situatiebeeld en daarmee het leveren van een 
  6 

Kustwacht voor de Nederlandse Antillen en Aruba  Jaarverslag 2009 
2.2.3  Stationsschip 
Hr.Ms. Van Amstel en Hr. Ms. Amsterdam zijn door het ministerie van Defensie ingezet om, binnen de 
kaders van het APB, kustwachttaken uit te voeren. De vaardagen zijn conform planning gerealiseerd. 
Gedurende de inzet voor de Kustwacht beschikte de stationsschepen over een geëmbarkeerd 
Kustwacht boardingteam, die afwisselend zijn geleverd door de drie maritieme steunpunten. Mede 
door de kennis, ervaring en bevoegdheden van deze teams beschikte het stationschip hierdoor over 
adequate rechtshandhavingscapaciteit bij de onderschepping en aanhouding van verdachte 
vaartuigen in de territoriale zee. 
Eenheid  Gepland  Gerealiseerd  Percentage 
Stationschip 92 dagen 92 100% 
2.3 Beschikbare vliegende eenheden 
2.3.1 DASH-8 maritiem patrouillevliegtuig 
De geplande vlieguren zijn gehaald. De DASH-8 vliegtuigen hebben een succesvolle modificatie van 
de informatiesystemen ondergaan, die de kwaliteit van de inzet verder heeft verbeterd. De DASH-8 
vliegtuigen zijn gedurende het jaar probleemloos ingezet en waren een belangrijke en effectieve asset 
voor de luchtverkenningscapaciteit (LVC) van de Kustwacht. De periodieke detachering op de 
Bovenwindse eilanden van een DASH-8 vliegtuig is dit jaar gecontinueerd, waardoor de 
luchtverkenningscapaciteit van de Kustwacht binnen het Caraïbisch gebied is verbreed. 
Eenheid  Gepland  Gerealiseerd  Percentage 
6
DASH-8 1900 uren 1919 101% 
2.3.2 AS-355 helikopter 
De inzet van de AS-355 heeft gedurende het jaar onder druk gestaan door vacatures en operationele 
beperkingen. Niettemin is de Kustwacht erin geslaagd de vlieguren AS-355 conform planning te 
realiseren. De eerste helft van het jaar beschikte de AS-355 over onvoldoende gekwalificeerd 
personeel. De personele beperkingen zijn na intensieve wervingsactiviteiten door de 
personeelsdiensten van het ministerie van Defensie en de Kustwacht vanaf de zomer grotendeels 
opgelost. Na een bezoek van de Militaire Luchtvaartautoriteit (MLA), medio 2009, bleek dat er sprake 
was van onvoldoende structurele borging van de kwaliteit van de helikopteroperaties bij de Kustwacht. 
Totdat er verbetermaatregelen zijn getroffen is de taakuitvoering vervolgens tijdelijk beperkt. Na de 
implementatie van een tijdelijke kwaliteitsorganisatie die zorgdraagt voor voldoende borging van 
helikopteroperaties en daarmee veilig en verantwoord opereren mogelijk maakt, is de beperking 
opgeheven. In 2010 wordt in overleg met de MLA verder gewerkt aan de structurele oplossing. 
Eenheid  Gepland  Gerealiseerd  Percentage 
AS-355 700 uren 700 100% 
2.3.3 Boordhelikopter stationschip (Lynx) 
De Lynx helikopters aan boord van de stationsschepen hebben de geplande uren vrijwel volledig 
behaald (99%). Na een eerder dit jaar door technische factoren opgelopen achterstand is na overleg 
met het ministerie van Defensie het laatste deel van het jaar binnen technische en personele kaders 
meer ten behoeve van de Kustwacht gevlogen.  
Eenheid Gepland  Gerealiseerd  Percentage 
Lynx 290 uren 288 99% 
                                                                                                                                                                      
5
 Afronding bij vaaruren per steunpunt omdat Jaarplanning van 5900 niet deelbaar is door drie. 
6
Naast de 1900 uur voor de Kustwacht is in 2009 voor Defensie 104 uur additioneel gevlogen (totaal inclusief Kustwacht: 2023 
uur). 
  8 

Kustwacht voor de Nederlandse Antillen en Aruba  Jaarverslag 2009 
Hoofdstuk 3 Personeel 
 
Cursus aanhoudingstechnieken 
3.1 Algemeen 
De uitvoering van het Personeelbeleidsplan 2008 ligt op schema. Het opleidingsplan is gereed en de 
nieuwe overlegstructuur is geïmplementeerd. Het beloningbeleid is in mei 2009 afgerond en de 
implementatie van het personeelsinformatiesysteem (People Time) is opgestart.  
3.2 Formatie 
De Kustwacht heeft 238 formatieplaatsen. Op 31 december 2009 had de Kustwacht een vullingsgraad 
van 94%. Door de groei van de kustwachtorganisatie in de afgelopen jaren was het aantal kaderleden 
te klein, terwijl er feitelijk nog onvoldoende ervaring was in de lagere rangen om door te stromen. Om 
de bedrijfsvoering zeker te stellen is er voor gekozen personeel al wel te laten doorstromen. Hierdoor 
is een kwalitatieve mismatch ontstaan. In 2009 zijn, met een doorloop naar 2010, voor het personeel 
opleidings- en doorstroomtrajecten opgezet die moeten leiden tot het oplossen van de mismatch. 
Hiertoe zijn en worden functionarissen door middel van een intern sollicitatieproces herplaatst binnen 
de Kustwacht. Daarnaast volgt een deel van de doelgroep opleidingen die hen op het gewenste 
niveau brengt en klaarstoomt voor het bekleden van functies met een hogere rang. 
3.3 Werving 
In 2009 is actief geworven op alle eilanden van de Nederlandse Antillen en Aruba door middel van het 
organiseren van Open Dagen, het presenteren van de Kustwacht op banenmarkten en het geven van 
voorlichting op scholen. Daarnaast is voor de Kustwacht geworven door het plaatsen van advertenties 
in de gedrukte media, op de televisie en via internet. 
  10 

Kustwacht voor de Nederlandse Antillen en Aruba  Jaarverslag 2009 
Dit betroffen onder meer: 
• Opleiding Stuurman, Machinist en Boordwerktuigkundige voor cutterbemanningen; 
• de driverstraining die SUPER-RHIB-bemanningen leert omgaan met de specifieke eigenschappen 
van Super-RHIB’s; 
• de basistraining Medezeggenschapsraad (MR) voor de leden van de nieuwe MR’s; 
• de Luchtvaart Indoctrinatie Cursus, verzorgd door het Commando Zeestrijdkrachten (CZSK) en 
bedoeld voor het vergroten van het luchtvaartbewustzijn van het betrokken kustwachtpersoneel. 
• de training “Optreden in het openbaar” voor executief personeel; 
• cursus Kustwacht Inspector Enclosed Shipcompartments in het kader van het vergroten van 
kennis omtrent veiligheid bij het betreden en werken aan boord van scheepsruimten. 
  12 

Kustwacht voor de Nederlandse Antillen en Aruba  Jaarverslag 2009 
van een inspectieregime. Momenteel zijn zeven gemodificeerde Super-RHIB’s afgeleverd. De laatste 
gemodificeerde Super-RHIB’s zullen in maart 2010 in het Caribische gebied arriveren. 
4.2.3 Inshores 
Om de verminderde beschikbaarheid Super-RHIB’s door het modificatietraject op te vangen zijn de 
nog niet afgevoerde Inshores ook in 2009 operationeel ingezet binnen de Kustwacht. Na afronding 
van het modificatietraject van de Super-RHIB’s zullen de Inshores, die aan het einde van hun 
technische levensduur zijn, worden verschroot.  
4.3 Vliegend materieel 
4.3.1 DASH-8 
Provincial Airlines Limited (PAL) heeft naar tevredenheid van de Kustwacht zorg gedragen voor een 
continue beschikbaarheid van maritieme DASH-8 patrouillevliegtuigen. Deze vliegtuigen zijn 
gestationeerd op het kustwachtsteunpunt Hato en zijn periodiek gedetacheerd op de Bovenwinden. 
4.3.2 AS-355 
Heli Holland draagt volgens contract middels een eigen onderhoudssysteem en eigen 
onderhoudspersoneel zorg voor de beschikbaarheid van de AS-355. In 2009 heeft het bedrijf, 
behoudens de geplande onderhoudsperioden naar tevredenheid gezorgd voor optimale 
beschikbaarheid van de helikopter. In april is de interim helikoptercapaciteit verlengd voor periode tot 
de implementatie van de nieuwe helikoptercapaciteit. De behoeftestelling voor aangepaste 
helikoptercapaciteit is in 2009 verder vormgegeven. Het verwervingsproces dient in 2012 te worden 
afgerond. 
4.4 Vastgoed 
Op het gebied van infrastructurele aanpassingen en vernieuwingen is het een rustig jaar geweest. 
Belangrijkste activiteiten betroffen de uitbreiding van het Kustwacht stafgebouw voor de afdeling 
opleiding, de vervanging van de hangaarvloer op Hato en het opstarten van het aanbestedingstraject 
voor aanpassingen van de boothuizen van de maritieme steunpunten. 
  14 

Kustwacht voor de Nederlandse Antillen en Aruba  Jaarverslag 2009 
Hoofdstuk 6 Voorlichting 
 
Kustwachtvoorlichting op een Banenmarkt 
6.1 Algemeen 
De bevolking van de Nederlandse Antillen en Aruba is dit jaar door middel van persberichten en 
berichtgeving op internet geïnformeerd over rechtshandhavingsacties en SAR-acties van de 
Kustwacht. Daarnaast zijn de samenwerking van de Kustwacht met respectievelijk Venezuela en de 
Dominicaanse Republiek en de bezoeken van diverse hoogwaardigheidsbekleders uitvoerig in de 
media belicht. In het kader van werving is actief voorlichting gegeven op middelbare 
onderwijsinstellingen binnen de Nederlandse Antillen en Aruba. Ten slotte is bij een aantal publieke 
gelegenheden demonstraties gegeven van kustwachteenheden. De voorlichtingsactiviteiten hebben in 
belangrijke mate bijgedragen aan de positieve beeldvorming over de Kustwacht en een goed 
wervingsresultaat. 
6.2 Persvoorlichting 
De voorlichtingsafdeling van de Kustwacht verstuurde in 2009 in totaal 42 persberichten (2008: 35) 
over SAR-acties, drugsbestrijdingsoperaties en algemene kustwachtaangelegenheden. Aan de lokale, 
nationale en internationale media is informatie verstrekt over de inzet van de Kustwacht ten behoeve 
van de zoektocht naar de vice-consul van de Verenigde Staten op Curaçao. Dit geldt ook voor de 
inzet van de Kustwacht voor het nabij Bonaire neergestorte lijnvliegtuig van Divi Divi-air en de berging 
ervan naderhand. Voorts zijn in de media de oefeningen met Venezuela en de Dominicaanse 
Republiek breeduit belicht en is de media geïnformeerd over algemene aangelegenheden zoals 
commandowisselingen, de beëdiging van kustwachtambtenaren en de inwerkingtreding van de 
Rijkswet Kustwacht. 
6.3 Vlagvertoon 
Voorafgaand aan de oefening “Open Eyes” is Punto Fijo te Venezuela bezocht door eenheden van de 
Kustwacht. Daarnaast hebben eenheden van de Kustwacht ter afsluiting van de oefening “Vigilante 
  16 

Kustwacht voor de Nederlandse Antillen en Aruba  Jaarverslag 2009 
Hoofdstuk 7 Economie en Organisatie 
 
Ondertekening convenant Kustwacht - Commando Zeestrijdkrachten 
7.1 Algemeen 
In augustus 2009 heeft de Rijksministerraad het Lange Termijn Plan 2009-2018 (LTP) goedgekeurd. 
Het LTP vormt de komende jaren het fundament voor de jaarplannen van de Kustwacht. Een aantal 
studies en voorbereidingen dat voortvloeit uit het LTP is in 2009 opgestart. Dit betreffen onder meer 
een studie naar duikcapaciteit, het versterken van stafcapaciteit en de verwerving voor de vervanging 
van de bijboten. In 2010 zal ook invulling worden gegeven aan de in het LTP aangekondigde studies; 
inzake eventuele uitbreiding van de middelgrote varende capaciteit en het walradarsysteem naar de 
Bovenwindse eilanden. 
7.2 Management Control 
In het kader van het uitbreiden van staffunctionaliteit, het ondersteunen van de bestuurlijke processen 
en de zorg voor optimalisering van de bedrijfsvoering is dit jaar begonnen met het vormgeven van de 
management control functionaliteit. Hiervoor is vanuit CZSK ondersteuning geboden door de plaatsing 
van een projectofficier. Als onderdeel van het verbeteren van de planning- en controlcyclus is 
aandacht geschonken aan de rapportagestructuur, met als uitgangspunt het APB 2010-2014. De 
onderlinge samenhang tussen de verschillende planproducten en (deel)rapportages is hierdoor 
verbeterd. Daarnaast is gewerkt aan invoering van prestatie-indicatoren die het inzicht verder 
7
vergroten. Een eerste aanzet hiertoe is in het Jaarplan 2010 opgenomen . 
7.3 Formatiebeheer 
Een werkgroep is ingesteld om de evaluatie uit te voeren van de huidige, in 2005 vastgestelde, 
formatie. Er is met het Presidium van de Kustwacht en de vakbonden afgestemd over het te volgen 
                                                      
7
  Kamerstuk 2009-2010, 32123X, nr. 96 
  18 

Kustwacht voor de Nederlandse Antillen en Aruba  Jaarverslag 2009 
7.5.2 Budget en realisatie 2009 
Onderstaande tabel geeft de realisatie weer van de Kustwacht over het jaar 2009.  
BUDGETREALISATIE 2009 KWNA&A 
 Uitgaven (in € x 1000) Budget Betaald Verschil % 
Exploitatie 
     
Lokaal personeel 6.388 6.579 191 103,0 
Defensiepersoneel 3.990 4.454 464 111,6 
Overige personele exploitatie 2.741 2.360 -381 86,1 
Materiële exploitatie 5.603 5.613 10 100,2 
Subtotaal exploitatie 18.722 19.006 284 101,5 
Luchtverkenning      
Luchtverkenning 13.570 10.459 -3.111 77,1 
Totaal exploitatie 32.292 29.465 -2.827 91,2 
Investeringen      
Investeringen 2.836 1.690 -1.146 59,6 
Totaal Landen (excl. Defensiemiddelen) 35.128 31.155 -3.973 88,7 
Defensiemiddelen 
     
Inzet 3.442 3.437 -5 99,8 
Totaal Kustwacht 38.570 34.592 -3.978 89,7 
In december 2009 heeft de Audit Dienst Defensie een controle uitgevoerd over het afgelopen boekjaar 
die heeft geleid tot een goedkeurende accountantsverklaring. 
Hieronder wordt ingegaan op de belangrijkste verschillen tussen de (herziene) begroting 2009 en de 
daadwerkelijke onderrealisatie per peildatum 30 november 2009, die per saldo ca. 4,0 m€ bedraagt. 
Realisatie Exploitatie 
Lokaal personeel: er is enerzijds sprake van een beperkte onderrealisatie op de salarissen van het 
personeel, die is veroorzaakt door een lagere koers van de gulden en een lagere bezetting dan 
planmatig voorzien. Anderzijds is sprake van een overrealisatie op ziektekosten door een eenmalige 
additionele betaling van k€ 335 aan het Land de Nederlandse Antillen met betrekking tot het 
werkgeversdeel van de ziektekosten. In 2009 is per saldo daardoor 191 k€ meer gerealiseerd dan 
gebudgetteerd.  
Defensiepersoneel: de salarismaanden december 2008 tot en met november 2009 zijn volledig 
verwerkt in de realisatie van dit onderdeel. De overrealisatie van 464 k€ wordt veroorzaakt door het 
tijdelijk vervullen van enkele extra functies door Defensiepersoneel, alsmede door loonaanpassingen 
van Defensie, de met een maand vervroegde uitbetaling van de eindejaarsuitkering in november 2009 
en koersverschillen die doorwerken in het salaris van het uitgezonden Defensiepersoneel. 
Overige personele exploitatie: de realisatie van de overige personele exploitatie is 381 k€ lager 
uitgevallen dan gebudgetteerd. Dit wordt met name veroorzaakt door een lagere realisatie van 
dienstreizen en een onderrealisatie bij opleidingen door vertraging bij de contractvorming. 
Materiële exploitatie: het budget voor materiële exploitatie is volledig gerealiseerd. Binnen dit 
artikelonderdeel is een onderrealisatie waarneembaar op uitgaven voor brandstoffen als gevolg van 
lagere brandstofprijzen en de instandhouding van de Super-RHIB’s ten gevolge van het uitgevoerde 
modificatietraject. Hiermee konden extra uitgaven voor instandhouding van de cutters (ca. 528k€) 
worden opgevangen. 
Luchtverkenningcapaciteit: in 2009 is 3,1 M€ minder gerealiseerd dan in de herziene begroting 
voorzien. Naast het feit dat lagere brandstofprijzen hierop van invloed zijn geweest heeft dit -zoals 
reeds in het jaarverslag 2008 aangegeven- met name te maken met de op handen zijnde 
noodzakelijke vervanging van de helikoptercapaciteit. Vanaf 2010 worden de eerste uitgaven hiervoor 
verwacht. Vanaf 2011 zal het budget volledig worden gerealiseerd. 
  20 

Kustwacht voor de Nederlandse Antillen en Aruba  Jaarverslag 2009 
BIJLAGE A. DRUGSVANGSTEN 
Overzicht van de drugsvangsten, uitgesplitst naar soort (in kilogrammen) 
 Eiland Cocaine Heroine Cannabis Totaal 
Aruba 71,5 0 84,9 156,4 
Bonaire 412,5 0 0 412,5 
Curacao 513,2 0,8 0 514 
Saba 0 0 0,8 0,8 
Sint Eustatius 0 0 0 0 
Sint Maarten 0 0 88,4 88,4 
Totaal 997,2 0,8 174,1 1172,1 
Chronologisch overzicht van de meest opvallende drugscases in 2009 
Op 18 februari onderzoeken de cutter Jaguar en een Inshore een verdacht walradarcontact. Er 
worden vijf illegalen aangetroffen op het strand bij Fuik op Curaçao. Bij de aanhouding wordt ook ruim 
40 kilo cocaïne aangetroffen en in beslag genomen. De Go-fast wordt later door de DASH-8 verlaten 
aangetroffen. Het onderzoek is aan de douane en politie overgedragen. 
Op 21 april is in een gezamenlijke actie van de Douane te St. Maarten en de Kustwacht tijdens een 
routinecontrole aan boord van een motorschip in de haven van Pointe Blanche (St. Maarten) 50 kilo 
marihuana onderschept. Eén persoon is aangehouden. 
Op 29 april wordt nabij Aruba op basis van inlichtingen een vaartuig positief geïdentificeerd. De cutter 
Panter onderschept het vaartuig en begeleidt de bark naar de haven, alwaar het vaartuig wordt 
onderzocht. In een verborgen compartiment wordt ruim 60 kilo cocaïne en bijna 10 kg marihuana 
aangetroffen, die samen met het vaartuig in beslag worden genomen. De zes bemanningsleden 
worden aangehouden door de Politie van Aruba.  
Op 8 oktober wordt door het RCC een walradarcontact gespot tussen Curaçao en Bonaire dat in 
noordelijke richting vaart. De DASH-8 en een Super-RHIB worden ingezet. Na een langdurige 
achtervolging wordt de boot na het afvuren van een waarschuwingsschot onderschept aan de 
Noordkant van Curaçao nabij Playa Canoa. Nadat de boot tot stoppen is gedwongen, zinkt het 
vaartuig. Vier opvarenden worden aangehouden en tevens wordt 312 kg cocaïne en één kg heroïne in 
beslag genomen. 
Op 13 oktober komt een melding bij de Kustwacht binnen dat voor de kust van Bonaire een vliegtuig is 
neergestort. Na verificatie van de melding zijn alle beschikbare eenheden van de Kustwacht ingezet. 
Gedurende de nachtelijke uren wordt een eerste slachtoffer aangetroffen met enkele balen Cocaïne. 
De volgende morgen wordt een tweede slachtoffer geborgen en worden nog enkele balen met 
verdovende middelen uit het water gehaald. In totaal is 412,5 kg cocaïne gevonden. Alle goederen en 
enkele wrakstukken zijn overgedragen aan de Politie van Bonaire. 
Op 17 oktober tijdens een patrouille neemt een Super-RHIB van Steunpunt Aruba omstreeks 03.00 
uur een klein onverlicht vaartuig waar voor de kust van Aruba. Bij controle blijkt het te gaan om een 
kajak met één persoon. Zodra de kajakker de kustwachtpatrouille in de gaten krijgt gooit hij drie balen 
in het water en springt er achteraan. De man wordt onderschept en aangehouden. De balen worden 
gelokaliseerd en blijken 53,2 kg marihuana en 1 kg cocaïne te bevatten. De verdachte en de 
verdovende middelen zijn overgedragen aan de Politie van Aruba. Hierna worden nog twee personen 
die betrokken zijn bij het transport aangehouden.  
Op 28 oktober neemt de bemanning van de cutter Poema een snel varend contact waar. De Poema 
lanceert hierop haar bijboot. Het vaartuig wordt onderschept en geboard. Aan boord bevindt zich één 
opvarende en twee sporttassen met daarin 39,3 kg marihuana. De verdachte en de verdovende 
middelen worden overgedragen aan de Douane van Sint Maarten. 
  22 

Kustwacht voor de Nederlandse Antillen en Aruba  Jaarverslag 2009 
BIJLAGE B.  SAR CASES 
Onderstaande tabel geeft een totaalbeeld van de SAR-cases in 2009. Vanuit het aantal gemelde 
cases wordt weergegeven in welke gevallen daadwerkelijk optreden noodzakelijk was. Vervolgens 
wordt aangegeven waaruit het handelen van de Kustwacht heeft bestaan (preventief of redding) en 
hoeveel personen bij deze verschillende cases waren betrokken. 
 Resultaten acties 
SAR acties 
(inclusief betrokken personen) 
 
Steunpunt Gemeld Optreden Preventie Redding 
 Curaçao 119 66 52 (120) 27 (48) 
 Sint Maarten 41 23 22 (21) 8 (19) 
8
11 (9) 3 (0) 
 Elders 31 3 
Totaal  243 124 116(220) 46(86) 
Een selectie uit de SAR-cases van de Kustwacht: 
Op 4 maart ontvangt het RCC van het Steunpunt Sint Maarten een melding van een nabij Sint 
Maarten ter hoogte van de Mulletbaai in zee neergestorte helikopter. Een kustwachteenheid wordt 
naar de gemelde locatie gedirigeerd alwaar ook een aantal civiele vaartuigen ter assistentie aanwezig 
zijn. De inzittenden hebben ongedeerd de helikopter kunnen verlaten en zijn uit het water gehaald. De 
helikopter is later geborgen. 
Op 6 juli worden nabij Aruba kustwachteenheden ingezet na een melding over een omgeslagen 
vaartuig met twee te water geraakte opvarenden. Een Super-RHIB en de cutter Panter voeren een 
zoekslag uit naar de twee personen. Na ongeveer twee uur zoeken worden de personen aangetroffen 
en uit het water gered. 
Op 25 september komt een melding over een vermist persoon binnen. Het blijkt te gaan om de vice-
consul van de Verenigde Staten op Curaçao. Betrokkene is niet meer thuisgekomen en er zijn 
aanwijzingen dat hij mogelijk te water is geraakt in de omgeving van het Spaanse water. Gedurende 
meerdere dagen wordt vervolgens in samenwerking met andere instanties intensief op en nabij 
Curaçao gezocht. Tijdens de uitvoerige zoekacties zet de Kustwacht varend en vliegend materieel in 
en wordt ook gebruik gemaakt van sonar en duikers van CZSK. Ondanks alle inzet wordt betrokkene 
niet gevonden. 
Op 22 oktober ontvangt het RCC een melding vanuit Bonaire dat een klein lijnvliegtuig nabij Klein 
Bonaire in zee is gestort. Hierop wordt de boordhelikopter van het stationschip, welke in de buurt op 
patrouille is, naar de plaats van ongeval gestuurd. Vanuit Curaçao wordt de cutter Panter naar 
Bonaire gedirigeerd om te helpen zoeken naar de inzittenden. De negen passagiers weten het toestel 
ongedeerd te verlaten en geven aan dat de piloot door de crash bewusteloos is geraakt en nog vast 
zit in zijn stoel. Na enkele minuten zinkt het toestel echter en door de grote diepte slaagt men er niet in 
om de piloot te redden. Na meerdere pogingen is het op 18 december gelukt om het vliegtuig te 
bergen. 
Op 7 december komt een melding binnen van de Franse marine aangaande een noodoproep van een 
zinkend vaartuig vijf zeemijlen nabij Saba. Hierop worden een DASH-8 patrouillevliegtuig en de cutter 
Poema ingezet. Het vaartuig wordt enkele minuten later door de DASH-8 gelokaliseerd. Het blijkt te 
gaan om een grote zeilboot die al half gezonken is. Een visser in de buurt heeft de opvarende aan 
boord genomen en de zeilboot op sleep genomen richting Saba. 
                                                      
8
 Dit betreft meldingen afkomstig van vaartuigen op zee. 
  24 

