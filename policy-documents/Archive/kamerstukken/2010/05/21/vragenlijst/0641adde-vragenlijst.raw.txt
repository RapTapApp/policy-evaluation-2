Vraag 1
Vrijwel alle Europese landen hebben een regeling voor ontwikkelingsrelevante 
exporttransacties (ORET). Bent u bereid om in Europees verband stappen te ondernemen 
voor een ORET-regeling?
Antwoord
Nee, in Europees verband stappen ondernemen voor een ORET-regeling ligt niet in de rede.
ORET-vergelijkbare transacties, die als ODA worden aangemeld, worden volgens het 
‘Arrangement on Officially Supported Export Credits’ bij de OESO genotificeerd. Dit 
herenakkoord heeft als doel concurrentie tussen exporteurs te bevorderen op basis van 
kwaliteit en prijs van de exportgoederen in plaats van op de meest gunstige voorwaarden 
voor exportkredieten en exportsubsidies. In 2006 hebben 11 EU-lidstaten transacties bij de 
OESO aangemeld. Nederland staat met EUR 323,6 miljoen op de tweede plaats. Enkele 
andere EU-lidstaten, waaronder het VK, hebben de ontwikkelingshulp volledig ontbonden en 
kennen derhalve geen ORET-vergelijkbare transacties die met ODA-middelen gefinancierd 
worden. 
Vraag 2
Kunt u aangeven op welke manier het bedrijfsleven tot op heden betrokken is geweest 
bij de in de brief geformuleerde beleidsvoornemens?
Antwoord
Het kabinet hecht, zoals bekend, aan consultaties met de diverse partijen in de maatschappij, 
waaronder het bedrijfsleven. Het bedrijfsleven is op diverse momenten betrokken geweest 
bij in de brief geformuleerde beleidsvoornemens. Op 28 maart 2007 organiseerde de AIV en 
het ministerie van Buitenlandse Zaken een seminar over het AIV-advies “Private sector 
ontwikkeling en armoedebestrijding” en bedrijven hebben actief deelgenomen aan de 
consultaties in het kader van de kabinetsagenda 2015 over het realiseren van de Millennium 
Ontwikkelingsdoelen, met name de MDG 1 en MDG 8 consultatie. De minister van OS heeft 
in zijn beleidsprogramma de belangrijke rol van de private sector onderstreept en in de 
consultaties met veel bedrijven gesproken.
Over de beide ORET evaluaties is bij diverse gelegenheden met het (georganiseerde) 
bedrijfsleven gesproken, ondermeer op een speciale bijeenkomst op 3 november 2006 en 
tijdens reguliere bijeenkomsten van de Commissie Ontwikkelingslanden van VNO-NCW. 
Voorts werd een klankbordgroep in het leven geroepen, waarin naast de meest betrokken 
ministeries ook vertegenwoordigers van het (georganiseerde) bedrijfsleven hebben 
geparticipeerd. Ook met geïnteresseerde maatschappelijke organisaties werd hierover 
gesproken.
Vraag 3
Waarom is de Kamer niet geïnformeerd over de in de brief vermelde “beoogde 
aanpassing van het ORET programma”?
Antwoord
De Kamer is op de hoogte gehouden van de ontwikkelingen rondom ORET. Op 27 
september 2006 is de Kamer geïnformeerd over de uitkomsten van de evaluatie van het 
ORET/MILIEV-programma in China in de periode 1991-2003 (30800V-6). In de 
beleidsreactie is aangegeven dat de uitkomsten van deze evaluatie meegenomen zullen 

private sector, met specifieke aandacht voor het lokale MKB. Voorbeelden zijn wetgeving 
ter bevordering van financial leasing en de implementatie van maatregelen die voortvloeien 
uit Doing Business. 
Tenslotte heeft Nederland ook een partnerschapprogramma met de IFC, waarin diverse 
programma’s op het terrein van private sector ontwikkeling worden ondersteund. Mede op 
aandringen van Nederland is daarin in toenemende mate aandacht voor Sub-Sahara Afrika en 
fragiele staten.  
Vraag 5
Welk percentage van het Nederlandse ontwikkelingsgeld dat wordt uitgegeven ter 
verwezenlijking van de Millennium Ontwikkelingsdoelen (MDG’s), wordt ingezet ter 
bevordering van de private sector? Om welk bedrag in euro's gaat het in 2007? Hoe 
verhoudt dit bedrag zich tot het belang van de private sector voor de 
ontwikkelingsperspectieven van arme landen?
Antwoord
Private sector ontwikkeling is opgenomen in de begroting onder artikel 4.3. Daarbij geldt dat 
ook uitgaven op andere artikelen kunnen bijdragen aan bevordering van de private sector 
ontwikkeling, zoals bijvoorbeeld via beroepsonderwijs of via multilaterale bestedingen. Het 
gaat bijvoorbeeld om steun aan internationale organisaties als de International Finance 
Corporation (IFC) en de Wereldbank, om programma’s als ORET en PSOM  en om 
bilaterale ambassadeprogramma’s gericht op private sector ontwikkeling. Voor 2007 staat er 
voor artikel 4.3 EUR 385,4 miljoen in de begroting. Hiermee is private sector ontwikkeling 
een omvangrijke thematische besteding, hetgeen spoort met het belang van private sector 
ontwikkeling voor arme landen. Het belang dat wordt gehecht aan private sector 
ontwikkeling sluit ook aan bij de maatschappelijke consultaties die gehouden zijn rondom de 
MDG’s.
Vraag 6
Wanneer wordt de Kamer ingelicht over de genoemde voornemens voor aanvullend 
beleid gericht op de ‘enabling environment’ voor de financiële sector en over de verdere 
ontwikkeling van de ‘decent work’ agenda? Wat is de rol van multilaterale instellingen 
bij de ontwikkeling van de ‘decent work’ agenda?
Antwoord
Het voornemen bestaat de Kamer begin 2008 te informeren over aanvullende beleid voor 
financiële sector ontwikkeling in het algemeen en de ‘enabling environment’ voor financiële 
sector ontwikkeling in het bijzonder. 
Ten aanzien van de verdere ontwikkeling van de Decent Work Agenda (DWA) is de Kamer 
in het verslag van het bezoek van de minister van Ontwikkelingssamenwerking aan Geneefse 
organisaties (brief van 23 juli 2007) geïnformeerd over de extra bijdrage van EUR 2 miljoen 
aan de DWA van de ILO. Tevens is overleg gestart met de betrokken vakbonden en 
werkgeversorganisaties over hun ervaringen met het Nederlandse samenwerkingsprogramma 
met de ILO.  De komende maanden zal dit overleg worden verbreed met relevante andere 
partijen in Nederland, zoals de Schone Kleren Campagne, en met partijen in 
ontwikkelingslanden zelf. De kabinetsbrede MVO-notitie, die u dit najaar zal worden 

invloed op het verloop van dit proces. Het is daarom onmogelijk de ontwikkeling van 
e
Nederland in de tweede helft van de 19 eeuw gelijk te schakelen met de situatie van 
ontwikkelingslanden op dit moment. Het is dan ook beter niet te spreken van een receptuur, 
omdat dit veronderstelt dat er vaste wegen naar ontwikkeling zouden bestaan. Elke situatie is 
uniek en vraagt om zijn eigen aanpak. Nederland is daarom sterk voorstander van een 
ontwikkelingsbeleid waarbinnen belangrijke keuzes voor een land door de eigen regering 
gemaakt worden, op basis van afwegingen die op dat moment en in de gegeven situatie 
opportuun zijn.
Vraag 8
Is het niet zo dat armoede pas effectief bestreden kan worden wanneer de groei van de 
economie daarvoor voldoende ruimte biedt? Waarom moet in de relatie met 
ontwikkelingslanden de volgorde worden omgedraaid waarbij de mogelijkheid om 
armoede te bestrijden niet als een wenselijk effect van economische groei wordt gezien 
maar als een doelstelling die sowieso moet worden nagestreefd ongeacht de ruimte die de 
mate van economische ontwikkeling daarvoor biedt? Kan die 'sociale' prioriteitstelling 
niet juist ook nadelig uitpakken voor de economische ontwikkeling? Leidt de bevordering 
van 'pro poor growth' niet tot lagere economische groei dan algemene steun aan de private 
sector zonder voorwaarden die zijn gebaseerd op 'pro poor growth'? Leidt herverdeling 
als zodanig wel tot economische groei?
Antwoord
Economische groei is een voorwaarde voor welvaartsstijging. Daarom is groei en verdeling 
opnieuw een prioriteit binnen ontwikkelingssamenwerking. Om ook armen van meet af aan 
te laten profiteren van de stijgende welvaart is het van belang dat ze participeren in de groei. 
Dat kan bijvoorbeeld door de toegang van armen, maar ook bijvoorbeeld het MKB, tot de 
kapitaalmarkt te vergroten. Daar zitten veel marktimperfecties die tot economische 
inefficiënties leiden. Dat is niet alleen onrechtvaardig, maar ook niet goed voor de groei. Het 
verdelingsvraagstuk gaat niet zozeer (of alleen) om het herverdelen van het inkomen (uit 
groei) maar om het ruimer verdelen van de toegang tot productiemiddelen. 
Groei en verdeling hoeven dus niet op gespannen voet met elkaar te staan. Sterker nog, voor 
de duurzaamheid van de groei is goede toegang tot productiemiddelen en kapitaal voor 
armen een belangrijke voorwaarde. Bovendien kan extreme ongelijkheid leiden tot 
instabiliteit, hetgeen remmend werkt op groei. Daarom zijn bijvoorbeeld gerichte 
investeringen in arbeidsintensieve sectoren of achtergebleven regio’s van belang. 
Een evenwichtige aandacht voor groei en verdeling hoeft dus niet ten koste te gaan van de 
hoogte van de groei, zeker op lange termijn. Eenzijdige aandacht voor verdeling kan 
contraproductief zijn, zeker als het alle prikkels tot innoveren en investeren weg neemt.
Vraag 9
Kan worden aangegeven welk bedrag Nederland in 2007 uitgeeft aan private sector 
ontwikkeling in ontwikkelingslanden (in de zin van directe steun aan bedrijven)? Welk 
bedrag wordt door Nederland in 2007 specifiek uitgegeven ten behoeve van 'pro poor 
economische groei'?
Antwoord

next 4 Billion: Market Size and Business Strategy at the Base of the Pyramid (BOP) van de 
International Finance Corporation (IFC) en het World Resources Institute (WRI) 
kenmerkend voor bedrijven die succesvol zijn op de BOP-markt. Met inzet op Publiek 
Private Partnerschappen wil de Nederlandse overheid daaraan bijdragen.
Vraag 12
Wijst de aandacht voor de rurale gebieden binnen de zogenaamde ‘Base of the Pyramid’ 
op ontwikkelingsbeleid met een ‘regionale’ insteek?
Antwoord
Nee. De bedoelde aandacht voor de rurale gebieden komt voort uit het feit dat bijvoorbeeld 
in Sub Sahara Afrika ongeveer 80% van de bevolking die van minder dan een dollar per dag 
moet leven in de rurale gebieden woont. Het bereiken van deze groep mensen is dus van 
cruciaal belang voor het behalen van de eerste Millennium Ontwikkelingsdoelstelling. 
Armoedebestrijding in rurale gebieden kan alleen effectief zijn als nadrukkelijk wordt 
gekeken naar de relatie met de nationale (relatie tussen stad en rurale gebied) en de 
internationale ontwikkelingen. Hier staat dus de problematiek van de bevolking in de rurale 
gebieden centraal en niet rurale gebieden als regio.
Vraag 13
De Wereldbank en andere multilaterale financiële instellingen zijn zeer invloedrijk in 
ontwikkelingslanden, zeker wanneer het gaat om investeringen in cruciale en omvangrijke 
projecten op het gebied van infrastructuur en grondstoffenwinning. Armere 
bevolkingsgroepen, maar ook bijvoorbeeld lokale en nationale (parlementaire) 
vertegenwoordigers, hebben vaak zeer weinig zicht op de afspraken die hun regeringen 
hierover met de internationale instellingen en/of multinationale bedrijven maken. Op welke 
wijze neemt u de noodzaak tot lokale en democratische (mede)zeggenschap mee in uw 
beleid voor het creëren van een ‘enabling environment’?
Antwoord
De Wereldbank en de meeste andere multilaterale financiële instellingen baseren hun 
investeringen op een country assistance strategy (CAS), dat steeds vaker met andere donoren 
is afgestemd en de vorm van een joint assistance strategy (JAS) aanneemt. Deze strategieën 
zijn gebaseerd op door de ontwikkelingslanden zelf opgestelde nationale 
ontwikkelingsstrategieën, vaak onder de naam van poverty reduction strategy paper (PRSP). 
Het beleid van de Wereldbank en andere multilaterale financiële instellingen, maar ook dat 
van bilaterale donoren onder wie Nederland, is dat het maatschappelijk middenveld zoveel 
mogelijk bij de formulering van dit beleid is betrokken. Nederland heeft dit proces in het 
verleden gefaciliteerd met bijdragen aan poverty reduction strategy trustfunds bij de
Wereldbank en de Aziatische en de Afrikaanse Ontwikkelingsbank en met financiering van 
gemeenschappelijke trainingen van belanghebbenden voor het opstellen van PRSP’s. Verder 
is het aan de reguliere controlemechanismen van het ontwikkelingsland zelf om toezicht te 
houden op de uitvoering van programma’s van de Wereldbank en andere multilaterale 
financiële instellingen. In veel gevallen is dit de taak van nationale parlementen. Nederland 
draagt bij aan projecten ter versterking van het Parliamentary Network on the World Bank, 
dat parlementariërs informeert over het beleid van de Wereldbank en hen in staat stelt 
onderling ervaringen uit te wisselen.

ander relevant beleid ook aandacht gegeven aan de essentiële ontwikkeling van zaken als 
erfrecht, eigendoms- en landrechten en onafhankelijke toegang tot rechtspraak voor 
vrouwen (en vrouwelijke boeren), wat bijvoorbeeld in Rwanda succesvol is gebleken?
Antwoord
Het Programma Ondersteuning Producentenorganisaties (POP) is in 2007 gestart door de 
Stichting Agriterra en richt zich op het versterken van landbouworganisaties in 
ontwikkelingslanden. Daarbij wordt ook speciaal aandacht aan vrouwen gegeven. 
Doelstelling van Agriterra is om minstens 30% vrouwelijke deelnemers aan de programma’s 
te hebben. Het uitgangspunt van Agriterra is dat het POP activiteiten faciliteert op 
onderwerpen die de organisaties zelf belangrijk vinden en waar de organisaties zelf 
uiteindelijk expertise op ontwikkelen. De prioritaire thema’s worden dus in overleg met de 
boerenorganisaties bepaald. Het verschilt dan ook per project in hoeverre de nadruk wordt 
gelegd op de toegang tot landbouwgrond en rechtvaardige eigendomsverhoudingen. 
Daarnaast zijn op dit moment acht Nederlandse ambassades actief in ontwikkelingslanden 
met het ondersteunen van programma’s op het gebied van land(gebruiks)rechten. Een 
voorbeeld is het programma ter verbetering van de landrechten situatie in Mozambique. Het 
programma wordt uitgevoerd in het kader van een samenwerkingsverband tussen de FAO en 
het Centre for Legal and Judicial Training van het ministerie van Justitie van Mozambique. 
Hierin worden rechters, aanklagers, paralegals, en overheidsambtenaren opgeleid op het 
gebied van landwetgeving, mediation en andere landgerelateerde zaken. Ook worden leden 
en leiders van rurale gemeenschappen bewust gemaakt van hun rechten ten aanzien van 
landbezit. Dit programma richt zich ook op vrouwen. 
Vraag 16
Op welke landen zal de komende jaren de nadruk liggen wat betreft de intensivering van 
activiteiten en programma’s in post-conflict landen en fragiele staten? Welke 
aanvullingen en intensivering van activiteiten en programma’s voorziet u voor deze 
landen ten opzichte van bestaand beleid?
Antwoord
In de brief over het beleid op het terrein van Ontwikkelingssamenwerking de komende jaren 
die u nog voor de begrotingsbehandeling toegestuurd zal worden, zal op deze vragen worden 
ingaan.
Vraag 17
De Aid for Trade agenda richt zich onder meer op het versterken van 
onderhandelingscapaciteiten van ontwikkelingspartners, hoe gaat u dat bevorderen?
Antwoord
Wij hechten groot belang aan het versterken van onderhandelingscapaciteiten van 
ontwikkelingspartners en dit soort activiteiten zal de komende jaren dan ook deel blijven 
uitmaken van het handelsgerelateerde technische assistentie programma van Nederland. 
Waar opportuun zal Nederland aansluiten bij nieuwe initiatieven. 
In dit kader verleent Nederland steun aan een groot aantal ondersteunende instituties en 
programma’s. Zo draagt Nederland bij aan het Doha Development Agenda Global Trustfund
dat de participatie van ontwikkelingslanden in de WTO en de WTO-onderhandelingen 
versterkt (EUR 2,7 miljoen voor 3 jaar). Daarnaast financiert Nederland het Netherlands 

Vraag 19
Op welke manier wilt u het probleem van de hoge certificeringskosten voor kleine boeren 
en de groei van het aantal Fair Trade claim labels oplossen?
Antwoord
Hoge certificeringskosten vormen voor kleine boeren in ontwikkelingslanden een probleem. 
Dit kan geheel of gedeeltelijk ondervangen worden door het opleiden van lokale 
certificeerders, het ontwikkelen van groepscertificering, het onderling samenwerken van 
labels tijdens de controle en het harmoniseren van labels. Hier ligt in de eerste plaats een 
verantwoordelijkheid voor de private sector, die deze labels ontwikkelt. De overheid kan 
echter een bijdrage leveren. De ministeries van Buitenlandse Zaken en Landbouw, Natuur en 
Voedselkwaliteit dragen bijvoorbeeld financieel bij aan een proefproject in Kenia en Senegal 
om kleine boeren gecertificeerd te krijgen, zodat ze kunnen blijven leveren aan Europese 
supermarkten. Ook zal het kabinet in het kader van het Akkoord van Schokland de komende 
tijd de oprichting van het Initiatief voor Duurzame Handel faciliteren. Dit initiatief is gericht 
op het verduurzamen van internationale ketens in het kader van maatschappelijk 
verantwoord ondernemen, ketenverantwoordelijkheid en het vergroten van de gezamenlijke 
inzet op de MDG's 1 (armoede), 7 (milieu) en 8 (handel). Certificeringsvraagstukken zullen 
hierbij zeker aandacht krijgen. In dit kader zij ook gewezen op de kabinetsbrede MVO-
notitie die dit najaar uw Kamer zal worden aangeboden en de adviesaanvraag inzake 
globalisering die het kabinet dit voorjaar aan de SER heeft gedaan waarin 
ketenverantwoordelijkheid specifiek aan de orde wordt gesteld.
Ook wordt door het Ministerie van Economische Zaken gewerkt aan een website die 
consumenten in staat moet stellen zich te informeren over de betekenis, betrouwbaarheid en 
onafhankelijkheid van keurmerken. Hiermee kunnen consumenten zich, ook buiten een 
winkel, een onafhankelijk oordeel vormen over de geloofwaardigheid van claims over 
maatschappelijk verantwoorde productie.
Vraag 20
Waarom moet Nederland opkomende markten als China met een sterke economische 
groei nog van investerings- en ontwikkelingshulp voorzien?
Antwoord
Zoals in de brief van 29 juni 2007 wordt gesteld vindt momenteel overleg plaats over de 
reikwijdte van de beoogde aanpassing van het ORET-instrument, waaronder een sterkere 
focus op de armste landen. De huidige regeling blijft vooralsnog bestaan en China staat op 
de ORET-landenlijst. China staat ook op de landenlijst van het PSOM, waarbij de meer 
welvarende kuststreek van Oost-China is uitgesloten (zie ook het antwoord van 6 februari 
2006 van de minister van Economische Zaken mede namens de minister voor 
Ontwikkelingssamenwerking op kamervragen met nummer 2050606670). De markten van 
Centraal- en West-China worden nog gekenmerkt door intransparantie, moeilijke 
toegankelijkheid en matig werkende marktmechanismen, de bevolking is er nog arm. De 
Nederlandse bedrijven die, gesteund door PSOM, deze markten betreden leveren door hun 

programma’s kunnen onder meer een bijdrage leveren aan duurzame productieve 
werkgelegenheid, katalyserende werking, duurzame economische samenwerking, 
voorbeeldwerking voor maatschappelijk verantwoord ondernemen.
Voor MKB-bedrijven, in ontwikkelingslanden én uit Nederland, vormt toegang tot 
financiering een groot probleem. Idealiter zouden zij financiering lokaal moeten kunnen 
betrekken. In de praktijk is dit vaak niet mogelijk, omdat de lokale financiële sector niet 
voldoende ontwikkeld is waardoor relatief kleine financieringen, het zogeheten meso-finance 
segment, niet rendabel zijn. Grote bedrijven kunnen dit probleem oplossen door financiering 
aan te vragen bij multilaterale resp. bilaterale financiële instellingen zoals IFC cq FMO. Het 
MKB heeft hier zeer beperkte toegang toe.
Verschillende Nederlandse partijen zoals FMO, Oikocredit, ABN AMRO, Oxfam Novib, 
HIVOS, Cordaid, Triodos, SNS, Rabobank en anderen die actief zijn in het ondersteunen van 
het MKB willen daarom hun krachten bundelen om dit probleem op te pakken. De partijen 
spraken op Schokland de intentie uit om hun bijdrage aan de ontwikkeling van meso-
financiering breder beschikbaar te maken, beter te coördineren en verder te stimuleren.
Vraag 22
Wat is de definitie van MKB zoals bedoeld in de brief?
Antwoord
Er zijn verschillende manieren waarop het MKB gedefinieerd wordt. De meeste definities 
maken gebruik van bedrijfskenmerken als winst, omzet, balans totaal en aantal 
personeelsleden. Welke waarden er aan deze kenmerken worden gekoppeld kan verschillen 
tussen landen en organisaties. In de brief van 29 juni 2007 is voor het Nederlandse MKB 
uitgegaan van de Europese definitie: het kleinbedrijf heeft niet meer dan 50 werknemers en 
een omzet van maximaal EUR 10 miljoen, het middenbedrijf heeft niet meer dan 250 
werknemers en een omzet van maximaal EUR 50 miljoen. 
Het MKB in ontwikkelingslanden wordt gekenmerkt door een lagere omzet en minder 
personeel. De bedragen en aantallen zijn echter erg land specifiek. Vandaar dat veel partijen, 
zoals bijvoorbeeld de IFC, werken met landenspecifieke definities van het MKB.
Vraag 23
In hoeverre is het MKB nu al betrokken bij de ontwikkelingslanden en op grond waarvan 
acht u een grotere betrokkenheid van het MKB een redelijke mogelijkheid? Zijn MKB-
bedrijven niet te klein in relatie tot de projecten in ontwikkelingslanden? En op wat voor 
manier wilt u deze bedrijven dan de nodige ondersteuning geven (naast de genoemde 
toegang tot financiële diensten)?
Antwoord
De belangstelling van het Nederlandse MKB om zaken te doen in/met ontwikkelingslanden 
is aanzienlijk en groeiende. Dit uit zich o.a. in een groeiend aantal vragen dat de EVD voor 
deze landen ontvangt en ook in een toename van het aantal PSOM-aanvragen (Programma 
Samenwerking Opkomende Markten) voor OS-landen. Naar verwachting zal PSOM dit jaar 
voor het eerst meer dan 200 aanvragen ontvangen voor OS-landen. De praktijk wijst dus uit 
dat MKB-bedrijven niet te klein zijn om in ontwikkelingslanden te werken. Voor het MKB is 
de drempel hoger en zijn de risico’s en kosten om in ontwikkelingslanden te investeren 
relatief groter, respectievelijk de kans op financiering relatief kleiner dan bij grote bedrijven.
Juist daarom kan het soms goed zijn om het MKB gericht te ondersteunen wanneer 

Vraag 26
Kunt u aangeven wat de effecten zijn van de verbetering van de ORET-regeling, 
versoepeling van regels en ontbinding van de regeling voor de Minst Ontwikkelde 
Landen (MOL’s), in de afgelopen twee jaar?
Antwoord
Begin 2005 zijn de voorwaarden voor ORET aangepast. De regeling werd versoepeld. Ook is 
het programma vanaf dat moment weer open voor de Minst Ontwikkelde Landen (MOL’s), 
maar in ongebonden vorm. Dat betekent dat ook niet Nederlandse bedrijven voor deze 
landengroep ook een ORET-aanvraag kunnen indienen. De versoepeling van de regels en het
opnieuw openstellen van ORET voor de MOL’s hebben een sterk positief effect gehad op 
het aantal aanvragen. Dat is sinds 2005 toegenomen, ook voor de MOL’s. In 2006 was meer 
dan een derde van de nieuw goedgekeurde ORET-aanvragen gericht op de MOL’s. 
De openstelling voor de MOL’s, die mede plaatsvond op verzoek van het Nederlands 
bedrijfsleven, heeft echter ook een andere kant. De OESO stelt strenge eisen aan het geven 
van hulp aan de MOL’s. Het was dan ook noodzakelijk in mei 2006 de ORET-regeling 
opnieuw aan te passen, met name om door de OESO voorgeschreven zaken als verplichte 
openbare aanbesteding in de MOL’s in de regeling in te voeren, en notificatie bij de OESO 
van ORET-aanvragen vooraf mogelijk te maken, met de daarbij behorende termijnen. De 
indruk bestaat dat sindsdien de regeling minder makkelijk werkbaar is, omdat de tijd tussen 
moment van aanvraag en beschikking door de OESO notificatietermijnen is toegenomen. 
Daarnaast creëert de verplichte openbare aanbesteding onzekerheid voor Nederlandse 
bedrijven die voorstellen zelf ontwikkelen. Zij zijn niet zeker van het verkrijgen van de 
opdracht. Echter op basis van de criteria in de aanbestedingsprocedure wordt de meest 
geschikte aanvraag voor de noodzakelijke projecten aldaar geselecteerd.
Vraag 27
“Het huidige ORET (…) verdient aanpassing.” Kunt u aangeven aan welke aanpassing u 
dan denkt? Concreet met betrekking tot de ‘landenfocus’, de ‘investeringen versus de 
export’ en de ‘verhouding binding/ontbinding’?
Antwoord
Zoals gesteld in de brief van 29 juni 2007 vindt thans overleg plaats over de reikwijdte van 
de beoogde aanpassing van het ORET instrument.
Vraag 28
Welke definitie van ‘ontbinding’ hanteren de OESO én het Nederlandse kabinet? Waarom 
wilt u ontbinden?
Antwoord
Over het ontbinden van hulp is in OESO/DAC-kader in 2001 een Aanbeveling aangenomen. 
De 2001 DAC-aanbeveling is per 1 januari 2002 in werking getreden en betreft de bilaterale 
hulp van de leden van het Ontwikkelingscomité aan de minst ontwikkelde landen.
‘Ontbinding’ van ontwikkelingsmiddelen heeft betrekking op leningen en schenkingen en 

Nee, onze inzet in het huidige PUM-budget te handhaven. Het Programma Uitzending 
Managers (PUM) is een programma dat in opdracht van de Ministeries van Buitenlandse 
Zaken en Economische Zaken wordt uitgevoerd. Al ruim twintig jaar worden bedrijven in 
ontwikkelingslanden ondersteund door overdracht van kennis en ervaring van 
(gepensioneerde) managers uit Nederland. Het programma wordt periodiek geëvalueerd, 
laatstelijk in 2007. Deze evaluatie zal binnenkort naar de Tweede Kamer worden gestuurd. 
Later dit jaar zal, mede op basis van genoemde evaluatie, een besluit worden genomen over 
de bijdrage voor de volgende periode.
Vraag 31
Wat bedoelt u met “een actievere inbedding van projecten in publiek-private 
samenwerkingsverbanden”, aangezien ORET al een instrument is van publiek-private 
samenwerking en ook als zodanig functioneert?
Antwoord
In het Coalitieakkoord is aangegeven dat het ORET-instrumentarium zal worden aangepast 
teneinde de relevantie voor de potentiële MKB-doelgroep in Nederland en in 
ontwikkelingslanden te vergroten. Gezocht zal worden naar mogelijkheden om het MKB 
meer te betrekken bij ORET-projecten. Een van de mogelijkheden vormt aansluiting van 
projecten bij andere vormen van publiek-private samenwerking zoals bijv. via de 
programmatische aanpak Internationaal Ondernemen van het ministerie van Economische 
Zaken. 
Vraag 32
“Indien de exportkredietverzekering in de aangepaste opzet een rol blijft spelen…” In 
hoeverre is exportkredietverzekering aangepast? En waar hangt van af of 
exportkredietverzekering een rol blijft spelen? Is, en zo ja hoe, exportkredietverzekering 
(EKV) een essentieel onderdeel van ORET?
Antwoord
Exportkredietverzekering is van belang voor het huidige ORET omdat de ORET-schenking 
slechts een deel van de transactie dekt (35-50%). De zogeheten restfinanciering dient elders 
gevonden te worden. Soms beschikt een ontvangende overheid over eigen middelen om dit 
deel te financieren. Vaak zal voor dit deel een commerciële lening worden afgesloten. 
Banken die deze leningen verstrekken zullen zich echter willen indekken tegen het risico dat 
de lening niet wordt terugbetaald, en kunnen aankloppen bij de exportkredietverzekering 
voor afdekking van de risico’s. Omdat er op dit moment nog overleg plaatsvindt over de 
reikwijdte van de beoogde aanpassingen van het ORET instrument is er nog geen beeld te 
geven van hoe een toekomstige regeling eruit gaat zien. Het hangt mede af van de 
vormgeving van een nieuwe regeling in welke mate exportkredietverzekering een rol blijft 
spelen. Indien exportkredietverzekering inderdaad belangrijk blijft voor een aangepaste 
ORET-regeling zullen de uitgangspunten van de exportkredietverzekering (zoals het 
beheersbaar blijven van de risico’s voor de Staat) daarbij gehandhaafd moeten worden.
Vraag 33
Wanneer is de volgende evaluatie van ORET voorzien? Welke consequenties verbindt u 
aan de laatste, positieve evaluatie van ORET?

met bestaande regeling en wat heeft men voor ogen bij de nieuwe ORET-regeling?
Antwoord
Zoals in de brief van 29 juni 2007 wordt gesteld vindt momenteel overleg plaats over de 
reikwijdte van de beoogde aanpassing van het ORET-instrument. De huidige regeling blijft 
vooralsnog bestaan.
De aanpassing van de regeling begin 2005 heeft geleid tot een toename in het aantal 
aanvragen. Gezien de doorlooptijden van ORET-aanvragen (vaak meer dan een jaar), en de 
duur van projecten zal dit de komende jaren resulteren in stijgende uitgaven voor ORET. 
Naar verwachting zullen de uitgaven in 2008 boven de EUR 200 miljoen liggen, in 2009 
boven de EUR 180 miljoen. Het voor ORET beschikbare budget heeft echter grenzen. Het is 
dan ook noodzakelijk nieuwe aanvragen te beperken. Aanvragen momenteel in behandeling 
worden als volgt behandeld: Van aanvragen die in 2005 en 2006 zijn ingediend wordt door 
de uitvoerder van ORET bekeken of deze voldoen aan de voorwaarden die gesteld zijn in de 
huidige ORET-regeling. Indien deze voorstellen aan de voorwaarden voldoen zullen deze 
projecten gefinancierd worden via ORET. Voor aanvragen ingediend voor 1 augustus 2007 
geldt een verplichtingenplafond van EUR 119 miljoen. Vanaf 1 augustus 2007 kunnen geen 
nieuwe aanvragen worden ingediend. Aanvragen kunnen slechts worden goedgekeurd totdat 
dit plafond is bereikt. Voor 2008 en 2009 is een nul-plafond ingesteld voor de huidige 
ORET-regeling, om de beschikbare begrotingsruimte voor ORET in die jaren te benutten 
voor de afhandeling van een deel van de omvangrijke ORET-pijplijn. Dit betekent dat er in 
2008 en 2009 geen nieuwe voorstellen voor ORET onder de huidige regeling gehonoreerd 
kunnen worden. Een dergelijke tijdelijke committeringsstop is niet ongebruikelijk, en is bij 
ORET in 1997 ook aan de orde geweest. Naar verwachting zal er de komende jaren circa 
EUR 600 miljoen aan ORET worden uitgegeven.
Vraag 37
Wat betreft de financiële kant van de ORET-regeling stelt u: “Tezamen met het kasplafond 
2007 levert dit een financieel beslag op van EUR 560-580 miljoen voor 2008 en latere jaren, 
wat in de komende jaren de financiële ruimte voor nieuwe initiatieven fors beperkt (binnen 
het huidig financiële kader).” Kunt u aangeven in hoeverre de financiële ruimte voor nieuwe 
initiatieven fors beperkt wordt? Vanaf welk jaar wordt er geen geld meer gestopt in de 
ORET-regeling? Hoe is dit te verenigen met het Coalitieakkoord en het 100-dagen 
beleidsprogramma, die beide uitsluitend spreken van een aanpassing van het bestaande 
ORET programma? Op welke manier is er sprake van continuïteit van de ORET-regeling?
Antwoord
In de periode 2003-2006 was voor ORET-uitgaven op de begroting van het ministerie van 
Buitenlandse Zaken ieder jaar tussen de EUR 80 en 97 miljoen gereserveerd. In de begroting 
2007 gaat het om EUR 119 miljoen. In de begroting voor 2008 is de reservering voor de 
huidige ORET-regeling fors groter dan EUR 119 miljoen. Dit teneinde de pijplijn aan 
projecten onder de bestaande regeling (zie ook antwoord op vraag 36) te financieren. 
Hetzelfde geldt naar verwachting voor de begroting 2009. Door de verhoging van de 
reservering voor financiering van de bestaande ORET regeling is er op de begroting in 
komende jaren minder ruimte om nieuwe initiatieven als een herzien ORET-programma te 
financieren. 
Wat betreft de continuïteit van ORET geldt het volgende. Projecten goedgekeurd en 
ingediend en nog te behandelen onder de bestaande regeling zullen, indien goedgekeurd, 

