Mededeling ‘Towards an EU Aid for Trade strategy’
Titel: Mededeling van de Commissie ‘Towards an EU Aid for Trade strategy’
(Nederlandse versie niet beschikbaar)
Datum Raadsdocument: 11 april 2007
Nr Raadsdocument: 82/07 DEVGEN
Nr. Commissiedocument: COM (2007) 163
Eerstverantwoordelijk ministerie: BZ i.o.m. FIN, LNV, EZ en VenW
Behandelingstraject in Brussel: De mededeling is behandeld in de RWG CODEV. Inmiddels is de 
mededeling aan de orde geweest tijdens de RAZEB van 14 en 15 mei jl. (concept-Raadsconclusies –
ongewijzigd aangenomen door de RAZEB – zijn bijgevoegd). Het doel van de mededeling is onder 
andere de EU Aid for Trade-strategie een impuls te geven en haar af te ronden zodat de strategie 
onderdeel uit kan maken van de WTO Aid for Trade Global Review in november 2007.
Achtergrond, korte inhoud en doelstelling van het voorstel: 
In oktober 2006 gingen de EU-ministers van handel en Ontwikkelingssamenwerking in een 
gezamenlijke zitting akkoord met Raadsconclusies over handelsgerelateerde assistentie (Aid for 
Trade).Afgesproken werd dat:
1. Commissie en de EU-lidstaten gezamenlijk een Europese Aid for Trade- strategie zullen 
ontwikkelen. Daarbij werd gerefereerd aan de € 1 miljard die de Europese Commissie in Hong 
Kong heeft toegezegd voor Trade Related Assistance (TRA), alsmede het ‘streven’ van de EU-
lidstaten om eveneens € 1 miljard aan TRA te spenderen; 
2. Tevens werden Commissie en EU-lidstaten opgeroepen om als onderdeel van een bredere Aid 
for Trade-agenda effectief te reageren op de oproep van de WTO Aid for Trade Task Force om 
partnerlanden ook ondersteuning te bieden op het gebied van opbouw van productieve 
capaciteit, handelsgerelateerde infrastructuur en aanpassingskosten; 
3. Het tweede deel van de conclusies was gericht op handelsgerelateerde assistentie voor ACS-
landen (landen in Afrika, Caraïbisch gebied en Stille Oceaan) in het licht van de 
onderhandelingen over de EPA’s (Economic Partnership Agreements). Commissie en 
voorzitterschap wilden een politiek signaal afgeven om de moeizaam verlopende EPA-
onderhandelingen een impuls te geven. Daartoe werd in de Raadsconclusies aangegeven dat een 
substantieel deel van bovengenoemde voor TRA bestemde € 2 miljard naar de ACS-landen zal 
gaan. 
Na een reeks van voorbereidende bijeenkomsten van de EU Trade and Development Expertsgroup, 
een Commissie-werkgroep, heeft de Commissie een mededeling uitgebracht met daarin haar bijdrage 
aan de totstandkoming van een gezamenlijke EU Aid for Trade-strategie. 
In de mededeling staan de volgende voorstellen opgenomen:  
1. Verhogen budget Aid for Trade.
a) Verhogen van het hulpvolume voor Aid for Trade, via het opstellen van een routekaart voor 
het behalen van de financiële toezegging van €  2 miljard aan Trade Related Assistance (TRA) 
in 2010 (€ 1 miljard van de Commissie, streven naar € 1 miljard voor de EU-lidstaten);
b) Het aangaan van een nieuwe politieke verbintenis voor de bredere Aid for Trade-agenda (naast 
TRA, ook handelsgerelateerde aanpassingskosten, productieve capaciteit en 
handelsgerelateerde infrastructuur), waarbij speciale aandacht moet komen voor de ACS-
landen gelet op de EPA onderhandelingen. 

Voorgestelde implementatietermijn (bij richtlijnen) dan wel voorgestelde datum      
inwerkinginwerkingtreding (bij verordeningen en beschikkingen) met commentaar t.a.v.  
haalbaarheid: niet van toepassing
Consequenties voor ontwikkelingslanden: De uitbreiding van de reikwijdte van Aid for Trade buiten 
de traditionele  handelsgerelateerde assistentie, met de opbouw van productieve capaciteit, 
handelsgerelateerde infrastructuur en aanpassingskosten, komt tegemoet aan de uitdrukkelijke wensen 
hiertoe van ontwikkelingslanden. Met de toepassing van de Verklaring van Parijs op deze 
hulpcategorie wordt beoogd om een effectievere inbreng van alle betrokken partijen te realiseren. 
Nederlandse belangen en eerste algemene standpuntbepaling: 
· De mededeling van de Europese Commissie geeft een goede aanzet om tot een gezamenlijke
strategie te komen.
· Nederland plaatst vraagtekens bij de door de Commissie voorgestelde financiële doelstelling 
om vanaf 2010 jaarlijks € 2 miljard voor TRA te besteden als onderdeel van de bredere Aid 
for Trade-agenda, omdat dit kan leiden tot aanbodsturing door donoren in plaats van 
vraagsturing uit de ontvangende landen. 
· De Commissie maakt vooralsnog onvoldoende duidelijk hoe de EU tegemoet gaat komen aan 
de vraag vanuit de ontvangende landen op het gebied van de verbrede Aid for Trade-agenda.
· Daarnaast dient het begrip TRA nader te worden gedefiniëerd in termen van de gebruikelijke 
OESO CRS-codes, dit om de jaarlijks door donoren gerapporteerde gegevens beter onderling 
vergelijkbaar te maken.
· De voorstellen over het Enhanced Integrated Framework mogen geen verplichting voor 
donoren opleveren om mee te doen aan multilaterale trustfunds.
· Het vrijwillige karakter van de Aid-for-Trade strategie staat in de EU Code of Conduct
expliciet beschreven. Nederland is dan ook – in tegenstelling tot een aantal andere EU-
lidstaten – minder bevreesd voor een te grote macht van de Commissie. Nederland zal er wel 
op letten dat het vrijwillige karakter gehandhaafd blijft.
Wel vraagt Nederland zich evenals andere Europese lidstaten af waar de Commissie haar 
toegevoegde waarde ziet: op het globale, danwel regionale niveau of op het niveau van de 
ontvangende landen. 
· De voorgestelde concretisering van het voor ACS-landen bestemde “substantiële deel” van de 
additionele EU Trade Related Assistance staat eveneens op gespannen voet met de door 
Nederland nagestreefde vraagsturing.

