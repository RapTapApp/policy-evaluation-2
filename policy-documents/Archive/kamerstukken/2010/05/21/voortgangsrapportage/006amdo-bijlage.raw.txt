Voortgangsrapportage Duurzame Daadkracht
2006
Den Haag
16 februari 2007

1. Samenvatting en leeswijzer
1.1 Samenvatting
Het Actieprogramma Duurzame Ontwikkeling, getiteld ‘Duurzame Daadkracht’ (2003), is de 
Nederlandse uitwerking van de afspraken die in 2002 op de World Summit on Sustainable 
Development (WSSD) in Johannesburg zijn gemaakt. De rode draad in het Nederlandse 
actieprogramma is dat uiteindelijk bij al het handelen van de (Rijks)overheid duurzame ontwikkeling 
een vanzelfsprekend uitgangspunt wordt. Duurzame ontwikkeling is daarmee niet alleen leidraad maar 
ook toetssteen van beleid en beheer. De kern van het nationale deel betreft het op gang brengen van 
een ontwikkelings- en leerproces naar inzicht en samenhang van sociale, economische en 
ecologische gevolgen zowel ‘hier en nu’, als ‘daar’ en ‘later’. Dit is uitgewerkt aan de hand van te 
ontwikkelen instrumenten en een aantal beleidsprogramma’s. Het internationale deel concentreert 
zich op de internationale inspanningen van de Nederlandse overheid op het gebied van de 
institutionele ontwikkeling, het instrument publiek-private partnerschap, de prioritaire thema’s water, 
energie, gezondheid, landbouw en biodiversiteit, alsmede op duurzame handel en investeringen.
Momenteel wordt een evaluatie van het Actieprogramma uitgevoerd, waarvan in maart 2007 de 
resultaten worden verwacht. Na drie uitvoeringsjaren is het tijd om de balans op te maken, mede 
vanwege de aanzienlijke vorderingen bij partners in het bedrijfsleven en niet-gouvernementele 
organisaties. In zijn recente brief aan de Tweede Kamer (TK 2006-2007, 30.196, nr. 11) schrijft de 
Minister-President over de groeiende aandacht voor duurzame ontwikkeling, en illustreert hij de 
voortgang aan de hand van een aantal concrete onderwerpen (zoals duurzaam inkopen, 
innovatieprogramma’s, de energietransitie, biobrandstoffen en Leren voor Duurzame Ontwikkeling). 
Onder verwijzing naar de Millennium Ecosystem Assessment en ‘An Inconvenient Truth’ concludeert 
de premier dat de ‘sense of urgency’ groot is, maar constateert hij ook: “…een goede afweging van 
alle dimensies van duurzame ontwikkeling wordt nog niet over de hele linie gemaakt”. Hij geeft aan 
dat het kabinet daarom een aantal activiteiten zal voortzetten ter versterking van de afweging van 
duurzaamheidsdimensies in werkprocessen van de Rijksoverheid én ter versterking van de 
transparantie van die afweging. 
In de voorliggende voortgangsrapportage over 2006 worden de vorderingen in het bereiken van de 
ambities van het rijk, zowel voor het nationale als het internationale deel, verder uitgediept. Daarbij is 
dit jaar gekozen voor een meer thematische benadering dan in voorgaande rapportages, mede naar 
aanleiding van het Algemeen Overleg van 4 oktober 2006 over de rapportage 2005. De thema’s zijn 
bestuur, energie en biodiversiteit. In de voorbereiding van deze rapportage is duidelijk geworden dat 
een groot aantal van de activiteiten inmiddels is uitgevoerd, en dat de ontwikkelingen binnen en buiten 
de overheid de oorspronkelijke ambities van ‘Duurzame Daadkracht’ langzamerhand beginnen te 
ontgroeien. Projectmatig gestarte ontwikkelingen zijn inmiddels ingebed in de ‘lijn’-processen van de 
Rijksoverheid als geheel of van het verantwoordelijke vakdepartement.
Bovendien zijn er enkele belangrijke nieuwe ontwikkelingen te melden. In juni 2006 heeft de Europese 
Unie ingestemd met een herziening van de Duurzame Ontwikkelingsstrategie. Het kabinet analyseert
de gevolgen daarvan voor het Nederlandse beleid. Nederland heeft zich bovendien als eerste land 
aangeboden om door middel van een peer review andere EU-lidstaten een beoordeling te laten geven 
van het Nederlandse duurzame ontwikkelingsbeleid. Deze review vindt plaats in het voorjaar van 
2007. Van zowel de Europese strategie als de review zullen nieuwe impulsen uitgaan op het 
Nederlandse beleid in de komende jaren. In het voorjaar brengt het Milieu- en Natuurplanbureau op 
verzoek van het kabinet bovendien de tweede Duurzaamheidsverkenning uit.
Samen met eerdergenoemde evaluatie van het Actieprogramma zullen deze nieuwe ontwikkelingen
vernieuwende impulsen geven aan het inhoudelijk beleid en aan de besluitvormingsprocessen. Het is 
aan het nieuwe kabinet om te beoordelen of dat voldoende aanleiding is om een nieuwe Nederlandse 
strategie voor duurzame ontwikkeling te formuleren.
3 Voortgangsrapportage DD06

2. Bestuur en Duurzame Ontwikkeling
2.1 De bestuurlijke organisatie van duurzame ontwikkeling
Duurzame ontwikkeling is niet zozeer een zelfstandig beleidsterrein. Het is veeleer een denkraam, 
een onderlegger, een referentiekader om naar integratie van verschillende beleidsterreinen te streven. 
Duurzame ontwikkeling richt zich als het ware op een integrale beleidsagenda, zowel voor het ‘hier en 
nu’ als voor het ‘daar’ en ‘later’. Het verbindt de nationale beleidsagenda met de internationale agenda 
en het verbindt de korte termijn met de lange termijn. Dat stelt bijzondere eisen aan de bestuurlijke 
organisatie van duurzame ontwikkeling, zowel op nationaal als regionaal en lokaal niveau. Het vergt 
een bepaalde visie op nationale (van nu naar later) en internationale (van hier naar daar) 
verantwoordelijkheid ten aanzien van de afwenteling van de gevolgen van Nederlandse 
beleidsbeslissingen op latere generaties of andere landen. 
Omdat duurzame ontwikkeling niet alleen binnen de overheid, maar juist ook in de maatschappij op 
soortgelijke wijze (dat wil zeggen als integrerend beleidskader) door andere organisaties wordt 
gehanteerd, dient de overheid zich bovendien bij de aansturing van duurzame ontwikkeling bewust te 
zijn van de activiteiten van partners, daar op in te spelen, een voorbeeldfunctie te vervullen en 
belemmeringen vanuit oude conventies weg te nemen. Illustratief is de wijze waarop deze 
bewustwording in het transitiemanagement vanuit NMP-4 is ingevuld. De transitiepaden worden door 
multistakeholder platforms gedefinieerd en met concrete projecten ingevuld. De overheid faciliteert de 
platforms met een organisatie in de vorm van de Interdepartementale Programmadirectie 
Energietransitie, met een Unieke Kansen Regeling en een Koplopersloket.
Duurzame ontwikkeling stelt nieuwe eisen aan de besturing vanuit de overheid, zowel qua visie (waar 
wil de overheid heen?), als qua organisatie (hoe stelt de overheid zich op?) als qua instrumentarium 
(wat is er nodig om in de nieuwe rol te kunnen optreden?). In de afgelopen periode is door het kabinet 
voorgesorteerd op een aantal aspecten. Bij brief van 22 december 2005 is de Tweede Kamer 
geïnformeerd over de instelling van de Raad voor Ruimtelijke Ontwikkeling, Duurzaamheid en Milieu 
(RRODM), een onderraad van de Ministerraad. De RRODM is ingesteld vanuit de ambitie om 
duurzaamheid kabinetsbreed in het beleid op te pakken. De raad heeft vooral tot taak om meer 
systematisch aandacht aan duurzaamheid te besteden, zoals met bewustwordingscampagnes en 
cultuurveranderingstrajecten. 
Op ambtelijk niveau zijn zowel intradepartementale als interdepartementale afstemmingsorganen 
nodig om de samenhang in het beleid in kaart te brengen, uit te voeren en te monitoren. Inmiddels zijn 
deze organen binnen verschillende departementen aan de slag. Een overzicht van initiatieven bij vijf 
ministeries wordt geboden in paragraaf 6.2 van deze Voortgangsrapportage. Tussen de 
departementen is reeds enige jaren sprake van coördinatie van de internationale en de nationale 
agenda. De Task Force Duurzame Ontwikkeling coördineert de inbreng van Nederland in de 
internationale vergaderingen van bijvoorbeeld de VN (Commissie voor Duurzame Ontwikkeling, 
UNEP, e.a.), de OESO en de EU. Het Contactpersonen Overleg (de departementscoördinatoren voor 
duurzame ontwikkeling) coördineert de binnenlandse duurzaamheidsagenda, monitort de voortgang 
van de uitvoering van het nationale deel van Duurzame Daadkracht en functioneert als platform voor 
het uitwisselen van departementale ervaringen. Omdat de inhoudelijke agenda’s van TFDO en CPO 
regelmatig overlappen, wordt veelvuldig samengewerkt, zoals bijvoorbeeld in het realiseren van de 
jaarlijkse gezamenlijke voortgangsrapportage. 
Om de interactie met de maatschappij zo goed mogelijk gestalte te geven maakt de nationale 
overheid gebruik van een aantal organisaties en programma’s, waarmee de verdere ontwikkeling van 
duurzaamheidsprogramma’s wordt ondersteund. In dat kader kunnen SenterNovem, MVO Nederland, 
NCDO en Leren voor Duurzame Ontwikkeling worden genoemd. Met behulp van financiële bijdragen 
van het Rijk richten deze organisaties en programma’s zich op een aantal doelgroepen (bedrijven, 
andere overheden, maatschappelijke organisaties, burgers) met de bedoeling hen bewust te maken, 
hun activiteiten te stimuleren, ervaringen uit te wisselen (‘best practices’), maar ook om signalen 
vanuit de maatschappij richting overheid op te vangen en naar beleidsmakers te kanaliseren. 
In een recente bijeenkomst van de OESO in Stockholm over de aansturing van duurzame 
ontwikkeling op nationaal niveau is uitgebreid stilgestaan bij nationale ervaringen in OESO-landen. 
5 Voortgangsrapportage DD06

De combinatie van enerzijds zichtbaar een eigen bijdrage leveren en anderzijds in partnerschap vorm 
en inhoud geven aan duurzame ontwikkeling is de kern van het Rijksbeleid. Uiteindelijk gaat het er 
daarbij om het draagvlak voor duurzame ontwikkeling in de samenleving te verbreden. Voor 
bewindslieden betekent dit een procesmatige rol, namelijk dat zij voortdurend en doelgericht aandacht 
vragen voor duurzaamheid, zowel in lezingen, in interviews, bij beleidsbeslissingen als bij 
kabinetsbesluiten. Daarbij streven zij uiteraard wel inhoudelijke doelen na. Bij OS bijvoorbeeld de 
centrale rol van armoedebestrijding, de bijzondere aandacht voor Afrika, de realisatie van de 
Millennium Development Goals (met bijzonder inzet op de MDG inzake toegang tot schoon water), de 
uitvoering van de algemene ODA norm van 0,7% BNP en de bijzondere 0,1%-norm voor milieu en 
natuur in ontwikkelingslanden. Bij VROM gaat het onder meer om de duurzaam inkoopdoelstelling 
voor 2010, de geïntensiveerde aanpak van leefkwaliteit en sociale integratie in achterstandswijken en 
de realisatie van de Kyoto-doelstelling. 
De relatief geringe voortgangsrapportage op harde doelen in het Voortgangsrapport van 2005 heeft 
vooral te maken met het afwezig zijn van deze doelen in ‘Duurzame Daadkracht’. Dit eerste 
Actieprogramma Duurzame Ontwikkeling van de Rijksoverheid is vooral procesmatig van opzet. Het 
nationale deel is gericht op het versterken van het instrumentarium om duurzaamheid te benoemen, te 
meten en te monitoren. En het is gericht op het uitvoeren van (grotendeels reeds bestaande) 
illustratieprogramma’s, waarbinnen de ministeries in 2003 ruimte zagen om in opzet en uitvoering tot 
betere afweging van verschillende elementen van de besluitvorming te komen. Het is aan het nieuwe 
kabinet om hierin eventueel een koerswijziging aan te brengen. 
Voor de Voortgangsrapportage 2006 die thans voorligt, betekent dit echter dat ‘Duurzame Daadkracht’ 
nog steeds dient als basis voor de rapportage. Daarom zal ook deze rapportage vooral een 
procesmatige insteek hebben. Wel is er voor gekozen om dit jaar enkele thema’s (energie en 
biodiversiteit) breder te belichten, dat wil zeggen niet alleen tegen de achtergrond van ‘Duurzame 
Daadkracht’, maar ook tegen de achtergrond van andere beleidsdocumenten, grotendeels uit de 
periode 2003-2006.
2.3 De gevolgen van de Europese Duurzaamheidsstrategie voor Nederland 
Duurzame ontwikkeling is voor Europa een kerndoelstelling. Op de Europese Raad van 16 juni 
hebben de 25 regeringsleiders de herziene Europese Strategie voor Duurzame Ontwikkeling (EU 
SDS) aangenomen. De EU SDS vervangt de eerste strategie van 2001. De strategie brengt de 
belangrijke Europese ontwikkelingen op economisch gebied (Lissabonstrategie), ecologisch gebied 
(zesde Milieu-Actieprogramma) en sociaal gebied (meerdere documenten) in samenhang.
Na de publicatie van een voorstel van de Europese Commissie voor een nieuwe strategie in 
december 2005 heeft het Oostenrijks voorzitterschap het initiatief genomen om een ambitieuzere en 
alomvattende strategie op te stellen. Oostenrijk is geslaagd in deze opzet en heeft voor de bespreking 
van een nieuwe strategie een intensief proces in gang gezet. De EU SDS is besproken in tien 
Europese vakraden en in de zogenaamde ‘Friends of the Presidency’ groep, waar met name de 
doorsnijdende onderwerpen zoals governance (zie paragraaf 2.1), follow-up en monitoring zijn 
besproken. 
In de herziene versie is aan de thema’s klimaat/energie, duurzaam transport, natuurlijke hulpbronnen, 
gezondheid, sociale insluiting/demografie/migratie en armoedebestrijding een zevende thema 
toegevoegd: duurzame productie en consumptie. Bij elk thema zijn de belangrijkste doelstellingen en 
een lijst met acties opgenomen. Naast de eerder genoemde doorsnijdende onderwerpen zijn ook 
acties op het gebied van onderwijs en training, onderzoek, financiële en economische instrumenten en 
communicatie opgenomen. 
Nederland heeft een actieve rol gespeeld in het proces. Er zijn schriftelijke bijdragen geleverd ter 
ondersteuning van de bespreking in de vakraden en veel van de Nederlandse tekstvoorstellen zijn 
overgenomen in de herziene strategie. Acties die Nederland belangrijk vindt, zijn onder meer:
· duurzaam inkopen door overheden. In de EU SDS is afgesproken dat vóór 2010 de EU 
gemiddeld een niveau van duurzaam inkopen gehaald zal hebben, dat gelijk is aan dat van de 
best presterende lidstaten. Voor Nederland ligt hier een kans om een voortrekkersrol binnen 
de EU te spelen. Nederland wil in 2010 duurzaamheid voor alle rijksinkopen en –investeringen 
als zwaarwegend criterium hanteren (zie hoofdstuk 6);
7 Voortgangsrapportage DD06

3. Naar een duurzame energiehuishouding
3.1 Duurzame energie in Nederland en de Europese Unie
Verduurzaming van de energiehuishouding is een van de grote uitdagingen van deze tijd. Immers, de 
beschikbaarheid van olie en gas komt onder druk te staan, olieprijsstijgingen verstoren de 
economische groei en het toenemend energiegebruik leidt tot grote milieuproblemen. Een overgang 
naar duurzame vormen van energie is noodzakelijk. Fossiele bronnen blijven voorlopig het 
belangrijkste deel uitmaken van de mondiale energiemix, maar worden gaandeweg vervangen door 
duurzamere bronnen, zoals biomassa, wind en zon. Bovendien kan daarmee de afhankelijkheid van 
productielanden in instabiele regio’s worden verminderd. Dat is een proces van vele decennia.
De Europese Unie werkt aan een herziening van het Europese energiebeleid en bracht daarover 
begin 2006 een groenboek uit. Uitgangspunten daarvan waren voorzieningszekerheid, concurrentie 
en duurzaamheid. Het Europese energiebeleid moet bijdragen aan het aanpakken van 
klimaatverandering en luchtkwaliteit, aan het beperken van EU kwetsbaarheid voor import van fossiele 
brandstoffen, aan het stimuleren van economische groei en banen, om zo zekere en betaalbare 
energie aan te bieden aan consumenten..
Het vigerende nationale energiebeleid is vastgelegd in de Energienota 2005, getiteld ‘Nu voor later’. 
De nota stelt twee uitdagingen centraal: het garanderen van de voorzieningszekerheid en het 
aanpakken van het mondiale klimaatprobleem. Deze uitdagingen worden aangepakt met een serie 
maatregelen, die bijdragen aan oplossingen op de korte, middellange en lange termijn. Voor de lange 
termijn heeft het kabinet de ambitie een duurzame energiehuishouding te realiseren, door middel van 
energietransitie (zie par. 3.2). Dat betekent dat de uitstoot van broeikasgassen in de komende 
decennia met 60 tot 80 % omlaag moet. Dit vraagt technologische doorbraken en internationale 
samenwerking. 
Voor de korte termijn is vooral energiebesparing efficiënt, omdat deze maatregelen de uitstoot van 
CO2 verminderen, kosten besparen en de afhankelijkheid van buitenlandse energiebronnen 
verminderen. Hierdoor draagt het beleid ook op de korte termijn bij aan de energietransitie. Het 
besparingstempo gaat omhoog van de huidige 1% per jaar naar 1,3% vanaf 2008 en 1,5% vanaf 
2012. In een recente brief aan de Tweede Kamer (TK 2006-2007, 29.023, nr. 34) geven de ministers 
van EZ en VROM aan dat er met name in de gebouwde omgeving behoefte bestaat aan intensivering 
van het beleid. De energiebedrijven worden met het opleggen van energiebesparingsdoelstellingen 
belast met het realiseren van een kwart van de beleidsintensivering.
De Energienota 2005 bepleit een verhoging van het aandeel duurzame energie. De huidige relevante 
Europese doelstellingen zijn 9% duurzame elektriciteit in 2010 en 10% duurzame energie in 2020. De 
eerste doelstelling ligt op koers: in 2005 is het cijfer 6,2%, grotendeels afkomstig van biomassa (75%) 
en wind (20%). In oktober 2006 is de eerste turbine van het Offshore Windpark Egmond aan Zee
aangesloten op het elektriciteitsnet. Voor de doelstelling aangaande 10% duurzame energie zal een 
belangrijke beleidsinspanning gepleegd dienen te worden. De trend is weliswaar goed (40% groei in 
2005 ten opzichte van 2004), maar de duurzame energieproductie bedraagt momenteel rond de 2,5 % 
van het binnenlandse energieverbruik. De Energienota 2005 presenteert een pakket maatregelen om 
de groei vast te houden.
De invoering van de Europese richtlijn inzake biobrandstoffen vergt in de transportsector een groei 
van 2% in 2005 naar 5,75% in 2010, dat wil zeggen een groei van 1 miljoen hectoliter per jaar extra 
vervanging van reguliere brandstof door biobrandstof. Door middel van financiële en regulerende 
maatregelen zal het Rijk deze vervanging van reguliere brandstof door biobrandstof bevorderen. 
Tevens zet het Rijk in op de ontwikkeling van tweede generatie biobrandstoffen, die zowel goedkoper 
als beter voor het milieu zullen zijn. 
3.2 Transitie naar een duurzame energiehuishouding
Het gezamenlijk advies van de Algemene Energieraad en de VROM-Raad uit december 2004 
‘Energietransitie: klimaat voor nieuwe kansen’ maakt nog eens duidelijk dat van de overheid een 
leidende rol wordt verwacht bij de transitie naar een duurzame energiehuishouding. EZ werkt op basis 
9 Voortgangsrapportage DD06

3.3 Duurzame energie in OS beleid
Toegang tot energie voor duurzame ontwikkeling staat hoog op de Nederlandse beleidsagenda. Er 
zijn 1,6 miljard mensen wereldwijd verstoken van elektriciteit en 2,5 miljard mensen zijn nog steeds 
afhankelijk van traditionele biomassa als energiebron, met alle nadelige gevolgen voor gezondheid, 
werkbelasting van vrouwen en milieu. De toegang tot moderne energiediensten voor de armen is een 
voorwaarde voor het realiseren van de Millennium Ontwikkelingsdoelen. De minister voor OS heeft 
tijdens de voorjaarvergadering van de Wereldbank en CSD 14 de toegang tot energie als voorwaarde 
voor het realiseren van de MDG’s benadrukt. 
Op verzoek van de G8 werkt de Wereldbank aan een Investeringsraamwerk voor Schone Energie en 
Ontwikkeling. Dit investeringsraamwerk bestaat uit drie pijlers: energie voor ontwikkeling, mitigatie 
(overgang naar een CO -arme economie) en adaptatie. Nederland vindt alle drie pijlers belangrijk en 
2
pleit voor een evenwichtige balans tussen de pijlers. Daarop is door Nederland ‘Energy for All’
gelanceerd, een initiatief op internationaal niveau om toegang tot moderne energiediensten, met name 
gericht op de armen in Sub-Sahara Afrika op te nemen in het Raamwerk. Het initiatief richt zich op 
moderne schone en energie-efficiënte technieken voor koken en voor basisverlichting in huis, op 
elektriciteitsvoorziening van scholen en klinieken en op kleinschalig productief gebruik van energie. 
Het initiatief heeft ertoe geleid dat de toegang tot energie voor de armen opgenomen werd in de 
slotverklaring van de G8 in Sint Petersburg. De Wereldbank werkt nu aan de verdere uitwerking van 
het Investeringsraamwerk en aan een Actieplan voor toegang tot energie in Sub-Sahara Afrika. Het 
actieplan komt in 2007 gereed. 
Global Village Energy Partnership
Het Global Village Energy Partnership (GVEP) is één van de Public Private 
Partnerschappen, overeengekomen tijdens de World Summit on Sustainable 
Development in 2002. De Wereldbank en UNDP behoren tot de partners. GVEP heeft 
zich wereldwijd een vooraanstaande plek weten te veroveren in de grote fora rond de 
energiediscussie. Gevolg is onder meer dat de Russische Federatie fondsen ter 
beschikking stelt, dat de Wereldbank verhoogde aandacht en middelen reserveert en ook 
Japan hiervoor in beeld is. Er zijn wereldwijd momenteel ongeveer 3.000 mensen actief 
betrokken in het netwerk. Het GVEP secretariaat heeft in Engeland een wettelijke status 
verkregen, waardoor de DGIS financiering is zeker gesteld.
Tijdens CSD-14 stonden energie, luchtverontreiniging, industriële ontwikkeling en klimaatverandering 
op de agenda. Vanuit de energiesector werden elementen als toegang, hernieuwbare energie en de 
luchtverontreiniging binnenshuis besproken. CSD gaat niet alleen over beleid van 
ontwikkelingslanden; ook beleid van ontwikkelde landen wordt besproken. Veelvuldig werden 
dwarsverbanden gelegd tussen de diverse thema’s en werd gepleit voor een geïntegreerd 
energiebeleid.
Nederland hecht groot belang aan de verdere ontwikkeling van hernieuwbare energie. Activiteiten 
worden ondersteund op gebied van zonne-energie, waterkracht en biobrandstoffen. In dit kader wordt 
bekeken wat de mogelijkheden zijn voor een samenwerking tussen Brazilië, Mozambique en 
Nederland op het gebied van bio-ethanol. Er wordt ook sterk ingezet op het verbeteren van het 
gebruik van traditionele brandstof met aandacht voor de uitstoot van broeikasgassen en de 
luchtkwaliteit binnenshuis. Vanuit de interdepartementale energietransitie (zie paragraaf 3.2) wordt het 
komen tot een meer duurzame energievoorziening van Nederland gekoppeld aan 
energievoorzieningszekerheid en het voorkomen van de afwenteling van onze energieproblemen op 
ontwikkelingslanden.
Nederland is tot nu toe het enige land dat een duidelijke outputdoelstelling voor duurzame toegang tot 
moderne energiediensten heeft vastgesteld: 10 miljoen mensen. Andere donoren zoals Frankrijk, 
Duitsland en het Verenigd Koninkrijk, maar ook de Internationale Financiële Instellingen, krijgen oog 
voor deze aanpak. Nederland zal de doelstelling vóór 2015 realiseren. Tot nu toe zijn contracten 
getekend waarmee 4,5 miljoen mensen op een verbeterde en duurzame manier kunnen koken en 
waardoor 3,5 miljoen mensen elektrisch licht in hun huis krijgen. Via het Duitse agentschap GTZ 
11 Voortgangsrapportage DD06

4. Natuurlijke Hulpbronnen en Biodiversiteit
4.1 Duurzaam gebruik van natuurlijke hulpbronnen en behoud van 
biodiversiteit in Nederland
In 2006 heeft de Europese Commissie de thematische strategie inzake duurzaam gebruik van 
natuurlijke hulpbronnen gepresenteerd. In de komende jaren zal deze strategie zowel op Europees 
als op nationaal niveau worden gedetailleerd. In de Toekomstagenda Milieu is als actie reeds 
aangekondigd dat het kabinet in samenwerking met het bedrijfsleven zal starten met het in kaart 
brengen van het gebruik in Nederland van natuurlijke hulpbronnen en de beoordeling van milieu-
impact daarvan over de gehele keten. Bij de uitvoering van deze actie wordt de nadruk gelegd op 
biotische hulpbronnen (zoals soja,vlees, palmolie) en ecosysteemdiensten (waaronder schoon water). 
De milieu-impact van het gebruik van natuurlijke hulpbronnen over de hele keten kan in beeld 
gebracht worden met ketenanalyses en levenscyclusanalyses. Met deze kennis van zaken kunnen 
gerichte initiatieven worden genomen om de belasting van het milieu te verminderen. Deze kennis, 
voortkomend uit keten- en levenscyclusanalyses, kan ook benut worden om prioriteiten te kunnen 
stellen in aan te pakken materiaalstromen.
Bij de uitvoering van deze actie wordt ook aandacht geschonken aan het voorkomen van 
afwentelingeffecten naar de landen waar grondstoffen of producten vandaan komen. Deze aandacht 
past geheel bij de levenscyclusbenadering uit de EU-strategie. In de Toekomstagenda Milieu wordt -
mede in respons op de Millennium Ecosystem Assessment (2005) - een aantal beleidsintensiveringen 
benoemd op het vlak van behoud van biodiversiteit. Met name gaat het om het versterken van de 
betrokkenheid van het bedrijfsleven, het ondersteunen van regionale initiatieven, opschaling van 
succesvolle experimenten op het vlak van ondermeer agrobiodiversiteit en het uitwerken en 
toepassen van het Ecobalans-concept.
De nationale uitvoering van het Biodiversiteitsverdrag en gerelateerde verdragen, zoals die ter 
bescherming van bedreigde soorten (CITES), trekvogels (Bonn) en wetlands (Ramsar) vindt plaats bij 
verschillende ministeries (LNV, V&W, VROM). Daarbij gaat het in de eerste plaats om behoud van 
biodiversiteit. Met het natuurbeleid wordt een aantal gebieden beschermd (Ecologische 
Hoofdstructuur) en krijgen een aantal soorten bijzondere aandacht. In 2018 moet in Nederland 
728.500 hectare natuur in de EHS zijn ondergebracht. Momenteel ligt de vorming van de EHS goed 
op schema. De laatste jaren heeft er een verschuiving plaatsgevonden naar minder verwerving van 
grond voor de EHS. Er wordt meer gebruik gemaakt van de mogelijkheden die agrarisch en particulier 
natuurbeheer bieden. De filosofie achter deze omslag is dat meer agrarisch en particulier 
natuurbeheer bevorderlijk is voor de verbondenheid tussen samenleving en natuur. In 2007 evalueert 
LNV deze omslag. 
De Europese Unie, en dus ook Nederland, heeft zich het doel gesteld dat in 2010 de afname van de 
biodiversiteit moet zijn gestopt. Volgens de Natuurbalans 2006 van het Milieu- en Natuurplanbureau 
lijkt Nederland die doelstelling in 2010 niet te gaan halen, ondanks het ingezette natuur- en 
milieubeleid. MNP concludeert dat in de periode 1990-2005 ongeveer 50.000 hectare nieuwe natuur is 
ingericht. De kwaliteit van leefgebieden is her en der toegenomen door verbeterde milieu- en 
ruimtecondities, inrichting en beheer. Dit alles heeft niet kunnen verhinderen dat de Nederlandse 
natuur steeds eenvormiger wordt en nog steeds veel planten- en diersoorten in aantal achteruitgaan. 
De situatie is voor een groot aantal soorten en gebieden, waaronder internationaal unieke, nog altijd 
ongunstig.
Dat wordt in belangrijke mate veroorzaakt doordat de milieu- en ruimtelijke randvoorwaarden voor 
behoud van natuur ondanks forse inspanningen onvoldoende worden gerealiseerd. VROM neemt 
daarom maatregelen om bijvoorbeeld de verzuring, verdroging, vervuiling van grondwater en gebruik 
van bestrijdingsmiddelen terug te dringen. Overigens, het werkt ook andersom: de biodiversiteit steekt 
met name door de regulerende functie van ecosystemen van nature al een handje toe om te komen 
tot een schoner milieu. Bacteriën breken verontreinigingen af, insecten bestrijden elkaar waardoor 
plagen in de landbouw geen kans krijgen.
In het ruimtelijk beleid kan, naast de ruimte voor de EHS ook buiten de natuurgebieden bescherming 
worden geboden aan biodiversiteitswaarden. Het Nederlandse landschap bestaat immers voor het 
grootste deel uit agrarische cultuurlandschappen. Deze landschappen staan onder grote druk van de 
13 Voortgangsrapportage DD06

De Transitie Duurzaam Gebruik van Natuurlijke Hulpbronnen en Behoud van Biodiversiteit, kortweg 
de Transitie Biodiversiteit, richt zich op de vermindering van de negatieve internationale impact van 
Nederlandse consumptie en productie op natuurlijke hulpbronnen en de biodiversiteit, en op 
versterking van de capaciteit voor duurzaam beheer vooral in ontwikkelingslanden. Er wordt 
samengewerkt met bedrijven, kennisinstellingen en maatschappelijke organisaties vanuit de lange-
termijnvisie dat duurzaam gebruik en beheer van natuurlijke hulpbronnen een gedeeld belang en een 
gedeelde verantwoordelijkheid is. 
De lange-termijndoelstelling van de Transitie Biodiversiteit is dat natuurlijke hulpbronnen duurzaam 
beheerd en gebruikt worden. Dit betekent onder meer dat productie-, regulerings- en gebruiksfuncties 
van ecosystemen gewaarborgd dienen te blijven. Binnen deze lange-termijndoelstelling zijn twee 
complementaire doelen geformuleerd:
· Het duurzaamheids- en lange-termijnperspectief is geïntegreerd in het internationale beleid van de 
Nederlandse overheid en de markt (duurzaam gebruik van natuurlijke hulpbronnen en behoud van 
biodiversiteit).
· In OS-landen moet duurzaamheid en lange-termijndenken een integraal onderdeel van beleid en 
handelen zijn. Nederlands beleid en het beleid van OS-landen beïnvloeden elkaar langs 
handelsketens en bij internationale beleidsvorming en in de uitvoering van het Nederlandse OS-
beleid.
De keuze van de ketens wordt mede bepaald door hun onderlinge samenhang en de kansen voor 
actie en beleid die daaruit voortvloeien. De gekozen ketens (soja, bio-ethanol, plantaardige olieën en 
vismeel) zijn voor Nederland en internationaal belangrijk, leggen op verschillende manieren beslag op 
land en productiecapaciteit (competing claims), en kunnen zowel gebruikt worden in de 
voedselindustrie, in consumentenproducten, als vee- en visvoer en als brandstof. De consequenties 
van handelen in een keten heeft daardoor direct invloed op andere ketens. Visievorming, netwerken 
en een multi-sector aanpak zijn de sleutelbegrippen.. 
In 2006 is in partnerschap met Nutreco en IUCN de dialoog rond de verduurzaming van de 
vismeelketen verder vormgegeven, samen met de maatschappelijke partners uit de producerende 
landen en alle grote spelers uit deze sector. Resultaten van het initiatief zijn het voornemen te komen 
tot een mondiale ronde tafel verduurzaming van de vismeelketen, de erkenning bij de Zuid 
Amerikaanse producenten dat bredere duurzaamheidsaspecten (ecologisch, sociaal) belangrijk zijn en
dat hun sterkere betrokkenheid bij de mondiale discussie nodig is.
15 Voortgangsrapportage DD06

Nederland is nog steeds één van de meest actieve donoren op het gebied van bossen. Duurzaam 
gebruik van bossen en behoud van biodiversiteit staan in het beleid centraal. In het Amazone gebied 
gaat een nieuw regionaal programma van start met als doel de versterking van de samenwerking 
tussen de Amazone-landen voor behoud en duurzaam gebruik van biodiversiteit. Dit gebeurt via de 
Amazon Treaty Organization (OTCA). Een groot regionaal programma in de Kongo regio is nog in 
voorbereiding. Met IUCN werd het ‘Livelihood & Landscapes’ programma ontwikkeld dat eind 2006 in 
uitvoering is gebracht. De inzet van het programma is om bossen meer te laten bijdragen aan 
armoedebestrijding – bijvoorbeeld door middel van verbeterde toegangsrechten van de bevolking, het 
stimuleren van biotrade en het tegengaan van illegale houtkap.
Nederland neemt in het kader van de WSSD deel aan het Asia Forest Partnership (AFP). Het AFP 
komt moeizaam op gang en richt zich op discussies over verschillende aspecten van duurzaam 
bosbeheer in zuidoost Azië. Nederland is een van de weinige landen die op basis van een toezegging 
van de Minister voor Ontwikkelingssamenwerking een concreet project financiert. Het betreft werk 
gedaan door WWF-Indonesië, WWF-International, Tropenbos en CIFOR op het gebied van verbeterd 
bosbeheer in drie districten in Kalimantan, het bijeen brengen van aanbieders en afnemers van 
duurzaam geproduceerd hout en het ondersteunen van de Rondetafel voor duurzame palmolie. Via 
het Central Kalimantan Peatlands Project wordt Indonesië ondersteund bij het behoud van 
veenbossen waaronder het terugdringen van branden. 
Wat betreft het verminderen van de negatieve effecten als gevolg van Nederlands handelen is 
deelname van Nederland aan het Forest Law Enforcement Governance & Trade (FLEGT) proces 
belangrijk. Dit proces heeft tot doel om illegaal hout van de Europese markt te weren. Naast deelname 
aan het proces in Brussel wordt er in Ghana, Maleisië en Indonesië steun verleend aan FLEGT. 
Tot slot neemt Nederland actief deel aan de discussies in de diverse internationale bossenfora en 
organisaties zoals de CBD, United Nations Forum on Forests (UNFF) en International Tropical Timber 
Organization (ITTO). Nederland zet daarbij in op het ondersteunen van de samenwerking tussen deze
fora en organisaties en het bevorderen van de uitvoering van hun actieprogramma’s.
4.4 Veiligheid en stabiliteit in relatie tot milieudegradatie
In de vorige Voortgangsrapportage is uitgebreid ingegaan op het agenderen van het onderwerp 
‘veiligheid en stabiliteit in relatie tot milieudegradatie. Inmiddels zijn met name in Afrika ambassades 
aan de slag gegaan met dit thema. Twee voorbeelden uit spanningsgebieden.
De Grote Meren
Aan de ambassade in Kigali, Rwanda, is in september 2005 een regionaal themadeskundige 
'Veiligheid & Stabiliteit in relatie met Milieu & Duurzame Ontwikkeling' aan de slag gegaan. De 
prioriteit in de opdracht ligt in het opzetten van verantwoord milieubeheer door regionale 
samenwerkingsverbanden op het gebied van geïntegreerd waterbeheer en duurzame - vooral 
agrarische - ontwikkeling. Een belangrijk instrument is de actieve participatie in het zogenaamde Nile 
Basin Initiative in het Grote Meren Gebied (Uganda, Rwanda, Burundi, Oost-Democratische Republiek 
Congo en West-Tanzania). BZ/OS werkt in samenwerking met de andere Nederlandse ambassades 
in het Nijlstroomgebied aan een meer geïntegreerde benadering van de substantiële Nederlandse 
bijdragen aan het initiatief. Voorts is een regionaal programma ten behoeve van duurzame 
ecologische ontwikkeling in de context van veiligheid & stabiliteit ontwikkeld, CATALIST (Catalysing 
Acceleration of Agricultural Intensification for Stability and Sustainability; zie box). 
Hoorn van Afrika
Op het raakvlak milieu en conflict zijn in 2006 diverse activiteiten in voorbereiding genomen in de 
Hoorn van Afrika. In Ethiopië is een contract getekend met de Nederlandse vluchtelingenorganisatie 
ZOA, waarin elementen zijn opgenomen als participatieve landgebruiksplanning rondom 
vluchtelingenkampen en steunverlening bij het transformeren van levenswijzen die tot 
milieudegradatie leiden. Tevens wordt bijgedragen aan het Ethiopische GEF-Small Grants
Programme dat zich sterk richt op milieuvluchtelingen en op Internally Displaced People die zijn 
weggevlucht voor gewelddadigheden en die vaak terecht zijn gekomen in ecologisch fragiele 
gebieden.
17 Voortgangsrapportage DD06

5. Instrumentarium
5.1 Partnerschappen
In de afgelopen jaren is BZ/OS partner geworden in zo’n vijftig publiek-private partnerschappen
(ppp’s). Deze partnerschappen dragen op verschillende manieren bij aan duurzame ontwikkeling. 
Nederland droeg in 2006 actief bij aan 10 partnerschappen die voortkomen uit de WSSD. Het betreft 
in de eerste plaats drie zogenaamde forum-netwerkpartnerschappen op het gebied van water (Global 
Water Partnership), energie (EU Energy Partnership) en duurzame landbouw (LAND). Deze drie 
partnerschappen hebben in 2006 hun positie verstevigd als platform voor constructieve dialoog tussen 
overheden en maatschappelijke actoren, gericht op kennisuitwisseling en agenda-beïnvloeding. 
Daarnaast heeft bijvoorbeeld het LAND partnerschap de lessen geanalyseerd en gepubliceerd uit de 
dialogen over landrechten in vier landen. De uitdaging van dit type partnerschappen is om via dialoog, 
beleids- en planvorming sneller over te gaan tot concrete uitvoering van aanbevolen beleid en 
planning. 
In de tweede plaats gaat het om zeven publiek-private partnerschappen waarin concreet gewerkt 
wordt aan problemen op het gebied van water, energie, gezondheid, landbouw en biodiversiteit (de 
zogenaamde WEHAB-thema’s). Deze ppp’s hebben in 2006 diverse concrete resultaten opgeleverd: 
- Klinische testen van nieuwe medicijnen in diverse Afrikaanse landen; 
- Capaciteit in diverse landen in Azië en Afrika om de fytosanitaire kwaliteit van bijvoorbeeld 
garnalen, groenten en fruit beter te waarborgen;
- Conversie van 1,8 miljoen hectare waardevol regenwoud in oliepalmplantages in het grensgebied 
tussen Indonesië en Maleisië is voorkomen;
- In meer dan 10 landen worden Biotrade producten vermarkt waarbij een groter deel van de 
opbrengsten terecht komt bij de producenten die daarmee de duurzaamheid van het gebruik van 
biodiversiteit kunnen veiligstellen;
- De start van 97 projecten die duurzame toegang tot veilig drinkwater zal veiligstellen voor 10 
miljoen mensen en toegang tot sanitaire voorzieningen voor ongeveer 5 miljoen mensen;
- Via het Global Village Energy Partnership worden rechtstreeks kleine ondernemers ondersteund 
om hun markt voor moderne energiediensten te vergroten.
Naast bovengenoemde partnerschappen zijn er 14 ppp’s in uitvoering uit de ‘Call for ideas’ en meer 
dan 25 andere ppp’s waarbij de Nederlandse ambassades of het Ministerie van BZ/OS partner zijn. 
Deze hebben additionele investeringen en additionele resultaten opgeleverd op het gebied van 
armoedebestrijding. Het betreft twee grote groepen van ppp’s: marktketens en diensten. In de eerste 
groep gaat het vaak om markttoegang (vooral van de agrarische sector in ontwikkelingslanden), om 
kredietfaciliteiten voor het lokale midden- en kleinbedrijf, om duurzame productiemethoden, om 
medicijnontwikkeling en om betere arbeidsvoorzieningen. In de tweede groep gaat het om effectieve
basisvoorzieningen op het gebied van onder meer gezondheid, en het efficiënter en met betere 
kwaliteit leveren van collectieve en publieke goederen zoals drinkwater en energie. 
BZ/OS investeert meer dan 100 miljoen Euro in deze ppp’s. In veel ppp’s investeren de private 
partners, waaronder multinationale bedrijven, boerencooperaties en kleine ondernemers in 
ontwikkelingslanden, meer dan BZ/OS. Ook publieke partners in ontwikkelingslanden zoals nationale 
en regionale overheden of gemeenten dragen bij. Honderden ondernemers leggen minder beslag op 
schaarse natuurlijke hulpbronnen en hebben meer zekerheid dat ze hun producten kunnen afzetten. 
Er zijn concrete perspectieven dat kinderen massaal kunnen worden beschermd tegen ziekten als 
malaria en tbc. Tienduizenden burgers in ontwikkelingslanden hebben inmiddels toegang tot betere 
water- en energievoorziening. En duizenden kleine boeren hebben in 2006 dankzij de ppp’s hun 
inkomen substantieel weten te verbeteren. In de provincie Nariño in Colombia hadden kleinschalige 
koffieboeren dit jaar gemiddeld ruim 40% meer netto inkomsten dan vorig jaar, dankzij verbeteringen 
in hun productieproces en door zich te verenigen in coöperatieven waardoor ze een groter deel van 
hun oogst tegen een premie direct aan een lokale groothandel konden vermarkten.
Veel van de ppp’s hadden de afgelopen jaren een experimenteel, kleinschalig karakter. Het vervolg op 
de huidige ppp’s zal vooral gezocht worden in het repliceren van succesvolle partnerschappen in 
andere landen (zoals dit op het gebied van drinkwater gebeurt met Mozambique en Yemen) en het 
verder opschalen van bestaande partnerschappen. 
19 Voortgangsrapportage DD06

Bedrijven met een voorstel hadden vaak moeite een ingang te vinden binnen het ministerie. Ook was 
men van mening dat de afhandeling van de voorstellen veel tijd in beslag heeft genomen. Om dit te 
verbeteren en de onderlinge interne afstemming te vergroten, heeft de minister voor 
Ontwikkelingssamenwerking besloten een ppp-loket te openen waar voorstellen kunnen worden 
aangeboden via partnership@minbuza.nl .Verder zijn er tien drempelcriteria geformuleerd waaraan 
binnenkomende voorstellen snel kunnen worden getoetst. Deze professionalisering zal ertoe leiden 
dat de beoordelingstijd van voorstellen zal worden verkort en direct bij de desbetreffende thematische 
directie voor behandeling wordt bekeken.
Koffieproductie
In het Colombiaanse Sustainable Development Program for Nariño’s Coffee growing 
families werken Carcafe, Empresas de Nariño (ENA), Starbucks, IOM, regionale 
overheid en BZ/OS samen. Het Publiek Private Partnerschap is in mei 2005 gestart in 
het zuidwesten van Colombia, een gebied waar een premium koffiekwaliteit wordt 
geteeld, maar waar gewapend conflict de continuïteit van de koffieproductie bedreigt en 
kleine koffieboeren onder de armoedegrens leven. Het Partnerschap richt zich in eerste 
instantie op 1080 koffiefamilies, waarvan er veel een alleenstaande moeder aan het 
hoofd hebben. Het Partnerschap heeft per medio 2006 het volgende opgeleverd:
· bij 760 van deze families is de huishoudelijke en productieve sanitaire 
infrastructuur inmiddels verbeterd;
· alle 1080 families ontvangen technische assistentie in betere (milieuvriendelijke) 
productietechnieken en alternatieve teelten (naast koffie andere producten voor 
basisonderhoud); 
· tot nog toe hebben de kleine koffieboeren zeven associaties opgericht waar zich 
honderden van hen bij hebben aangesloten. Hierdoor doen deze boeren nu 
rechtstreeks zaken met de groothandel en bedingen ze hogere prijzen dan via 
tussenpersonen. Hun inkomsten uit de oogst van april-mei 2006 liggen tot nog 
toe circa 50% hoger dan in 2005. Verbeteringen in het productieproces 
waardoor meer koffie aan de hoogste kwaliteitseisen voldoet en dus met een 
premie verkocht wordt, zijn hierbij een belangrijke factor. Dit is een concrete 
aanwijzing dat het Partnerschap de eigen doelstelling gaat halen;
· voor meer dan 300 koffieboeren is het proces van legalisatie van hun gronden 
gestart. 
In 2007 zal de infrastructuur bij de resterende 320 families worden verbeterd, zal de 
landregistratie voor meer boeren in behandeling worden genomen, zullen de trainingen 
worden afgerond en zullen de boeren zich verder verenigen in associaties. Er is 
perspectief dat binnen het beschikbare budget nog 100 families extra kunnen worden 
opgenomen in het programma. 
21 Voortgangsrapportage DD06

Kredietverlening platteland
Het doel van het publiek privaat partnerschap tussen Rabo Financial Institutions 
Development BV, GAPI SI, Norfund en KfW is de opzet van een bank die het platteland 
van Mozambique bedient. De meeste Mozambicanen buiten de steden hebben geen 
toegang tot krediet of andere bancaire diensten. Dit staat verdere vermindering van 
armoede en duurzame ontwikkeling in de weg. Een effectief en professioneel bestuurde 
bank met rurale oriëntatie kan dit knelpunt oplossen.
De onderhandelingen over de nieuwe bank zijn afgerond in augustus 2006 met de 
ondertekening van de Joint Venture Agreement tussen de vier aandeelhouders van de 
bank. Medio september zijn het contract voor het Partnerschap, het Memorandum of 
Understanding en de Terms of Reference voor het adviescomité van de bank 
ondertekend. Het onderhandelingsproces is soms moeizaam geweest. De Ambassade 
in Maputo heeft een rol kunnen spelen bij de oplossing van enkele gevoelige punten. 
Mede dankzij het Partnerschap is de ontwikkelingsrol van de bank nadrukkelijk in beeld
gebleven en is een adviescomité gevormd waarin ook Novib en het Mozambicaanse 
Ministerie van Planning en Ontwikkeling plaatsnemen. Dit versterkt het draagvlak van de 
nieuwe bank en de focus op bancaire activiteiten buiten de grote steden.
De activiteit heeft een hoog profiel in de Mozambicaanse context, waar de regering 
ontwikkeling van districten en aanpak van knelpunten, zoals toegang tot financiering, 
hoog op de agenda heeft. Er is maatschappelijke druk voor oprichting van een 
overheidsgecontroleerde ontwikkelingsbank. Dit partnerschap kan helpen een veel 
gezonder alternatief vorm te geven, gebaseerd op private investeringen en risico’s, maar 
tegelijkertijd met een duidelijke betrokkenheid van de publieke sector. De eerste 
aanstellingen van het management team zijn gedaan, de oude orderportefeuille van 
GAPI gaat nu over naar de nieuwe bank en de aanvraag voor de bankvergunning is 
gedaan. Na jaren voorbereiding gaat de bank van start met duidelijk geformuleerde 
doelstellingen over het aantal kantoren, de cliënten, het aantal leningen en het te 
behalen percentage van de spaarmarkt.
Keurmerk Bloemen
In de Public Private Partnership Fair Flowers Fair Plants werken Union Fleurs, Both 
ENDS, FNVBondgenoten, Organisatie Latijns Amerika Activiteiten en BZ/OS samen aan 
de wereldwijde introductie van een consumentenlabel voor milieuvriendelijk en sociaal 
verantwoord gekweekte bloemen en planten die worden afgezet op Europese markten. 
Het Partnerschap beoogt tevens om productie onder het label te bevorderen in 
ontwikkelingslanden. Hiertoe werken de industrie (productie en handel) en 
maatschappelijke organisaties (toezicht op milieunormen en arbeidsomstandigheden) 
samen. Bloemen die onder het keurmerk op de markt worden gebracht, zijn 
geproduceerd volgens de milieunormen van het bestaande programma MPS en volgens 
de sociale normen van de International Code of Conduct voor de productie van 
snijbloemen. 
Voortgang verloopt over de gehele linie goed. Op zeer korte termijn worden de eerste 
bloemen onder het Fair Flower Label op de Franse en Duitse markt gebracht. 
Knelpunten op het gebied van communicatie en effectief inzetten van de netwerken van 
vakbonden en ngo’s zijn goeddeels opgelost. Benchmarking verdient meer aandacht 
met name de onderliggende criteria. De afzetmarkt voor Fair Flower gelabelde bloemen 
zal toenemen. De verwachting is dat het label begin 2008 op de Nederlandse markt 
wordt gelanceerd.
23 Voortgangsrapportage DD06

Ministerie van LNV. Inzicht in de leerblokkades wordt vertaald in een aantal gerichte interventies 
binnen deze overheden om tot inbedding van duurzaam afwegen te komen. 
Met het Ministerie van BZ is een bijzonder initiatief genomen: het ministerie en het programma LvDO 
hebben alle aanbieders van opleidingen uitgenodigd voor een ontmoeting over versterken van 
competenties van BZ/OS-medewerkers voor duurzaam afwegen. Ten tweede is aangegeven dat 
BZ/OS in 2008 ook het opleidingenprogramma duurzaam wil inkopen. Ruim 60 opleiders van 40 
bureau’s en instellingen hebben deze uitdaging opgepakt.
Ook binnen de provincies boekt LvDO concrete resultaten:
· Friesland werkt aan een Duurzaamheids-top en zoekt nog andere aanknopingspunten;
· Groningen en Drenthe werken aan de ontwikkeling van de Regio Groningen-Assen, een 
mainstream-thema in deze provincies;
· Overijssel werkt aan een vervolg op de Masterclass DO en zoekt aansluiting bij het bestuurlijk 
debat over duurzame ontwikkeling;
· In Flevoland wordt een competentie- en organisatieversterkende aanpak gekozen;
· Deze benadering staat ook in Utrecht centraal in de eerste fase waarin een masterclass met 
bestuur, inhoudelijk management en de P&O afdeling wordt gehouden;
· Gelderland werkt langs drie lijnen: een duurzame basis door training, aanhaken bij duurzaam 
inkopen en aanpak handhaving;
· Zuid-Holland is volop aan het werk met o.a. de P4-scan en ontwerpt nu een volgende fase, waarin 
coaching centraal komt te staan;
· In Zeeland is een succesvol scholingsmodel gaande (i.s.m. Hogeschool Zeeland) en worden 
aanvullende initiatieven genomen;
· Noord-Brabant schoolt en organiseert dialoog voor zijn ambtenaren rond Plattelands Ontwikkeling;
· In Limburg wordt gewerkt aan een trainingsaanbod en kansen voor verdieping;
· Daarnaast is met het IPO gesproken over aansluiten bij de mainstream voor IPO en provincies 
namelijk ‘gebiedsontwikkeling’. Daarin komt een groot leertraject waarbij LvDO aansluit en stuurt 
op een stevige benadering vanuit Duurzame Gebiedsontwikkeling.
Tot slot faciliteert LvDO vijf waterschappen die samen met het Ministerie van V&W werken aan de 
benchmark duurzame ontwikkeling onder de noemer ‘Benchmark MVO’. Inmiddels is ook het ‘Netwerk 
Waterschappen en DO’ actief.
5.2.3 Pijler 3: De lerende samenleving (via provinciale regisseurs)
Op basis van Provinciale Ambitie Statements worden onder aansturing van provinciale regisseurs tal 
van lokale en regionale projecten uitgevoerd waarmee in de praktijk geoefend wordt met het 
realiseren van duurzame wijken, bedrijventerreinen, vitaal platteland en burgerparticipatie. Projecten 
sluiten steeds meer aan bij mainstream (partijen, besluitvormingsprocessen). Zo wordt in Noord-
Brabant LvDO gezien als ideale voorfase voor ISV en reconstructie. De diversiteit van de 
projectindieners en hun partners is flink toegenomen. De provincies weten dit steeds beter te 
combineren met het duurzaamheidsbeleid van hun eigen organisatie: daar waar pijler 2 en pijler 3 
elkaar raken en inspireren. 
In de praktijk vormen de vele initiatieven die de provincies bereiken, een goede afspiegeling van de 
maatschappelijke betrokkenheid bij duurzame ontwikkeling. Zo’n 300 projecten worden gesteund 
samen met de provincies, die de regie hiervoor op zich hebben genomen. Zie de vele voorbeelden op 
de projectenbank van  www.lerenvoorduurzameontwikkeling.nl.
Internationaal gezien heeft het programma LvDO succes in de zin dat Nederland als expert wordt 
gezien bij het ontwikkelen van indicatoren (Werkgroep UNECE, adviesraad van UNESCO). Nederland 
heeft in zijn programmatische aanpak de rol van voorloper op het gebied van ‘Education for 
Sustainable Development’.
Tot slot is het programma LvDO aanspreekpunt voor de uitvoering van activiteiten rond de Decade for 
Education on Sustainable Development (DESD) ingesteld door de Verenigde Naties. Een flink aantal 
Nederlandse organisaties zijn samengebracht in de DESD-Alliantie. LvDO faciliteert in dat verband de 
te volgen communicatiestrategie duurzame ontwikkeling en biedt tevens ondersteuning aan Duurzame 
Dinsdag.
25 Voortgangsrapportage DD06

De monitor duurzame landbouw volgt de voortgang richting duurzame landbouw en geeft daaraan 
tegelijkertijd een impuls door inzicht te bieden in (de ontwikkeling van) ambitieniveaus en voortgang. 
De monitor omvat een jaarlijks herhaalde dialoog met stakeholders over de feitelijke resultaatmonitor. 
In 2006 zijn dialogen gevoerd met zes sectoren waarvan de resultaten begin 2007 aan de Tweede 
Kamer wordt aangeboden. 
De Rijksoverheid steunt daarnaast diverse projecten/initiatieven van anderen op het gebied van MVO 
zoals: 
- de ACC Award voor het beste duurzaamheidverslag van een bedrijf; 
- een inventarisatie van MVO thema’s in de schoenensector door de Vereniging Grootwinkelbedrijven 
Schoenen;
- koppeling van duurzaamheidcriteria aan het beloningsbeleid van de Raad van Bestuur van een 
onderneming.   
5.3.2 Internationale ontwikkelingen
Maart 2006 bracht de Europese Commissie een mededeling over MVO uit. Daarin werd onder andere 
een alliantie met bedrijven aangekondigd. Daarnaast werden de activiteiten van de diverse lidstaten 
op het gebied van bewustwording over MVO door de Commissie in kaart gebracht zodat 
kennisuitwisseling kan plaatsvinden. 
 
Op voorstel van Nederlands EZ startte de OESO begin 2006 een studie over MVO en handel.
De OESO-studie omvat een overzicht van hoe bedrijven consumenten informeren over de sociale-
en milieuomstandigheden van productie. Daarin komen etikettering en keurmerken aan de orde, 
maar ook consumentengidsen, bedrijfsrapportage en marketing. Op 26 september 2006 vond in 
Rotterdam een workshop plaats onder leiding van de Staatssecretaris van EZ om bedrijven, 
consumentenorganisaties, standaardstellende organisaties en andere stakeholders gelegenheid te 
bieden om te reflecteren op dit onderwerp. Een verslag hiervan is opgenomen in het OESO-rapport 
'CSR and Trade: Informing consumers about social and environmental conditions of globalised trade'
1
(januari 2007).
De OESO-richtlijnen voor multinationale ondernemingen vormen voor bedrijven een normatief kader 
bij het internationaal ondernemen. In 2006 is de werking onderzocht van het Nationaal Contactpunt 
(NCP) dat bij uitvoering van de richtlijnen hoort. De resultaten van dit onderzoek en die van een 
onderzoek naar de bekendheid van de Richtlijnen en het NCP bij Nederlandse bedrijven hebben 
geleid tot het besluit de samenstelling van het NCP te wijzigen en de ondersteunende menskracht en 
het budget voor het NCP uit te breiden. Dit besluit is per brief op 4 december aan de Kamer 
meegedeeld.
In de ISO loopt momenteel een traject dat moet leiden tot een ISO richtlijn voor MVO in 2008. Door de 
NEN normcommissie MVO wordt vanuit Nederland bijgedragen aan de discussie over vorm en inhoud 
van deze ISO 26000 richtlijn. Van deze commissie zijn o.a. VNO/NCW, het MVO-platform en (namens 
de overheid) het ministerie van Economische Zaken lid.
Begin oktober 2006 heeft het Global Reporting Initiative (GRI) in Amsterdam een belangrijke
conferentie gehouden. De internationale bijeenkomst was bedoeld als platform voor het lanceren van 
de derde generatie richtlijnen voor maatschappelijke verslaglegging van GRI, de zgn. G3. De 
kroonprins heeft de conferentie geopend. Voormalig vice-president Al Gore introduceerde zijn nieuwe 
boek en film (‘An Inconvenient Truth’), die bij die gelegenheid in Nederland in première ging. De 
Staatssecretaris van EZ heeft de bijeenkomst toegesproken over het belang van verslaglegging. De 
conferentie richtte zich in het bijzonder op bedrijven die met GRI werken (of willen gaan werken) en op 
professionals die bedrijven daarbij helpen. In toenemende mate gebruiken ook NGO's en publieke 
instanties als ministeries, regionale overheden en grote steden, GRI als standaard voor hun 
maatschappelijke verslaggeving. De richtlijnen van de GRI ontwikkelen zich daardoor sterk, namelijk 
tot een mondiaal geaccepteerde standaard.
EUruralis is een scenariostudie tot 2040 voor het Europese platteland. Een tweede versie is november 
2006 gereed gekomen. In deze versie is het mogelijk de effecten van beleidsopties 
  
1
Zie http://www.olis.oecd.org/olis/2006doc.nsf/linkto/td-tc-wp(2006)17-final en
http://www.olis.oecd.org/olis/2006doc.nsf/linkto/td-tc-wp(2006)17-ann-final
27 Voortgangsrapportage DD06

Het innovatieprogramma is een coproductie van bedrijven, kennisinstellingen en EZ. Deze partijen 
willen stevig investeren in nieuwe producten en technieken die economisch potentieel hebben. Grote 
marktpartijen, kennisinstellingen en een aantal hoogkwalitatieve MKB-bedrijven hebben nauw 
samengewerkt in de ontwikkeling van Point-One. Inmiddels zijn ruim 30 bedrijven en 
kennisinstellingen aangesloten bij dit initiatief, waaronder ASMI, ASML en Philips. 
Voor het MKB wordt gewerkt aan het openstellen van onderzoeksfaciliteiten en het opzetten van een 
`venture capital´ fonds. Op het gebied van menselijk kapitaal zal onder andere een industrieel PhD-
programma worden opgezet en worden masterclasses op universiteiten georganiseerd door 
professoren uit het bedrijfsleven. Via het `Pieken in de Delta´-programma voor Zuidoost-Nederland zal 
intensief afstemming plaatsvinden met relevante regionale partners. Nederland heeft een unieke 
positie met hoogwaardige kennis en ervaring over de gehele waardeketen van het maken van chips, 
de constructie van complexe hightech apparaten tot en met de fabricage en het vermarkten van de 
specifieke toepassingen. 
Daarmee behoort Nederland binnen Europa duidelijk tot de koplopers. Buiten Europa heeft Nederland 
te maken met zware competitie van de VS, Japan en andere Aziatische landen. De economische 
waarde van het nano- en embedded systemen cluster is groot. De jaarlijkse omzet voor Nederland is 
ruim 20 miljard euro. Circa 40% van de private R&D-investeringen in Nederland komen voor rekening 
van bedrijven die hier actief zijn.
Binnen het sleutelgebied HTSM wordt voorts prioriteit gegeven aan de automotive industrie. Deze 
sector is heftig in beweging. Wereldwijd zijn bedrijven uit de metaal-elektro en olie sectoren de 
traditioneel sterke spelers in de industrie. De nieuwe spelers komen uit de wereld van micro- en 
nanoelektronica, embedded systemen, synthetische brandstoffen en lichtgewicht materialen. De 
belangrijkste trends in automotive zijn meer elektronische functies, de migratie via synthetische 
brandstoffen naar waterstof en nieuwe combinaties van aandrijfsystemen met lichtgewicht materialen. 
Nederland is sterk in veel van deze nieuwe en kansrijke technologieën en markten.
De Nederlandse automotive industrie is begin 2006 een initiatief gestart om de innovatie te stimuleren: 
PPS Automotive. De ambitie is om binnen vijf jaar één van de leidende innovatieregio’s in Europa te 
worden binnen bepaalde focusgebieden van automotive technologie. Op basis van een visie- en 
focusdocument heeft PPS Automotive gekozen voor twee gebieden met sterke toekomstige 
groeikansen en excellente Nederlandse competenties: Vehicle efficiency en Driving guidance. De 
partners in dit initiatief zijn bedrijven als Philips Automotive, Inalfa, Siemens VDO, Bosch VDT, Daf 
Trucks, VDL-Bova en organisaties als TNO Industrie & Techniek, TU Eindhoven, ATC en de Federatie 
Holland Automotive. Nu de eerste fase van focus- en visieontwikkeling is afgerond, hebben de 
initiatiefnemers een strategische agenda uitgewerkt, die als basis dient voor het innovatieprogramma 
High Tech Automotive Systems.
Sleutelgebied Flowers & Food 
Twee voorstellen die betrekking hebben op het sleutelgebied Flowers & Food zijn gehonoreerd met 
een bijdrage uit het Fonds Economische Structuurversterking (FES). Het gaat om de uitbreiding van 
het Wageningen Center for Food Sciences (WCFS; bijdrage 33 miljoen euro) en een bijdrage voor de 
oprichting van een Technologisch Topinstituut Groene Genetica (bijdrage 20 miljoen euro). De 
projecten zijn onderdeel van een envelop van 141 miljoen euro voor innovatieprogramma’s en 
toponderzoeksprojecten.
Op 13 september 2006 is het innovatieprogramma Food & Nutrition Delta (FND) gelanceerd, waar het 
WCFS+ (de uitbreiding van het WCFS) een belangrijk onderdeel van uit maakt. EZ stelde voor 2006
12,7 miljoen euro beschikbaar en van 2007-2010 nog eens 50,8 miljoen euro in totaal. Het programma 
moet een bijdrage leveren aan de ambitie om van Nederland dé leidende innovatieregio voor voeding 
in Europa te maken. Essentieel daarbij is dat het bedrijfsleven de komende jaren kennis kan vertalen 
in nieuwe producten, processen en diensten. Bedrijfsleven en kennisinstellingen sturen dit 
innovatieprogramma aan en hebben zich verenigd in de Stichting Food & Nutrition Delta.
Consumenten laten zich steeds meer leiden door de mate waarin voeding bijdraagt aan gezondheid. 
Om hierop in te spelen, wil de Nederlandse voedingssector gericht innoveren. Food & Nutrition is een 
terrein waarop Nederland internationaal sterk is. De sector zorgt voor ongeveer 10 procent van het 
BNP, een jaarlijkse omzet van ruim 47 miljard euro en werk voor zo´n 600.000 mensen. De sector 
29 Voortgangsrapportage DD06

De Nederlandse watertechnologiesector wil haar export binnen vijf jaar verdubbelen. Voor de 
beeldvorming: de omzet van de sector bedroeg in 2003 ongeveer 9,1 miljard euro per jaar, waarvan 
2,1 miljard op buitenlandse markten. De internationale markt is sterk groeiende en werd in 2000 
geschat op 294 miljard euro. Hier liggen dus volop kansen voor Nederland. Daarnaast wil de sector 
een grote bijdrage leveren aan duurzame ontwikkeling, met name op het gebied van volksgezondheid 
(kwaliteit van drinkwater) en milieu (kwaliteit van oppervlaktewater). Ook voor de implementatie van 
de Europese Kaderrichtlijn Water en de verwezenlijking van de Millennium Development Goals wil de 
sector de benodigde innovaties leveren. 
Verwezenlijking van bovengenoemde ambities vereist de ontwikkeling en toepassing van nieuwe 
concepten, technologieën, producten en diensten. De contouren van het daarvoor benodigde 
innovatieprogramma zullen bestaan uit drie pijlers. Elk onderdeel wordt verzorgd door een daarvoor in 
het leven geroepen werkgroep, die nauw met elkaar samenwerken en rapporteren aan de Stuurgroep.
· Onderzoek en Ontwikkeling
Deze werkgroep formuleert de lange termijn-onderzoekagenda. Zij verkent de mogelijkheden 
voor een Technologisch Top Instituut (voor excellent onderzoek ten behoeve van het 
bedrijfsleven) en voor een manier om onderzoeksprojecten te genereren en te financieren;
· Innovaties naar de thuismarkt
Deze werkgroep concentreert zich op de snelle marktintroductie van bestaande kennis door 
middel van proef- en demonstratieprojecten in Nederland. Daartoe verkent zij de 
mogelijkheden van een risico- of garantiefonds ten behoeve van launching customers en 
referentieprojecten;
· Innovaties voor de exportmarkt
Deze werkgroep richt zich op kansrijke product-/marktcombinaties. Zij streeft hierbij naar het 
aanbieden van totaaloplossingen door gelegenheidsconsortia van Nederlandse producenten 
en dienstverleners te formeren.
EZ heeft in 2006 5 miljoen euro beschikbaar gesteld voor een tender van de innoWATOR. Voor de 
periode 2007 t/m 2010 is nog eens 40 miljoen euro gereserveerd. Daarnaast is (onder voorwaarden) 
35 miljoen euro gereserveerd uit de FES-gelden voor een TTI Watertechnologie. In totaal gaat het dus 
om 80 miljoen euro voor de uitvoering van onderdelen uit het innovatieprogramma Water.   
De Nederlandse maritieme industrie is een innovatief cluster met een turbulente internationale 
marktdynamiek. Het cluster heeft een eigen innovatieprogramma ontwikkeld, bestaande uit drie delen: 
offshore, maritieme maakindustrie en natte waterbouw. De ambitie van de sector is om de 
internationaal leidende positie verder te versterken door in te spelen op een aantal ontwikkelingen 
binnen de offshore industrie en de kansrijke gebieden in de maritieme maakindustrie. 
Knelpunt bij alle drie delen is de kennisbasis. Om de ambities te realiseren is er een grote behoefte 
aan goed opgeleide mensen. Hieraan zal aandacht besteed moeten worden in het programma.
Andere speerpunten zijn de winning van olie en gas in extreem diep water, de LNG aanvoerketen, en 
de aanpassingen van veelal verouderde wet- en regelgeving, welke een belemmering vormen voor 
innovatieve processen. 
In nauwe samenwerking met EZ is ook V&W actief met innovatie op watergebied, namelijk met 
deltatechnologie. Klimaatverandering vraagt om een fundamentele bezinning op een duurzame, voor 
toekomstige generaties, leefbare inrichting van Nederland. Ook droogte, verzilting, bodemdaling en 
eisen aan waterkwaliteit en ecologie vragen om nieuwe aanpakken. Om verantwoord om te kunnen 
gaan met deze uitdagingen wordt gewerkt aan een duurzaam deltasysteem tegen maatschappelijk 
aanvaardbare kosten. Het is nodig hiervoor innovatieve plannen, producten en diensten te 
ontwikkelen, die de Nederlandse situatie ten goede komen, en bovendien de internationale 
concurrentiekracht van de Nederlandse watersector versterken. De complexiteit van de problematiek 
maakt het nodig om nog meer dan voorheen de disciplines die samen het veld DeltaTechnologie 
vormen, te verdiepen en te integreren. Het gaat daarbij om disciplines die zich richten op het 
grensvlak van land en water: bijvoorbeeld waterbouw, waterbeheer en water en groen geïntegreerd 
met bredere (alfa en gamma-) kennis waaronder maatschappelijke aspecten en ruimtelijke ordening.
Om de hierboven genoemde uitdagingen te faciliteren is eind 2006 de Stuurgroep DeltaTechnologie 
(SG DT) opgericht. Deze zal de bestaande netwerken rondom kennisontwikkeling, innovatieve 
thuismarkt en export op het gebied van deltatechnologie vereenvoudigen en de onderlinge 
samenhang tussen de netwerken vergroten. De SG DT legt verbindingen tussen verschillende gremia, 
31 Voortgangsrapportage DD06

De regeling past in de aanpak van het kabinet om het kennis- en innovatiesysteem zo in te richten dat 
het aanzet tot vernieuwing en leidt tot meer focus en massa in onderzoek en ontwikkeling. Hiervoor 
spannen bedrijven, kennisinstellingen, overheid en maatschappelijke organisaties zich gezamenlijk in. 
De uitvoering van het programma wordt verzorgd door een door de Nederlandse Organisatie voor 
Wetenschappelijk Onderzoek (NWO) en SenterNovem ingericht Smart Mix secretariaat. 
5.4.3 Oprichting Centrum voor Sociale Innovatie
Innovatie is voor veel bedrijven het sleutelwoord voor concurrentiekracht en economisch succes. Aan 
het innovatievermogen en innovatieproces in Nederland valt echter nog veel te verbeteren. Het 
innovatieproces is een tweespel van sociale en technologische innovatie. Om het innovatieproces tot 
volledige wasdom te kunnen laten komen is een innovatief klimaat noodzakelijk waarin volop wordt 
geïnvesteerd in mens en organisatie. Uit een recent onderzoek komt naar voren dat 
organisatiestructuur, managementvaardigheden en arbeidsaspecten doorslaggevend zijn voor het 
2
slagen van technologische innovaties (veelal aangespoord door R&D- en ICT-investeringen) . Verder 
blijkt uit hetzelfde onderzoek dat organisaties die (vooral sociale) innovatie hoog in het vaandel 
hebben staan beter presteren dan niet-innovatieve bedrijven. Het gaat bij sociale innovatie lang niet 
altijd over ingewikkelde organisatieveranderingen. Relatief eenvoudige wijzigingen hebben al positieve 
effecten, bijvoorbeeld door slimmer te pauzeren kan de productiviteit verhoogd worden.  
Sociale innovatie is de vernieuwing van de arbeidsorganisatie en het maximaal benutten van 
competenties van medewerkers, gericht op het verbeteren van de (bedrijfs)prestaties en ontplooiing 
van talent. Dit gebeurt door vernieuwingen op het gebied van management, organisatie en arbeid in 
bedrijven, organisaties en instellingen. 
De ministers Brinkhorst, De Geus en Van der Hoeven gaven op 23 juni 2006 het startschot voor de 
oprichting van het Nederlands Centrum voor Sociale Innovatie (NCSI). Het centrum is een initiatief 
van het Innovatieplatform in samenwerking met AWVN, FNV Bondgenoten, de CNV BedrijvenBond, 
de vereniging van ondernemers in de technologisch-industriële sector FME-CWM, RSM Erasmus 
University, TNO en AIAS (Universiteit van Amsterdam). De ministeries subsidiëren specifieke 
activiteiten van het NCSI voor een periode van 5 jaar.
Het NCSI richt zich op dynamisch managen, flexibel organiseren en slimmer werken. Want deze 
determinanten van sociale innovatie bepalen binnen bedrijven en organisaties in hoge mate het 
gebruik van kennis, het ontwikkelen van nieuwe producten en diensten, het realiseren van 
productiviteitsgroei en het zorgen voor een duurzaam concurrentievoordeel. Meer over de activiteiten 
van het Nederlands Centrum voor Sociale Innovatie is te vinden op de website www.ncsi.nl
5.5 Duurzaamheidsverkenning 2
In de kabinetsreactie op de eerste Duurzaamheidsverkenning (augustus 2005) heeft het kabinet aan 
het Milieu en Natuur Planbureau gevraagd om een tweede Duurzaamheidsverkenning, op te stellen 
door de gezamenlijke planbureaus. Het MNP zal de tweede verkenning in het tweede kwartaal van
2007 presenteren. De duurzaamheidsverkenningen leveren het kabinet belangrijke informatie ten 
aanzien van het concretiseren van duurzame ontwikkeling: de planbureaus analyseren de 
problematiek, signaleren trends en geven door middel van indicatoren een beeld van de belangrijkste 
ontwikkelingen in de verschillende domeinen van duurzame ontwikkeling.
Het MNP wil met de Duurzaamheidverkenning de betekenis van Nederland / Europa op de grotere 
mondiale vraagstukken (zoals energievoorziening, klimaatverandering en biodiversiteit) in kaart
brengen. Tegelijkertijd wil MNP aangeven hoe deze vraagstukken fysiek (bijvoorbeeld 
zeespiegelstijging) en beleidsmatig (bijvoorbeeld post-Kyoto beleid) doorwerken naar het Nederlandse 
schaalniveau. Daarnaast wordt voor het Nederlandse schaalniveau aangegeven welke ontwikkelingen 
en beleidsbeslissingen tot onomkeerbare, kwaliteitsbepalende veranderingen op de lange termijn 
leiden (2040 en later). 
Tegen deze achtergrond zal het MNP in de tweede Duurzaamheidsverkenning onderscheid maken 
naar de relatie van Nederland met de rest van de wereld (‘elders’) en naar de ruimtelijke 
ontwikkelingen in Nederland (‘later’). Beide sporen kennen een vergelijkbare verhaallijn, maar worden 
  
2
Volberda, H.W., F.A.J. van den Bosch en J.J.P. Jansen (2006), Slim Managen en Innovatief Organiseren.  
33 Voortgangsrapportage DD06

5.7 Duurzaamheidstoetsen
Duurzaamheidscriteria Biomassa
De Interdepartementale Programmadirectie Energietransitie (IPE) heeft een commissie van 
betrokkenen (waaronder biomassahandelaren en -bewerkers, elektriciteitsproducenten, financiële 
instelingen, en NGO’s voor internationale armoedebestrijding en de milieubeweging) onder 
voorzitterschap van prof. Jacqueline Cramer gevraagd duurzaamheidscriteria voor de productie van 
biomassa te ontwikkelen. Deze criteria zijn in augustus 2006 aan de Staatssecretaris voor Milieu 
aangeboden en in september naar de Tweede Kamer gestuurd (Kamerstuk 2005-2006, 30.305, nr. 
22).
Inmiddels is de Commissie Cramer gevraagd de criteria te operationaliseren. In het voorjaar van 2007 
verwacht de commissie met de resultaten te komen. Daarbij zal de cruciale vraag aan de orde komen 
hoe de criteria kunnen worden toegepast en onderdeel zullen vormen van bestaande instrumenten.
Tegelijkertijd wordt in een interdepartementale werkgroep onderzocht hoe de duurzaamheidscriteria 
kunnen worden toegepast in beleid voor de inzet van biomassa voor de productie van biobrandstoffen 
en voor de productie van elektriciteit. Hierbij wordt nadrukkelijk ook de conformiteit met EU en WTO 
regelgeving betrokken; met name dit laatste lijkt de meeste beperkingen ten aanzien van de wijze van 
invoeren op te leggen. De resultaten worden in de eerste helft van 2007 aan de Tweede Kamer 
toegezonden.
Duurzaamheidscan agrofoodsector
Uit ervaring blijkt dat veel ondernemers een steuntje in de rug kunnen gebruiken bij de zakelijke en 
systematische benadering van duurzaam ondernemerschap. Om bedrijven te helpen met het 
implementeren van duurzaamheid in de bedrijfsvoering heeft het Ministerie van LNV het LEI opdracht 
gegeven een duurzaamheidscan te ontwikkelen voor ondernemers in alle schakels en sectoren van 
de agrofoodsector. Vanaf begin oktober 2006 is een verbeterde en uitgebreide versie van de 
duurzaamheidscan van het LEI beschikbaar. De scan is in een nieuw jasje gestoken en uitgebreid met 
een duurzaamheidsportal op internet waar ondernemers via links kunnen doorklikken naar praktische 
instrumenten. De duurzaamheidscan is te vinden op www3.lei.wur.nl/duurzaamheidscan.
Door de gratis digitale duurzaamheidscan in te vullen, krijgt de ondernemer een spiegel voorgehouden 
die verbeterpunten laat zien. De scan gaat systematisch in op alle facetten van duurzaam 
ondernemerschap. Centraal staat de zogenaamde ‘Triple-P’ van People, Planet en Profit. De 
ondernemer kan op basis van het totaalbeeld een duurzaamheidstrategie formuleren en 
implementeren. Hij kan het resultaat van de scan ook gebruiken bij het organiseren van een dialoog 
met betrokken partijen en bij het samenstellen van een duurzaamheidverslag. 
35 Voortgangsrapportage DD06

befaamde Britse econoom Richard Layard, adviseur van Tony Blair, die een toelichting gaf op zijn 
boek ‘Happiness’. De uitkomsten van de dialoog zijn verwerkt in adviezen ten behoeve van de 
kabinetsformatie en in de meerjarige werkplannen van het ministerie. Het Maatschappelijk Jaarverslag 
van EZ over 2006 zal hierover berichten.
Het EZ-brede Duurzaamheidsberaad heeft zich eveneens gebogen over de MLT-visie van EZ, 
evenals de totstandkoming van het maatschappelijk jaarverslag. Dit beraad is een platform voor 
gedachtewisseling tussen alle DG’s over duurzame economische groei. Daarmee is dit beraad een 
platform voor dialoog voor de EZ-duurzaamheidscoördinator om nieuwe ontwikkelingen te agenderen 
en strategische discussie uit te starten.
Op het gebied van opleidingen is een belangrijke stap gezet. In het gehele pakket van 
projectmanagementtrainingen is verduurzaming als primair onderwerp geïntegreerd. Hiervoor is 
samengewerkt met IBM, de uitvoerder van de trainingen. In een ‘train de trainers’ sessie is deze 
vernieuwde aanpak toegelicht. Vervolgens heeft de duurzaamheidscoördinator zelf een training
bijgewoond om het resultaat te bekijken.
6.2.2 Werken aan duurzaamheid binnen LNV
Minister Veerman heeft op 17 mei 2006 het eerste maatschappelijk jaarverslag van het ministerie van 
LNV gepresenteerd. Dit maatschappelijk jaarverslag, 'Kiezen voor duurzaamheid' heeft de minister 
aan de Tweede Kamer gezonden. Het maatschappelijk jaarverslag laat zien hoe LNV in 2005 samen 
met zijn omgeving werkte aan duurzaamheid. Het bevat reportages over beleidsterreinen die in 2005 
in de aandacht stonden, zoals veilig voedsel, pulskorvisserij en dierenwelzijn. Ook het sociaal 
jaarverslag en de duurzame bedrijfsvoering van LNV hebben een plaats gevonden in het 
maatschappelijk jaarverslag. Het maatschappelijk jaarverslag is vooral bedoeld om de dialoog aan te 
gaan met de omgeving. Het verslag heeft een toegankelijke vorm van een magazine en is breed 
verspreid onder stakeholders, overheidsinstellingen en andere contacten. Het verslag is opvraagbaar 
via de website: http://www.minlnv.nl.
Het project Stimulering biologische catering is in 2005 gestart en loopt tot eind 2006. Het project werpt 
haar vruchten af: de ministeries van BZ en van VROM besteden hun catering aan met een doelstelling 
van 80% biologisch, het ministerie van SZW gaat voor 40%. LNV is gevraagd om, binnen het project 
stimulering biologische catering, de landelijke werkgroep duurzame catering te leiden. Hierin worden 
criteria uitgewerkt voor wat verstaan wordt onder duurzame catering, als uitwerking van de motie 
Koopmans en De Krom. In deze criteria zal ook biologische catering stevig worden ingebed. 
Besluitvorming voor deze criteria is eind 2006 beoogd. De criteria worden beschreven in een toolkit
c.q. specificatie die onder beheer van SenterNovem valt. Hierin staat achtergrondinformatie over hoe 
de criteria toegepast kunnen worden. Doel is dat alle overheidsinstellingen en maatschappelijke 
organisaties dit kunnen benutten als zij met het onderwerp aan de slag gaan. In 2006 is een 
monitoringsystematiek uitgewerkt om op eenduidige en structurele wijze het aandeel biologische 
catering per departement in beeld te brengen. De eerste resultaten worden dit najaar apart
gerapporteerd aan de Tweede Kamer. Naast het aandeel biologisch bij de cateraars wordt nagegaan 
in hoeverre de drank- en snoepautomaten biologische producten bevatten. 
De monitor duurzame landbouw volgt de voortgang richting duurzame landbouw en geeft daaraan 
tegelijkertijd een impuls door inzicht te bieden in (de ontwikkeling van) ambitieniveaus en voortgang. 
De monitor omvat een jaarlijks herhaalde dialoog met stakeholders over de feitelijke resultaatmonitor. 
In 2006 zijn dialogen gevoerd met zes sectoren waarvan de resultaten begin 2007 aan de Tweede 
Kamer wordt aangeboden. 
Eururalis is een scenariostudie tot 2040 voor het Europese platteland. Een tweede versie is november 
2006 gereed gekomen. In deze versie is het mogelijk de effecten van beleidsopties 
(gemeenschappelijk landbouwbeleid, milieu, biomassa) te evalueren op onderwerpen als 
concurrentiekracht, landschapskwaliteit en de biodiversiteit. Het project draagt bij aan het ontwikkelen 
van het lange termijn strategisch denken over het Europese platteland waarin de verschillende 
dimensies van duurzame ontwikkeling aan de orde komen.
6.2.3 Werken aan duurzaamheid binnen BZ/OS   
37 Voortgangsrapportage DD06

De VROM-beleidsinspanningen hebben op vele vlakken met duurzame ontwikkeling te maken. Veel 
daarvan komt elders in deze Voortgangsrapportage aan de orde (duurzaam inkopen, maatschappelijk 
verantwoord ondernemen, energietransitie, de peer review, maatschappelijke debatten, etc.). 
Daarnaast vormen duurzaam bouwen, stedelijke vernieuwing, het milieubeleid en de integrale aanpak 
van ontwikkelingsplanologie terreinen waar VROM stelselmatig bezig is met de raakvlakken tussen 
People, Planet en Profit. Naar aanleiding van de Eerste Kamer-motie Lemstra wordt een lange termijn 
investeringsstrategie voor de Randstad ontwikkeld. Langetermijntrends voor Nederland komen aan de 
orde in de tweede Duurzaamheidsverkenning van het MNP.  
De vierde P van participatie komt onder meer tot uiting in het VROM programma Beleid met Burgers. 
Een van de activiteiten van dit programma was het burgerplatform Klimaat en Energie. Dit platform 
kwam tussen 9 maart en 22 april 2006 bijeen om te praten over energiezuinig wonen. Het 
burgerplatform richtte zich met name op (fiscale en financiële) prikkels om energie te besparen en op 
beleid om het effect van het energielabel te vergroten. De resultaten hiervan zijn gepresenteerd 
tijdens Duurzame Dinsdag. Ook is in het kader van dit programma een reeks VROM-brede activiteiten 
georganiseerd om te bevorderen dat de organisatie beter gericht is op vragen uit de maatschappij. 
Met betrekking tot de eigen bedrijfsvoering is milieuzorg en energiebesparing onderdeel van het werk 
van de facilitaire dienst van VROM. In 2006 is het VEP programma (Verbeterde Energieprestatie) 
afgerond. Tijdens de looptijd vanaf 2000 is een energiebesparing van 11% gerealiseerd (bestaande uit 
besparing en vermeden gebruik). In de komende jaren zullen verdere maatregelen worden genomen 
bij groot onderhoud en renovaties. VROM compenseert alle vliegreizen en gebruikt 
milieuvriendelijke schoonmaakmiddelen en kiest voor biologische bestrijding van ongedierte. 
VROM is – in navolging van EZ en LNV - voornemens in 2007 een maatschappelijk jaarverslag uit te 
brengen. 
6.2.5 Werken aan duurzaamheid binnen V&W  
Het ministerie van Verkeer en Waterstaat ontwikkelt zich van een zogenaamd projecten- of clientèle-
departement naar een bestuursdepartement. Dit betekent een bredere maatschappelijke 
betrokkenheid: meer dan voorheen is het departement zich bewust van alle belangen die bij 
beleidsvorming een rol spelen, van de verschillende oplossingsperspectieven die daarbij mogelijk zijn, 
en van de samenhang van het V&W-beleid met andere ontwikkelingen zoals stedelijke ontwikkeling, 
natuurontwikkeling, ruimtelijke ontwikkeling. De groei naar een bestuursdepartement begint bij 
bewustwording die wordt gestimuleerd in verschillende fora, op verschillende niveaus: 
directeurenconferenties, bestuursraadsessies, kennistafels, bestuursateliers, voorhoedeprojecten. 
Leren, oefenen en doen is de uitdaging. Onderstaande voorbeelden illustreren dit veranderingsproces. 
Bouwen aan Vertrouwen is een initiatief van Rijkswaterstaat en Gemeentewerken Rotterdam dat tot 
doel heeft de samenwerking van overheid (opdrachtgevers) en marktpartijen (opdrachtnemers) te 
verbeteren. Dit gebeurt door tijdens informele sessies eigen belangen en posities en die van de 
partners te leren kennen, herkennen en erkennen. Andere aandachtspunten zijn: overeenkomstige, 
aanvullende en tegengestelde belangen, problemen in de samenwerking en het verkennen van 
oplossingsrichtingen. Dialogen over en oefeningen met het zich verplaatsen in de belangen van 
anderen, leiden bij meerdere deelnemers tot de wens in projecten anders met elkaar om te gaan. 
Op 1 november 2005 hebben vertegenwoordigers van het bedrijfsleven, kennisinstellingen en 
overheden deelgenomen aan ‘ De Dag van Maarssen’. Zij hebben afspraken gemaakt over innovaties 
op het terrein van mobiliteit en water. De uitkomsten van deze bijeenkomst, de Innovatieagenda,  zijn 
vervolgens door het Innovatieberaad Mobiliteit en Water verwerkt in een rapportage, die door de 
bewindspersonen van V&W medio 2006 aan de Tweede Kamer is aangeboden (TK 2005-2006, 
29644, nr. 69). De agenda presenteert voor vijf sectoren (verkeer, bouw, logistiek, luchtvaart en water) 
concrete programmavoorstellen.
Rijkswaterstaat/ 4BConsult heeft een nieuwe procesaanpak voor projecten ontwikkeld en deze 
vastgelegd in de boeken Fysica van Samenwerking I en II. Doel is om in samenwerking met de 4B's 
(burgers, bedrijven, bestuurders en beambten) te komen tot  maatschappelijk gewenste oplossingen 
voor gedeelde maatschappelijke problemen. De minister van V&W heeft toegezegd deze methodiek 
39 Voortgangsrapportage DD06

Bijlage Lijst van afkortingen 
AFP Asia Forest Partnership
BZ Buitenlandse Zaken
CBD Convention on Biological Diversity
CIFOR Center for International Forestry Research
CITES Verdrag inzake internationale handel in bedreigde soorten
CPB Centraal Planbureau
CPO Contact Personen Overleg (van departementale duurzaamheidscoördinatoren)
CSD Commission on Sustainable Development
CSI Centrum voor Sociale Innovatie
CSR Corporate Social Responsibility
DBO Programma Duurzame Bedrijfsvoering Overheden
DESD Decade for Education for Sustainable Development (UNESCO)
DHO Duurzaam Hoger Onderwijs
DMBO Duurzaam Middelbaar Beroepsonderwijs
DO Duurzame Ontwikkeling
EDTCP European and Developing Countries Platform for Clinical Trials and Poverty Related 
Diseases
EHS Ecologische Hoofdstructuur
EOS Energie Onderzoek Strategie
EU Europese Unie
EUWI European Union Water Initiative
EZ Economische Zaken
FAB Functionele Agrobiodiversiteit
FES Fonds Economische Structuurversterking
Fin Ministerie van Financiën
FLEGT Forest Law Enforcement, Governance and Trade Research
FMO Financieringsmaatschappij voor Ontwikkelingslanden NV
FND Food & Nutrition Delta (Innovatieprogramma EZ)
GEF Global Environmental Facility
GRI Global Reporting Initiative
GTZ Gesellschaft für Technische Zusammenarbeit GmbH
GVEP Global Village Energy Partnership
GWP Global Water Partnership
HIV Human Immunodeficiency Virus
IFDC International Center for Soil Fertility and Agricultural Development
ILO International Labour Organization
ILG Investeringsbudget Landelijk Gebied
IOM International Organization for Migration
IPE Interdepartementale Programmadirectie Energietransitie
IPO Inter Provinciaal Overleg
ISO International Standards Organization
ISV Investeringsbudget Stedelijke Vernieuwing
ITTO International Tropical Timber Organization
IUCN World Conservation Union
LAND Land Alliances for National Development
LEI Landbouw-Economisch Instituut
LNG Liquified Natural Gas
LNV Landbouw, Natuur en Voedselveiligheid
LTO Land- en Tuinbouw Organisatie 
LvDO Leren voor Duurzame Ontwikkeling
MBO Middelbaar Beroepsonderwijs
MDG’s Millennium Development Goals
MKB Midden en Klein Bedrijf
MLT Middellange-termijnvisie Economische Zaken
MNP Milieu en Natuurplanbureau
MVO Maatschappelijk Verantwoord Ondernemen
NACCAP Netherlands-African Partnership for Capacity Development and Clinical 
Interventions against Poverty-related Diseases
41 Voortgangsrapportage DD06

