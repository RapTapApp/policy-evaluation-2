Mededeling Gezondheidsbeveiligingscomité 
 
Titel:Mededeling van de Commissie aan de Raad over de voorlopige verlenging en uitbreiding van 
het mandaat van het Gezondheidsbeveiligingscomité met het oog op een toekomstige algemene 
herziening van de structuren voor gezondheidsbedreigingen op EU-niveau  
 
Datum Raadsdocument:  16 november 2006 
Nr. Raadsdocument:  15561/06  
Nr. Commissiedocument:  COM (2006) 699 
Eerstverantwoordelijk ministerie:  VWS 
 
Behandelingstraject in Brussel: Raadswerkgroep Volksgezondheid (is in onderhandeling), Raad 
Werkgelegenheid, Sociaal Beleid, Volksgezondheid en Consumentenzaken (30-31 mei 2007) 
 
Achtergrond, korte inhoud en doelstelling van het voorstel:  
Het Gezondheidsbeveiligingscomité (Health Security Committee-HSC) is in 2001 opgericht door de Raad. 
Het HSC is belast met het uitwisselen van informatie over gezondheidsgerelateerde dreigingen en het 
delen van informatie over en ervaring met draaiboeken en crisisbeheeringsstrategieën. Daarnaast zorgt het 
HSC voor snelle communicatie bij gezondheidsgerelateerde crises en coördineert het de draaiboeken, de 
rampenplannen op EU-niveau en de maatregelen van de lidstaten. Het HSC beoordeelt de 
wetenschappelijke en technische adviezen van onder andere de EU-agentschappen in de context van de 
politieke maatschappelijke en economische implicaties voor volksgezondheidskwesties. In de afgelopen 
jaren heeft de HSC zich vooral bezig gehouden met voorbereidingen op bioterrorisme en 
influenzapandemie. De leden van het HSC zijn eind 2001 aangewezen door de ministers van 
Volksgezondheid. Eind 2004 heeft de Raad de activiteiten van het HSC geëvalueerd. Het mandaat van het 
HSC werd uitgebreid om de communautaire werkzaamheden met betrekking tot influenzadraaiboeken 
verder te ondersteunen. 
 
In de mededeling wordt voorgesteld om het mandaat van het HSC te verlengen en het taakgebied van het 
HSC uit te breiden. Dit in afwachting van een algemene evaluatie van alle wetgevingsbepalingen en 
andere regelingen inzake gezondheidsbedreigingen. De Commissie is van plan in de loop van 2008 met de 
nodige voorstellen te komen, onder andere voor de herziening van de ECDC (European Centre for Disease 
Control and Prevention)-verordening. Daarbij zullen ook de verantwoordelijkheden van het ECDC en de 
samenwerking tussen het ECDC en het HSC opnieuw worden bezien. Gezien het feit dat de algemene 
herziening enige tijd in beslag zal nemen (tot en met 2008) moet het mandaat van het HSC nu al worden 
herzien om de overgangsperiode te overbruggen. 
 
Rechtsbasis van het voorstel:  
niet van toepassing, het betreft een mededeling 
   
Besluitvormingsprocedure en rol Europees Parlement:  
niet van toepassing, het betreft een mededeling 
   
Instelling nieuw Comitologie-comité:  
niet van toepassing, het betreft een mededeling 
   
Subsidiariteit en  proportionaliteit:  
Subsidiariteit:  
strikt genomen niet van toepassing, het betreft een mededeling. Voor zover tot een beoordeling dient te 
worden overgegaan, luidt het oordeel: positief.  
    

geografisch bepaalde plaats en daarmee in potentie grensoverschrijdend. Interventiemaatregelen die de 
ene lidstaat neemt kan de beleidsvrijheid van de andere lidstaten nadelig beïnvloeden. 
 
Het HSC biedt de unieke gelegenheid om op hoog beleidsvormend niveau contacten te hebben en te 
houden met andere EU lidstaten. Het HSC bevordert een gecoördineerde besluitvorming tussen de 
lidstaten en de EU over grensoverschrijdende volksgezondheidskwesties. Het HSC is ook van belang voor 
de beleidsontwikkeling en implementatie in Nederland. De belangrijkste activiteiten van het HSC zijn 
voorbereidend, maar wanneer nodig kan in crisissituaties ook managend worden opgetreden. Hiertoe 
worden vergaderingen gehouden, werkgroepen aangestuurd, oefeningen georganiseerd en draaiboeken 
geschreven. Waar nodig kan confidentiële en geheime informatie worden uitgewisseld; de leden van het 
HSC zijn hiervoor gescreend.  
 
Nederland ondersteunt de verlenging van het mandaat van het HSC ter overbrugging van de 
overgangsperiode en in afwachting van de algemene herziening in 2008.  De tijdelijke uitbreiding van het 
mandaat is slechts zeer beperkt. De definitieve tekst zal nog in de Raadswerkgroep worden besproken, 
maar op basis van de concept tekst kan al gezegd worden dat bij de zeer geringe verbreding van 
onderwerpen het subsidiariteitsbeginsel volledig in acht wordt genomen. De geringe uitbreiding van het 
mandaat beperkt zich evenals het huidige mandaat slechts tot advisering en het afgeven van 
aanbevelingen. Hiermee is het uitgebreide mandaat tevens proportioneel.  
 
Nederland verwelkomt de aangekondigde evaluatie, waarbij ondermeer de verantwoordelijkheden van het 
ECDC en de samenwerking tussen het ECDC en het HSC opnieuw worden bezien. Belangrijk is dat de 
hier boven genoemde functionaliteiten ook na de evaluatie beschikbaar blijven voor de lidstaten. 
  
    

• Het EOF-comité behoudt nog wel een belangrijke rol. Naast de jaarlijkse actieprogramma’s 
worden de meerjarige strategiedocumenten, indicatieve programma’s en wijzigingen in de 
programma’s naar aanleiding van evaluaties nog steeds aan het comité voorgelegd. Ook moet het 
EOF-comité instemming verlenen aan bijzondere maatregelen die meer dan 10 miljoen euro 
kosten.  
• Naast de veranderde rol voor het EOF-comité zijn er nog een aantal wijzigingen ten opzichte van 
e e
het 9 EOF. Er wordt voor het 10 EOF een kader ingesteld voor medefinanciering, dat in het 
financieel reglement verder zal worden uitgewerkt. Aangezien het EOF een 
intergouvernementeel fonds is zal er een apart financieel reglement voor worden opgesteld. 
Daarnaast komen er speciale beheersprocedures voor de vredesfaciliteit. Deze zijn voorzien 
omdat er met de vredesfaciliteit ook activiteiten gefinancierd worden die niet aan de ODA-
definitie van de OESO/DAC voldoen.  
e
• De uitvoeringsverordening voor het 10 EOF legt meer nadruk op coördinatie met de lidstaten en 
andere donoren. Daarnaast wordt steun die uit de Gemeenschapsbegroting komt en naar ACS-
e
landen gaat waar mogelijk geïntegreerd in de strategiedocumenten van het 10 EOF.  
 
Rechtsbasis van het voorstel:  
De ACS-EG-overeenkomst en artikel 10, lid 1 van het Intern Akkoord betreffende de financiering van de 
steun van de EG binnen het meerjarig financieel kader voor 2008-2013 voor de ACS-EG-
partnerschapsovereenkomst en de toewijzing van financiële bijstand ten behoeve van de Landen en 
Gebieden Overzee (LGO).  
 
 c) Besluitvormingsprocedure en rol Europees Parlement:  
  De uitvoeringsverordening voor het tiende EOF wordt met eenparigheid van stemmen door de 
Raad vastgesteld.  Het Europees Parlement speelt geen rol in de besluitvorming. 
 
 d) Instelling nieuw Comitologie-comité:  
Het EOF-comité en het comité voor de Investment Facility (IF-comité dat gaat over leningedie 
door de EIB in het kader van het EOF worden verstrekt), die ook als beheerscomite’s onder 
eerdere Europese ontwikkelingsfondsen een controlerende rol hadden, worden opnieuw ingesteld.  
 
e) Subsidiariteit en  proportionaliteit:  
Subsidiariteit:  
niet van toepassing want het gaat om een exclusieve bevoegdheid van de EG. 
Proportionaliteit:  
Nederland is akkoord met de hoofdlijnen van de verordening. De inhoud is geschikt om de 
doelstelling te verwezenlijken, te weten effectievere ontwikkelingshulp. De meer strategische rol 
voor het EOF-comité is in lijn met het Nederlandse streven hulp effectiever te maken en 
micromanagement te voorkomen. Daarbij is Nederland ook akkoord met het opnemen van een 
kader voor medefinanciering in de verordening.  
 
Consequenties voor de EU-begroting:  
De uitvoeringsverordening heeft geen consequenties voor de EU-begroting. Het EOF is een 
intergouvernementeel fonds en wordt niet uit de begroting van de EU gefinancierd. Wel krijgt de 
Commissie een vergoeding voor programmering en uitvoering van het 10e EOF. Deze vergoeding 
bedraagt 430 miljoen euro voor de periode 2008-2013. Deze vergoeding voor de Commissie is echter niet 
    

Voorstel kaderbesluit surveillancebevel 
 
 Titel: Voorstel voor een kaderbesluit van de Raad betreffende het Europees  
 surveillancebevel in procedures tussen EU-lidstaten in afwachting van het proces 
 
Datum Raadsdocument:  --- 
Nr. Raadsdocument:  12367/06 COPEN 91  
Nr. Commissiedocument:  COM (2006) 468 definitief 
Eerstverantwoordelijk ministerie JUST  
 
  
Behandelingstraject in Brussel: Raadswerkgroep Strafrechtelijke Samenwerking (eerste behandeling op 9 
januari 2007), Comité Artikel 36 (CATS), JBZ-Raad  
 
 
Achtergrond, korte inhoud en doelstelling van het voorstel:  
De Europese Raad van Tampere (1999) onderschreef dat het beginsel van wederzijdse erkenning de 
hoeksteen vormt van de justitiële samenwerking in de Europese Unie in zowel burgerrechtelijke als 
strafzaken.  
 
Het onderwerp wederzijdse erkenning van niet tot vrijheidsbeneming strekkende controlemaatregelen in 
afwachting van het proces werd aangekondigd in het Programma van maatregelen om uitvoering te geven 
aan het beginsel van wederzijdse erkenning van strafrechtelijke beslissingen. Het voorstel vloeit voort uit 
het Haags Programma (Actieplan, 4.2 g). In het werkprogramma van de Commissie voor 2005 is melding 
gemaakt van een voornemen voor een voorstel betreffende de wederzijdse erkenning van niet tot 
vrijheidsbeneming strekkende controlemaatregelen in afwachting van het proces. Het voorliggende 
ontwerpkaderbesluit geeft uitvoering aan dat voornemen. Het voorziet in de wederzijdse erkenning van 
een gerechtelijk bevel tot niet tot vrijheidsbeneming strekkende surveillancemaatregelen in afwachting 
van het proces.  
 
Het zogenoemd Europees surveillancebevel is een door een rechterlijke autoriteit (een gerecht, een 
rechter, een onderzoeksmagistraat of een openbaar aanklager) van een lidstaat gegeven beslissing om een 
verdachte -in afwachting van zijn proces- aan surveillancemaatregelen (zoals een reisverbod, melding bij 
de politie, een uitgaansverbod of huisarrest) te onderwerpen.  
 
Het onderhavige kaderbesluit voorziet in de mogelijkheid van het afgeven van een Europees 
surveillancebevel ten aanzien van een niet-ingezeten verdachte door een rechterlijke autoriteit van de ene 
lidstaat (uitvaardigende lidstaat) aan een andere lidstaat waar de verdachte zijn woon- of verblijfplaats 
heeft (uitvoerende lidstaat), en in de erkenning en tenuitvoerlegging van een afgegeven bevel door de 
uitvoerende lidstaat.  
 
De uitvoerende lidstaat is in beginsel verplicht om het bevel uit te voeren, tenzij één van de vier strikte 
weigeringsgronden zich voordoen. Deze weigeringsgronden zijn: 
 
I De strafrechtelijke procedure waarvoor het Europees surveillancebevel is uitgevaardigd is in 
strijd met het ne bis in idem-beginsel;  
    

Subsidiariteit: Twijfelachtig  
Enerzijds onderschrijft Nederland de algemene achterliggende doelstelling (versterking van het recht op 
vrijheid en van het vermoeden van onschuld in de Unie als geheel en de bevordering van de gelijke 
behandeling van alle burgers in de gemeenschappelijke ruimte van vrijheid, veiligheid en 
rechtvaardigheid) en de specifieke doelstellingen (reductie voorlopige hechtenis; verbetering van de 
positie van de verdachte niet-ingezetene) van het kaderbesluit.  
 
Nederland staat in beginsel niet afwijzend tegenover een Europees instrument voor de wederzijdse 
erkenning van alternatieven voor voorlopige hechtenis. Die wederzijdse erkenning kan niet door de 
lidstaten op nationaal niveau worden verwezenlijkt. Thans ontbreekt een instrumentarium dat erin voorziet 
om alternatieven voor voorlopige hechtenis en andere controlemaatregelen over de grenzen heen in een 
andere lidstaat te effectueren. 
 
Anderzijds heeft Nederland geen dringende behoefte aan een Europees instrument dat naar verwachting 
slechts in beperkte mate zal kunnen voorzien in terugdringing van de toepassing van de voorlopige 
hechtenis . Het is bekend dat de voorlopige hechtenis in sommige lidstaten onevenredig lang is. Dat is een 
ernstig verschijnsel, maar behoeft primair nationale in plaats van een Europese aanpak. 
 
Proportionaliteit: Twijfelachtig  
Nederland is van mening dat het voorgestelde kaderbesluit een bijdrage kan leveren aan de 
verwezenlijking van de algemene achterliggende doelstellingen, voor zover toepassing van het 
kaderbesluit zal leiden tot beëindiging van de voorlopige hechtenis van een vreemdeling en diens 
terugkeer naar de lidstaat van zijn verblijf. 
 
Echter, of het kaderbesluit een significante bijdrage kan leveren aan de realisering van de specifieke 
doeleinden is ongewis. 
 
Het is de vraag of het voorgestelde instrument (surveillancebevel) een oplossing kan bieden voor het 
gesignaleerde probleem. Het kaderbesluit ziet op verdachten uit andere lidstaten die uitsluitend als gevolg 
van die specifieke status in voorlopige hechtenis worden genomen dan wel langer in voorlopige hechtenis 
worden gehouden of aan strengere toezichtmaatregelen worden onderworpen dan ingezetenen die zich aan 
eenzelfde strafbaar feit hebben schuldig gemaakt. Voor een grote groep van verdachten is de status van al 
dan niet ingezetene niet beslissend voor het antwoord op de vraag of preventieve vrijheidsbenemende of 
vrijheidsbeperkende maatregelen moeten worden toegepast. Voor deze groep is het ontwerp-kaderbesluit 
dus niet relevant. Het is dan ook de vraag of de rechtspraktijk en de strafrechtstoepassing in de lidstaten 
(dringende) behoefte hebben aan dit Europese instrument dat wat zijn toepassing betreft naar verwachting 
slechts een beperkte betekenis heeft.  
 
Het voorgestelde surveillancebevel kan bovendien uitsluitend effectief zijn wanneer omslachtige en 
ingewikkelde erkenningsprocedures achterwege blijven. De hoeveelheid werk, tijd en inspanning die voor 
de betrokken autoriteiten uit de wederzijdse erkenning en uitvoering van controlemaatregelen 
voortvloeien, is bepalend voor de bereidheid om in voorkomende gevallen een controlemaatregel op te 
leggen en toe te passen.  
De vraag is dan ook gerechtvaardigd of het voorgestelde kaderbesluit in redelijke verhouding staat tot de 
omvang en de ernst van de veronderstelde problematiek waarvoor het een oplossing beoogt te bieden.  
 
Consequenties voor de EU-begroting: Geen 
  
 Financiële, personele en administratieve consequenties voor de rijksoverheid, decentrale  
    

De toepassing van het voorgestelde instrument zal in hoge mate ervan afhangen of de uitvoeringslasten 
kunnen worden beperkt en in redelijke verhouding staan tot de beoogde voordelen (minder voorlopige 
hechtenis en minder zware toezichtmaatregelen) en of het risico dat de rechtsgang als gevolg van de 
overbrenging van de verdachte naar een andere lidstaat wordt verstoord aanvaardbaar is. Daarbij moet 
acht worden geslagen op de attitude van burgers die worden vrijgelaten in afwachting van hun berechting: 
in hoeverre zullen zij in staat en bereid zijn om de verplichtingen die voortvloeien uit het 
surveillancebevel na te leven. In dit verband moet worden gewezen op het Europees arrestatiebevel dat 
kan worden uitgevaardigd om vervolging en berechting van burgers die zich onttrekken aan Justitie te 
effectueren. Dit arrestatiebevel is en blijft sluitstuk in het geheel van maatregelen ter verzekering van een 
ongestoorde rechtsgang.  
 
Het beoogde instrument kan alleen vruchten afwerpen als de voordelen (reductie voorlopige hechtenis; 
verbetering van de positie van de verdachte niet-ingezetene) groter zijn dan de nadelen (uitvoeringslasten; 
verstoring van de rechtsgang). De hoeveelheid werk, tijd en inspanning die voor de betrokken autoriteiten 
uit de wederzijdse erkenning en uitvoering van surveillancemaatregelen voortvloeien is mede bepalend 
voor de bereidheid om in voorkomende gevallen een surveillancemaatregel op te leggen en toe te passen.  
 
De Commissie stelt dat de overmatige toepassing (en duur) van voorlopige hechtenis één van de 
voornaamste oorzaken is van de overbevolking van gevangenissen. Vanwege het vluchtrisico worden niet-
ingezeten verdachten in haar visie immers vaak in voorlopige hechtenis genomen, terwijl ten aanzien van 
ingezeten verdachten alternatieve maatregelen worden toegepast. Nederland kan, wat betreft de 
Nederlandse situatie, deze stelling niet onderschrijven. Een bevel tot voorlopige hechtenis kan alleen 
worden gegeven als aan de in de artikelen 67 en 67a Wetboek van Strafvordering (Sv) neergelegde 
voorwaarden is voldaan. Indien aan de wettelijke gronden voor de toepassing van voorlopige hechtenis is 
voldaan, weegt de rechter bij zijn beslissing om voorlopige hechtenis te bevelen de belangen van de 
samenleving, de verdachte en eventuele slachtoffers tegen elkaar af. Daarbij betrekt de rechter ook de 
alternatieven voor voorlopige hechtenis. Artikel 80 Sv voorziet in de schorsing van de voorlopige 
hechtenis. Aan deze schorsing kunnen verschillende voorwaarden worden verbonden, zoals een 
meldplicht of het inleveren van het paspoort. Uit een inventarisatie die in 2004 is gemaakt ten behoeve 
van het nationale programma Modernisering sanctietoepassing is gebleken dat in 2003 de voorlopige 
hechtenis in iets minder dan een kwart van de gevallen werd geschorst. In het kader van Modernisering 
sanctietoepassing wordt verder onderzocht of er mogelijkheden zijn om het aantal schorsingen nog uit te 
breiden, bijvoorbeeld door gebruik te maken van elektronisch toezicht of een waarborgsom. 
 
Nederland beschikt niet over exacte cijfers over het aantal gevallen waarin in Nederland een burger uit een 
lidstaat van de Europese Unie in voorlopige hechtenis is genomen en de voorlopige hechtenis niet wordt 
geschorst vanwege de enkele reden dat betrokkene geen vaste woon- of verblijfplaats heeft in Nederland. 
Vermoed wordt dat dit niet vaak het geval zal zijn. Vluchtgevaar zal veelal niet de enige reden zijn om 
voorlopige hechtenis te bevelen. In de praktijk zijn er vaak meerdere gronden voor toepassing van de 
voorlopige hechtenis. Daarnaast gaat het bij de grond vluchtgevaar vaak om niet-EU-ingezetenen.  
 
Nederland beschikt ook niet over cijfers over het aantal gevallen waarin Nederlandse ingezetenen in een 
andere lidstaat in voorlopige hechtenis zijn genomen en hun voorlopige hechtenis niet is geschorst 
vanwege de enkele reden dat betrokkene aldaar geen vaste woon- of verblijfplaats heeft. 
Gelet op de uiteenlopende wijze waarop de voorlopige hechtenis en alternatieven daarvoor in de 
verschillende lidstaten zijn geregeld en worden toegepast, verwacht Nederland dat het niet eenvoudig zal 
zijn om een werkbaar instrument op te stellen.  
 
    

Mededeling toepassing artikel 296 
 
Titel:  
Interpretative Communication from the Commission on the  
application of Article 296 of the Treaty in the field of defence procurement. 
 
Datum Raadsdocument:   7 december 2006 
Nr. Raadsdocument:   --- 
Nr. Commissiedocument:   COM (2006) 779 
Eerstverantwoordelijke ministerie  DEF 
 
Behandelingstraject in Brussel: Raadgevend Comité voor overheidsopdrachten 
  
Achtergrond, korte inhoud en doelstelling van het voorstel:  
De mededeling beoogt de reikwijdte van artikel 296 EG-Verdrag voor overheidsopdrachten op 
Defensiegebied te verhelderen. De Europese Defensiemarkt is nog altijd versnipperd op nationaal niveau. 
Een belangrijke oorzaak hiervoor is de wijze waarop lidstaten met artikel 296 EG-verdrag omgaan. Op 
grond van artikel 296 EG-Verdrag kan elke EU-lidstaat maatregelen treffen die hij noodzakelijk acht voor 
de bescherming van zijn wezenlijke veiligheidsbelangen en die betrekking hebben op de productie van of 
de handel in militair materieel. Begrippen als ‘wezenlijk veiligheidsbelang’ zijn echter niet gedefinieerd, 
waardoor lidstaten in de praktijk soms ruime (ook economische) interpretaties hanteren en het artikel 
kunnen gebruiken voor bescherming van de nationale industrie.  
 
Defensiecontracten vallen in beginsel onder de regels van de interne markt. Vrijstelling van defensie-
opdrachten op het gebied van wapens, munitie en oorlogsmateriaal is mogelijk op grond van artikel 296, 
lid 1, onder b) van het EG-Verdrag. In de interpretatieve mededeling baseert de Commissie zich op de 
opvatting van het Europese Hof van Justitie dat een beroep op dit artikel restrictief dient te worden 
uitgelegd. Het mag geen automatisme zijn bij de verwerving van militaire goederen, diensten of werken. 
De Commissie geeft haar interpretatie van de drie randvoorwaarden voor toepassing van artikel 296:  
 
1. Het moet gaan om overheidsopdrachten voor goederen, diensten of werken, die direct 
betrekking hebben op de producten op de lijst van de Raad uit 1958 en om materieel dat is 
ontworpen, ontwikkeld en geproduceerd voor specifiek militaire doeleinden. Materieel dat 
bestemd is voor zowel militaire als niet-militaire doeleinden (dual use) valt hier niet 
onder. 
2.  Alleen de bescherming van wezenlijke veiligheidsbelangen van een lidstaat kan het doel 
zijn dat de vrijstelling rechtvaardigt. Andere belangen, in het bijzonder industriële en 
economische belangen, kunnen op zichzelf geen vrijstelling op grond van artikel 296 
rechtvaardigen. De veiligheidsbelangen van de lidstaten moeten daarnaast ook vanuit een 
Europees perspectief worden beschouwd. Voorts benadrukt de Commissie dat de 
bijzonder krachtige formulering ("wezenlijk") de mogelijke vrijstellingen beperkt tot 
overheidsopdrachten die van het grootste belang zijn voor het militaire functioneren van 
de lidstaten. De Commissie heeft een checklist gemaakt, waarmee lidstaten van geval tot 
geval de afweging kunnen maken of een beroep op artikel 296 kan worden gedaan. 
    

 
Consequenties voor nationale en decentrale regelgeving/beleid, (informatie over het inschakelen van 
nationale agentschappen / zelfstandige bestuursorganen e.d., implementatie en uitvoering, notificatie en 
handhaving en/of sanctionering): 
In het materieelbeleid van Defensie zal rekening moeten worden gehouden met de interpretatieve 
mededeling. De door de Commissie voorgestelde richtlijn zal tot aanpassing van de nationale 
aanbestedingsregelgeving leiden. 
 
Voorgestelde implementatietermijn (bij richtlijnen) dan wel voorgestelde datum inwerkingtreding (bij 
verordeningen en beschikkingen) met commentaar t.a.v. haalbaarheid: 
Niet van toepassing, betreft een mededeling 
 
Consequenties voor ontwikkelingslanden: Geen 
 
Nederlandse belangen en eerste algemene standpuntbepaling: 
Een competitieve omgeving is noodzakelijk voor een hoogwaardige Europese defensie technologische en 
industriële basis en leidt tot een open en transparante Europese defensiemarkt. Nederland is het eens met 
de Commissie dat een meer uniforme toepassing van artikel 296 de werking van de Europese 
defensiemarkt kan verbeteren. Zowel het Ministerie van Defensie als klant, als de Nederlandse 
defensiegerelateerde industrie, zijn gebaat bij een open en transparante markt voor defensiematerieel. Wel 
toetst Nederland alle initiatieven aan de vraag of zij aansluiten bij de specifieke kenmerken van de 
defensiesector. Voorts dienen maatregelen gelijke toegang voor alle lidstaten tot de Europese markt te 
bevorderen. Behoud van vrijheid van materieelverwerving is voor Nederland essentieel.  
 
De interpretatie van artikel 296 in de mededeling sluit op hoofdlijnen aan bij de jurisprudentie van het Hof 
en bij het huidige Nederlandse beleid. De Commissie is wel verder gegaan in het aanreiken van 
handvatten om de afweging te maken of nationale veiligheidsbelangen vereisen dat een lidstaat de 
uitzondering van artikel 296 inroept. Het is goed dat de Commissie benadrukt dat niet ieder nationaal 
belang kan worden gebruikt voor een beroep op artikel 296. Dit gaat eventueel misbruik van het artikel 
voor bijvoorbeeld economisch protectionisme tegen. Tegelijkertijd hecht het Kabinet eraan dat de 
Commissie zich realiseert, dat nationale veiligheid een nationale bevoegdheid is. De mededeling schetst 
de kaders voor de afwegingen, die landen op dit gebied maken, maar uiteindelijk bepalen landen op grond 
van artikel 296 zelf wat zij noodzakelijk vinden voor de bescherming van de nationale veiligheid. 
Ondanks de aangereikte handvatten, dient de Commissie bij de handhaving van het artikel conform deze 
mededeling dan ook terughoudend te zijn op het gebied van de invulling van dit criterium.  
 
Nederland hanteert het compensatie-instrument vanwege het ontbreken van een ‘gelijk speelveld’ op de 
internationale defensiemarkt. Wanneer de Commissie nauwer gaat toezien op het gebruik van artikel 296, 
zou dit zich ook kunnen uitstrekken tot compensatie, inclusief de indirecte, niet-militaire compensatie 
omdat (aldus de Commissie) deze vorm het functioneren van de interne markt zou kunnen verstoren. 
Nederland verwacht dat door middel van beleidsinitiatieven van zowel het European Defense Agency 
(EDA) als de Commissie op termijn geleidelijk een gelijk speelveld in Europa kan worden bereikt. De 
noodzaak tot het eisen van compensatie zal daardoor logischerwijze afnemen. De kans bestaat dat 
compensatie onderwerp wordt van maatregelen of nadere regelgeving van de Commissie. Nederland 
meent echter dat de aanpassing van het compensatiebeleid in beginsel gelijke tred dient te houden met de 
ontwikkeling van een gelijk speelveld in Europa. 
    

 
Consequenties voor de EU-begroting: Geen. Het GLB wordt inhoudelijk niet gewijzigd. 
  
Financiële, personele en administratieve consequenties voor de rijksoverheid, decentrale  
overheden en/of bedrijfsleven en burger: De GLB-regelgeving wordt drastisch gereduceerd. Het  
aantal landbouwwetsteksten zal dus fors verminderen. De overblijvende teksten zijn zo veel  
mogelijk geharmoniseerd en zullen daarom zowel financiële, personele als administratieve  
consequenties hebben voor de betrokken overheden, het bedrijfsleven en, indirect, ook de burgers.  
In het algemeen kan worden gesteld dat de gevolgen positief zullen zijn. In het onderhavig kader  
wil dat zeggen dat de vereenvoudiging tot minder uitgaven, minder lasten en minder inzet van  
personeel zal leiden. Vooraf is echter moeilijk in te schatten in welke mate en op welke termijn  
deze gevolgen zich zullen manifesteren. Ook zullen de gevolgen sterk uiteen kunnen lopen per  
onderscheiden categorie. 
 
Vervolgtraject financiële afspraken: niet van toepassing. 
  
Consequenties voor nationale en decentrale regelgeving/beleid, (informatie over het inschakelen van 
nationale agentschappen / zelfstandige bestuursorganen e.d., implementatie en uitvoering, notificatie en 
handhaving en/of sanctionering): De gevolgen voor de nationale en decentrale regelgeving zijn beperkt 
ten opzichte van de thans geldende regelingen op nationaal en decentraal gebied. Hetzelfde kan worden 
gezegd van de gevolgen voor het nationaal en decentraal beleid. 
 
Voorgestelde implementatietermijn (bij richtlijnen) dan wel voorgestelde datum inwerking treding (bij 
verordeningen en beschikkingen) met commentaar t.a.v. haalbaarheid: 
De nieuwe gmo zal inwerking treden met ingang van de aanvangsdatum van het nieuwe verkoopseizoen in 
2008 voor díe producten waarvoor in de bestaande, sectorale gmo een verkoopseizoen is voorzien. Als 
voor een product geen verkoopseizoen is voorzien in de nu geldende gmo zal de nieuwe, geharmoniseerde 
gmo ten aanzien van dat product met ingang van 1 januari 2008 in werking treden. 
 
Consequenties voor ontwikkelingslanden: 
Geen. Deze verordening betreft een technische vereenvoudiging en geen inhoudelijke wijziging van de 
gemeenschappelijke marktordeningen voor landbouwproducten. 
  
Nederlandse belangen en eerste algemene standpuntbepaling:  
Nederland hecht grote waarde aan het voorstel. Tijdens het Nederlandse Voorzitterschap in 2004 heeft 
Nederland in onder meer de Landbouwraad nadrukkelijk aandacht gevraagd voor vereenvoudiging van het 
GLB en daarbij benadrukt dat het niet een éénmalig gebeuren is maar een voortdurend proces waar elk 
Voorzitterschap zich voor zou moeten inzetten. Nederland onderschrijft dan ook het doel dat met het 
voorstel beoogd wordt: het GLB transparanter te maken en zowel de uitvoeringskosten als de 
administratieve lastendruk te verlagen. Nederland deelt tevens de opvatting van de Commissie dat deze 
vereenvoudiging puur technisch van aard dient te zijn en niet mag worden aangegrepen om 
beleidsinhoudelijke aanpassingen in het GLB te bewerkstelligen. 
  
 
    

