EVALUATIE VAN DE
UITVOERING VAN HET VERDRAG INZAKE
DE FORWARD OPERATING LOCATIONS
OP CURAÇAO EN ARUBA IN DE PERIODE 2004-2006
Forward Operating Locations
Op grond van het Verdrag tussen het Koninkrijk der Nederlanden en de Verenigde 
Staten inzake samenwerking op het gebied van drugsbestrijding vanuit de lucht 
(FOL verdrag, 2000) maken Amerikaanse vliegtuigen gebruik van zogenaamde 
“forward operating locations” op de luchthavens van Curaçao en van Aruba. Het 
verdrag geeft toestemming voor het uitvoeren van vluchten ten behoeve van
surveillance, monitoring en het opsporen van drugstransporten. De vluchten worden 
onbewapend uitgevoerd. Het verdrag heeft een looptijd van tien jaar en kan 
stilzwijgend worden verlengd.
Infrastructuur
In de evaluatieperiode oktober 2004 tot en met september 2006 is de constructie van 
de FOL’s gestaag en zonder problemen doorgegaan. FOL-Curaçao is gelegen op 
HATO International Airport. De FOL op Aruba is gesitueerd op het Reina Beatrix
International Airport. De FOL-staf was aanvankelijk gehuisvest in het oude gebouw 
van de brandweer. Men moest echter plaatsmaken vanwege uitbreiding van de 
luchthaven. De bouw van een nieuw onderkomen ging van start in maart 2005 en 
werd voltooid in juli 2006.
Juridische kwesties
Er deden zich in de rapportageperiode geen juridische problemen van betekenis 
voor. Het FOL-veiligheidspersoneel onderhoudt uitstekende contacten met de lokale 
en militaire instanties waar het gaat om zaken van gezamenlijk belang. 
Transparantie
De VS houdt de Commandant der Zeemacht in het Caribisch gebied (CZMCARIB)
conform de verdragsafspraken de hoogte van vluchten die vanaf de FOL´s worden 
uitgevoerd. Dit betreft aantallen en type vluchten en operationele vluchtgegevens 
zoals de duur van de vlucht, het patrouillegebied en type vliegtuig. 
Host Nation Riders
De VS informeert CZMCARIB stelselmatig en vooraf over het meevliegen van 
zogenaamde “host nation riders” (HNR’s). Deze waarnemers moeten meevliegen op 
vluchten die de grenzen met derde landen overschrijden. Zij vertegenwoordigen hun 
regering gedurende het overvliegen van het soevereine gebied van een derde land 
en verschaffen expertise over het gebied waarboven wordt gevlogen. In de periode 
2004-2006 vlogen in totaal 264 Colombiaanse HNR´s en 15 Ecuadoriaanse HNR´s 
mee met VS-vluchten vanaf de FOL te Curaçao. 
Synergie
De FOL-commandant staat in direct contact met CZMCARIB en de consul-generaal
van de Verenigde Staten. Er bestaat een nauw samenwerkingsverband tussen de 
1

