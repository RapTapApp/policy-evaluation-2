32 282
Wijziging van de Wet toelating en uitzetting BES
Nota naar aanleiding van het nader verslag
Inhoudsopgave
1. Inleiding
2. Algemeen
Leges
Rijkswet personenverkeer
Beleid ten aanzien van Antilliaanse jongeren
Bescherming
3. Tweede nota van wijziging
Ik heb met belangstelling kennis genomen van het nader verslag van de vaste commissie
voor Nederlands-Antilliaanse en Arubaanse Zaken over het voorstel tot wijziging van de Wet
toelating en uitzetting BES. Ik ben verheugd dat de commissie, onder het voorbehoud van
voldoende beantwoording van de gestelde vragen, de openbare beraadslaging over dit
wetsvoorstel voldoende voorbereid acht.
De gestelde vragen beantwoord ik, mede namens de Staatssecretaris van Binnenlandse
Zaken en Koninkrijksrelaties, als volgt.
1. Inleiding
De leden van de VVD-fractie, die graag nader kwantitatief inzicht wensen in de ontwikkeling
van de aantallen personen die gedurende de afgelopen tien jaren op de BES-eilanden een
verblijfsvergunning hebben gekregen en een raming van de aantallen vreemdelingen die
illegaal verblijf hebben gedurende diezelfde periode wensen te ontvangen, antwoord ik als
volgt.
Het land Nederlandse Antillen heeft de afgelopen jaren niet op structurele wijze, via een
geautomatiseerd systeem, informatie verzameld en opgeslagen over de aantallen
toegekende en afgewezen aanvragen van verblijfsvergunningen. Ik heb om die reden dan
ook geen inzicht in het aantal verblijfsvergunningen dat er op de BES-eilanden de afgelopen
jaren is verleend en verlengd. Evenmin kan ik een onderbouwde raming geven van het
aantal illegaal verblijvende vreemdelingen in de afgelopen 10 jaren.
Het aantal illegale vreemdelingen dat zich in het kader van de Brooks Tower akkoord op de
BES-eilanden heeft gemeld, is wel bekend. Op grond van dit Akkoord hebben tot nu toe 22
illegale vreemdelingen op de BES-eilanden een aanvraag ingediend. Daarvan hebben er 19
een tijdelijke verblijfsvergunning gekregen.
De aan het woord zijnde leden vragen eveneens waaruit thans het “restrictief beleid” van de
Nederlandse Antillen dan wel de BES-eilanden bestaat. Deze leden antwoord ik dat op basis
van de Landsverordening Toelating en Uitzetting (LTU) en de herziene instructie voor de
1

Nederlanders naar de BES-eilanden zal zijn, en hoe groot die toestroom zou zijn, antwoord
ik het volgende.
Op dit moment is er geen sprake van vrije toegang en toelating voor Nederlanders tot de
landen Aruba en Nederlandse Antillen. Er zijn daarom ook geen cijfers die inzicht geven in
de mogelijke gevolgen van een dergelijke vrije toegang en toelating van Nederlanders tot de
Caribische delen van het Koninkrijk. Het is daarom niet mogelijk om een onderbouwde
schatting te geven van de omvang van een mogelijke toestroom van Nederlanders naar de
BES-eilanden indien (alleen) op die eilanden in het Caribisch gebied van het Koninkrijk vrije
toegang en toelating van Nederlanders zou gaan gelden. Ik acht het echter wel aannemelijk
dat de vrije toegang en toelating zou kunnen leiden tot een toename van het aantal
Nederlanders dat zich wil vestigen op de BES-eilanden, mede in verband met de
investeringen die daar thans door Nederland worden gedaan.
Waar ik mij terdege van bewust ben, is dat reeds een relatief kleine toename van het aantal
Nederlanders dat zich vestigt op de BES-eilanden al snel een grote impact op de
maatschappelijke voorzieningen en de economie van die eilanden zou hebben. Aan dat
risico wil ik de BES-eilanden niet blootstellen. In aanvulling daarop is de voorwaarde uit het
voorstel van minimaal een jaar ononderbroken verblijf op de BES-eilanden bedoeld om te
voorkomen dat grote aantallen Nederlanders zich kort voor de transitiedatum op de BES-
eilanden gaan vestigen, om zo te bewerkstelligen dat men niet onder de WTU-BES zou
komen te vallen. Op Nederlanders die zich na 10 oktober 2009 op de BES-eilanden
gevestigd hebben, wordt dus vanaf 10 oktober 2010 de WTU-BES gewoon van toepassing,
zo is het voorstel.
De leden van de VVD-fractie deel ik, in antwoord op hun vraag uitdrukkelijk uiteen te zetten
waarom positief is gereageerd op het “verzoek van mijn Antilliaanse collega’s om door te
gaan met de afhandeling van het voorstel tot wijziging van het Statuut en de
consensusrijkswetten, zonder dat wij zouden wachten op de totstandkoming van een
Rijkswet personenverkeer” het volgende mee. Op het moment dat die keuze gemaakt werd,
moest ik niet enkel het lot en de voortgang van de voorgenomen Rijkswet personenverkeer
wegen, maar tevens, aan de andere kant van de weegschaal, het lot en de voortgang van de
wijziging van het Statuut en de voorstellen voor de consensusrijkswetten. De
Staatssecretaris van Binnenlandse Zaken en Koninkrijksrelaties en ik wilden geen onnodig
risico nemen ten aanzien van die laatste voorstellen, en voorkomen dat het proces van
staatkundige hervormingen in gevaar zou komen.
Beleid ten aanzien van Antilliaanse jongeren
De leden van de VVD-fractie vragen ook om een kwantitatief inzicht te geven in de resultaten
van het vanaf 2007 gevoerde beleid in het kader van de bestrijding van de criminaliteit,
werkloosheid en schooluitval van hier verblijvende Antilliaanse jongeren in de leeftijd tot en
met 24 jaar.
Tot op heden ontbrak eenduidig materiaal dat goed inzicht geeft in de aard en omvang van
deze problematiek. Daarom hebben de minister van Wonen Wijken en Integratie en de 22
zogeheten Antillianen-gemeenten het initiatief genomen om jaarlijks de stand van zaken in
beeld te brengen door de ontwikkeling van een monitor. Deze monitor bevat gegevens over
voortijdig schoolverlaten, werkloosheid en criminaliteit en de samenhang hiertussen. De
3

