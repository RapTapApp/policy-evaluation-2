2010Z16747 
 
Vragen van de leden Ortega-Martijn en Slob (beiden ChristenUnie) aan de minister 
van Financiën en de minister van Binnenlandse Zaken en Koninkrijksrelaties over het 
omwisselen van de Naf (Antilliaanse gulden) (ingezonden 15 november 2010)   
1 
Kent u het bericht ‘Wisselkantoor weigert de Antilliaanse gulden’? 1) 
 
Ja 
 
2 
Waarom kan in Nederland de Naf niet meer omgewisseld worden terwijl dit tot 1 fe-
bruari 2011 een wettig betaalmiddel is in een Nederlands Openbaar lichaam en daarna 
nog in twee landen van het Koninkrijk der Nederlanden? 
 
Dit is een gevolg van de recente beslissing van het GWK/Travelex om niet langer 
Nederlands-Antilliaanse guldens te kopen. Het GWK/Travelex zou nog wel Neder-
lands-Antilliaanse guldens verkopen. Dit geldt evenwel alleen voor het Europese deel 
van Nederland. In het Caribische deel van het Koninkrijk kunnen Nederlands-
Antilliaanse guldens nog wel gewisseld worden. Overigens kan ik me niet goed voor-
stellen dat de invoering van de Amerikaanse dollar in de openbare lichamen Bonaire, 
Eustatius en Saba de doorslag zou hebben gegeven in de beslissing van het 
GWK/Travelex, vanwege de geringe omvang van de economie van die eilanden.  
 
3 
Waarom is de mogelijkheid tot het tegen een vast tarief omwisselen van de Naf - te-
gen de US dollar - tot de duale periode beperkt en alleen bedoeld voor bewoners van 
de BES-eilanden? 
 
Het invoeringsscenario richt zich op een efficiënte en soepele invoering van de dollar, 
waarbij de duale periode bedoeld is om de aanwezige Nederlands-Antilliaanse gul-
dens uit het chartale betalingsverkeer in de openbare lichamen Bonaire, Eustatius en 
Saba te doen verdwijnen. Gedurende de duale periode hebben zowel de Nederlands-
Antilliaanse gulden als de dollar de hoedanigheid van wettig betaalmiddel. Hoewel 
aangenomen wordt dat na de duale periode de Nederlands-Antilliaanse gulden uit het 
betalingsverkeer verdwenen is, kunnen er uitzonderingsituaties zijn. Voor die gevallen 
zal - onder nader te bepalen voorwaarden, die misbruik zullen beogen uit te sluiten - 
gedurende enkele maanden de mogelijkheid worden geboden om tegen dezelfde vaste 
koers Nederlands-Antilliaanse guldens te verwisselen voor dollars.  
 
Dat de tijdelijke extra omwisselmogelijkheid in beginsel alleen bedoeld is voor de 
inwoners van Caribisch Nederland, houdt verband met het feit dat alleen daar de Ne-
derlands-Antilliaanse gulden zal worden vervangen door de dollar. In Curaçao en Sint 
Maarten blijft de Nederlands-Antilliaanse gulden vooralsnog gewoon het wettige be-
taalmiddel. De opgelegde beperkingen aan de mogelijkheid om kosteloos om te wis-
selen passen in dit kader. In concreto zijn deze maatregelen genomen om ontduiking 
van de license fee, een op Curaçao en Sint Maarten bestaande belasting van 1% op 
betalingen van ingezetenen aan niet ingezetenen, te voorkomen. In praktijk wordt de-
ze belasting vooral geheven over de aankoop van buitenlandse betaalmiddelen, waar-

 
De verhandelbaarheid van vreemde valuta is op zichzelf geen zorg van de overheid. 
Wel ben ik bereid DNB te vragen om te kijken of er mede in verband met de invoe-
ring van de Amerikaanse dollar in de openbare lichamen Bonaire, Eustatius en Saba 
in Nederland behoefte bestaat aan een tijdelijke voorziening waar reizigers naar de 
Caribische delen van het Koninkrijk terecht kunnen voor de verkoop van hun Neder-
lands-Antilliaanse guldens die ze wellicht bij terugkomst nog hebben. Een dergelijke 
faciliteit zal echter een tijdelijke karakter moeten hebben. Toekomstige reizigers kun-
nen inmiddels van het probleem op de hoogte zijn. 
 
1) Rnw.nl/caribiana, ‘Wisselkantoor weigert Antilliaanse gulden’, 16 oktober 2010 
 

