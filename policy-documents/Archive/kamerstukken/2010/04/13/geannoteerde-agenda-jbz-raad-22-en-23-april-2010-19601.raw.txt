Geannoteerde agenda van de bijeenkomst van het  
Gemengd Comité en de Raad Justitie en Binnenlandse Zaken,  
22-23 april 2010 te Luxemburg 
 
en marge van de Raad
Gemengd Comité 
1. Aanname van de agenda 
 
2. SIS II  
 -stand van zaken 
 -verslag van de resultaten van Mile Stone Test I 
 -Raadsconclusies  
(dit onderwerp wordt ook tijdens de Raad behandeld) 
De Raad zal aan de hand van de mondelinge inbreng van Voorzitterschap en 
Commissie de ontwikkelingen rond het Schengen Informatie Systeem II 
(SIS II) bespreken. Er is besluitvorming voorzien. 
 
Tijdens de JBZ-Raad van 4-5 juni 2009 is afgesproken dat er twee Mile 
Stone Tests (MST) van het Schengen Informatie Systeem II zouden 
plaatsvinden om vast te stellen in welke mate het SIS II voldoet aan de 
overeengekomen criteria. Indien SIS II niet voldoet aan de criteria, moet de 
Commissie volgens de Raadsconclusies van 4-5 juni 2009 overstappen op 
het alternatief SIS I+RE, tenzij de Raad binnen twee maanden anders 
beslist.  
 
De eerste MST is uitgevoerd tussen 21 en 23 januari 2010. De schriftelijke 
formele rapportage van de Commissie over de eindresultaten van die test 
zal waarschijnlijk nog niet beschikbaar zijn voor de komende JBZ-Raad van 
22-23 april. Het Voorzitterschap beoogt wel de eindresultaten van de test 
tijdens de Raad te presenteren om dan tot besluitvorming over te gaan.  
 
Nederland heeft in het verleden nadrukkelijk gevraagd om een schriftelijke 
formele rapportage van de Commissie alvorens tot besluitvorming te willen 
overgaan. Nederland heeft een positieve grondhouding, maar ziet graag 
eerst deze rapportage tegemoet, alvorens het kan instemmen met de 
conclusie dat de eerste MST geslaagd zou zijn en daarmee SIS II kan 
worden voortgezet. Zonder deze rapportage kan Nederland niet instemmen 
en dient de besluitvorming doorgeschoven te worden naar de volgende JBZ-
Raad. 
De rapportage moet alle elementen bevatten die het mogelijk maken een 
gefundeerd besluit te nemen. Voor de besluitvorming is het ook van belang 
dat er een risicoanalyse over minimaal de besturing (governance), techniek 
en financiën aangaande SIS II en SIS I + RE beschikbaar is.  
Op basis van de op dit moment beschikbare gegevens, maar dus niet op 
basis van een formele schriftelijke rapportage van de Commissie, lijkt de 
eerste MST overigens in formele zin niet geheel geslaagd. Het zou echter 
gaan om een minieme foutmarge (0,04%). Het ziet er daarom naar uit dat 
de meeste lidstaten van mening zullen zijn dat de eerste MST is gehaald.  
De besluitvorming over SIS II zal plaatsvinden op basis van gekwalificeerde 
meerderheid. De Commissie geeft aan dat in de Raadsconclusies van juni 
1

bestaande rechtsinstrumenten op het gebied van de wederzijdse erkenning 
van civielrechtelijke beschermingsmaatregelen. Pas na bestudering kan een 
Nederlands standpunt worden bepaald.  
 
Niet-wetgevende besprekingen
4. Goedkeuring van de A-puntenlijst 
 
5. Raadsconclusies SIS II 
(dit onderwerp wordt ook tijdens het Gemengd Comité behandeld) 
Zie de annotatie bij agendapunt 2 van het Gemengd Comité.  
 
6. Europees Pact tegen internationale drugshandel 
 -aanname 
Dit pact is gericht op een samenhangende Europese controle op het aanbod 
van cocaïne en heroïne vanuit (met name) Westelijk Afrika.  
 
Minister Hirsch Ballin heeft tijdens de behandeling van dit onderwerp tijdens 
de vorige Raad aangegeven het een goed initiatief te vinden en steunde het. 
Hij wees wel op het belang van een goede uitwerking. Daarbij moet 
rekening worden gehouden met al lopende initiatieven, zoals het MAOC-N-
project. Daarnaast is er een project dat Nederland samen met het Verenigd 
Koninkrijk en met steun van de Commissie uitvoert, en dat is gericht op de 
bestrijding van drugsdoorvoer via Nigeria en de inzet van Nederlandse 
kustwacht in het Caribisch gebied.  
 
Op Raadswerkgroepniveau is verder gesproken over dit pact en het 
Voorzitterschap is voornemens het pact tijdens deze Raad aan te nemen. 
Het pact is in zijn huidige vorm meer politiek dan operationeel van aard: het 
laat zien dat de EU en de lidstaten veel willen doen aan deze vorm van 
misdaadbestrijding en levert geen nieuwe verplichtingen op. Nederland zal 
instemmen met aanname van dit pact.  
 
7. Actieplan Stockholm Programma  
 -presentatie door de Europese Commissie 
 Dit actieplan beoogt de beleidslijnen uit het Stockholm Programma uit te 
werken in concrete voorstellen voor Europese wet- en regelgeving voor de 
periode 2010-2014. Inspanningen aan Nederlandse zijde hebben ertoe 
geleid dat een aantal elementen die Nederland in EU-verband van belang 
acht, reeds zijn terug te vinden in het Stockholm Programma. Na 
presentatie van het actieplan door de Commissie zal door Nederland worden 
bezien of deze Nederlandse prioriteiten ook voldoende als concrete 
voorstellen zijn opgenomen in het actieplan. 
 
8. Terrorist Finance Tracking Programme (TFTP) – Aanbeveling van de 
Commissie betreffende het autoriseren van het mandaat t.a.v. de 
onderhandelingen met de VS over het verstrekken van financiële 
gegevens in de strijd tegen terrorisme (SWIFT) 
 -aanname 
 Nederland is, gezien het belang van nauwe samenwerking met de VS bij de 
bestrijding van terrorisme(financiering), voorstander van hernieuwde 
onderhandelingen met de VS op korte termijn, maar meent tegelijkertijd dat 
deze ambitie niet ten koste mag gaan van de vereiste zorgvuldigheid die 
aangewezen is om een nieuw akkoord tot stand te brengen dat recht doet 
aan de belangrijke zorgen van veel lidstaten zowel als van het Europees 
Parlement.  
 
3

De voorgestelde maatregelen hebben tot doel alle economische spelers, 
maar in het bijzonder het midden- en kleinbedrijf, te laten profiteren van de 
voordelen van de interne markt. Ook wordt beoogd om het makkelijker te 
maken voor burgers om grensoverschrijdend te consumeren en dat zij 
hierbij op een hoog niveau van bescherming kunnen rekenen.  
 
12. e-Justitie 
 -stand van zaken 
In opdracht van de Commissie wordt gewerkt aan de ontwikkeling van een 
Europese e-Justice-portaal. Het is de bedoeling dat op deze website 
praktische informatie te vinden valt voor burgers, juridische 
beroepsbeoefenaren en rechtspraak over grensoverschrijdende procedures 
(waaronder geringe vorderingen en het Europese betalingsbevel), de 
organisatie van de rechtstelsels en bepaalde registers in andere landen 
bevraagd kunnen worden (waaronder de insolventieregisters, de 
bedrijvenregisters en het register voor tolken- en vertalers). Naar 
verwachting zal een eerste versie van het portaal binnenkort voor het 
publiek toegankelijk worden gemaakt (onder het huidige of het aanstaande 
Belgische Voorzitterschap).  
 
Nederland steunt de ontwikkeling van het Europese e-Justice-portaal, omdat 
dit portaal voor burgers, juridische beroepsbeoefenaren en rechtspraak de 
toegang tot justitie zal verbeteren en het justitiële optreden (alle activiteiten 
om een geschil te regelen of straffen uit te voeren) doeltreffender zal maken 
op Europees niveau. 
 
13.   Diversen 
 Er zijn nog geen onderwerpen voor dit agendapunt gemeld. 
5

