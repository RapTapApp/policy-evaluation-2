 
 
 
> Retouradres Postbus 20701 2500 ES Den Haag 
 
 
Ministerie van Defensie 
de Voorzitter van de Vaste Commissie 
 
voor Defensie van de Tweede Kamer  Plein 4 
MPC 58 B 
der Staten-Generaal 
Postbus 20701 
Plein 2 
2500 ES Den Haag 
2511 CR Den Haag www.defensie.nl 
 
 
 
 
 
 
 
 
Onze referentie 
BS/2010008624 
Bij beantwoording datum, 
Datum 6 april 2010 
onze referentie en betreft 
Betreft:  Sepotbeslissing OM NA inzake schietincident Curaçao (2007) 
vermelden. 
 
 
 
Met mijn brieven van 15 maart 2007 (TK 2006-2007, 30 800 X, nr 76) en 13 juli 
2007 (TK 2006-2007, 30 800 X, nr 111) heb ik u geïnformeerd over een 
schietincident op 30 januari 2007 op het oefenterrein Wacawa te Curaçao, waarbij 
een vissersboot materiële schade opliep. 
Het Openbaar Ministerie van de Nederlandse Antillen stelde een onderzoek in 
naar dit incident. Ik heb destijds toegezegd u over het oordeel van het OM van de 
Nederlandse Antillen te informeren zodra ik daarover zou beschikken. Met deze 
brief doe ik mijn toezegging gestand.  
 
Het OM van de Nederlandse Antillen heeft bij brief van 21 januari 2010 aan 
Commandant der Zeemacht in het Caribisch Gebied gemeld dat zij niet tot 
vervolging zal overgaan en deze zaak seponeert. 
De Koninklijke Marine heeft de getroffen vissers destijds direct gecompenseerd 
voor de door hen geleden materiële schade. Ook werd een tijdelijk schietverbod 
op het oefenterrein afgekondigd en trof de Commandant der Zeemacht in het 
Caribisch Gebied aanvullende veiligheidsmaatregelen om herhaling in de 
toekomst te voorkomen. 
 
 
 
DE MINISTER VAN DEFENSIE 
 
E. van Middelkoop 
 
 
 Pagina 1 van 1 
 
 

