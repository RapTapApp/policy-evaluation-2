Jaarverslag 2009
Militaire Inlichtingen- en Veiligheidsdienst

3
Inhoudsopgave
Inhoudsopgave 1
Voorwoord 8
Hoofdstuk 1 Taak, behoeftestelling en realisatie 10
Wettelijke taak 11
Inlichtingen- en Veiligheidsbehoefte Defensie en Aanwijzingsbesluit Buitenland 12
Jaarplan 12
Aandachtsgebieden 12
Samenvatting activiteiten MIVD 2009 13
Capaciteitenplanning MIVD 2010 13
Hoofdstuk 2 Inlichtingentaak: militair optreden 16
Afghanistan ISAF 17
Balkan EUFOR / ALTHEA / KFOR / EULEX 19
Kosovo 20
Bosnië-Herzegovina 21
Irak NTM-I 21
UNTSO 22
Arabisch Schiereiland en Hoorn van Afrika 22
Jemen / GCC 23
Somalië 24
Tsjaad EUFOR / MINURCAT 25
Sudan UNMIS / UNAMID 25
Democratische Republiek Congo EUSEC 26
Burundi BINUB 27
Hoofdstuk 3 Inlichtingentaak: regionale aandachtsgebieden 28
Caribische Gebied en Latijns-Amerika 29
Nederlandse Antillen & Aruba 29
Venezuela 30
Colombia 30
Suriname 30
Voormalige Sovjet-Unie 31
Russische Federatie 31
Oekraïne 32
Georgië 32
Moldavië 32
Militaire Inlichtingen- en Veiligheidsdienst

5
Veiligheidsbevordering 49
Algemene Beveiligingseisen Defensieopdrachten 50
Civiele contacten 51
Luchtfotografie 51
Requests for Visit 51
Personele Veiligheid 51
Veiligheidsonderzoeken 51
Uitbreiding capaciteit 52
Verruiming termijn 52
Leidraad persoonlijke gedragingen en omstandigheden 52
Vooruitblik 53
Gegevensveiligheid 53
Hoofdstuk 7 Ontwikkelingen op (contra)inlichtingen- en veiligheidgebied 54
Toekomstvisie MIVD 55
Defensie Inlichtingen en VeiligheidsRaad (DIVR) 55
Inlichtingen- en veiligheidsketen Defensie 55
Verhoging kwaliteit van Inlichtingen- en Veiligheidspersoneel 56
Hooggerubriceerde netwerken 57
Geospatial Intelligence 58
Ontwikkelingen informatie-verwerving en –verwerking 59
Open Source Intelligence (OSINT) 59
Imagery Intelligence (IMINT) 59
Classified Intelligence (CLASSINT) 60
Signal Intelligence (SIGINT) 60
Human Intelligence (HUMINT) 61
Verwerking van informatie 61
Hoofdstuk 8 Samenwerking 62
Algemene Inlichtingen- en Veiligheidsdienst (AIVD) 63
Nationale Sigint Organisatie (NSO) 63
Nationaal Coördinator Terrorismebestrijding (NCTb) 63
Coördinerend Overleg Terrorismebestrijding 64
Gezamenlijk Comité Terrorismebestrijding (GCT) 64
Contraterrorisme Infobox 65
Platform Interceptie Decryptie en Signaalanalyse (PIDS) 65
Platform 13 65
Internationale samenwerking 65
Bilateraal 66
Multinationaal 67
NAVO 68
BICES 68
IFC 69
Europese Unie 69
Militaire Inlichtingen- en Veiligheidsdienst

7
Militaire Inlichtingen- en Veiligheidsdienst

9
Hierbij bied ik u het dertiende jaarverslag van de Militaire Inlichtingen- en Veiligheidsdienst
(MIVD) aan. Dit jaarverslag vormt de publieke verantwoording over de handelwijze van de
Militaire Inlichtingen- en Veiligheidsdienst over 2009. Naast het aﬂeggen van
verantwoording over de uitgevoerde inlichtingen- en veiligheidstaken behorend bij het
militair optreden van Nederland in de wereld, geeft dit verslag een doorkijk van de
aandachtsgebieden waar de dienst zich in 2010 op richt.
De inlichtingenondersteuning van Nederlandse bijdragen aan militaire missies zoals in
Afghanistan, in Tsjaad, op de Balkan en de maritieme operatie in de wateren bij Somalië,
had voor de MIVD in 2009 de hoogste prioriteit. Daarnaast vergde de gespannen situatie in
het Midden-Oosten de aandacht van de dienst en waren thematische onderwerpen zoals
proliferatie van massavernietigingswapens en de ontwikkelingen rond nucleaire,
chemische en biologische wapens in 2009 onderwerp van onderzoek. De samenwerking
met de AIVD in een gezamenlijke unit Contraproliferatie is succesvol gebleken en zal in
2010 niet alleen worden voortgezet, maar ook uitgebreid met een nieuw gezamenlijk
Teamverband.
Verder vormden internationaal terrorisme, dreiging tegen defensiebelangen als gevolg van
spionage, radicaal islamisme, rechts-extremisme en antimilitarisme belangrijke
aandachtspunten voor de MIVD. Om deze taken op adequate wijze in te kunnen vullen is
een goede informatiepositie essentieel. Daartoe vindt enerzijds gerichte samenwerking met
partnerdiensten plaats en worden anderzijds de ontwikkelingen op het gebied van
(contra)inlichtingen en veiligheid op de voet gevolgd. Daarmee wordt de onafhankelijkheid
van de nationale informatiepositie gewaarborgd, hetgeen volgens de commissie Davids een
verworvenheid van de MIVD is gebleken als bijdrage aan de politieke besluitvorming. 
De Wet op de inlichtingen- en veiligheidsdiensten 2002 verschaft de MIVD de bevoegdheid
bijzondere middelen in te zetten. Inzet van deze bevoegdheden is noodzakelijk voor de
MIVD, maar kan een inbreuk vormen op de privacy van burgers en medewerkers. Daarom is
het belangrijk dat de dienst transparant is in zijn publieke verslaglegging. Het jaarverslag
eindigt dan ook met het hoofdstuk ‘Sturing en Verantwoording’.
De minister van Defensie
E. van Middelkoop
Militaire Inlichtingen- en Veiligheidsdienst

11
Dit hoofdstuk beschrijft de wettelijke taken van de MIVD en geeft aan op welke wijze deze vertaald worden
naar planning van werkzaamheden en inzet van capaciteit. Daarnaast wordt inzicht gegeven in de
aandachtsgebieden van de MIVD in 2009, de realisatie van de behoeftestellingen en wordt vooruit gekeken
naar 2010.
Wettelijke taak
In de Wet op de inlichtingen- en veiligheidsdiensten 2002 en de Wet
veiligheidsonderzoeken zijn de taken van de MIVD vastgelegd. Een belangrijke,
internationaal georiënteerde taak is de inlichtingentaak. Deze bestaat uit het verrichten van
onderzoek naar factoren die van invloed zijn op de handhaving en bevordering van de
internationale rechtsorde voor zover de krijgsmacht daarbij is of kan worden betrokken. De
MIVD beoordeelt daartoe de veiligheidssituatie in huidige inzetgebieden, stelt
dreigingappreciaties op over mogelijke toekomstige inzetgebieden en onderzoekt het
potentieel en de strijdkrachten van landen die een bedreiging kunnen vormen voor de
veiligheid van Nederland en het NAVO-grondgebied. Daarmee ondersteunt de MIVD de
bewindslieden en de militaire en ambtelijke leiding van Defensie met inlichtingen- en
veiligheidsproducten bij het besluitvormingsproces in de aanloop naar crisisbeheersings-,
vredeshandhavings- en humanitaire operaties. Als tot deelname aan een dergelijke missie
wordt besloten, biedt de MIVD inlichtingenondersteuning bij de voorbereiding, tijdens de
uitvoering en in de afbouw van de missie.
Tevens verricht de MIVD onderzoek om de veiligheid en de paraatheid van de krijgsmacht te
waarborgen. Deze veiligheidstaak wordt onder andere uitgevoerd door het instellen van
veiligheidsonderzoeken naar personen die solliciteren naar een vertrouwensfunctie bij
Defensie, hernieuwde onderzoeken naar het zittend personeel en onderzoeken naar
personen en bedrijven die gerubriceerde werkzaamheden voor Defensie uitvoeren.
De contra-inlichtingentaak van de MIVD betreft onderzoek naar mogelijke dreigingen tegen
Defensie zoals terrorisme, extremisme, spionage en subversie. Een andere taak van de MIVD
is het bevorderen van een betere beveiliging en het verhogen van veiligheidbewustzijn op
dat terrein. Dit gebeurt door het geven van adviezen op het gebied van personele, materiële
en gegevensveiligheid.
De MIVD voert, samen met de AIVD, de inlichtingentaak betreﬀende het buitenland uit. 
Deze wettelijke taak wordt door de minister-president ingevuld in het zogeheten
Aanwijzingsbesluit Buitenland. Dit behelst het verzamelen van informatie die via andere
kanalen niet of moeilijk te verkrijgen is. Die informatie ondersteunt de regering bij het
bepalen van het buitenlandse beleid en bij het voeren van internationale onderhandelingen.
Het Aanwijzingsbesluit wordt gepubliceerd in de Staatscourant en heeft in beginsel een
geldigheidsduur van vier jaar. Jaarlijks wordt de geheime bijlage bij het Aanwijzingsbesluit
geëvalueerd en zo nodig geactualiseerd. In 2009 is de geheime bijlage marginaal aangepast.
In het kader van het stelsel Bewaken en Beveiligen draagt de MIVD in interdepartementaal
verband bij aan het opstellen van dreiginganalyses voor de beveiliging van personen.
Militaire Inlichtingen- en Veiligheidsdienst

13
Voor de aandachtsgebieden onder categorie I en II levert de MIVD op verzoek van afnemers
een veelheid aan producten. Ook levert de dienst ongevraagd producten, wanneer situaties
daartoe aanleiding geven. Voor aandachtsgebieden die vallen onder categorie III worden
wel inlichtingen verzameld, maar in principe geen producten van tevoren gepland, tenzij
ontwikkelingen met betrekking tot een bepaald gebied dit (op ad-hocbasis) rechtvaardigen.
Samenvatting activiteiten MIVD 2009
De MIVD heeft zich in 2009, evenals in 2008, vooral gericht op het ondersteunen van de
krijgsmacht bij het uitvoeren van de International Security Assistance Force (ISAF)-operatie in
Afghanistan. Daartoe werden dreiging-, (contra)inlichtingen- en veiligheidsanalyses opgesteld ten
behoeve van de defensieleiding en de commandant Task Force Uruzgan (TFU). De dreiging- en
inlichtingenanalyses geven de commandant TFU inzicht in de strategische en tactische
posities en intenties van de tegenstander. Op basis hiervan kan de commandant
maatregelen treﬀen. Veiligheidsanalyses geven een prognose van de veiligheidssituatie in
het inzetgebied. Mede op basis van de analyses wordt de commandant in staat gesteld
(veiligheids)maatregelen te treﬀen. Zo werd er op het operationeel niveau door een
gespecialiseerd MIVD team nadrukkelijk aandacht besteed aan de zogeheten Improvised
Explosive Devices (IED’s), beter bekend als bermbommen.
De MIVD leverde in 2009 inlichtingen- en veiligheidsappreciaties ten behoeve van de
bijdrage van de Nederlandse krijgsmacht aan de EU-missie EUFOR/Tchad/RCA in Tsjaad en
de antipiraterij-missie voor de kust van Somalië. Nederland heeft tot eind 2009 het
commando gevoerd over deze antipiraterijmissie. Voorts leverde de MIVD
inlichtingenondersteuning ten behoeve van de permanente militaire aanwezigheid in het
Caribische gebied.
Over de situatie op de Balkan, met name Bosnië-Herzegovina en de toestand in Kosovo, het
Midden-Oosten en delen van Afrika werden analyses opgesteld die een prognose gaven over
het inlichtingen- en veiligheidsbeeld op zowel de kortere als de langere termijn. Afnemers
van de analyses waren het ministerie van Defensie, de ministeries van Algemene Zaken en
Buitenlandse Zaken. De nucleaire programma’s van Iran en Noord-Korea werden ook in
2009 geanalyseerd. De gezamenlijke unit Contraproliferatie (unit CP) deed onderzoek naar
de proliferatie van massavernietigingswapens, maar ook naar conventionele
wapensystemen. Het monitoren van de proliferatie van conventionele wapensystemen is
voor de krijgsmacht van belang om te weten met welke wapensystemen de krijgsmacht
tijdens internationale operaties te maken kan krijgen.
Daarnaast heeft de MIVD zich ook in 2009 gericht op de ontwikkelingen rondom
terrorisme, contraspionage, radicaal islamisme, rechts-extremisme en antimilitarisme. Ten
slotte heeft de dienst ook in 2009 de veiligheidsbevorderende taak uitgevoerd.
Capaciteitenplanning MIVD 2010
De inzet van de MIVD-capaciteit vormt een weerslag van de inlichtingen- en
veiligheidsbehoeften zoals verwerkt in het Jaarplan MIVD. De Nederlandse bijdrage aan de
Militaire Inlichtingen- en Veiligheidsdienst

15
Militaire Inlichtingen- en Veiligheidsdienst

17
Dit hoofdstuk geeft een overzicht van de gebieden in de wereld waar in 2009 in het kader van
crisisbeheersingsoperaties eenheden of personen van Defensie waren uitgezonden en waarover de MIVD
dreigingappreciaties en (contra)inlichtingen- en veiligheidsproducten opstelde.
Afghanistan ISAF
De MIVD heeft zich evenals voorgaande jaren vooral gericht op het ondersteunen van de
krijgsmacht en het ministerie van Buitenlandse Zaken bij het uitvoeren van de operatie in
de Afghaanse provincie Uruzgan. Daartoe werden dreiging-, (contra)inlichtingen- en
veiligheidsanalyses opgesteld ten behoeve van de defensieleiding, de commandant Task
Force Uruzgan (TFU) en het civiele deel van de missie. De dreiging- en inlichtingenanalyses
geven de commandant TFU inzicht in de strategische en tactische posities en intenties van
de tegenstander op basis waarvan de commandant maatregelen kan treﬀen.
Veiligheidsanalyses geven een prognose van de veiligheidssituatie in het inzetgebied. Mede
op basis van de analyses wordt de commandant in staat gesteld (veiligheids)maatregelen
kan nemen. Politieke en tribale analyses ondersteunen de medewerkers van Buitenlandse
Zaken bij het opbouwwerk in de Afghaanse provincie. Daarnaast verricht de MIVD
onderzoek naar het gebruik van bermbommen in Afghanistan ter bevordering van de
veiligheid van de Nederlandse troepen.
De inlichtingenondersteuning van de operatie in de Afghaanse provincie Uruzgan had in
2009 de hoogste prioriteit voor de MIVD. De behoeftestellers bij Defensie, maar ook de
ministeries van Algemene Zaken en Buitenlandse Zaken, bondgenoten en nationale en
internationale organisaties werden van inlichtingenproducten voorzien. De MIVD stelde
ook in 2009 dreigingsanalyses, veiligheidsappreciaties en politiek/tribale analyses op over
de situatie in Zuid-Afghanistan, waarbij de operatie in Uruzgan de meeste aandacht kreeg. 
De operaties in Afghanistan, in het bijzonder de operatie in Uruzgan en het ondersteunen
van het tijdelijke Nederlandse commando in Regional Command South (RC South) legden een
fors beslag op de personele en materiële capaciteit van de MIVD. Ter illustratie: jaarlijks
wordt circa vijfentwintig procent van het militaire MIVD-personeel uitgezonden. Ook
burgerambtenaren worden op vrijwillige basis uitgezonden, mede om de uitzenddruk van
militaire collega’s te beperken.
De Taliban zijn in 2009 grootschalige gevechtsoperaties in Uruzgan uit de weg gegaan; dit in
tegenstelling tot de activiteiten van de Taliban in Helmand, Kandahar en het oosten van
Afghanistan. Wel zijn de Taliban in staat geweest het evenwicht tussen hen en de
International Security and Assistance Force (ISAF) in stand te houden, ondanks de internationale
militaire presentie en de door ISAF uitgevoerde operaties tegen de Taliban. Dit evenwicht
werd mede in stand gehouden omdat de Taliban konden rekenen op voldoende steun van,
of in ieder geval acceptatie door, delen van de bevolking in Zuid-Afghanistan. Het afgelopen
jaar hebben de Taliban in het noorden hun activiteiten opgevoerd, hoewel de omvang
hiervan beduidend minder is dan het geweld in het zuiden. De grensoverschrijdende
bewegingsvrijheid van de Taliban van en naar Pakistan heeft bijgedragen aan het
voortzettingsvermogen van de Taliban. De operaties van het Pakistaanse leger tegen de
Militaire Inlichtingen- en Veiligheidsdienst

19
van de Afghaanse
veiligheidsstructuren.
Desondanks bleven het
Afghaanse nationale leger
(Afghan National Army, ANA) en
het de Afghaanse politie
(Afghan National Police, ANP) 
bij de uitvoer van taken 
op veiligheidsgebied
afhankelijk van ISAF. Het zal
nog jaren duren voordat het
leger en de politie op eigen
benen kunnen staan.
Het jaar 2010 zal in het teken
staan van een uitbreiding
van de strijd tegen de Taliban in Zuid-Afghanistan. Tegelijkertijd is het de verwachting dat de
internationale gemeenschap meer dan voorheen zal inzetten op noodzakelijke
verzoeningsinitiatieven met (delen van) de Taliban. Daarnaast zal er internationaal meer
aandacht zijn voor de ontwikkeling van het Afghaanse bestuur. Het achterblijvende
Afghaanse bestuur en de kwalijke rol die de lokale krijgsheren spelen, hebben een negatieve
invloed op de veiligheidssituatie van het land. Veel meer dan voorheen zal daarom de
internationale steun aan president Karzai afhangen van zijn prestaties ten aanzien van goed
bestuur.
De Nederlandse bijdrage aan de crisisbeheersingsoperatie in Uruzgan zal ook in 2010 het
zwaartepunt van de inlichtingen- en veiligheidsinspanning van de MIVD zijn voor het
ondersteunen van de krijgsmacht bij het uitvoeren van deze operatie. Daarnaast zal in 2010
de terugtrekking van de Task Force uit Uruzgan ondersteund worden.
Balkan EUFOR / ALTHEA / KFOR /
EULEX
De MIVD heeft bijgedragen aan de
inlichtingenondersteuning voor de
voorbereiding en inzet van Nederlandse
militairen en burgers in internationale
missies op de Balkan. In 2009 waren dat de
European Union Force (EUFOR) Althea missie in
Bosnië-Herzegovina, de NATO Kosovo Force
(KFOR) in Kosovo en de Europese Rule of Law
(EULEX)-missie in Kosovo.
De MIVD ondersteunde tevens de
beleidsvorming met betrekking tot de Balkan
Militaire Inlichtingen- en Veiligheidsdienst

21
stonden, de onafhankelijkheid van Kosovo tegen te werken. Tegelijkertijd gebruikte
Belgrado zijn invloed op de Serviërs in Kosovo om de situatie daar beheersbaar te houden.
Bosnië-Herzegovina
In Bosnië-Herzegovina veroorzaakten interetnische tegenstellingen ook in 2009 een gebrek
aan eﬀectief staatsgezag. De impasse leidde tot uitstel van de sluiting van het bureau van de
Hoge Vertegenwoordiger (OHR) van de Internationale Gemeenschap (IG). Die sluiting kan
de IG pas realiseren als voldaan is aan een vijftal doelstellingen en twee voorwaarden, die
door de Peace Implementation Council in 2008 zijn gedeﬁnieerd. Pas daarna zal er een overgang
kunnen plaatsvinden naar een Speciale Vertegenwoordiging van de EU, waarbij de
verantwoordelijkheid voor het hervormingsproces primair bij de Bosnische politici ligt.
In 2009 namen de politieke confrontaties tussen Bosnische politici in aantal en intensiteit
toe. De dominante, mono-etnische politieke partijen stelden zich in 2009 steeds
zelfverzekerder op jegens de internationale presentie. Hun bereidheid internationale
richtlijnen na te leven, nam af. Het in november 2008 tussen de belangrijkste politici
gestarte overleg over de oplossing van de voornaamste geschilpunten, liep in de zomer van
2009 vast. De OHR zag zich vaker gedwongen politieke leiders, met name de
Bosnisch-Servische, van repliek te dienen. Dit kwam het gezag en het aanzien van de
internationale gemeenschap niet ten goede. Ook de door de VS en EU geleide
onderhandelingen op het Butmir-hoofdkwartier van EUFOR leverden geen resultaten op.
Met het oog op de parlementsverkiezingen die in oktober 2010 gehouden zullen worden,
lijkt het onwaarschijnlijk dat de politieke impasse voor die tijd doorbroken zal worden.
Politici gebruiken de etnische tegenstellingen om hun herverkiezing zeker te stellen.
Irak NTM-I
Nederland heeft in 2009 deelname aan de NATO Training Mission in Iraq (NTM-I) voortgezet.
Nederland droeg met zeven militairen bij aan deze missie, die de opbouw van Iraakse
veiligheidseenheden ondersteunt. De MIVD volgt om die reden de veiligheidssituatie in
Irak. 
Het geweldsniveau is gelijk gebleven met dat van het voorgaande jaar, ofschoon enkele
zware aanslagen in de tweede helft van 2009 grote aantallen slachtoﬀers eisten. Dergelijke
aanslagen ondermijnen het veiligheidsgevoel van de bevolking en verscherpen de
verhoudingen tussen de politieke partijen. De politieke arena is verdeeld over enkele
kwesties die al jaren op politieke besluitvorming wachten. Een van die kwesties is de
machtsverhouding tussen de centrale staat en de provincies, en met name de Koerdische
deelstaat in Noord-Irak. De spanningen tussen bevolkingsgroepen in de omgeving van
Kirkuk en Mosul duren voort, hetgeen gepaard gaat met geweldsincidenten.
De MIVD ondersteunde in 2009 de Nederlandse deelname aan de NTM-I. Aangezien
Nederland ook in 2010 deelneemt aan de NTM-I, zal de MIVD aanhoudend aandacht
besteden aan ontwikkelingen die van belang zijn voor het beschermen van de eigen
eenheden (force protection).
Militaire Inlichtingen- en Veiligheidsdienst

23
Hr.Ms. De Zeven Provinciën (maart – juni 2009) en de Hr.Ms. Evertsen (augustus – december
2009) deelnamen, ondersteuning geleverd door middel van diverse inlichtingenproducten
en -rapportages. De Hr.Ms. Evertsen heeft als vlaggenschip gediend ten behoeve van de
Europese staf waarover de Nederlandse commandeur P. J. Bindt het bevel voerde. Met deze
missies is tevens een belangrijke bijdrage geleverd aan de beveiliging van de
koopvaardijschepen en transporten van het World Food Programme (WFP).
De Nederlandse bijdrage aan de maritieme missies ter bestrijding van piraterij heeft ertoe
bijgedragen dat bescherming van koopvaardijschepen in de Golf van Aden verbeterde. Ook
het begeleiden van de WFP-schepen heeft bijgedragen aan een ongestoorde aanvoer van
hulpgoederen en voedsel voor duizenden hulpbehoevenden in Somalië.
Piraterijactiviteiten zijn echter naar het oncontroleerbare Somalische Bassin en de Indische
Oceaan verplaatst. Doordat de veiligheidssituatie op het land verslechterde in 2009 hebben
hulporganisaties, waaronder het WFP ernstig hinder ondervonden bij transport en
distributie van hulpgoederen. De islamistische rebellengroepen verwerpen buitenlandse
inmenging en stellen zich ook agressiever op ten opzichte van buitenlandse
hulporganisaties. Het WFP heeft enkele distributiecentra (tijdelijk) gesloten.
Jemen / GCC
Zowel de politieke situatie als de veiligheidssituatie in Jemen is het afgelopen jaar opnieuw
sterk verslechterd. Dit komt door de uitstel van de geplande parlementsverkiezingen, de
hernieuwde uitbraak van het gewelddadige conﬂict met de Huthi-rebellen, de escalatie van
de protesten in het voormalige Zuid-Jemen, ontwikkelingen rondom al-Qaida op het
Militaire Inlichtingen- en Veiligheidsdienst

25
de MIVD ook in diverse inlichtingen- en veiligheidsrapportages aandacht besteed aan de
regionale politieke betrekkingen en de ontwikkeling van het politiek-militaire beleid in de
lidstaten van de Gulf Cooperation Council (Saudi-Arabië, Koeweit, Bahrein, Qatar, de Verenigde
Arabische Emiraten en Oman).
In 2010 zal de Nederlandse marine verschillende missies in het gebied voortzetten en
daarom zal de MIVD ontwikkelingen op het Arabische Schiereiland en de Hoorn van Afrika
ook komend jaar nauwlettend volgen.
Tsjaad EUFOR / MINURCAT
De MIVD heeft tot medio maart 2009 intensief aandacht besteed aan de politieke en
veiligheidsontwikkelingen in Tsjaad. Reden hiervoor was de Nederlandse deelname, tot
maart 2009, aan de missie van de Europese Unie in Tsjaad en de Centraal Afrikaanse
Republiek (CAR), met een verkenningspeloton mariniers. De VN-missie in de CAR en Tsjaad
(MINURCATII) nam vanaf 15 maart 2009 de militaire taken van EUFOR over. De VN missie
slaagde er niet in te zorgen voor een signiﬁcant veiliger werkomgeving voor de humanitaire
gemeenschap, vooral inbraken, carjackings en kidnappings zorgden voor veel onveiligheid.
De aanhoudend slechte relatie met de Tsjadische regering staat samenwerking en heldere
communicatie in de weg. Hierdoor blijven incidenten zich voordoen. N’Djamena staat, met
het oog op aankomende verkiezingen eind 2010 en begin 2011, negatief tegenover een
langer verblijf van MINURCAT en zal dit in de onderhandelingen over verlenging van het
mandaat opbrengen.
Sudan UNMIS / UNAMID
Nederland neemt deel aan de VN-missie in Sudan (UNMIS). De MIVD volgt daarom
nauwlettend de uitvoering van het Comprehensive Peace Agreement (CPA). Dit vredesakkoord
maakte in 2005 een einde aan een langdurige burgeroorlog tussen Noord- en Zuid-Sudan.
Het CPA vormt sindsdien de blauwdruk voor samenwerking tussen de twee landsdelen. In
2009 kwam het CPA in zwaar weer terecht door toedoen van groeiende spanningen tussen
de ondertekenaars en regeringspartners National Congress Party (NCP) en de Sudanese People’s
Liberation Movement (SPLM). Zo werden de algemene verkiezingen verplaatst naar april 2010
en was er een impasse over diverse wetsvoorstellen. Doorbraken binnen het CPA werden
bereikt na afronding van de volkstellingen en de uitspraak van het Permanente Hof van
Arbitrage in Den Haag over de begrenzing van de betwiste grensregio Abyei. Ondanks
oplopende emoties over het verloop van de kiezersregistratie in november werd dit proces
in december succesvol afgerond. Op de valreep werd ook het omstreden pakket aan
wetsvoorstellen, waaronder de Referendumwet en de Nationale Veiligheidswet, voor de
jaarwisseling aangenomen.
Verder vereiste de aanhoudende crisis in Darfur de aandacht van de MIVD. Een grote rol die
hierbij speelt, is het belang dat Nederland hecht aan de hybride missie van de Verenigde
Naties en de Afrikaanse Unie in Darfur (UNAMID), en aan de bevordering van de
internationale rechtsorde. De politieke polarisatie werd in maart 2009 ingeleid door de
aanklacht van het Internationaal Strafhof in Den Haag tegen president Omar al-Bashir
wegens schendingen van mensenrechten en oorlogsmisdaden in Darfur. De Sudanese
Militaire Inlichtingen- en Veiligheidsdienst

27
Nederland levert een aanzienlijke ﬁnanciële bijdrage aan het stabiliseren van Oost-DRC en
is in diplomatiek opzicht nauw betrokken bij de regionale veiligheidsproblematiek.
Daarnaast neemt ons land
met drie militairen deel aan
de EU-missie gericht op het
hervormen van het
Congolese leger, EUSEC DRC.
Om die redenen heeft de
MIVD in 2009 over de
situatie in (het oosten van)
de DRC gerapporteerd en zal
zij dit in 2010 voortzetten.
Burundi BINUB
Nederland draagt bij aan de
ontwikkeling van de
veiligheidssector door
middel van een meerjarig
Security Sector Development
(SSD)-programma.
Nederlandse militairen zijn
sinds januari 2007 actief in
Burundi, onder meer als
adviseurs bij de Burundese
ministeries van Defensie en Binnenlandse Veiligheid en tot medio 2009 ook in de VN-missie
BINUB (Bureau Intégré des Nations Unies au Burundi). Ter ondersteuning van deze inzet heeft de
MIVD de ontwikkelingen in de veiligheidssector gevolgd en hierover regelmatig
gerapporteerd.
Het formele vredesproces in Burundi is in 2009 nagenoeg afgerond. De laatst overgebleven
rebellengroepering Forces Nationales de Libération (FNL) legde de wapens neer en werd
omgevormd tot een politieke partij. De beëindiging van het gewapende conﬂict heeft een
positief eﬀect gehad op de veiligheid in het land. Criminaliteit blijft echter een groot
probleem en het is nog te vroeg om te spreken van een stabiele situatie. Hieraan liggen
diverse factoren ten grondslag, waaronder armoede, zwak bestuur en slecht functionerende
instituties, verspreiding van kleine wapens en overbevolking.
Deze in potentie destabiliserende factoren kunnen samenkomen in de aanloop naar de
verkiezingen in 2010. Dan kiezen de Burundezen een nieuwe president, een nieuw
parlement en nieuw lokaal bestuur. In 2009 hebben de voorbereidingen op de verkiezingen
reeds geleid tot oplopende politieke spanningen tussen de regeringspartij Conseil National
pour la Défense de la Démocratie – Forces de Défense de la Démocratie (CNDD-FDD) enerzijds en de
overige partijen anderzijds. De MIVD heeft de politieke ontwikkelingen in 2009 dan ook
aandachtig gevolgd.
Militaire Inlichtingen- en Veiligheidsdienst

29
Naast de gebieden die de MIVD in de gaten houdt in verband met een militaire missie, zijn er
aandachtsgebieden die gezien hun ligging van invloed (kunnen) zijn op crisisbeheersingsoperaties en landen
die een speciﬁek belang hebben voor het Nederlandse veiligheidsbeleid. Of gebieden die relevant zijn voor het
Nederlandse veiligheids- en defensisebeleid en waarvoor het tijdig signaleren van ontwikkelingen van belang
is. Die aandachtsgebieden worden in dit hoofdstuk behandeld. 
Caribische Gebied en Latijns-Amerika
Het Caribische gebied speelt vanwege de ligging een belangrijke rol bij de doorvoer van
drugs vanuit Zuid-Amerika naar de VS en Europa. Aan de doorvoer van drugs zijn vaak
andere vormen van criminaliteit verbonden, zoals mensensmokkel, witwassen van geld en
illegale wapentransporten.
In de regio deden zich in 2009 geen gewapende conﬂicten voor tussen staten en er bestond
derhalve geen noodzaak voor externe militaire interventie. Wel is sinds 2004 een VN-missie
actief in Haïti. Deze missie wordt in 2010 voortgezet. In Colombia zette de regering haar
campagne tegen de illegale gewapende groeperingen voort. Spanningen in de regio deden
zich voor in de relatie tussen Venezuela en Colombia. Tevens leidde de afzetting van
president Zelaya in Honduras tot een veroordeling door de Organisatie van Amerikaanse
Staten (OAS).
Nederlandse Antillen & Aruba
Voor de MIVD is de permanente militaire aanwezigheid van de Nederlandse krijgsmacht op
de Nederlandse Antillen en Aruba reden om ontwikkelingen op de Boven- en
Benedenwindse eilanden, voor zover deze van invloed zijn op de Nederlandse krijgsmacht,
op hoofdlijnen te volgen. De MIVD besteedde in 2009 ook aandacht aan mogelijke
invloeden vanuit buurlanden op de Nederlandse Antillen en Aruba en zal dat naar
aanleiding van de bij tijden verontrustende uitingen vanuit Venezuela in 2010 voortzetten.
De veiligheid van het Nederlandse defensiepersoneel op de eilanden is voor de MIVD een
voortdurend punt van aandacht. In 2009 was geen sprake van een speciﬁek tegen
Nederlandse militairen gerichte dreiging, noch op het gebied van georganiseerde
criminaliteit, noch op het gebied van subversie, sabotage of terrorisme.
De staatkundige hervorming van de Nederlandse Antillen is een complex proces dat eind
2010 haar beslag moet krijgen. De Nederlandse Antillen houden op te bestaan en Curaçao
en Sint Maarten zullen beide een land worden. De BES-eilanden (Bonaire, St. Eustatius en
Saba) worden als openbaar lichaam in het Nederlandse staatsbestel geïncorporeerd.
Defensie en buitenlandse betrekkingen blijven ook na de staatkundige hervorming van de
Nederlandse Antillen een koninkrijksverantwoordelijkheid. De staatkundige hervorming
heeft daarom slechts beperkte gevolgen voor Defensie. De inspanningen van de MIVD
blijven gericht op samenwerking in de inlichtingen- en veiligheidsketen binnen het
Koninkrijk. Voor alle eilanden is een vergelijkbare Wet op de Inlichtingen- en
Veiligheidsdiensten van kracht. Hierdoor wordt de samenwerking vereenvoudigd en het
democratisch proces verankerd. 
Militaire Inlichtingen- en Veiligheidsdienst

31
De MIVD blijft de binnenlandse veiligheidssituatie in Suriname ook in 2010 volgen om
eventuele (veiligheids)risico’s voor trainende Nederlandse militairen en voor Nederlandse
belangen en burgers in Suriname tijdig te onderkennen.
Voormalige Sovjet-Unie
Russische Federatie
Er hebben zich in 2009 in de Russische Federatie belangrijke ontwikkelingen voorgedaan op
politiek-militair en militair-strategisch gebied. Het onderzoek van de MIVD richtte zich op
de nieuwe Russische Nationale Veiligheids strategie, de ambitieuze en ingrijpende
hervorming van de Russische krijgsmacht, de toekomst van de in Oekraïne gestationeerde
Zwarte Zee Vloot  en de Russische opstelling inzake wapenbeheersing. Dit laatste gebeurde
mede tegen de achtergrond van de Russisch-Amerikaanse onderhandelingen over een
opvolging van het STrategic Arms Reduction Treaty I (START-I).
De MIVD constateerde dat het Russische veiligheidsdenken vaak nog traditioneel van aard
is. In deze context wordt veiligheid primair beschouwd in termen als militair vermogen,
potentiële conﬂicten en mogelijke tegenstanders. In het Russische veiligheidsdenken wordt
minder gekeken naar overeenkomsten, gezamenlijke belangen en mogelijkheden tot
samenwerking. Daarnaast is er een neiging om in invloedsferen en zero-sum te denken.
Tegen deze achtergrond bestaat er in Rusland zorg over de militaire veiligheid op lange
termijn: de NAVO en de VS hebben immers een groot en groeiend militair overwicht op
Rusland en het Westen zou de Russische Federatie bij belangrijke internationale dossiers
niet als gelijkwaardige gesprekspartner behandelen. Deze mindset maakt dat ondanks een
zekere ontspanning in de relatie met de VS, het Russisch buitenland- en veiligheidsbeleid
gekenmerkt zal blijven door assertiviteit.
De ontwikkelingen in de Noord-Kaukasus (Tsjetsjenië, Noord-Ossetië, Dagestan,
Militaire Inlichtingen- en Veiligheidsdienst

33
De komende jaren zal China,
naar verwachting, steeds
meer zijn stempel gaan
drukken op regionale en
mondiale ontwikkelingen.
De MIVD zal deze
ontwikkelingen ook in 2010
blijven volgen.
Indonesië 
De herverkiezing van
president Yudhoyono in juni
2009 zorgde voor de
voortzetting van het
regeringsbeleid om de
institutionele en juridische capaciteiten te versterken en hiermee de stabiliteit en veiligheid
in het land te bevorderen. Dit gold eveneens voor reeds ingezette hervorming en
modernisering van de veiligheidssector. De MIVD had in 2009, evenals in de voorgaande
jaren, aandacht voor de positie van de Indonesische strijdkrachten (Tentara Nasional Indonesia,
TNI) binnen de democratische verhoudingen en voor de wijze waarop de autoriteiten
omgaan met de ontwikkelingen in regio’s als Atjeh en Papoea. In 2009 zijn verdere stappen
gezet in het proces om de democratische inbedding van de TNI institutioneel te borgen.
Terrorismebestrijding in Indonesië en de regio blijven de aandacht hebben, mede vanwege
de opleiding van Indonesische terroristen in Afghaans/Pakistaanse trainingskampen. De
bomaanslagen in Jakarta op 17 juli 2009 bewijzen dat de dreiging van terrorisme nog steeds
actueel is. Ondanks dat de autoriteiten erin geslaagd zijn de hiervoor verantwoordelijke
terreurcel van Noordin M. Top op te rollen, blijft de kans op terreuraanslagen in Indonesië
aanwezig. De MIVD zal Indonesië ook in 2010 blijven volgen.
Noord-Korea
De MIVD heeft aandacht aan Noord-Korea gegeven vanwege de spanningen rond het
Koreaanse nucleaire programma. In april 2009 voerde Noord-Korea zijn tweede kernproef
uit en lanceerde het een ballistische drietrapsraket. Dit leidde tot een veroordeling en tot
een intensivering van sancties door de VN Veiligheidsraad. In reactie daarop besloot
Noord-Korea uit het internationale overleg over de mogelijke beëindiging van zijn nucleaire
programma te stappen. De internationale gemeenschap maakt zich grote zorgen over de
intenties van het Noord-Koreaanse regime. Het land lijkt niet voornemens zijn nucleaire
ambities op te geven. Ook de ontwikkeling van ballistische raketten en andere
overbrengingsmiddelen ging onverminderd voort.
Midden-Oosten
De belangstelling van de MIVD voor het Midden-Oosten hangt samen met de
vooraanstaande plaats die deze regio inneemt in het veiligheidsbeleid van het Westen.
Militaire Inlichtingen- en Veiligheidsdienst

35
West Afrika – Guinée en Ivoorkust
Terwijl buurlanden Liberia en Sierra Leone voortgaan met een langzame wederopbouw na
een periode van diepe crisis, was het in 2009 Guinée dat zorgen baarde. Eind december 2008
diende zich een al langer verwachte crisis in de vorm van het overlijden van de dictator
Lansana Conté aan. Zijn plaats werd ingenomen door een militaire junta onder leiding van
kapitein Moussa Dadis Camara. Er zijn inlichtingenbijdragen geleverd met betrekking tot de
oefening in het kader van het Amerikaanse Africa Partnership Station (APS USAFRICOM) waaraan
de Hr.Ms. Johan de Witt voor de kust van West-Afrika heeft deelgenomen. Daarnaast zijn naar
aanleiding van politieke ontwikkelingen bijdragen geleverd over Guinee en Ivoorkust.
Hoewel Camara een spoedige terugkeer naar een gekozen burgerregering beloofde, gaf hij
in toenemende mate aan zelf het ambt van gekozen president te ambiëren. Een vreedzaam
protest hiertegen werd eind september op bloedige en nietsontziende wijze verstoord.
Hierbij kwamen meer dan 150 demonstranten om het leven. Een VN onderzoekscommissie
naar deze gebeurtenissen concludeerde dat hier hoogstwaarschijnlijk sprake is geweest van
misdaden tegen de mensheid, en stelde een behandeling door het Internationaal Strafhof
voor. Hangende verdere ontwikkelingen is in Guinée een signiﬁcant crisispotentieel
aanwezig dat in het ergste geval kan escaleren tot taferelen als eerder gezien in de
buurlanden Sierra Leone en Liberia.
In Ivoorkust had de crisis, die in 2002 leidde tot een feitelijke tweedeling van het land, in
2009 tot een einde moeten komen door de presidentsverkiezing in november. De
verkiezingen werden echter wederom uitgesteld, en het blijft onduidelijk wanneer deze wel
zullen plaatsvinden. Onduidelijk is of er werkelijk steekhoudende gronden voor een verder
uitstel aanwezig zijn, of dat zittend president Laurent Gbagbo erop uit is om zijn huidige
ambtstermijn verder op te rekken. Zolang de toetssteen aan de stembus niet plaatsvindt, zal
onzeker blijven of de uitgesproken intenties tot verzoening ook werkelijk gemeend zijn.
Ivoorkust lijkt momenteel weliswaar langzaam afstand te nemen van een dreigende
afgrond, maar zekerheid hieromtrent bestaat niet.
Zimbabwe
In Zimbabwe werden in 2009 weinig vorderingen gemaakt bij de uitvoering van het akkoord
van september 2008 om een regering van nationale eenheid te vormen. De oppositie is niet
bij machte om hiertoe druk op president Mugabe en zijn ZANU-PF partij uit te oefenen.
Binnen ZANU-PF zelf houdt men zich vooral bezig met een interne strijd rondom de
opvolging van Mugabe en het behoud van individuele privileges.
De crisis in Zimbabwe houdt hiermee aan, en er zijn weinig tekenen die op een spoedige
doorbraak doen hopen. Een lichtpunt is wel dat het ergste ﬁnanciële wanbeleid van
ZANU-PF tot een einde is gekomen met de opschorting van het gebruik van de lokale
Zimbabwaanse dollar ten gunste van buitenlandse valuta. Hoewel de economie
onverminderd op een laag peil staat, is hierdoor wel stabiliteit in lonen en prijzen
opgetreden, en is niet langer enkel sprake van neergang. De regionale uitstraling van de
crisis, alsook haar potentie tot explosief verloop, zijn hierdoor signiﬁcant verminderd.
Militaire Inlichtingen- en Veiligheidsdienst

37
De inlichtingen- en veiligheidstaak van de MIVD richt zich in dit hoofdstuk op proliferatie van
massavernietigingswapens en conventionele wapens.
Proliferatie van massavernietigingswapens
De Veiligheidsraad heeft in resolutie 1540 uit 2004 uitgesproken zeer bezorgd te zijn over de
dreiging die uitgaat van illegale handel in onder andere nucleaire wapens en
overbrengingssystemen (proliferatie). De raad heeft dit aangemerkt als een bedreiging voor
de internationale vrede en veiligheid. 
Er zijn verschillende verdragen die zich richten op massavernietigingswapens. Het
Non-proliferatieverdrag keert zich bijvoorbeeld tegen verdere verspreiding van nucleaire
wapens: het staat alleen de daarin met zoveel woorden genoemde vijf kernwapenstaten het
bezit van die wapens toe. Een ander verdrag behelst een algemeen verbod op kernproeven. Op
het gebied van biologische en chemische wapens bestaan internationale verdragen die expliciet
zijn gericht op uitbanning van deze strijdmiddelen. Voor overbrengingsmiddelen bestemd voor
massavernietigingswapens is geen internationaal ontwapeningsverdrag van kracht.
In het kader van het tegengaan van proliferatie van massavernietigingswapens en
bijbehorende overbrengingsmiddelen is een aantal (export)regelingen ontwikkeld die
verbindend zijn voor de lidstaten.
De Nederlandse regering deelt de internationale zorgen en heeft zich aangesloten bij de
verschillende verdragen en regelingen en hecht veel waarde aan de naleving daarvan, zowel
door andere lidstaten als door Nederlandse bedrijven en instellingen.
Verdragen
• Nucleair: Non-proliferatieverdrag (NPV); Comprehensive Test Ban Treaty (CTBT).
• Biologisch: Biologische en Toxin Wapens Conventie (BTWC).
• Chemisch: Chemische Wapens Conventie (CWC).
Uitvoeringsorganisaties
• Nucleair: Internationaal Atoomenergie Agentschap (IAEA); Comprehensive Test Ban Treaty
Organisation (CTBTO).
• Chemisch: Organisation for the Prohibition of Chemical Weapons (OPCW)
Exportcontroleregimes
• Nucleair: Nuclear Suppliers Group (NSG); Zangger Committee .
• Biologisch en chemisch: Australia Group
• Overbrengingsmiddelen: Missile Technology Control Regime (MTCR)
Landen van zorg 
Verschillende landen worden op basis van eigen handelingen ervan verdacht
massavernietigingswapens of bijbehorende overbrengingsmiddelen (in veel gevallen
ballistische raketten) te ontwikkelen. In een aantal gevallen worden de verdenkingen mede
gevoed door rapportage van internationale controlelichamen. Deze landen worden
aangeduid als landen van zorg. De belangrijkste zijn Iran, Noord-Korea, Syrië en Pakistan.
Militaire Inlichtingen- en Veiligheidsdienst

39
• Iran voert proeﬂanceringen uit van ballistische raketten. Het land geeft geen antwoord
op bepaalde vragen van het Internationaal Atoomenergie Agentschap (IAEA) over
nucleaire activiteiten.
• Noord-Korea heeft tot twee maal toe naar eigen zeggen een nucleaire proefexplosie
laten plaatsvinden. Het land heeft zich - tot op heden als het enige - teruggetrokken uit
het nucleaire Non-proliferatieverdrag. Inspecteurs van het IAEA worden niet meer
toegelaten. Noord-Korea voert voorts eveneens proeﬂanceringen uit van ballistische
raketten.
• Syrië voert ook proeﬂanceringen uit van ballistische raketten, zij het met een kleiner
bereik dan Iran en Noord-Korea. Het land geeft bovendien geen antwoord op bepaalde
vragen van het IAEA over nucleaire activiteiten.
• Pakistan heeft openlijk erkend dat het over nucleaire wapens en ballistische raketten
beschikt. Ontwerpen en apparatuur hebben in het verleden vanuit Pakistan een weg
gevonden naar andere (toenmalige) landen van zorg.
Chemische en biologische wapens
De internationale verdragen tegen biologische en chemische wapens staan onderzoek ten
behoeve van defensieve maatregelen toe. Ten behoeve van dat onderzoek is het toegestaan
te beschikken over kleine hoeveelheden (zogenoemde onderzoekshoeveelheden)
biologische en chemische strijdmiddelen (agentia). Op chemisch terrein ziet de Organisation
for the Prohibition of Chemical Weapons (OPCW) erop toe dat deze mogelijkheid niet wordt
misbruikt.
Door de snelle ontwikkeling van hun industrie neemt in landen van zorg het kennisniveau
echter steeds verder toe. Deze landen zijn steeds beter in staat zelfstandig grondstoﬀen en
apparatuur te ontwikkelen en te produceren. Daardoor is het vaak moeilijk met zekerheid
vast te stellen dat onderzoek en productie alleen zijn gericht op civiele doeleinden.
• Onderzoek naar ziekteverwekkers als virussen en onderzoek naar en productie van
vaccins dient op een veilige wijze plaats te vinden: ziekteverwekkers en vaccins mogen
niet kunnen ontsnappen. De keerzijde is dat hiervoor ingerichte laboratoria door de
getroﬀen veiligheidsmaatregelen ook uitermate geschikt zijn voor onderzoek naar en
productie van (biologische) strijdmiddelen.
Verwerving van relevante kennis en apparatuur
In het kader van de veiligheidstaak vindt onderzoek plaats naar de verwerving van relevante
kennis, apparatuur, materiaal en grondstoﬀen door landen van zorg. Deze verwerving kan
zowel openlijk als heimelijk, in of via Nederland plaatsvinden. Indien nodig leidt dit
onderzoek tot een ambtsbericht richting het Openbaar Ministerie. Dit jaar heeft één
onderzoek tot een dergelijk ambtsbericht geleid. Daarnaast is vanuit de veiligheidstaak
sprake van het alert maken van speciﬁeke bedrijven en instellingen voor onderwijs en
onderzoek naar verwervingsactiviteiten.
Door de internationale sancties tegen Iran vergt verwerving van voornoemde kennis en
goederen ten behoeve van dat land extra aandacht. Bij het onderzoek naar ongewenste
verwerving wordt intensief samengewerkt met het beleidsverantwoordelijke ministerie van
Militaire Inlichtingen- en Veiligheidsdienst

41
wapenplatforms gekoppeld in een netwerk, waardoor een geïntegreerd omgevingsbeeld
ontstaat en de platforms en wapens eﬀectiever kunnen worden ingezet. De MIVD ziet ook
een verdere ontwikkeling naar sensorintegratie, met een sterk verbeterde
verwerkingscapaciteit, beeldopbouw en patroonherkenning tot gevolg.
Dankzij modulaire opbouw kunnen rups- en wielvoertuigen multifunctioneel en eﬃciënter
worden ingezet. De toepassing van modulaire bepantsering en het gebruik van
composieten betekenen dat grondgebonden platforms lichter worden. De technische
ontwikkelingen ter bescherming van deze platforms zijn eveneens volop in beweging. Door
de miniaturisering van sensoren, de toevoeging van geleiding en intelligentie en betere
penetratie-eigenschappen wordt munitie eﬀectiever. De MIVD constateert tevens een trend
richting meer wendbaarheid en superieure voortstuwingsprestaties.
Ook maritieme platforms worden meer modulair opgezet, waarbij de sensoren,
bewapening, bemanning en communicatiemiddelen worden aangepast aan de taak en de
bijbehorende capaciteiten. Een belangrijke verbetering op het gebied van onderzeeboten is
de toepassing van Air Independent Propulsion (AIP), waardoor deze platforms langer zonder
snorkelen kunnen opereren.
De dreiging van relatief goedkope kruisvluchtwapens blijft bestaan en ontwikkelt zich in de
richting van minder zichtbare en kwetsbare wapens, die steeds sneller kunnen vliegen of
juist traag zijn, maar enorm wendbaar. De zoekkoppen van de geleide wapens worden
bovendien steeds slimmer.
Gevechtsvliegtuigen zijn steeds vaker voorzien van een schaalbare Active Electronically Steered
Array (AESA) (phased array) radar en de piloten ervan worden geholpen door
beslissingsondersteunende systemen en spraakherkenningsoftware. Onbemande
vliegtuigen (Unmanned Aerial Vehicle (UAV’s) en Unmanned Aerial Combat Vehicle (UACV’s) voor
aanvalstaken staan bijzonder sterk in de belangstelling. De voordelen ervan zijn groot en ze
kunnen in principe alle taken uitvoeren die voor mensen te saai, te bedreigend of te
gevaarlijk zijn.
Het onderzoek naar de operationele toepassing van Directed Energy Weapons (DEW) (zoals laser-
en radiofrequentiewapens) gaat voort. Verschillende toepassingen bieden mogelijkheden
om elektronica te verstoren of te vernietigen, bijvoorbeeld via Electro-Magnetic Pulse (EMP) of
High Power Microwave (HPM). Tenslotte neemt de toepassing van ruimtevaarttechnologie een
steeds belangrijkere plaats in bij het hedendaagse militaire optreden. Op het gebied van
militaire ruimtevaart ziet de MIVD een trend naar de ontwikkeling van oﬀensieve
capaciteiten die speciﬁek gericht zijn op het neutraliseren van de ruimtevaartsystemen van
tegenstanders.
Militaire Inlichtingen- en Veiligheidsdienst

43
De contra-inlichtingen taak van de MIVD betreft het uitvoeren van onderzoeken en operaties naar dreigingen
als gevolg van onder meer. spionage, subversie, sabotage, terrorisme en extremisme tegen de
defensieorganisatie in Nederland en daar waar de Nederlandse krijgsmacht in het buitenland actief is. 
Internationaal Terrorisme
Het internationale terreurnetwerk al-Qa’ida vormt nog altijd een bedreiging voor een goed
functioneren van de internationale rechtsorde en is daardoor mede bepalend voor het
dreigingsbeeld tegen Nederland. Om bij te kunnen dragen aan de bescherming van
Nederlandse defensiebelangen in Nederland en daarbuiten wordt onderzoek gedaan naar
gebeurtenissen en ontwikkelingen op het gebied van terrorisme en religieus extremisme.
Vanwege de militaire deelname aan internationale operaties is het voorstelbaar dat
Nederlandse binnen- en buitenlandse belangen een doelwit vormen.
De MIVD schat in dat het aantal terroristische groeperingen verbonden  aan en/of
geïnspireerd door al-Qa’ida nog steeds toeneemt. De aan al-Qa’ida gelieerde organisaties
hebben een netwerkstructuur en variëren in omvang van enkele tientallen tot enkele
duizenden leden. Deze netwerkstructuur heeft een ﬂuïde karakter doordat er continu
nieuwe organisaties ontstaan uit afsplitsingen en samenvoegingen van bestaande
groeperingen. Een aantal van deze organisaties neemt actief deel aan operaties in
Afghanistan gericht tegen ISAF.
In Afghanistan en Pakistan is het afgelopen jaar het aantal geweldsincidenten waarbij gebruik
wordt gemaakt van verschillende aanvalstactieken toegenomen. De MIVD volgt de trends in
modus operandi en doelwitselectie van de diverse netwerken die in die regio actief zijn.
Het aantal landen en zones waar aan al-Qa’ida gelieerde organisaties actief zijn, neemt
eveneens nog steeds toe. Zo werden het afgelopen jaar ook aanslagen uitgevoerd in Nigeria,
China, Algerije, Mauritanië en Somalië.
Ontwikkeling Internationaal Terrorisme in voor de krijgsmacht
relevante regio’s
Grensgebied Afghanistan-Pakistan
In het grensgebied tussen Pakistan en Afghanistan is een aantal jihadistische netwerken
actief dat handelt vanuit een radicaal-islamitische overtuiging. Deze netwerken vormen een
bedreiging voor de Nederlandse militaire inzet in Afghanistan. Er bestaat een samenwerking
tussen de belangrijkste netwerken in de regio zoals de kern al-Qa’ida, de (Pakistaanse)
Taliban, de Lashkar e Taiba, de Islamic Movement of Uzbekistan (IMU), de Islamic Jihad Union (IJU) en
het Haqqani-netwerk. Tussen deze netwerken vindt een uitwisseling plaats van personeel,
materieel en kennis.
Er zijn indicaties dat verschillende Europeanen zich aangesloten hebben bij de
bovengenoemde netwerken. Deze personen vormen na hun training een dreiging in Europa
indien zij terugkeren naar het Westen. Zij kunnen echter ook lokaal ingezet worden tegen
de Nederlandse militaire presentie en belangen in Afghanistan en Pakistan.
Militaire Inlichtingen- en Veiligheidsdienst

45
Via jihadistische boodschappen op het internet is Europa in het afgelopen jaar meerdere
malen bedreigd met aanslagen. Niet alleen werd er gedreigd met aanslagen in Europa zelf,
waarbij Duitsland prominent vermeld werd, ook de belangen van Europese landen in
Afghanistan vormden het doelwit van jihadistische retoriek. Onderzocht is of er sprake is van
netwerken die een bedreiging kunnen vormen tegen de defensieorganisatie in Nederland.
Overige ontwikkelingen op het gebied van terrorisme 
Zelfmoordterrorisme 
De MIVD bestudeert het fenomeen zelfmoordterrorisme en constateert dat het aantal
organisaties dat van deze tactiek gebruik maakt sterk is toegenomen. Ook hebben de
aanslagen in 2009 steeds meer slachtoﬀers geëist en heeft de trend van mondiale
verspreiding van het fenomeen zich in 2009 voortgezet.
In de laatste maanden van 2009 werd een reeks van zelfmoordaanslagen in Pakistaanse
steden uitgevoerd als vergelding voor Pakistaanse militaire oﬀensieven aan de grens met
Afghanistan. Een aantal daarvan was gericht tegen hoofdkwartieren van het Pakistaanse
leger en de Pakistaanse inlichtingendienst. In Afghanistan deed zich het afgelopen jaar
gemiddeld iedere drie dagen een zelfmoordaanslag voor. Meerdere deelnemers aan ISAF
kregen het afgelopen jaar met de tactiek te maken. In Irak namen de zelfmoordaanslagen in
aantal fors af maar de impact van de aanslagen die zich voordeden in augustus, oktober en
december was vernietigend en leidde tot een verslechtering in de betrekkingen tussen Irak
en Syrië omdat de aanslagen mogelijk vanuit Syrië werden voorbereid en aangestuurd.
Informatie-jihad
Het afgelopen jaar was op internet nog steeds een toename waarneembaar van jihadistische
propaganda-uitingen in andere talen dan het Arabisch of ondertiteld. Door het gebruik van
meerdere talen en een toenemende verspreiding via YouTube en sociale netwerksites wordt
het potentiële verspreidingsgebied van de boodschappen aanmerkelijk vergroot. Naast het
dreigen met geweld, in de vorm van aanslagen tegen westerse belangen, vervullen internet-
boodschappen een belangrijke marketingtechnische functie. Deze worden gebruikt voor
rekruteringsdoeleinden en, niet minder belangrijk, ook voor de oproep tot ﬁnanciële
ondersteuning van de jihad.
Spionage
Buitenlandse inlichtingendiensten trachten door middel van spionage vroegtijdig
geïnformeerd te zijn omtrent beleid, plannen en ontwikkelingen in de defensieorganisatie
en de defensie-industrie van andere landen. Ook in Nederland zijn diverse buitenlandse
inlichtingendiensten heimelijk actief. Onderkende aandachtsgebieden zijn onder meer
scheepsbouw en wapen- en sensorsystemen. Sleutelfunctionarissen behorende tot de
defensieorganisatie en het bedrijfsleven, wetenschappers, ambtenaren, diplomaten en
politici zijn doelwit voor deze diensten. In dit kader maakt de MIVD de defensieorganisatie
en de defensie-industrie bewust van de risico’s door middel van voorlichting over de
activiteiten en methodes van buitenlandse inlichtingendiensten. Het transparante karakter
van de defensieorganisatie en de Nederlandse maatschappij en de toename van
Militaire Inlichtingen- en Veiligheidsdienst

47
In 2009 bestond de NAVO zestig jaar. Dit bracht antimilitaristen ertoe hun vizier te richten
op objecten in Nederland met een NAVO-betrokkenheid. Speerpunt werd de
luchtmachtbasis te Nieuw Milligen waar zich een mobiel luchtruimbewakings- en
bevelvoeringssysteem van de NAVO bevindt. Activisten hebben zich enkele malen toegang
tot de basis weten te verschaﬀen door het knippen van gaten in het hekwerk. Daarnaast was
er een enkele keer sprake van een actie door antimilitaristen waarbij militair terrein
ongeautoriseerd werd betreden en objecten werden beklad.
Overige aandachtsgebieden
Cyber Warfare
De MIVD heeft in 2009 meer aandacht geschonken aan het fenomeen Cyber Warfare. Er is een
begin gemaakt met het opbouwen van een normbeeld door middel van het monitoren en
het vastleggen van mogelijke indicatoren. Hiertoe is zowel binnen als buiten de
defensie-organisatie samenwerking gezocht en tot stand gebracht. De MIVD participeert
bijvoorbeeld in een defensiebrede stuurgroep onder leiding van de Directie Informatie en
Organisatie. De gebruikte technologie en technieken in het kader van Cyber Warfare wijken
niet wezenlijk af van de gebruikelijke technische ICT-dreigingen, alleen de schaalgrootte en
doelstelling kunnen verschillen. Hoewel de dreiging reëel aanwezig is, zijn het afgelopen
jaar geen Cyber Warfare activiteiten gericht tegen de defensie-organisatie onderkend.
Islamitische radicalisering
Het onderkennen van islamitische radicalisering van personen of groepen binnen de
defensieorganisatie had in 2009 de aandacht van de MIVD. Hierbij werd gelet op
radicaliseringsvormen die kunnen leiden tot terroristische acties, maar ook op vormen die
de taakuitvoering van Defensie kunnen verstoren.
Door salaﬁstische predikers en de verspreiding van radicaal-islamitisch materiaal via internet
wordt de toegankelijkheid tot het radicaal-islamitisch gedachtegoed vergroot. Het zijn
vooral jonge moslims tussen de 18 en 25 jaar die worden aangesproken door deze radicale
stroming, maar in sommige gevallen worden ook ouderen en niet-moslims geïnspireerd.
Kritische en soms als kwetsend ervaren uitspraken over de Islam en Koran vanuit de
Nederlandse samenleving en de aanwezigheid van westerse militairen in islamitische
landen versterken de aantrekkingskracht van radicaal islamitisch gedachtegoed. Het kan
niet worden uitgesloten dat ook binnen Defensie, als afspiegeling van de maatschappij, een
aantal medewerkers zich aangetrokken voelt tot het radicaal-islamitisch gedachtegoed. Het
optreden van Nederlandse militairen in Afghanistan zou deze gevoelens verder kunnen
aanwakkeren. Het bloedbad op de Amerikaanse legerbasis Ford Hood, dat op 5 november
2009 door een islamitische legerpsychiater werd aangericht, geeft de noodzaak aan om
radicale gedachten tijdig te onderkennen.
Militaire Inlichtingen- en Veiligheidsdienst

49
De veiligheids(bevorderende)taak van de MIVD richt zich niet alleen op de krijgsmacht maar ook op de
defensie-industrie. Dit gebeurt door het geven van adviezen op het gebied van personele, materiële en
gegevensveiligheid. Tevens verricht de MIVD onderzoek om de veiligheid en paraatheid van de krijgsmacht te
kunnen waarborgen.
Meldingen van veiligheidsincidenten
De MIVD heeft in 2009 een paar duizend meldingen ontvangen en onderzocht over
(vermeende) veiligheidsincidenten die zich bij of in relatie tot defensie hebben voorgedaan.
Deze incidenten zijn tevens systematisch en trendmatig op contra-inlichtingen- en
veiligheidsaspecten beoordeeld om een goed inzicht in lopende en komende
gebeurtenissen te verkrijgen. Op grond hiervan moet Defensie in staat zijn meer gerichte
maatregelen te nemen om de veiligheid te verbeteren. Daar waar van toepassing is de
informatie gedeeld met andere diensten of instanties.
Ook werden in 2009 bestuursorganen en diverse regerings- en overheidsfunctionarissen
benaderd door personen die op indringende wijze een boodschap kwijt wilden, waarvan de
aard en inhoud aanleiding gaf tot nader onderzoek. In een enkel geval betrof het
meldingen van of over (voormalige) defensiemedewerkers. De MIVD is in 2009 met de AIVD,
het Korps Landelijke Politiediensten (KLPD) en de Nationaal Coördinator Terrorisme-
bestrijding (NCTb) een intensievere samenwerking aangegaan om personen die mogelijk
een ﬁxatie hebben ontwikkeld sneller te duiden en zodoende sneller te onderkennen of een
dergelijk persoon een dreiging vormt voor de nationale veiligheid.
Industrieveiligheid
Veiligheidsbevordering
Industrieveiligheid omvat de beveiliging van personeel, materieel en informatie bij civiele
bedrijven die zijn belast met de uitvoering van gerubriceerde of vitale defensieopdrachten.
De MIVD verstrekt adviezen met betrekking tot de implementatie van de beveiligingseisen
en oefent controle uit op de naleving van het beleid. In 2009 heeft de MIVD in dat kader
zeven integrale bedrijfsaudits uitgevoerd. In 2009 werden 268 van de 520 voor gerubriceerde
defensieopdrachten ingeschakelde bedrijven bezocht. Dit gebeurde grotendeels in het
kader van de aanbesteding en de realisatie van nieuwe (inter)nationale defensieopdrachten.
Daaruit is naar voren gekomen dat een adequate beveiliging van de ICT-omgeving nog
steeds een heikel punt is. Hiernaast zijn onder andere op verzoek van het bedrijfsleven 35
veiligheidsbrieﬁngs verzorgd, deels in samenwerking met de AIVD. De MIVD heeft in
samenwerking met het Defensie Inlichtingen en Veiligheidsinstituut (DIVI) twee trainingen
voor beveiligingsfunctionarissen en projectleiders van bedrijven verzorgd.
Er zijn veiligheidsadviezen verstrekt in het kader van diverse internationale
materieelprojecten van de NAVO. Bij dergelijke projecten wordt nauw samengewerkt met de
Defensie Materieel Organisatie (DMO). Er heeft voorts regelmatig overleg plaatsgevonden met
bedrijven en de DMO over de wenselijkheid van export van sensor-, wapen-, communicatie-
en radarsystemen en technologie naar diverse landen. Ook werd in enkele gevallen
bijgedragen aan het opstellen van adviezen ten behoeve van de ministeries van Economische
Militaire Inlichtingen- en Veiligheidsdienst

51
Civiele contacten
De jaarlijkse relatiedagen voor de beveiligingsfunctionarissen en projectleiders van
defensieorderbedrijven vonden in 2009 plaats bij de Koninklijke Marine te Den Helder.
Tijdens deze dagen zijn presentaties verzorgd over IED’s en het hacken van computers. Voorts
werd deelgenomen aan de bedrijvenbeurs in AHOY Rotterdam, georganiseerd door de
Stichting Nederlandse Industrie voor Defensie en Veiligheid (NIDV). De MIVD heeft
voorlichting gegeven over contra-inlichtingen en veiligheidsaspecten waar het bedrijfsleven
mee kan worden geconfronteerd.
Luchtfotograﬁe
De MIVD draagt zorg voor uitvoering van het Koninklijk Besluit (KB) waarin het maken van
opnamen vanuit luchtvaartuigen aan vergunningsplicht is onderworpen. Technologische
ontwikkelingen, onder andere op het gebied van satellietbeelden, hebben echter geleid tot
discussie over de handhaving van dit KB. De discussie zal in 2010 worden voortgezet.
Requests for Visit
De MIVD draagt zorg voor de behandeling van Requests for Visit en de verstrekking van
clearances voor Nederlandse defensiemedewerkers die een dienstreis naar het buitenland
maken, alsook voor buitenlanders die in Nederland een defensielocatie willen bezoeken. In
2009 zijn circa 2.000 uitgaande en 800 inkomende Requests for Visit verwerkt.
Personele Veiligheid
Veiligheidsonderzoeken
De MIVD is belast met de uitvoering van veiligheidsonderzoeken naar (kandidaat-)
vertrouwensfunctionarissen bij het ministerie van Defensie en bij defensieorderbedrijven.
Bij positieve afronding van het veiligheidsonderzoek geeft de MIVD een Verklaring van Geen
Bezwaar (VGB) af. Dit is een voorwaarde voor aanstelling van een functionaris op een
vertrouwensfunctie.
Een VGB wordt afgegeven als op basis van een veiligheidsonderzoek geen reden bestaat om
een persoon niet te plaatsen op een vertrouwensfunctie. Op grond van het onderzoek van
de MIVD is in 2009 de VGB in 144 gevallen geweigerd en in vijftien gevallen ingetrokken.  Dit
vormt een stijging ten opzichte van 2008. Deze toename werd onder meer veroorzaakt door
het ontbreken van voldoende informatie wegens verblijf van bedoelde persoon in het
buitenland. De MIVD constateert dat de complexiteit van onderzoeken stijgt.
Daarnaast voert de MIVD periodiek hernieuwde onderzoeken uit en worden er incidenteel
veiligheidsonderzoeken ingesteld wanneer gegevens hiertoe aanleiding geven. Zo zijn
binnen het ministerie van Defensie commandanten verplicht veiligheidsrelevante
incidenten waarbij defensiepersoneel is betrokken aan de MIVD te melden. Dit kan een
aanleiding zijn voor het instellen van een hernieuwd veiligheidsonderzoek.
Militaire Inlichtingen- en Veiligheidsdienst

53
gezamenlijk een leidraad ontwikkeld die duidelijk maakt welke persoonlijke gedragingen
en omstandigheden een rol spelen in veiligheidsonderzoeken. De diensten toetsen op
eerlijkheid, onafhankelijkheid, loyaliteit en integriteit en beschrijven in de leidraad wat
onder deze criteria wordt verstaan. Daarnaast vermeldt de leidraad de bezwaar- en
beroepsprocedure.
Vooruitblik
Naast genoemde versterking van het proces veiligheidsonderzoeken zullen in 2010 de
beleidsregelingen justitiële antecedenten bij veiligheidsonderzoeken Defensie c.q.
Koninklijke Marechaussee worden herzien. Hiermee zal onder meer een nog transparantere
regeling ontstaan met betrekking tot de beoordeling van het gebrek aan gegevens door
verblijf in het buitenland van de kandidaat-vertrouwensfunctionaris. Voorts zal een
herziening van het beleid omtrent vertrouwensfuncties plaatsvinden, in het bijzonder
inzake de aanwijzing van functies als vertrouwensfunctie op basis van de vereiste 
ambtelijke integriteit. Met de AIVD zal de personele uitwisseling op het gebied van
veiligheidsonderzoeken, evenals de bestaande bredere samenwerking, worden voortgezet
en waar mogelijk geïntensiveerd.
Gegevensveiligheid
De MIVD heeft tevens tot doel bij te dragen aan de veiligheid van de bedrijfsvoering van
Defensie. Dat doet de MIVD door onderzoek te doen naar de integriteit van (in gebruik
zijnde) ICT- en Telecommunicatie-middelen en de daarmee verwerkte gegevens, en de
elektronische veiligheid van ruimtes en voertuigen. De uitgevoerde onderzoeken zijn te
splitsen in twee categorieën: ICT-onderzoek en Elektronische Veiligheidsonderzoeken.
Ook het afgelopen jaar verrichtte de MIVD weer onderzoeken op het gebied van mogelijke
compromittatie van (gerubriceerde) defensiegegevens. Het betrof hier veelal forensisch ICT-
onderzoek naar de rechtmatigheid van de aanwezigheid van gerubriceerd materiaal op
diverse informatiedragers.
Daarnaast is onderzoek verricht naar mogelijk voorkomen van aﬂuisterapparatuur en
misconﬁguraties van aanwezige telecommunicatiesystemen op defensielocaties (of daaraan
gerelateerde locaties) in binnen- en buitenland. Deze onderzoeken vinden plaats op
locaties  waar hoog gerubriceerde informatie wordt besproken en of verwerkt en kunnen
zowel periodiek als ook incident gestuurd plaatsvinden. Het betreft hier vooral vergader- en
werkruimtes. In het afgelopen jaar zijn circa 120 ruimtes onderzocht.
Uit voorgaande MIVD-onderzoeken is het algemene beeld ontstaan dat de beveiliging van
elektronische gegevens binnen Defensie niet volledig op orde is. Vanuit de techniek gezien
blijft de kans op incidenten, door de toenemende complexiteit van de gebruikte
technologie, onveranderd groot. De eenvoudige verkrijgbaarheid van zowel apparatuur als
software op het gebied van audio/video, ontvangst- en zendapparatuur, netwerkanalyzers,
etc., gevoegd bij de brede beschikbaarheid van kennis op dat gebied draagt ook bij tot een
hoog risico op inbreuk van de defensie-infrastructuur.
Militaire Inlichtingen- en Veiligheidsdienst

55
Om het Vooruitziend Vermogen voor Vrede en Veiligheid waar te kunnen blijven maken, moet de dienst
blijven ontwikkelen. Dat loopt uiteen van onder meer ontwikkelingen op het gebied van personeel en ICT tot
informatieverwerving en -verwerking.
Toekomstvisie MIVD
In 2009 is een concept Toekomstvisie MIVD opgesteld voor de komende twintig à dertig
jaar. Deze toekomstvisie is gebaseerd op reeds ingezette koerswijzigingen. Maar ook op de
voor MIVD relevante langetermijnontwikkelingen en scenario’s die recentelijk door de
Defensiebrede Projectgroep Verkenningen zijn ontwikkeld waaraan ook de MIVD bijdragen
heeft geleverd. Een eigen visie is essentieel om consistent en coherent beleid te kunnen
voeren en om prioriteiten vast te stellen.
Defensie Inlichtingen en VeiligheidsRaad (DIVR)
De DIVR coördineert Defensiebrede inlichtingen- veiligheidaspecten op het hoogste
ambtelijke niveau en is daarmee richtinggevend. In de DIVR worden inlichtingen- en
veiligheidvraagstukken op hoofdlijnen behandeld, waaronder thema’s als de functie van
inlichtingen en veiligheid binnen de krijgsmacht, de werking en sturing binnen de
inlichtingen- en veiligheidketen. Maar ook nieuwe concepten met betrekking tot de inzet
van inlichtingen- en veiligheidorganisaties, het afstemmen van prioriteiten en personele en
materiële ontwikkelingen, waaronder het verbeteren van de kwaliteit van personeel en
ondersteunend materieel. De DIVR bezint zich periodiek op de toereikendheid van de eigen
werkwijze met betrekking tot inlichtingen en veiligheid.
De DIVR wordt voorgezeten door de secretaris-generaal. De andere leden zijn de
Commandant der Strijdkrachten (CDS), de hoofddirecteur Algemene Beleidszaken, de
hoofddirecteur Financiën en Control, de directeur Juridische Zaken en de directeur MIVD.
Laatstgenoemde vervult de rol van Inlichtingen- en Veiligheid Autoriteit Defensie, wat
betekent dat hij de leiding neemt bij het opstellen van de agenda van de DIVR en dat hij
krijgsmachtbrede inlichtingen- en veiligheidaangelegenheden bewaakt. Deze
autoriteitsfunctie betreft geen formele zeggenschap, zoals bij andere autoriteitsfuncties met
een wettelijke grondslag, maar een signalerende functie richting de (leden van de) DIVR. In
2009 is deze verantwoordelijkheid vastgelegd in het document Besturen bij Defensie 2009.
De DIVR is in 2009 twee keer bijeen geweest en heeft gesproken over de versterking van de
inlichtingen- en veiligheidsketen Defensie, verhoging van de kwaliteit van inlichtingen- en
veiligheidspersoneel door het ontwikkelen van defensiebreed loopbaanbeleid voor
I&V-personeel, hooggerubriceerde netwerken en over het Geospatial Intelligence concept.
Inlichtingen- en veiligheidsketen Defensie
In 2007 heeft Defensie besloten de hoofdlijnen van het rapport van de Onderzoeksgroep
Inlichtingen en Veiligheid Defensie (OIVD 2006) over te nemen waaronder versterking van
de inlichtingen- en veiligheidsketen. Deze versterking is meerjarig en vindt gefaseerd plaats
tot in 2013. De voorziene uitbreiding voor 2009 van de MIVD met twintig vte’n is
gerealiseerd. De bundeling van de bestaande capaciteiten van operationele inlichtingen in
Militaire Inlichtingen- en Veiligheidsdienst

57
defensiebreed loopbaanbeleid voor inlichtingen en veiligheidspersoneel. Voordat
daadwerkelijk loopbaanpatronen kunnen worden ontwikkeld, wordt in 2010, in nauw
overleg met Hoofd Directie Personeel, onderzocht hoe de resultaten van de werkgroep
kunnen worden geborgd bij (toekomstige) reorganisaties binnen Defensie. Ter
ondersteuning van een loopbaanplan voor een inlichtingen- en veiligheidsfunctionaris
wordt in 2010 een opleidingen- c.q. studiegids ontwikkeld. Bovendien is in 2009 door de
MIVD actief deelgenomen aan (pre) Management Development-trajecten. Daarin zal de
komende jaren verder worden geïnvesteerd.
Daarnaast zijn in overleg met opleidingsinstituten diverse opleidingen inhoudelijk versterkt
en is meegewerkt aan het schrijven van een Joint doctrinepublicatie Inlichtingen die in 2010
zal verschijnen. Bovendien is in samenspraak met de Nederlandse Defensie Academie
(NLDA) en de Universiteit van Utrecht een minor Inlichtingen en Veiligheid ontwikkeld die
in 2010 zal worden gedoceerd aan de NLDA. Bezien wordt hoe in 2011, in samenwerking met
de Universiteit van Utrecht, een mastertraject Intelligence en Nationale Veiligheid binnen de
master Geschiedenis van Internationale Betrekkingen gestart kan worden.
Hooggerubriceerde netwerken
In 2008 heeft de MIVD tijdens het derde Defensie Inlichtingen en Veiligheidsberaad zijn
toekomstvisie gepresenteerd over de informatievoorziening in de I&V-keten. Dit was voor
de secretaris-generaal aanleiding om, in een gesprek met de BeveiligingsAutoriteit (BA) en
HoofdDirectie Informatie&Organisatie (HDIO), te vragen in hoeverre de architectuur van
het hoofdwapensysteem van de MIVD, de hooggerubriceerde ICT-infrastructuur ATLAS,
bruikbaar is voor alle hooggerubriceerde netwerken binnen Defensie. De geïntegreerde
informatievoorziening bij de MIVD biedt namelijk samenwerkingsmogelijkheden op
strategisch, operationeel en tactisch niveau.
HDIO is beleidsverantwoordelijk voor de generieke informatievoorziening. In haar beleid
heeft HDIO besloten de komende jaren een optimalisatie door te voeren op de
hooggerubriceerde netwerken. Aangezien ATLAS is ontstaan uit een speciﬁeke
vervangingsbehoefte van separate MIVD-netwerken, wordt thans bezien of de behoeftes van
de overige gebruikers van Staatsgeheim (Stg) gerubriceerde informatie passen binnen het
huidige ATLAS-concept. Het past in de visie van HDIO om de thans separate netwerken te
smeden tot één informatiedomein, zodat samenwerking geoptimaliseerd kan worden over
de ketens heen (duty-to-share) met in achtneming van de beveiliging (need-to-know).
Als onderdeel van de groei tot één informatiedomein gaat de MIVD voor het generieke deel
het beheer en de ontwikkeling van de ICT-infrastructuur overdragen aan de bedrijfsgroep
IVENT. De benodigde aanpassingen in de processen voor informatiemanagement,
functioneel beheer en projectsturing aan de kant van de MIVD zijn in gang gezet. Deze
activiteiten zullen doorlopen tot in 2011. In relatie hiermee heeft de plaatsvervangend
directeur MIVD de rol van Chief Information Officer (CIO) op zich genomen. Met deze
aanpassing is aandacht voor IV en ICT binnen de directie stevig verankerd, op het juiste
niveau en in lijn met de rol als beleidsverantwoordelijke gebracht.
Militaire Inlichtingen- en Veiligheidsdienst

59
Wanneer geo-inlichtingen en - in een geograﬁsche context geplaatste - inlichtingen uit
andere inlichtingenbronnen worden gefuseerd en integraal worden geanalyseerd wordt
correlatie van gegevens in plaats en tijd mogelijk. Hierdoor kunnen van complexe situaties
coherente geograﬁsche, vierdimensionale, visualisaties worden gemaakt. De fusie en
analyse van geo-inlichtingen met andere in een geograﬁsche context geplaatste
inlichtingen heet Geospatial Referenced Intelligence Fusion (GRIF).
GEOINT, maar met name GRIF, maken het voor militaire besluitvormers zowel op strategisch,
operationeel als tactisch niveau mogelijk om naar plaats en tijd gecorreleerde inlichtingen
te gebruiken bij het nemen van beslissingen. Dit is een revolutionaire ontwikkeling in de
inlichtingenvoorziening aan de operationele gebruikers. Met de Under Secretary of Defense for
Intelligence (VS) is onlangs een samenwerkingsovereenkomst gesloten met als resultaat dat de
MIVD de beschikking zal krijgen over satelliet imagery. De consequenties van deze nieuwe
samenwerking worden door de MIVD verder uitgewerkt in 2010.
Ontwikkelingen informatie-verwerving en -verwerking
Open Source Intelligence (OSINT)
In de Wet op de inlichtingen- en veiligheidsdiensten van 2002 (Wiv 2002) is vermeld dat
voordat de MIVD van bijzondere verwervingsmiddelen gebruik mag maken, eerst open
bronnen geraadpleegd moeten worden.
In de Hoofdlijnennotitie Defensie heeft de MIVD opdracht gekregen de inlichtingenketen
ook kwantitatief te versterken met het oog op het toegenomen belang van inlichtingen ten
behoeve van uitzendingen. Medio 2009 heeft de succesvol verlopen werving geresulteerd in
de aanname van informatiespecialisten. De dienstverlening is sindsdien uitgebreid.
Ook werd afgelopen jaar een bezoek gebracht aan het congres van de International Open Source
Working Group (IOSWG), dat dit jaar in OSLO georganiseerd werd. De IOSWG is een
samenwerkingsverband van ‘s werelds belangrijkste OSINT afdelingen onder aansturing van
de Amerikaanse Oﬃce Director of National Intelligence, Open Source Center. Het congres vormt een
belangrijk netwerk en information sharing gelegenheid waar lidstaten mogelijkheden tot
internationale samenwerking kunnen onderzoeken.
Imagery Intelligence (IMINT)
De analyse van satelliet- en luchtbeelden wordt onder meer gebruikt bij het onderzoek naar
de proliferatie van massavernietigingswapens, de daarbij behorende
overbrengingsmiddelen alsmede bij het monitoren van de relevante militaire
ontwikkelingen in de landen waarvoor de MIVD belangstelling heeft. In 2009 is binnen de
MIVD duidelijk geworden dat Imagery Intelligence in combinatie met geograﬁsche gegevens
binnen Defensie een steeds belangrijkere rol zal gaan spelen in de besluitvorming.
Sinds medio 2009 is een systeem van onbemande vliegtuigen (UAV) operationeel in Uruzgan
ten behoeve van de ondersteuning van de TFU. Met dit systeem van onbemande vliegtuigen
worden videobeelden verkregen, die zowel in Kamp Holland als bij de MIVD (kunnen) worden
Militaire Inlichtingen- en Veiligheidsdienst

61
beschikt, is dit jaar verder uitgebreid. De NSO biedt de onderschepte communicatie ter
verwerking aan beide diensten aan.
Voor het selectie- en verwerkingsproces beschikt de MIVD verder over hoogwaardige
capaciteit op het gebied van onderzoek, linguïstiek, inhoudsanalyse, technische analyse en
technische ondersteuning. De toenemende variëteit aan en snelle ontwikkeling in
communicatietechnieken dwingt de MIVD zijn verwerkingsprocessen continu aan te
passen. Ook in 2009 is de onderzoekscapaciteit uitgebreid en vindt modernisering plaats
van de verwerkende systemen. In verband met de verschillende geograﬁsche gebieden van
inlichtingenbehoefte is ook de verscheidenheid in de linguïstische capaciteit vergroot.
Human Intelligence (HUMINT)
Human Intelligence (HUMINT) is een categorie inlichtingen die wordt verkregen uit informatie
dat is verzameld of verstrekt door menselijke bronnen. De inzet van HUMINT is gebaseerd
op de bijzondere bevoegdheden zoals omschreven in de Wiv 2002. Het kan onder wettelijke
voorwaarden worden ingezet als de informatie niet op een andere wijze kan worden
verkregen.
De grote waarde van HUMINT ligt in de mogelijkheid om (in aanvulling op inlichtingen uit
andere bron) inzicht te krijgen in de intenties van anderen. HUMINT kan bij uitstek een
bijdrage leveren aan het in stand houden en uitbouwen van een eigen informatiepositie die
noodzakelijk is voor een onafhankelijke besluitvorming, passend binnen de lange termijn
ontwikkelingen en de inzet van de Nederlandse krijgsmacht nu en in de nabije toekomst.
Technologische ontwikkelingen (zoals biometrie, datamining, communicatiemiddelen) zijn
van invloed op de wijze waarop het inwinnen van informatie van menselijk bron zich in de
nabije toekomst ontwikkelt. Dit betekent dat samen met ketenpartners adequaat en
proactief op innovaties moet worden ingespeeld. Het uitwisselen van informatie en
samenwerking op het gebied van expertise tussen ketenpartners is een essentiële
voorwaarde om aan de snelle ontwikkelingen het hoofd te kunnen bieden en zal in 2010
worden gecontinueerd.
Verwerking van informatie
Informatievoorziening en -verwerking is een van de kernprocessen binnen de MIVD.
Daarom is alles eraan gelegen dit te optimaliseren. In 2009 is daartoe een eerste release van
een nieuw informatiesysteem gerealiseerd. Weliswaar zijn nog lang niet alle mogelijkheden
die het systeem biedt geïmplementeerd, maar de MIVD is nu bijvoorbeeld wel in staat om in
dertig milliseconden in miljoenen documenten de benodigde informatie te vinden. Met dit
informatiesysteem is een solide basis gelegd voor nieuwe mogelijkheden zoals
expertmeetings, samenwerkingsvormen, ketenbenadering, koppeling van gestructureerde
en ongestructureerde informatie, etc. Die mogelijkheden worden de komende jaren verder
uitgewerkt.
Militaire Inlichtingen- en Veiligheidsdienst

63
De MIVD werkt op vele gebieden samen. Dat kan zijn nationaal, maar ook internationaal.
Algemene Inlichtingen- en Veiligheidsdienst (AIVD)
In 2009 is de samenwerking met de AIVD in de gezamenlijke Unit Contraproliferatie (Unit
CP) met succes voortgezet. De goede ervaringen met de Unit CP hebben als blauwdruk
gefungeerd voor de oprichting van een tweede gezamenlijke unit, gericht op het Caribische
Gebied en Latijns Amerika. Voor het bewaren van de onderlinge balans tussen beide
diensten staat dit Team Caribisch Gebied (TCG) onder leiding van een MIVD Teamleider en
wordt gehuisvest worden bij de AIVD.
Ook op andere terreinen is sprake van nauwere samenwerking of bestaan concrete
voornemens in die richting, bijvoorbeeld op het gebied van veiligheidsonderzoeken. Het
doel van de samenwerking tussen beide diensten is het vergroten van de synergie. Ook en
vooral ten aanzien van het Aanwijzingsbesluit Buitenland (ABB) vindt bij voortduring
intensieve afstemming en samenwerking plaats. De MIVD en de AIVD werken overigens al
langer intensief samen in de Nationale Sigint Organisatie.
Nationale Sigint Organisatie (NSO)
De drie hoofdtaken van de NSO zijn: het verwerven (door onderschepping) van gegevens uit
telecommunicatie voor de diensten, het uitvoeren van onderzoek gericht op innovatie en
continuïteit van de interceptie en het instandhouden van expeditionaire capaciteiten voor
het fysiek ondersteunen van bijvoorbeeld crisisbeheersingsoperaties. De interceptietaak
van de NSO is gericht op twee doelen: het ontvangen en opnemen van door de diensten van
belang geachte, niet-kabelgebonden telecommunicatie door gerichte en ongerichte
interceptie en het verkennen van de ether. De NSO is beheersmatig ondergebracht bij de
MIVD en wordt gezagsmatig door de MIVD en de AIVD gezamenlijk aangestuurd.
Nationaal Coördinator Terrorismebestrijding (NCTb)
In Nederland is de Nationaal Coördinator Terrorismebestrijding (NCTb) namens de 
ministers van Justitie en Binnenlandse Zaken en Koninkrijksrelaties gemandateerd
beveiligingsmaatregelen te nemen om terroristische dreiging tegen personen, objecten,
openbare voorzieningen en bepaalde evenementen te weerstaan. Het stelsel Bewaken en
Beveiligen is ingesteld om dreigingen in Nederland te kunnen kwantiﬁceren en kwaliﬁceren.
De bijdrage van de MIVD aan het stelsel Bewaken en Beveiligen bestond in 2009 uit het
beschikbaar stellen van meer dan 130 dreiginginschattingen. Daarnaast leverde de MIVD
informatie over de terroristische dreiging van internationale terroristische organisaties
gericht tegen Nederland en tegen uitgezonden Nederlandse militaire eenheden.
Naast het ABB heeft de MIVD zitting in het Afstemmingsoverleg Alertering dat wordt
voorgezeten door de NCTb. De bijdragen van de MIVD aan dit forum bestonden uit
dreigingsanalyses over veertien verschillende sectoren. De samenwerkingsactiviteiten met
de NCTb hebben in 2009 geleid tot deelname als observant aan de internationale oefening
’Cobalt 2009’ die in de Jaarbeurs werd gehouden.
Militaire Inlichtingen- en Veiligheidsdienst

65
Contraterrorisme Infobox
Evenals de voorgaande jaren heeft de MIVD in 2009 bijgedragen aan de taakuitvoering van
de Contra Terrorisme (CT)-Infobox. De CT-Infobox is een samenwerkingsverband op het
gebied van terrorismebestrijding. Het heeft als doel een bijdrage te leveren aan de
bestrijding van islamitische radicalisering en terrorisme.
De CT-Infobox heeft daarbij twee hoofdtaken: de eerste hoofdtaak is het bij elkaar brengen
van informatie van de deelnemende instanties over netwerken en personen waarvan een
ernstige verdenking bestaat dat deze op enigerlei wijze betrokken zijn bij terrorisme. Op
basis van deze informatie geeft de CT- Infobox invulling aan haar tweede hoofdtaak,
namelijk het verstrekken van adviezen aan één of meerdere partnerorganisaties.
In 2009 heeft de MIVD diverse naslagverzoeken van de CT-Infobox behandeld. Naast het
doen van naslag, het analyseren van gegevens en het verstrekken van adviezen heeft de
CT-Infobox dit jaar diverse bijeenkomsten georganiseerd voor de deelnemende diensten
waaronder de MIVD.
Platform Interceptie Decryptie en Signaalanalyse (PIDS)
Binnen het interdepartementale samenwerkingsverband Platform Interceptie Decryptie en
Signaalanalyse (PIDS) wordt onderzoek uitgevoerd en kennis en expertise uitgewisseld. Het
afgelopen jaar heeft de MIVD actief deelgenomen aan de werkzaamheden van PIDS. Door
de nationale implementatie van bijvoorbeeld de EU-richtlijn Dataretentie en het
toenemend gebruik van vercijferde (internet)communicatie is het van belang dat intensief
wordt samengewerkt en onderzoek wordt gedaan. Gelet op de implementatie van nieuwe
cryptograﬁsche methodieken is het daarnaast van belang dat door de PIDS-partners zowel
operationeel als op het gebied van Research & Development voldoende personele en materiële
middelen ter beschikking worden gesteld.
Platform 13
De MIVD participeert in het samenwerkingsverband Platform 13 tussen overheid en
marktpartijen om te bewerkstelligen dat eﬃciënt en eﬀectief invulling gegeven kan worden
aan de rechtmatige uitwisseling van verkeersgegevens in het kader van de
Telecommunicatiewet.
Internationale samenwerking
Internationale samenwerking op het gebied van inlichtingen en veiligheid vindt plaats in
bilateraal, multilateraal en/of multinationaal verband. Er bestaan samenwerkingsverbanden
inzake Afghanistan, Irak, de Balkan, Trans-Kaukasië, Afrika en het Midden-Oosten. Maar ook
op thematische onderwerpen als militaire technologie, terrorismebestrijding en proliferatie
van massavernietigingswapens. De wijze van samenwerking met partnerdiensten is
vastgelegd in zogeheten Memoranda of Understanding. Op basis van bestaande netwerken kan
snel aansluiting worden gevonden bij multilaterale verbanden, wanneer optreden van de
krijgsmacht in coalitieverband dit vereist.
Militaire Inlichtingen- en Veiligheidsdienst

67
aangeduid als strategische kennis. In 2009 zijn de in 2008 geformuleerde en ontwikkelde
vernieuwde werkwijzen geïmplementeerd. Die hebben ten doel een grotere eﬃciëntie en
eﬀectiviteit te bereiken.
De primaire partners van de MIVD zijn voornamelijk te vinden onder de NAVO- en
EU-bondgenoten en onder coalitiepartners buiten de NAVO. Bilaterale internationale
samenwerking is een dynamisch proces, waarbij, naar prioriteit, nieuwe relaties worden
aangegaan, bestaande relaties worden geïntensiveerd en niet-eﬀectieve relaties worden
beëindigd. Ook in 2009 zijn in dat verband nieuwe partners benaderd waarvan wordt
verwacht dat zij een bijdrage kunnen leveren aan de verbetering van de informatiepositie.
Op thematisch en geopolitiek gebied werkt de MIVD samen met partnerdiensten, instituten
en instellingen. Het gaat daarbij vooral om het uitwisselen van informatie om de
informatieposities te
versterken. Dat is van belang
in het kader van het
beschermen van de eigen
uitgezonden eenheden. Deze
eenheden worden
ondersteund met
inlichtingen- en
veiligheidsproducten. Ook
op het gebied van
contraproliferatie en
contraterrorisme wordt
internationaal
samengewerkt.
Ter versterking van de
informatiepositie van de
MIVD wordt in enkele landen
gebruik gemaakt van
uitgezonden militairen die
niet behoren tot de MIVD
maar in bepaalde gevallen
aanvullende taken krijgen. In aanvulling hierop is de MIVD in 2009 een studie begonnen
naar de eﬀectiviteit van exclusief voor de MIVD uitgezonden liaisonoﬃcieren. In 2010 zal
worden besloten of, en zo ja, hoe de MIVD dit traject gaat invullen.
Multinationaal
De multinationale samenwerking op inlichtingengebied speelt zich vooral af binnen de
NAVO en met EU-partners. Hierbij worden op verschillende niveaus inlichtingen gedeeld en
wordt beleidsmatig samengewerkt op onder meer het gebied van doctrine en
standaardisatie. De samenwerking vindt plaats op zowel strategisch, operationeel als
tactisch niveau, maar kent beperkingen in de mate en snelheid van informatie-uitwisseling.
Militaire Inlichtingen- en Veiligheidsdienst

69
IFC
Bij de inlichtingenondersteuning van missies en operaties, speelt het Intelligence Fusion Center
(IFC) te Molesworth, Verenigd Koninkrijk, een belangrijke rol. Het IFC werd in 2007
opgericht ter ondersteuning van NAVO-operaties. Ruim 160 medewerkers uit vierentwintig
NAVO-landen - waaronder Nederland - werken aan strategische, operationele en tactische
inlichtingenproducten. Het IFC lijkt uit te groeien tot hét inlichtingencentrum van de
NAVO.
Europese Unie
Ten behoeve van de inlichtingenondersteuning van EU-missies vindt uitwisseling van
inlichtingen plaats met de Intelligence Division van de Militaire Staf van de EU (EUMS). Zo
nodig levert de MIVD medewerkers voor de operationele hoofdkwartieren van de EU.
Daarnaast werkt de dienst samen met het EU Situation Centre (EU SITCEN), het European
Satellite Centre (EUSC) en het European Defence Agency (EDA). Wegens de toename van het
aantal EU-missies, zowel militair als civiel, neemt de vraag van EUMS naar inlichtingen- en
veiligheidsproducten van de MIVD (en collega-diensten) toe. In 2009 is binnen de EU de
samenwerking tussen civiele inlichtingen (EU SITCEN) en militaire inlichtingen
(EUMS/Intelligence Division) verder uitgebouwd onder de noemer Single Intelligence Analysis
Capacity. Dit behelst het delen van rapporten. Ook wordt er al op beperkte schaal in
samengestelde teams gewerkt.
Op beleidsmatig niveau vindt binnen de EU samenwerking plaats in het Intelligence Directors
Conclave, waar overleg wordt gevoerd over de verbetering van de samenwerking en de
inlichtingenondersteuning van EU-missies. In 2009 zijn in dat verband initiatieven
ontplooid ter verbetering van de inlichtingensamenwerking, de inlichtingenondersteuning
aan de Operational Headquarters en ten aanzien van de mogelijke invoering van BICES als EUMS
Intelligence Support System.
De MIVD participeert in het
Project Team Intelligence van het
EDA. Dit team is onderdeel
van het Capability Directorate
van het EDA, bedoeld om 
de Europese defensie-
capaciteiten te verbeteren
ten behoeve van operaties in
het kader van het Europees
Veiligheids- en Defensie-
beleid. In het projectteam
wordt de voortgang gevolgd
van de verschillende
projecten die worden
uitgevoerd door het EDA.
Militaire Inlichtingen- en Veiligheidsdienst

71
De stafafdelingen Control en Ondersteuning binnen de MIVD houden zich bezig met de zogenaamde
PIOFACH-taken en zien er op toe dat de middelen voor de dienst op doelmatige wijze worden verworven en
beheerd en op doeltreﬀende wijze worden ingezet. Personeel, informatievoorziening, organisatie,
(ﬁnanciële) planning en control, integrale veiligheid, interne ondersteuning en ondersteuning van
uitzendingen zijn de onderwerpen waar deze stafafdelingen zich mee bezighouden.
Personeel
Bezetting
Per eind december 2009 was de organieke vulling van de MIVD 84 procent. Daarnaast was er
sprake van drie procent inhuur en zeven procent van de bezetting werd ingehuurd op
projectbasis.
Uitzendingen
Er zijn in 2009 in totaal 135 medewerkers van
de MIVD uitgezonden naar verschillende
gebieden. Daarnaast zijn er in totaal 93
medewerkers van de MIVD op werkbezoek
geweest. Dat is ongeveer anderhalf keer
zoveel als in 2008. Een verklaring hiervoor
zou kunnen liggen in het feit dat Nederland
Lead Nation is geweest. Dit heeft een stijging
in het aantal te vervullen functies tot gevolg
gehad, en daarmee dus ook een groter aantal
uitgezonden medewerkers. Daarnaast zijn er
een aantal uitzendingen geweest met een
meer incidenteel karakter. Dit levert ook een aanzienlijke niet-beschikbaarheid op voor de
reguliere functies vanwege de voorbereidings tijd voor de uitzending, de uitzendduur en
aansluitend compensatieverlof.
Medezeggenschap
In maart 2009 zijn verkiezingen voor de medezeggenschapscommissie (MC) georganiseerd
omdat de bezetting was teruggelopen van dertien naar negen leden. Er had zich een groot
aantal kandidaten gemeld, zodat de MC na de verkiezingen weer volledig gevuld was en er
tevens een reservelijst opgesteld is. Als gevolg van omstandigheden, zoals opleidingen,
uitzendingen en verkiezingen, is de personele bezetting van het dagelijks bestuur van de MC
gewijzigd.
De MC van de MIVD heeft zich in 2009 onder meer over de volgende onderwerpen gebogen:
• Reorganisatie Afdeling Contra Inlichtingen en Veiligheid (ACIV). De MC is vanaf het begin
betrokken bij deze reorganisatie en heeft de ontwikkelingen hieromtrent nauwgezet
gevolgd. Het concept voorlopig reorganisatieplan (cVRP) is medio december aan de MC
aangeboden. De MC onderschrijft de doelstellingen van de reorganisatie, maar hanteert
twee speerpunten ten aanzien van het proces. Ten eerste dient dit proces transparant te
Militaire Inlichtingen- en Veiligheidsdienst

73
Informatie
ICT-beheer
De reorganisatie van Bureau ICT is afgerond en de deﬁnitieve organisatie is voor een deel
gevuld met vaste medewerkers. Na invoering van de hoog gerubriceerde ICT infrastructuur,
ATLAS, is het beheer ingeregeld en zijn diverse klanten aangesloten op ATLAS. Dit komt de
klant-leverancier relatie duidelijk ten goede. ATLAS beperkt zich niet alleen tot de MIVD
maar kan, zoals reeds vermeld, de opmaat vormen tot een defensiebreed gerubriceerd
netwerk. Daarnaast zijn er nieuwe toepassingen op ATLAS gerealiseerd zoals een Custom
Relationship Management (CRM) systeem, een Informatie Analyse systeem en een
lucht-grond waarneming (UAV) systeem in het uitzendgebied. Ook zijn diverse verbindingen
opgewaardeerd (met name in de uitzendgebieden) en nieuwe satellietverbindingen
gerealiseerd.
Het afgelopen jaar is gebleken dat er een inhaalslag gemaakt dient te worden met
betrekking tot het vervolmaken van ATLAS. Hiervoor zijn diverse acties in gang gezet.
Duidelijk is dat dit niet met de huidige bezetting kan. Het zal noodzakelijk zijn om de
verwervende instantie IVENT en/of andere externe specialisten bij het project te betrekken.
Documentaire informatievoorziening
In 2009 zijn - buiten de veiligheidsonderzoeken - circa 31.000 documenten door de MIVD in
behandeling genomen of opgesteld. Een veelvoud ervan is ontvangen of verzonden; hetzij op
papier, hetzij digitaal. Voor de digitale informatiestroom tussen de MIVD en de Bestuurs-
staf is in december 2009 XPostWeb in gebruik genomen. Het voornemen is om dit systeem
ook voor de gerubriceerde documentenstroom binnen het MIVD-compartiment te gebruiken.
Militaire Inlichtingen- en Veiligheidsdienst

75
de versnelde uitbreiding in het kader van veiligheidsonderzoeken worden ook de betrokken
bedrijfsonderdelen gereorganiseerd. Deze reorganisatie wordt in 2010 afgerond. In 2009 is
de MIVD volgens plan met 22 functies (vte) uitgebreid en verder zijn de volgende
uitbreidingen voorzien:
2010 + 44 vte’n (waarvan 7 tijdelijk tot 1/1/2014)
2011 + 15 vte’n
2012 + 12 vte’n
2013 +  5 vte’n
Financiën
De stafafdeling Control is verantwoordelijk voor het planning- en controlproces van de
MIVD. In 2009 heeft de stafafdeling Control het Jaarplan MIVD 2010, waarin de
aandachtsgebieden van de MIVD worden beschreven, opgesteld. Bovendien heeft de
stafafdeling Control het Activiteitenplan annex de Begroting 2010-2015 opgesteld, met
daarin de te bereiken interne doelstellingen en de benodigde activiteiten en middelen. Het
Activiteitenplan is één van de belangrijke instrumenten waarmee de stafafdelingen Beleid
en Control gezamenlijk invulling geven aan de Beleid-, Plan- en Begrotingscyclus van
Defensie. Tot slot ziet de stafafdeling Control er op toe dat de middelen waarover de dienst
beschikt, doeltreﬀend, doelmatig en rechtmatig worden ingezet.
Onderstaande tabel geeft de realisatie van de begroting van de MIVD in 2009 weer.
Realisatie 2009 Bedragen Percentage
Personele uitgaven 56.000.000 59,2%
Materiële uitgaven 15.600.000 16,5%
Investeringen 18.000.000 19,0%
Geheime uitgaven 5.000.000 5,3%
Totaal 94.600.000
Aanschaf
Materieelbeheer
In oktober 2008 is het programma Professionaliseren Materieelbeheer Defensie (PMD) van
start gegaan. Om het materieelbeheer op orde te krijgen, is door DMO Beleid het
programma PMD opgezet. Dit moet ertoe leiden dat er in de periode 2009-2013 structurele
verbeteringen in het materieelbeheer komen. De basis voor het uiteindelijke programma
PMD is het Voorschrift Materieelbeheer, welke op 1 juli 2009 van kracht is verklaard. Het
Voorschrift Materieelbeheer wordt op dit moment geïmplementeerd binnen de MIVD en zal
op 1 januari 2011 afgerond moeten zijn.
Militaire Inlichtingen- en Veiligheidsdienst

77
gastsprekers en lezingen en bijdragen aan publicaties, waaraan vaak navolging is gegeven.
Voor de MIVD is dit belangrijk omdat het de toewijding en samenwerking met haar partners
benadrukt en een dialoog rondom trends en onderwerpen in het vakgebied stimuleert.
De MIVD weet dat communicatie een krachtig instrument is om personeel te betrekken en
te binden aan de dienst. Om de betrokkenheid van het personeel te borgen, zijn er in 2009
diverse initiatieven ontplooid op het gebied van interne communicatie. Het personeelsblad
van de MIVD heeft een nieuwe opzet gekregen. Hiermee is het blad een vakblad voor de
inlichtingen- en veiligheidsketen geworden. Het blad wordt nu breder verspreid binnen
Defensie dan daarvoor het geval was. Doel hiervan is de samenhang in de keten meer te
bevorderen en de verschillende spelers in het veld te informeren over elkaars
werkzaamheden.
In 2009 zijn de eerste stappen gezet om verbeteringen door te voeren naar aanleiding 
van het werkbelevingsonderzoek Picture in 2008. Daarnaast heeft dhr. B. Lutken een
onafhankelijk onderzoek uitgevoerd naar de werksfeer binnen de dienst. De resultaten 
van beide onderzoeken zijn voor de MIVD reden om in 2010 de interne communicatie te
verbeteren.
De negatieve publiciteit rondom de Dienst als gevolg van een reeks disciplinaire
maatregelen die in het recente verleden zijn genomen vormde de aanleiding voor een
onafhankelijk onderzoek naar de werksfeer en een onafhankelijk onderzoek naar de
integriteit dat in 2010 wordt afgerond.
Huisvesting 
De personele uitbreiding van de MIVD en fysieke samenwerking met de AIVD heeft ook
gevolgen voor de huisvesting. De toegenomen behoefte aan huisvesting is deels
gerealiseerd met bestaande infrastructuur, en deels met ingebruikname van opgeleverde
nieuwbouw. Daarnaast zal het nieuwe gezamenlijk met de AIVD op te richten Team CALA
worden gehuisvest bij de AIVD.
April 2009 is het nieuw opgeleverde gebouw op het satellietgrondstation in Burum in
gebruik genomen. In de weken aansluitend is het interim-gebouw afgevoerd en zijn de
resterende terreintechnische werkzaamheden afgerond. Restpunt van het project
nieuwbouw is het afronden van de beveiliging van het nieuwe gebouw.
In oktober 2009 is gestart met de renovatie van gebouw 35 te Eibergen. Dit behelst de
vervanging van de klimatologische en elektrotechnische installaties. De renovatie zal naar
verwachting doorlopen tot juni 2010, waarbij de werkzaamheden van de NSO normaal
doorgang zullen vinden.
Militaire Inlichtingen- en Veiligheidsdienst

79
De MIVD mag, conform de Wiv 2002, bijzondere bevoegdheden inzetten. Omdat deze bevoegdheden veelal
de privésfeer aantasten, is het belangrijk dat de dienst verantwoording aﬂegt over het handelen. Dat is op
diverse niveaus georganiseerd.
Verantwoordelijkheid 
De minister van Defensie draagt politieke verantwoordelijkheid voor het functioneren van
de MIVD en legt daarover verantwoording af aan het parlement. De directeur MIVD legt
mede door middel van het Jaarplan MIVD verantwoording af aan de minister van Defensie
over de aandachtsgebieden van de MIVD en de wijze waarop de dienst haar taken uitvoert.
Het Jaarplan MIVD, maar ook het Jaarplan van de AIVD, worden besproken in de Raad voor
de Nationale Veiligheid, een onderraad van de ministerraad.
De minister-president is behoeftesteller van de diensten als
het gaat om het verzamelen van inlichtingen betreﬀende het
buitenland. Jaarlijks worden door de minister-president
onderwerpen c.q. aandachtsgebieden van onderzoek
aangewezen, waarnaar de diensten onderzoek gaan
verrichten. De opdracht tot het uitvoeren van onderzoek is
beschreven in een openbaar Aanwijzingsbesluit. Het besluit
wordt gepubliceerd in de Staatscourant. De gedetailleerde
invulling van de taakopdracht is opgenomen in een geheime
bijlage die bij het besluit behoort en is niet openbaar.
De directeur MIVD legt verantwoording af aan de minister
van Defensie over de onderzoekactiviteiten in het kader van
de buitenlandtaak. De minister van Defensie rapporteert
periodiek aan de minister-president over de wijze waarop de
MIVD de onderzoeken uitvoert en over de vorderingen van
deze onderzoeken.
Daarnaast rapporteren de MIVD en de AIVD aan de minister-president over andere
inlichtingen- en veiligheidszaken. Het gaat daarbij doorgaans om actuele inlichtingen- en
veiligheidsaangelegenheden.
Raad voor de Nationale Veiligheid
De Raad voor de Nationale Veiligheid (RNV) is een onderraad van de Ministerraad. De RNV
bespreekt onder leiding van de minister-president onderwerpen die betrekking hebben op
de nationale veiligheid, waaronder inlichtingen- en veiligheidsvraagstukken. De minister
van Defensie is lid van de RNV.
De onderwerpen van bespreking in de RNV worden voorbereid in het Comité Verenigde
Inlichtingendiensten Nederland als het inlichtingen- en veiligheidsaspecten betreft, en het
Gezamenlijk Comité Terrorismebestrijding als het over terrorismeaangelegenheden gaat.
Agendapunten in 2009 waren onder andere de jaarplannen van de MIVD en de AIVD voor
Militaire Inlichtingen- en Veiligheidsdienst

81
In het kader van de toezichthoudende taak verricht de commissie onderzoeken en brengt
over het resultaat hiervan rapporten uit. De rapporten worden door de minister van
Defensie, voorzien van zijn reactie, aan het parlement aangeboden. Het openbare gedeelte
wordt aangeboden aan de beide Kamers der Staten-Generaal. Het gerubriceerde gedeelte
wordt voorgelegd aan de Commissie voor de Inlichtingen- en Veiligheidsdiensten van de
Tweede Kamer.
In 2009 heeft de commissie met betrekking tot de MIVD één toezichtsrapport opgesteld. Dit
rapport zal, na vaststelling, aan de Commissie voor de Inlichtingen- en Veiligheidsdiensten
van de Tweede Kamer worden aangeboden en betreft het handelen van de MIVD jegens een
vermeende voormalige agent. De CTIVD heeft het onderzoek ingesteld op verzoek van de
minister van Defensie. De minister van Defensie heeft in 2009 tevens de commissie verzocht
om een onderzoek in te stellen naar het handelen van de MIVD jegens twee geschorste
medewerkers. Dit onderzoek was in 2009 nog niet afgerond.
In 2009 deed de commissie verder nog onderzoek naar de samenwerking van de MIVD met
buitenlandse inlichtingen- en veiligheidsdiensten, de inzet van Signals Intelligence (Sigint) en
uitgebrachte ambtsberichten. Hierover zijn in 2009 geen rapporten uitgebracht.
Naast de hierboven genoemde onderzoeken heeft de commissie in 2009 steekproeven en
monitoring verricht. Dit had betrekking op ambtsberichten, veiligheidsonderzoeken,
verzoeken om kennisneming, notiﬁcatieonderzoeken en verzoeken om toestemming
artikel 25 en 27 van de Wet op de inlichtingen- en veiligheidsdiensten 2002.
Militaire Inlichtingen- en Veiligheidsdienst

83
Ten opzichte van 2008 is er in 2009 een lichte toename in bestuursrechtelijke procedures te
zien. Twee van de drie bezwaarschriften en het ingestelde beroep hebben overigens
betrekking op hetzelfde onderwerp, de bestuurlijke aangelegenheid Irak.
Jaarverslag
De minister van Defensie stuurt elk jaar vóór 1 mei het openbare jaarverslag van de MIVD
aan het parlement en de Commissie van Toezicht. In dit jaarverslag wordt op hoofdlijnen
verantwoording afgelegd over de activiteiten en werkzaamheden van het afgelopen jaar en
waar mogelijk wordt een vooruitblik gegeven op de onderwerpen waarop de MIVD zich het
komende jaar denkt te gaan richten.
Het gerubriceerde jaarverslag wordt aangeboden aan de minister-president, de Commissie
voor de Inlichtingen- en Veiligheidsdiensten (CIVD) van de Tweede Kamer en de Commissie
van Toezicht. Het gerubriceerde verslag wordt besproken in het mondeling overleg tussen
de CIVD en de minister van Defensie.
Dit jaarverslag is afgesloten op 15 maart 2010.
Militaire Inlichtingen- en Veiligheidsdienst

