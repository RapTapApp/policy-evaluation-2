1
Verslag van de bijeenkomst van het  
Gemengd Comité en de Raad Justitie en Binnenlandse Zaken,  
25-26 februari 2010 te Brussel 
 
Belangrijkste resultaten
De Raad nam de volgende instrumenten aan: 
- EU interne veiligheidsstrategie (agendapunt 6 van de Raad);   
- Conclusies over 29 maatregelen om de bescherming van de buitengrenzen 
op te voeren en illegale immigratie te bestrijden (agendapunt 3b van het 
Gemengd Comité en agendapunt 10 van de Raad);  
- Resolutie betreffende een modelovereenkomst voor het instellen van een 
Gemeenschappelijk Onderzoeksteam (JIT) (agendapunt 14 van de Raad).  
En marge van de Raad
Gemengd Comité 
1. Aanname van de agenda 
De agenda werd vastgesteld met de onderwerpen en in de volgorde zoals 
onderstaand weergegeven. 
 
2. SIS II  
(dit onderwerp werd ook tijdens de Raad behandeld) 
Tijdens de JBZ-Raad van 4-5 juni 2009 is afgesproken dat er twee Mile 
Stone Tests (MST) van het Schengen Informatiesysteem II (SIS II) zullen 
plaatsvinden om vast te stellen in welke mate SIS II voldoet aan de tijdens 
die Raad overeengekomen criteria. De eerste MST is uitgevoerd tussen 21 
en 23 januari 2010.  
De conclusies van die test waren niet beschikbaar tijdens deze bijeenkomst 
van de Raad. Het Voorzitterschap gaf aan dat alles in het werk zal worden 
gesteld om tijdens de volgende Raad (24-25 april a.s.) een besluit te 
kunnen nemen over voort- of stopzetting van SIS II.  
Nederland hecht aan een snelle analyse van de resultaten van de eerste 
MST, zodat zo snel mogelijk een gefundeerd besluit genomen kan worden 
over de toekomst van SIS II. Nederland betreurt het dat de Commissie het 
testresultaat pas tijdens de JBZ-Raad van 24-25 april a.s. kan presenteren.  
3. Illegale migratie en grenscontrole 
a) Ontwerp-verordening van het Europees Parlement en de Raad 
tot wijziging van Verordening (EG) nr. 2007/2004 van de 
Raad van 26 oktober 2004 tot oprichting van een Europees 
agentschap voor het beheer van de operationele 
samenwerking aan de buitengrenzen van de lidstaten van de 
Europese Unie 
 
b) Illegale immigratie aan de zuidelijke zeegrens van de 
Europese Unie 
 
1
Dit verslag is gebaseerd op de tijdens de Raad vastgestelde agenda en wijkt af van de volgorde die in 
de Geannoteerde Agenda (Kamerstuk 32 317, nr. 3) is aangehouden.  
 
1

aanspraak kan maken op een soortgelijke bescherming. Dit kunnen zowel 
strafrechtelijke, bestuursrechtelijke als civielrechtelijke maatregelen 
betreffen.  
 
Het Voorzitterschap lichtte het voorstel toe en wees op het belang voor de 
burger.  
 
Nederland is positief over initiatieven tot bescherming van slachtoffers van 
een strafbaar feit op het grondgebied van de EU. Minister Hirsch Ballin gaf 
aan dat in Nederland de bescherming van slachtoffers een prioriteit is, in 
het bijzonder de aanpak van huiselijk geweld. Voor Nederland is het van 
belang te streven naar een flexibel instrument, dat eenvoudig is toe te 
passen, goed uitvoerbaar is en dat zoveel mogelijk tegemoet komt aan de 
belangen van de slachtoffers zonder dat de betrokken overheidsinstanties 
onevenredig worden belast.  
 
Ten aanzien van het ter tafel liggende voorstel plaatste Minister Hirsch Ballin 
enkele kanttekeningen met het oog op de praktische uitvoerbaarheid en de 
verhouding met bestaande rechtsinstrumenten. 
In de eerste plaats is het van belang dat het EB niet alleen strafrechtelijke, 
maar ook civielrechtelijke of administratieve beschermingsmaatregelen 
omvat, zodat opgelegde contact- of gebiedsverboden kruiselings in andere 
lidstaten tenuitvoergelegd kunnen worden. Het slachtoffer is daarbij gebaat, 
omdat er dan meer mogelijkheden zijn voor bescherming. 
 
In de tweede plaats gaf Minister Hirsch Ballin aan dat het ruime 
toepassingsbereik van het voorgestelde rechtsinstrument leidt tot overlap 
met bestaande Kaderbesluiten en Verordeningen (zoals Kaderbesluiten 
2008/947/JBZ en 2009/829/JBZ en Verordening 44/2001). Hij achtte het 
van groot belang dat de afgrenzing tussen het EB en bestaande Europese 
regelgeving helder en praktisch wordt geregeld ten behoeve van de 
uitvoerbaarheid en de effectiviteit van het EB. 
 
Tenslotte gaf Minister Hirsch Ballin aan dat de richtlijn voorziet in een 
zelfstandige procedure op verzoek van het slachtoffer. Deze procedure staat 
los van de procedure die wordt gevoerd tegen de persoon tegen wie het 
slachtoffer beschermd moet worden. Hiermee wordt afgeweken van het 
systeem dat in de meeste lidstaten, waaronder Nederland, wordt 
gehanteerd en dat uitgaat van een beschermingsmaatregel die wordt 
opgelegd in het kader van een procedure jegens een verdachte of 
veroordeelde terzake van een strafbaar feit, danwel jegens een 
veroordeelde terzake van een onrechtmatige daad. Dit betreft voor 
Nederland, evenals voor een groot aantal andere lidstaten, een nieuwe 
situatie en vereist een zorgvuldige doordenking van de verhouding tussen 
de betreffende procedures, mede vanwege de wenselijkheid van ‘kruislingse 
omzetting’ van een beschermingsmaatregel (een strafrechtelijke maatregel 
wordt omgezet in een civielrechtelijke maatregel en vice versa) in een 
andere lidstaat. 
Het Voorzitterschap concludeerde dat er op Raadswerkgroepniveau verder 
zal worden gesproken over dit initiatief.  
 
Binnenkort zult u een BNC-fiche ontvangen over dit initiatief.  
 
3

- coördinatie van EU-agentschappen (zoals EUROPOL, FRONTEX en 
EUROJUST) en tot op zekere hoogte terrorismebestrijding 
- opheffen van de Task Force Chiefs of Police 
- COSPOL-projecten overhevelen naar COSI 
- jaarlijkse implementatierapporten EU interne veiligheidsstrategie 
- externe dimensie (civiele missies) 
 
Tijdens de Raad gaf het Voorzitterschap aan dat de eerste bijeenkomst van 
COSI op 11 maart a.s. zal zijn.  
 
8. Europees Pact tegen internationale drugshandel 
Het Voorzitterschap gaf aan dat dit pact is gericht op een samenhangende 
Europese controle op het aanbod van cocaïne en heroïne vanuit (met name) 
Westelijk Afrika. Het document dat voorlag is politiek van aard, maar zal wel 
degelijk worden geoperationaliseerd.   
 
Minister Hirsch Ballin gaf aan het een goed initiatief te vinden en steunde 
het. Hij wees wel op het belang van een goede uitwerking. Daarbij moet 
rekening worden gehouden met al lopende initiatieven, zoals het MAOC-N-
project. Dit project, dat Nederland samen met het Verenigd Koninkrijk en 
met steun van de Commissie uitvoert, is gericht op de bestrijding van 
drugsdoorvoer via Nigeria en de inzet van Nederlandse kustwacht in het 
Caribisch gebied.  
 
Het Voorzitterschap concludeerde dat er op Raadswerkgroepniveau verder 
zal worden gesproken over dit pact en dat ernaar wordt gestreefd het pact 
in de Raad van juni a.s. vast te stellen.  
 
9. Wederkerigheid van visumvrijstelling en Canada 
Naar aanleiding van de herinvoering van de visumplicht voor Tsjechische 
onderdanen door Canada op 14 juli 2009 heeft Tsjechië de Raad en de 
Commissie verzocht om het beginsel van reciprociteit in acht te nemen.   
Tijdens de JBZ-Raad van 23 oktober 2009 heeft de Commissie aan de Raad 
een rapport gepresenteerd waarin werd aangegeven dat Canada en Tsjechië 
spoedig naar een oplossing moeten zoeken om aan deze situatie snel een 
einde te maken. In dat rapport werd Canada opgeroepen om “voor eind 
2009” een roadmap op te stellen richting een oplossing alsmede het 
visumkantoor in Praag te heropenen, teneinde een aanbeveling aan de Raad 
tot tegenmaatregelen te voorkomen (in de vorm van een (her) invoering 
van de visumplicht voor diplo- en dienstpaspoorthouders). Tijdens deze 
Raad lichtte het Voorzitterschap de stand van zaken toe: Canada houdt nog 
altijd vast aan de visumverplichting voor Tsjechische onderdanen. Tsjechië 
uitte zijn onvrede over de beperkte voortgang die is geboekt.  
 
Nederland heeft steeds solidariteit betuigd jegens Tsjechië. Desalniettemin 
is Nederland van mening dat gestreefd moet worden naar het vinden van 
een bilaterale oplossing in samenspraak met de Commissie teneinde de 
relaties met Canada niet verder onder druk te zetten.  
 
Het Voorzitterschap concludeerde dat de Raad Tsjechië steunt in het zoeken 
naar een spoedige oplossing en in de Raad van april a.s. de situatie opnieuw 
zal worden bezien.  
 
10. Ontwerp-conclusies van de Raad over 29 maatregelen om de 
bescherming van de buitengrenzen op te voeren en van illegale 
immigratie te bestrijden 
Zie de tekst onder agendapunt 3 van het Gemengd Comité.  
5

14. Voorstel voor een resolutie van de Raad betreffende een 
modelovereenkomst voor het instellen van een Gemeenschappelijk 
Onderzoeksteam (JIT) 
In 2003 nam de Raad via een aanbeveling al een eerste modelovereen- 
komst aan voor het opzetten van Gemeenschappelijke Onderzoeksteams 
(JITs) met als doel experts te helpen bij de implementatie ervan. In het 
Stockholm Programma is vastgelegd dat de modelovereenkomst herzien 
dient te worden (gebaseerd op sinds 2003 opgedane ervaringen).   
 
Het doel van de herziening van de modelovereenkomst is het bestaande 
juridische kader te vertalen naar een voor de praktijk gemakkelijk bruikbaar 
document, zodat de bereidheid om gebruik te maken van JITs verder toe zal 
nemen. Minister Hirsch Ballin steunde de herziening van de 
modelovereenkomst en wees op de noodzakelijke meerwaarde voor de 
praktijk.  
 
De voorliggende tekst werd aangenomen.  
 
7

