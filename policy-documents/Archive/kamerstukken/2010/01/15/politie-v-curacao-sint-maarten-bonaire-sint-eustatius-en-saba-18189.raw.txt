32 019 (R 1886) 
Regeling van de inrichting, de organisatie, het gezag en het beheer van de politie 
van Curaçao, van Sint Maarten en van Bonaire, Sint Eustatius en Saba (Rijkswet 
politie van Curaçao, van Sint Maarten en van Bonaire, Sint Eustatius en Saba) 
 
NOTA NAAR AANLEIDING VAN HET VERSLAG, TEVENS NOTA NAAR AANLEIDING 
VAN HET VERSLAG VAN DE STATEN VAN DE NEDERLANDSE ANTILLEN 
 
I. ALGEMEEN 
 
1. Inleiding 
Over de Regeling van de inrichting, de organisatie, het gezag en het beheer van de politie 
van Curaçao, van Sint Maarten en van Bonaire, Sint Eustatius en Saba (hierna: de Rijkswet 
politie) hebben de Tweede Kamer (32 019, nr. 5) en de Staten van de Nederlandse Antillen 
(32 019, nr. 6) verslag uitgebracht.  
 
De regering heeft met veel belangstelling kennis genomen van de opmerkingen en vragen 
die door de verschillende fracties van de Tweede Kamer en fracties en het onafhankelijke 
Statenlid de heer Nicolaas van de Staten van de Nederlandse Antillen zijn gemaakt en 
gesteld over de Rijkswet politie.  
 
De leden van de CDA-fractie, van de PvdA-fractie en van de fractie van de ChristenUnie 
hebben met belangstelling kennisgenomen van het wetsvoorstel. De leden van de CDA 
fractie menen dat de Rijkswet politie de veiligheid zeker ten goede zal kunnen komen als 
een ieder zich positief inzet en hopen dat de rijkswet leidt tot werkbare regelingen en dat 
er geen sprake zal zijn van een te gecompliceerd geweven web van verantwoordelijkheden, 
afstemming en overeenstemming. De leden van de SP-fractie hebben met gemengde 
gevoelens kennisgenomen van het wetsvoorstel. Zij onderschrijven de doelstelling van de 
regering om zoveel mogelijk afstemming tussen de landen te bewerkstelligen, maar 
hebben vragen over de mate waarin dat is gelukt. De leden van de VVD-fractie hebben in 
meer opzichten met verbazing van het wetsvoorstel kennisgenomen. Die verbazing heeft 
onder meer betrekking op de voorgestelde schaal van de toekomstige politieorganisaties. 
Zij plaatsen vraagtekens bij de operationele slagkracht en de effectiviteit van deze 
organisaties. De leden van de PVV-fractie benadrukken dat het de verantwoordelijkheid van 
de nieuwe landen is om te zorgen voor een goede politie in hun land waarover 
verantwoording wordt afgelegd in de eigen vertegenwoordigende organen. De leden van de 
D66-fractie hebben met interesse kennisgenomen van het wetsvoorstel en zijn van mening 
dat de regering hiermee belangrijke stappen zet naar een zorgvuldige ontmanteling van het 
land Nederlandse Antillen. 
 
De fracties in de Staten van de Nederlandse Antillen hebben met belangstelling kennis 
genomen van het wetsvoorstel. Sommige fracties staan positief tegenover het voorstel. 
Andere fracties hebben fundamentele bezwaren tegen de wijze waarop getracht wordt een 
aangelegenheid waarover de toekomstige landen Curaçao en Sint Maarten volledige 
zeggenschap dienen te krijgen, te tillen naar het niveau van het Koninkrijk door toepassing 
van artikel 38, tweede lid, van het Statuut voor het Koninkrijk der Nederlanden.  
 
In deze nota naar aanleiding van het verslag, tevens nota naar aanleiding van het verslag 
van de Staten van de Nederlandse Antillen worden de vragen zoveel mogelijk beantwoord 
in de volgorde zoals deze in het verslag van de Tweede Kamer zijn gesteld, zij het dat in 
bepaalde gevallen vragen zijn samengevoegd. De vragen en opmerkingen van de Staten 
van de Nederlandse Antillen zijn daarbij meegenomen.  
 
De leden van de Forsa Kòrsou-fractie hekelen dat door het naar hun mening doelbewust 
oneigenlijk toepassen van artikel 38, tweede lid, van het Statuut voor het Koninkrijk der 
Nederlanden gesuggereerd wordt dat sprake is van samenwerking op basis van 
vrijwilligheid en instemming. Volgens deze leden dient artikel 38, tweede lid, in zeer 
uitzonderlijke gevallen te worden toepast. Dat gekozen is voor een verplichte 
samenwerking op grond van artikel 38, tweede lid, heeft volgens hen te maken met de 
schuldsanering die door Nederland in het vooruitzicht is gesteld. Ten overvloede 
benadrukken de leden van de Forsa Kòrsou-fractie dat zij absoluut geen tegenstanders zijn 
1

 1
functioneren, kan het RST geleidelijk worden afgebouwd”. De leden van de MAN-fractie 
vragen wie dat bepaalt, welke criteria daarbij worden gehanteerd en wie deze criteria 
zullen formuleren. 
 
In reactie hierop wijst de regering erop dat, zoals uit voornoemde brief van de 
Staatssecretaris van Binnenlandse Zaken en Koninkrijksrelaties volgt, tijdens de politieke 
Stuurgroep Staatkundige Veranderingen van 30 september 2009 is geconstateerd dat er 
onvoldoende voortgang is geboekt met de voorbereiding van de inrichting van de 
gemeenschappelijke voorziening politie. Met het oog op de korte tijd die nog te gaan is tot 
aan de transitiedatum en het grote belang van een adequate bestrijding van de zware, 
georganiseerde en grensoverschrijdende criminaliteit, is door de politieke Stuurgroep 
Staatkundige Veranderingen het besluit genomen het RST in ieder geval tot twee jaar na 
transitie te laten voortbestaan. Gelet op de consensusbasis waarop de rijkswet berust, 
bepalen de bij de rijkswet betrokken (nieuwe) landen gezamenlijk of de korpsen en de 
gemeenschappelijke voorziening politie kwalitatief voldoende functioneren. 
 
Het onafhankelijke Statenlid de heer Nicolaas wijst erop dat het Nederlands-Antilliaanse 
politiekorps in de praktijk niet naar behoren heeft gefunctioneerd. Het bevreemdt hem 
derhalve dat thans weer getracht wordt de politiekorpsen op de eilanden onder te brengen 
in één politieorganisatie.  
Het onderhavige voorstel van wet hanteert de bevoegdheden en verantwoordelijkheden 
van de landen Curaçao, Sint Maarten en Nederland voor wat betreft Bonaire, Sint Eustatius 
en Saba als uitgangspunt. Elk van de nieuwe landen en de BES-eilanden hebben een eigen 
politiekorps dat uitsluitend onder lokaal gezag functioneert. Er is geen sprake van één 
politieorganisatie, wel van intensieve samenwerking op politie- en justitieterrein om ten 
behoeve van de bevolking de bestrijding van de criminaliteit die zich helaas weinig aantrekt 
van de grenzen binnen het Koninkrijk, zo adequaat mogelijk ter hand te nemen. 
 
De leden van de CDA-fractie vragen of het onderhavige voorstel consequenties heeft voor 
het nieuwe Nederlandse politiebestel en andersom, of dit nieuwe bestel consequenties 
heeft voor de rijkswet en zo ja, welke. De leden van de SP-fractie vragen wat het betekent 
voor het korps op de BES-eilanden als er in het politiebestel in het Europese deel van 
Nederland wijzigingen worden doorgevoerd. 
Het voorstel van rijkswet regelt de inrichting, de organisatie en het beheer van de politie 
van Curaçao, van Sint Maarten en van Bonaire, Sint Eustatius en Saba en verschillende 
vormen van onderlinge politiesamenwerking. Met artikel 2 wordt tot uitdrukking gebracht 
dat het van toepassing is op het Caribische deel van het Koninkrijk. Dit voorstel en de 
wijziging van de in het Europese deel van het Koninkrijk geldende Politiewet 1993 hebben 
geen directie relatie met elkaar. Evenmin zullen wijzigingen in het Nederlandse politiebestel 
zonder meer leiden tot een wijziging voor het politiekorps op de BES. 
 
De leden van de SP-fractie vragen de regering om de belangrijkste verschillen tussen de 
zesentwintig regionale politiekorpsen en het politiekorps van Bonaire, Sint Eustatius en 
Saba aan te geven. 
De verschillen bestaan alleen in de beheerstructuur. De regionale politiekorpsen in het 
Europese deel van het Koninkrijk zijn op grond van de Politiewet 1993 een rechtspersoon. 
Deze rechtspersoon wordt bestuurd door een regionaal college, bestaande uit de 
burgemeesters van de gemeenten in de regio en de hoofdofficier van justitie. Het beheer 
berust bij de korpsbeheerder; de burgemeester die bij koninklijk besluit wordt benoemd uit 
de burgemeesters van de gemeenten in de regio. De korpsbeheerder is over het door hem 
gevoerde beheer verantwoording schuldig aan het regionale college. Het regionale college 
stelt het beleidsplan, de jaarrekening en het jaarverslag vast en de korpsbeheerder is, 
onverminderd de zeggenschap van het bevoegd gezag, eindverantwoordelijk voor de 
uitvoering van het beleidsplan. De korpsbeheerder is voorts in de regel het gezag dat 
bevoegd is tot aanstelling, bevordering, schorsing en ontslag van de ambtenaren van het 
korps. De voor de veel grotere Nederlandse korpsen gekozen beheerstructuur acht de 
regering minder passend voor het korps voor Bonaire, Sint Eustatius en Saba. Het 
onderhavige voorstel voorziet erin dat de Minister van Binnenlandse Zaken en 
Koninkrijksrelaties de beheerder is van het politiekorps van Bonaire, Sint Eustatius en 
Saba. Het beleggen van het beheer bij een minister sluit aan de huidige Antilliaanse 
regeling. Dit politiekorps zal dan ook organisatorisch vallen onder het ministerie van 
 
1
Kamerstukken II 2009/10, 31 568, nr. 55. 
3

op te nemen door bijvoorbeeld de openbare ordetaken bij de Minister van Algemene Zaken 
te leggen en de strafrechtelijke taken bij de Minister van Justitie. 
In reactie hierop merkt de regering op dat de politie in Curaçao en Sint Maarten weliswaar 
onder één minister valt, maar dat er op verschillende manieren gezorgd is voor “checks 
and balances”. De justitiële politietaken worden uitgevoerd onder gezag van de 
procureur-generaal. Hij heeft daarin een relatief zelfstandige positie met aan hem 
geattribueerde bevoegdheden. Bij het toezicht op het openbaar ministerie speelt de rechter 
een bijzondere rol waarop in de toelichting bij het wetsvoorstel Rijkswet openbare 
ministeries van Curaçao, van Sint Maarten en van Bonaire, Sint Eustatius en Saba uitvoerig 
4
is ingegaan. De procureur-generaal heeft bovendien een algemene toezichtstaak 
neergelegd in artikel 11, tweede lid, van voornoemd wetsvoorstel. Daarnaast is de 
inspectie op de politie geregeld in de Regeling van de instelling, taken en bevoegdheden 
van de Raad voor de rechtshandhaving van Curaçao, van Sint Maarten en van Bonaire, 
5
Sint Eustatius en Saba (Rijkswet Raad voor de rechtshandhaving).
Naar de mening van het onafhankelijke Statenlid de heer Nicolaas kan op voorhand worden 
gesteld dat één politiekorps voor de BES-eilanden in de praktijk onwerkbaar zal zijn. 
Bonaire ligt ongeveer duizend kilometer van Saba en Sint Eustatius. Op dit moment hebben 
deze twee eilanden samen met Sint Maarten één politiekorps. Voortzetting van een 
dergelijk samenwerkingsverband lijkt hem uit oogpunt van doelmatigheid en 
doeltreffendheid logischer. Het onafhankelijke Statenlid zegt op grond van de te 
verwachten moeilijkheden zich niet te kunnen verenigen met het onderhavige voorstel van 
rijkswet. 
De leden van de PvdA-fractie onderschrijven de uiteenzetting van de regering in het nader 
rapport dat de samenhang in het korps voor de openbare lichamen vooral in de praktijk zal 
moeten worden vormgegeven. Graag vernemen deze leden welke knelpunten en kansen de 
regering ziet voor één politiekorps dat zich op drie eilanden bevindt die ver van elkaar 
verwijderd zijn en waar grote verschillen tussen bestaan. 
 
In reactie hierop geeft de regering aan dat, zoals het onafhankelijke Statenlid de 
heer Nicolaas en de leden van de PvdA-fractie hebben aangeven, een knelpunt is gelegen 
in de onderlinge afstand tussen enerzijds Bonaire en anderzijds Sint Eustatius en Saba. De 
regering erkent dat de grote afstand tussen Bonaire enerzijds en Sint Eustatius en Saba 
anderzijds extra zorg vraagt voor het behoud van samenhang in het korps en een goede 
aansturing. Beheermatige opsplitsing van het korps is echter geen reëel alternatief. De in 
verhouding kleinere posten op Sint Eustatius en Saba dienen voldoende betrokken te 
worden bij de vestiging in Bonaire en omgekeerd. Daarnaast zijn er cultuurverschillen; niet 
alleen per eiland, maar ook per politievestiging op de afzonderlijke eilanden. Alhoewel de 
Nederlandse taal een verbindend element is, zijn er in de dagelijkse communicatie op de 
werkvloer ook taalverschillen waarmee rekening moet worden gehouden. Moderne 
communicatiemiddelen, waaronder bijvoorbeeld intranet, bieden mogelijkheden en kansen 
om de gemeenschappelijkheid te bevorderen, maar zullen op zich zelf niet voldoende zijn. 
Uitwisselingen, functieroulatie, werkbezoeken e.d. zullen ook bijdragen aan een 
gemeenschappelijke korpsidentiteit. Ook het driehoeksoverleg waarbij de drie 
gezaghebbers steeds zijn vertegenwoordigd is in dat opzicht van belang. Een kans ziet de 
regering in de mogelijkheid om op bijvoorbeeld het terrein van de zogenoemde PIOFAH-
taken (personeel, informatievoorziening, organisatie, financiën, automatisering en 
huisvestiging) efficiënt te werken. Bovendien gaat het bij de politie op Bonaire, 
Sint Eustatius en Saba, in vergelijking tot de korpsen van Curaçao, Sint Maarten en Aruba, 
om drie relatief kleine organisatorische eenheden. Die kleinschaligheid draagt ook bij aan 
een saamhorigheid en gelijkwaardiger verhoudingen. 
 
De leden van de SP-fractie geven aan dat de regering terecht heeft gesteld dat regelmatige 
afstemming tussen de BES-eilanden noodzakelijk zal zijn. De leden vragen hoe en onder 
wiens verantwoordelijkheid deze afstemming zal worden georganiseerd.  
Het in het voorstel opgenomen driehoeksoverleg (artikel 19), waaraan de drie 
gezaghebbers deelnemen, speelt naar de mening van de regering een belangrijke rol bij de 
regelmatige afstemming. Dit overleg is een gezamenlijke verantwoordelijkheid van de 
openbare lichamen. Denkbaar is dat afhankelijk van de locatie waar het overleg wordt 
 
4
Kamerstukken 2008/09 32 018 (R 1885), nr. 3, blz. 8-9. 
5
Kamerstukken II 2008/09, 32 020 (R 1887), nr. 2. 
5

de artikelen 14, eerste lid, 39, tweede lid, 41, eerste lid, 42, eerste lid, 46, eerste lid, 50, 
derde lid en 56, eerste lid, verplicht zijn voorgeschreven. Voorts vragen deze leden waarom 
de opmerkingen van de Raad van Advies ten aanzien van dit punt niet zijn overgenomen. 
 
De verplichting om omtrent de in de artikelen 14, eerste lid, 39, tweede lid, 41, eerste lid, 
42, eerste lid, 46, eerste lid, 50, derde lid, en 56, eerste lid, genoemde onderwerpen bij 
onderlinge regeling regels te stellen, dient te worden bezien in het licht van de afspraken 
tot onderlinge samenwerking en de afspraak dat de ambtenaren van politie bevoegd zijn in 
elk van de landen; Curaçao, Sint Maarten en Nederland voor wat betreft Bonaire, 
Sint Eustatius en Saba. Zonder deze regelingen zou afbreuk worden gedaan aan de intentie 
tot onderlinge samenwerking. De onderlinge regeling, bedoeld in artikel 26, biedt de 
mogelijkheid dat door middel van de gemeenschappelijke voorziening politie 
ondersteunende en specialistische diensten aan de politiekorpsen ter beschikking worden 
gesteld. Dit is aanvullend op hetgeen in artikel 20 is geregeld en om die reden facultatief 
geformuleerd. 
 
5. De gemeenschappelijke voorziening politie 
De leden van de MAN-fractie vinden in navolging van het advies van de Raad van Advies 
van 23 juni 2009 dat waar het de gemeenschappelijke voorziening politie betreft, in het 
voorstel taakvervaging optreedt. Als concreet voorbeeld verwijzen deze leden naar 
artikel 20, derde lid, op grond waarvan de gemeenschappelijke voorziening politie met 
politietaken kan worden belast. Voorts voorzien de leden van deze fractie dat de toepassing 
van dit voorstel in de praktijk moeilijk effectief zal zijn. Als concreet voorbeeld noemen zij 
de rol van de directeur van de gemeenschappelijke voorziening politie (artikel 21, 
eerste lid). Aangezien de gemeenschappelijke voorziening politie ook met politietaken is 
belast, is het volgens de leden zeer de vraag of samenwerking tussen de korpschefs en 
deze directeur in de praktijk werkbaar zal zijn. Voorts wijzen de leden van de MAN-fractie 
naar een onjuiste verwijzing in artikel 20, tweede lid. 
De regering wijst er uitdrukkelijk op dat aan de gemeenschappelijke voorziening politie zelf 
geen politietaken worden opgedragen. Uit artikel 20 volgt dat de gemeenschappelijke 
voorziening politie ambtenaren van politie, materieel en middelen beschikbaar stelt aan de 
korpsen. Indien de betrokken ministers in onderling overleg besluiten dat andere dan de in 
artikel 20, tweede lid, genoemde politietaken door ambtenaren die door middel van de 
gemeenschappelijke voorziening politie beschikbaar worden gesteld, worden verricht, zal 
ook dit geschieden in het onderdeel van het politiekorps dat gaat over die politietaak. Dit is 
ondubbelzinnig in het vierde lid van artikel 20 vermeld. Wel kan de procureur-generaal in 
bijzondere gevallen een beroep doen op de gemeenschappelijke voorziening politie. 
De geconstateerde onjuiste verwijzing in artikel 20, tweede lid, (naar artikel 7, tweede lid, 
onder a tot en met c) wordt bij nota van wijziging hersteld in die zin dat wordt verwezen 
naar artikel 8, eerste lid, onder a tot en met c. 
 
De leden van de CDA-fractie geven aan er waarde aan te hechten dat er een blijvende 
samenwerking is van de op te richten gemeenschappelijke voorziening politie met het RST 
en vragen wat er gebeurt met het RST. De leden van de VVD-fractie geven aan dat zij, 
anders dan de Raad van State, niet tot conclusie kunnen komen dat de 
gemeenschappelijke voorziening politie een voorzetting is van het RST. Deze leden vragen 
de regering een poging te doen het beeld dat de gemeenschappelijke voorziening politie 
een veredeld bemiddelings- dan wel uitzendbureau is te weerleggen. Voorts vragen zij naar 
de toekomstige positie van het RST en of het werkelijk de bedoeling is dat het RST op 
Aruba blijft bestaan.  
 
In de memorie van toelichting bij het wetsvoorstel heeft de regering uiteengezet dat het 
door de gemeenschappelijke voorziening politie beschikbaar gestelde personeel in de 
korpsen wordt belast met taken die thans, zonder afbreuk te doen aan de bevoegdheden 
van de korpsen terzake, worden verricht door het RST dat is ingesteld bij protocol inzake 
de gespecialiseerde recherchesamenwerking tussen de landen van het Koninkrijk van 
7
30 november 2001. Het RST vormt thans een samenwerkingsteam ter bestrijding van de 
zware en georganiseerde criminaliteit. Deze samenwerking doet niet af aan de eigen taken 
van de politie van de landen. Bij eerder genoemde brief van 5 oktober 2009 is de Tweede 
Kamer geïnformeerd dat tijdens de vergadering van de Politieke Stuurgroep Staatkundige 
 
7
Kamerstukken II 2008/09, 32 019 (R 1886), nr. 3, blz. 9. 
7

verantwoordelijk voor het functioneren van de gemeenschappelijke voorziening politie. Wat 
de grensoverschrijdende criminaliteit betreft zijn zij wel ieder gebonden aan het 
gezamenlijke beleidsprogramma en de afspraken over inzet van mensen en middelen voor 
de bestrijding van de grensoverschrijdende criminaliteit. Deze worden vastgesteld in de 
raad van minister van het Koninkrijk (artikelen 33 en 34 voorstel Rijkswet openbare 
ministeries van Curaçao, van Sint Maarten en van Bonaire, Sint Eustatius en Saba). 
 
De leden van de MAN-fractie vragen aandacht voor het onderling overleg, bedoeld in de 
artikelen 19, 30, 36 en 37. Zij geven aan het belang van overleg te onderkennen, maar 
vinden de frequentie zwaar overdreven, los van de hoge kosten die daarmee gemoeid 
zullen zijn. Zij verwijzen hierbij naar het advies van de Raad van Advies. 
Naar de mening van de regering vormt overleg een integraal onderdeel van 
politiesamenwerking tussen de landen. In het voorstel is slechts het minimaal aantal 
verplichte overlegmomenten opgenomen. In de praktijk zullen sommige vormen van 
overleg vaak aansluitend (op dezelfde dag) kunnen worden verricht. Het staat betrokkenen 
uiteraard vrij voor het overleg gebruik te maken van moderne communicatiemiddelen 
waardoor zij niet altijd fysiek bij elkaar hoeven te komen. 
 
De leden van de CDA-fractie vragen of de politie zelf (het blauw bloed als het ware) 
voldoende vertegenwoordigd is in de gemeenschappelijke voorziening politie. 
De gemeenschappelijke voorziening politie bestaat uit zogenoemd blauwbloed. De 
onderzoeken ten aanzien waarvan via de gemeenschappelijke voorziening politie 
politieambtenaren beschikbaar worden gesteld, worden uitgevoerd door politieambtenaren.  
 
Ten aanzien van de toepasselijkheid van het voorstel van rijkswet in Aruba hebben leden 
van de PvdA-fractie en van de CDA-fractie vragen gesteld. De leden van de PvdA-fractie 
zijn van mening dat voor een goed opererende politie in het Caribische deel van het 
Koninkrijk belangrijk is dat er ook een goede politiële en justitiële samenwerking is met 
Aruba. Zij vragen of de regering het niet wenselijk vindt dat Aruba zou deelnemen aan de 
gemeenschappelijke voorziening politie, of er contact is geweest met Aruba over de 
samenwerking op het vlak van politie na de staatkundige hervorming en welke visie de 
Nederlandse en Arubaanse regering op deze samenwerking hebben.  
De regering merkt op dat Aruba geen partij is geweest bij de totstandkoming van het 
voorstel. Na haar aantreden heeft de huidige regering van Aruba laten weten in ieder geval 
de samenwerking binnen het RST van groot belang te vinden. Met Aruba zal worden bezien 
hoe de politiesamenwerking na de staatkundige hervorming kan worden vormgegeven. Het 
op termijn aansluiten van Aruba bij de samenwerking op het terrein van de politie in de 
gemeenschappelijke voorziening politie, levert voor geen van de betrokkenen bezwaren op.  
 
De leden van de PvdA-fractie hebben geconstateerd dat de kustwacht zowel werkt namens 
de landen die bij het onderhavige voorstel zijn betrokken als voor Aruba. Deze leden 
vragen op welke wijze Aruba zal worden betrokken bij de aanstelling van personeel van de 
kustwacht als buitengewoon agent van politie. 
Het voorliggende wetsvoorstel doet geen afbreuk aan de bevoegdheid van Aruba om 
personeel van de kustwacht dat werkzaam is in de wateren van dat land of het daarboven 
gelegen luchtruim de status van buitengewoon agent van politie te geven. Dat land gaat 
daar zelf over. 
 
De leden van de CDA-fractie hebben in de memorie van toelichting gelezen dat het 
wenselijk wordt geacht dat de bestaande praktijk van overleg tussen de ministers van alle 
landen van het Koninkrijk wordt voorgezet, doch vragen welke status de Arubaanse 
minister in dat overleg heeft en of zijn aanwezigheid ook tot afspraken kan leiden voor 
inzet van het Arubaanse korps in de criminaliteitsbestrijding.  
Artikel 37 van het voorstel sluit op geen enkele wijze uit dat de Arubaanse Minister van 
Justitie aan het overleg deelneemt. Hij is dan een gelijkwaardige overlegpartner. Tijdens 
het overleg kunnen zonder meer afspraken worden gemaakt over samenwerking met het 
Arubaanse korps bij de criminaliteitsbestrijding. 
 
De leden van de PvdA-fractie vragen waar, zoals in het nader rapport is vermeld, in de 
memorie van toelichting is verduidelijkt dat elk van de landen personeel beschikbaar kan 
stellen zonder dat wettelijke eisen worden gesteld aan de herkomst van dat personeel.  
Abusievelijk is verzuimd de in het nader rapport aangekondigde verduidelijking dat ook 
politieambtenaren uit het Europese deel van Nederland via de gemeenschappelijke 
voorziening politie beschikbaar kunnen worden gesteld, in de memorie van toelichting aan 
9

door het gemeenschappelijke voorziening politie aan de korpsen beschikbaar gestelde 
politieambtenaren. 
Artikel 29, eerste lid, van het voorstel bepaalt dat de directeur wordt benoemd door de 
betrokken ministers gezamenlijk. De directeur kan afkomstig zijn uit elk van de landen. Er 
is dan ook van afgezien is om een aparte rechtspositieregeling voor de directeur op te 
stellen. Het vierde lid van artikel 29 bepaalt immers dat de rechtspositieregels van 
ambtenaren van politie van één van de landen op hem van toepassing zijn, onverminderd 
het bepaalde in het voorstel (zoals de wijze van benoeming, schorsing en ontslag). Het 
aanstellingsbesluit vermeldt welk land dat is. Dit zal doorgaans het land zijn waaruit de 
kandidaat-directeur afkomstig is. 
 
De leden van de SP-fractie vragen of de regering de opvatting deelt dat zoveel mogelijk 
politietaken gemeenschappelijk zouden moeten worden uitgevoerd en waarom niet is 
gekozen voor een gezamenlijk politiekorps voor de hele huidige Nederlandse Antillen en 
Aruba. 
Het uitgangspunt voor de politiesamenwerkingsvormen en gemeenschappelijke voorziening 
politie is de Slotverklaring van 2 november 2006. Staatkundige kaders zijn leidend voor de 
inrichting van de korpsen. Vergroting van schaal buiten nieuwe staatkundige kaders kan 
zoals reeds eerder is opgemerkt in deze nota alleen op basis van vrijwillige samenwerking, 
waarvoor het wetsvoorstel voldoende ruimte biedt. Gelet op de schaal en de onderlinge 
verbondenheid in het Koninkrijk is politiële samenwerking belangrijk. Evenzeer is belangrijk 
dat de politie is geworteld in de lokale samenleving, de voor politie verantwoordelijke 
minister in staat is daarvoor de verantwoordelijkheid te dragen en het vertegenwoordigend 
orgaan van het land die minister kan controleren. Daarom is er enerzijds voor gekozen 
voor Curaçao, Sint Maarten en de BES-eilanden samenwerking voor te schrijven waar dat 
noodzakelijk is (bij de bestrijding van de georganiseerde en grensoverschrijdende 
criminaliteit) en samenwerking in alle gevallen mogelijk te maken. Anderzijds is ervoor 
gekozen het land zelf volledige verantwoordelijk te laten zijn voor de inrichting van een 
volwaardig politiekorps en voor de lokale aansturing.  
Wat betreft Aruba zij verwezen naar de hiervoor gegeven antwoorden op vragen terzake 
Aruba van de leden van de PvdA-fractie en van de CDA-fractie. 
 
De leden van de VVD-fractie vragen hoe de directeur van de gemeenschappelijke 
voorziening politie zijn in het voorstel bij hem neergelegde verantwoordelijkheid van 
bepaalde aspecten van het personeelsbeleid kan waarmaken.  
De directeur van de gemeenschappelijke voorziening politie zal over een budget beschikken 
ten behoeve van de opleiding van politieambtenaren die door middel van de 
gemeenschappelijke voorziening politie beschikbaar worden gesteld aan de korpsen. Wat 
de kwaliteit en integriteit betreft, wordt het personeel dat de korpsen aanbieden om via de 
gemeenschappelijke voorziening politie ter beschikking te stellen, door de directeur 
getoetst op kwaliteit en integriteit. 
 
De leden van de fractie van de ChristenUnie ontvangen graag een toelichting op de 
verhouding tussen de directeur van de gemeenschappelijke voorziening politie en de 
korpschefs. Daarbij vragen zij of de gekozen constructie ten aanzien van 
verantwoordelijkheden die de directeur, de korpschefs en de procureur-generaal hebben 
gekregen in de praktijk werkbaar is. Tevens vragen zij hoe in deze constructie 
gegarandeerd is dat: 
1. gezamenlijk de juiste prioriteiten worden gesteld; 
2. binnen de jaarplanning voldoende flexibel wordt ingesprongen op nieuwe 
ontwikkelingen;  
3. de korpsen werkelijk samenwerken en adequaat geschoolde ambtenaren 
beschikbaar stellen; 
4. deze samenwerking niet ten koste gaat van de benodigde lokale inzet. 
 
De korpschef en de directeur gemeenschappelijke voorziening politie hebben ieder een 
eigen wel te onderscheiden verantwoordelijkheid ten opzichte van politieambtenaren die 
via de gemeenschappelijke voorziening politie worden ingezet. Die verantwoordelijkheid 
kan uitsluitend in goede samenwerking worden gedragen. Onderzoeken waarbij 
politieambtenaren die door middel van de gemeenschappelijke voorziening politie 
beschikbaar zijn gesteld betrokken zijn, worden onder leiding van de korpschef verricht. De 
directeur van de gemeenschappelijke voorziening politie zorgt ervoor dat deze ambtenaren 
op niveau kunnen functioneren; hij draagt zorg voor opleiding en training, bevordert 
integriteit en kwaliteit, en zorgt voor de uitrusting. Tevens ziet de directeur erop toe dat 
11

opleiding en training krijgt en zich zo een beetje “loszingt” van de rest van de 
politiekorpsen.  
De politieambtenaren die door de korpsen via de gemeenschappelijke voorziening politie 
ter beschikking worden gesteld met het oog op het verrichten van onderzoeken, genoemd 
in artikel 8, eerste lid, van het voorstel, zullen voor langere tijd daarvoor worden ingezet. 
Zij werken binnen het korps in een onderdeel speciaal belast met de bestijding van zware, 
georganiseerde en grensoverschrijdende criminaliteit samen met ambtenaren van het 
korps zelf. Dit voorkomt het “loszingen” van de korpsen. Zij moeten aan de trainings- en 
opleidingseisen voor de desbetreffende functie voldoen en krijgen ook de voor de functie 
benodigde bijscholing, opleiding en training. Voor zover het gaat om de inzet van 
rechercheurs uit het Europese deel van Nederland zal - evenals nu bij het RST het geval is 
- de inzet voor een beperkt aantal jaren zijn. Afhankelijk van de aard en hoeveelheid 
onderzoeken zullen de politieambtenaren die via de gemeenschappelijke voorziening politie 
beschikbaar zijn gesteld ook flexibel bij de verschillende korpsen worden ingezet. 
 
6. Kwaliteitszorg en klachtbehandeling 
De leden van de PvdA-fractie constateren met genoegen dat veel aandacht wordt besteed 
aan de integriteit van politieambtenaren. Mogen deze leden uit de titel van de code 
waaraan deze ambtenaren zich moeten houden, concluderen dat deze een bredere werking 
gaat krijgen dan alleen voor politieambtenaren? 
De gedragscode voor goed ambtelijk handelen in de zin van het onderhavige wetsvoorstel 
heeft, gelet op de reikwijdte van het wetsvoorstel (artikel 2), alleen betrekking op de 
politieambtenaren. Overigens zullen ook voor andere ambtenaren dergelijke gedragscodes 
tot stand worden gebracht. 
 
7. Relatie met het verbetertraject politie 
De leden van de PvdA-fractie willen graag de meest recente informatie hebben over de 
voortgang van de verbetertrajecten voor de politiekorpsen. 
Ten aanzien van het toekomstige korps op de BES-eilanden is inmiddels een inrichtingsplan 
op hoofdlijnen vastgesteld. Het voornaamste voorbehoud is nog gelegen in de koppeling 
met de gemeenschappelijke voorziening politie. Afgesproken is dat de meest recente versie 
van het inrichtingsplan voldoende basis biedt om op korte termijn implementatieplannen op 
te stellen en uit te voeren. Wellicht ten overvloede wordt opgemerkt dat de afgelopen 
periode vooruitlopend op de implementatieplannen al gewerkt is aan concrete 
verbeteringen bij de politie op de BES-eilanden. Het gaat daarbij om verbeterde 
huisvesting, training en opleiding, bereikbaarheid en zichtbaarheid van de politie, etc.  
 
De leden van fractie van de ChristenUnie geven aan dat de brief van 29 september 2009 
van de voorzitter van het presidium verbetertraject politie bij hen weinig vertrouwen wekt 
dat tijdig – voor de beoogde transitiedatum – een en ander op orde zal zijn. Deze leden 
vragen de regering om een inhoudelijke reactie op dit verslag en een toelichting op de 
huidige stand van zaken. 
Ten aanzien van de huidige stand van zaken zij verwijzen naar eerder genoemde brief van 
de Staatssecretaris van Binnenlandse Zaken en Koninkrijksrelaties aan de Voorzitter van de 
8
Tweede kamer van 17 december jl.
De regering heeft in de besluitvorming op 9 december in het kader van de politieke 
Stuurgroep Staatkundige Veranderingen voldoende reden gezien om te vertrouwen op een 
verantwoorde invulling van de gemeenschappelijke voorziening politie. Dit besluit laat 
overigens het eerdere besluit van de politieke Stuurgroep Staatkundige Veranderingen van 
30 september 2009 om het huidige RST nog tot twee jaar na transitiedatum te laten 
functioneren, onverlet. Hiermee is de continuïteit van dit specifieke deel van de uitvoering 
van politietaken voldoende gewaarborgd. 
Ook ten aanzien van de inrichting van de nieuwe korpsen is inmiddels wezenlijke 
vooruitgang geboekt. De inrichtingsplannen van het BES-korps en van dat Sint Maarten 
worden nu gefinaliseerd en vanaf begin 2010 zullen daarvoor geselecteerde ervaren 
Nederlandse politiefunctionarissen in de betrokken korpsen op sleutelfuncties gaan werken 
aan de implementatie van deze plannen. Ook het inrichtingsplan van het korps op Curaçao 
bevindt zich in een afrondend stadium. 
 
8
Kamerstukken 2009/10 31 568, nr. 61. 
13

kleinschaligheid van het korps zal het waar nodig ook steeds de samenwerking zoeken met 
het korps Curaçao en het korps Sint Maarten. Indien daaraan behoefte bestaat zal ook met 
het Korps politie Aruba worden samengewerkt en kan er bijstand worden verleend vanuit 
Nederland. Voor wat betreft BES voorziet het voorliggende wetsvoorstel in samenwerking 
in de gemeenschappelijke voorziening politie, bijstandverlening door de korpsen van 
Curaçao en van Sint Maarten en de toekenning van politietaken aan de Koninklijke 
marechaussee, naast de mogelijkheid van algemene politiebijstand door de Koninklijke 
marechaussee. 
Artikel 8 
De leden van de CDA-fractie vragen of de verwijzing in artikel 8, eerste lid, onder a, naar 
“artikel 34, tweede lid” dient te worden vervangen door: artikel 33, tweede lid. Dit is juist, 
bij nota van wijziging zal de verwijzing worden aangepast. 
 
Artikel 9 
De leden van de CDA-fractie vragen op welke wijze het hoofd van de recherche op de BES-
eilanden wordt benoemd.  
Voor de BES-eilanden zal de rijksrecherche fungeren als de in dit artikel bedoelde 
recherche. Bij nota van wijziging zal dit expliciet in het voorstel worden neergelegd. In het 
tweede lid zal worden aangegeven dat dit uitsluitend ziet op het hoofd van de 
landsrecherche van Curaçao en Sint Maarten. 
 
De leden van de fractie van de ChristenUnie vragen hoe het ideaal van “lokale inbedding” 
zich verhoudt met de “integriteitsrecherche”, bedoeld in artikel 9. Hoe wordt voor de 
selectie en het functioneren van de desbetreffende rechercheurs een voldoende mate van 
onafhankelijkheid gewaarborgd? Welke omvang krijgen deze recherche-eenheden en 
hebben zij ook een taak bij onderzoek naar integriteitschendingen binnen de lokale 
korpsen? 
De in artikel 9 bedoelde recherche is georganiseerd per land. In dat opzicht past het 
naadloos in het uitgangspunt van lokale inbedding van het opsporingsapparaat. De 
bedoelde recherche wordt aangeduid als landsrecherche en staat qua organisatie, leiding 
en personeel naast het lokale politiekorps. Er komt er een voor Curaçao en een voor 
Sint Maarten. Zoals hiervoor is aangegeven, zal de taak van de in artikel 9 bedoelde 
recherche voor de BES worden verricht door de rijksrecherche.  
De inschakeling van de recherche geschiedt door de procureur-generaal, aan de hand van 
vast te stellen criteria. Die zullen naar verwachting vergelijkbaar zijn met de criteria voor 
inzet van de huidige landsrecherche van de Nederlandse Antillen. De benoemingsvereisten 
maken deel uit van de inrichtingsplannen die door te benoemen kwartiermakers voor de 
landsrecherches van Curaçao en Sint Maarten zullen worden opgesteld. 
De omvang van de eenheden is een landelijke aangelegenheid.  
 
Artikel 14 
De leden van de PvdA-fractie vragen waarom er niet voor is gekozen om - ten behoeve van 
de eenvormigheid - bij algemene maatregel van rijksbestuur te voorzien in nadere regels in 
plaats van bij onderlinge regeling. 
 
Eenvormigheid is gegarandeerd doordat is voorgeschreven dat de inhoud van de onderlinge 
regeling wordt opgenomen in landsregelgeving. Aanvullende regels zijn wel mogelijk, zodat 
rekening kan worden gehouden met lokale wensen en omstandigheden. Regeling van 
diverse onderwerpen bij onderlinge regeling om te zetten in landsregelgeving komt 
tegemoet aan de wens om, waar mogelijk en zonder dat afbreuk wordt gedaan aan 
afspraken in de Slotverklaring, regelgeving op landelijk niveau te laten plaatsvinden. 
 
Artikel 23 
De leden van de fractie van de ChristenUnie vragen hoe de voorgeschreven 
overlegfrequentie (artikel 36: vier keer per jaar) zich verhoudt met de voorgeschreven 
rapportagefrequentie (artikel 23: viermaandelijks).  
Het overleg tussen de korpschefs en de directeur vindt iets vaker plaats dan dat er wordt 
gerapporteerd. Dat is echter niet bezwaarlijk. Het overleg kan desgewenst op een zodanig 
tijdstip plaatsvinden dat het gebruikt kan worden voor de voorbereiding van de rapportage. 
15

De regelmaat waarmee het overleg zal plaatsvinden, is afhankelijk van het initiatief van de 
betrokkenen bij het overleg. Betrokkenen worden geacht dit zelf te (kunnen) bepalen.  
 
Artikel 37 
De leden van de CDA-fractie stellen vast dat in dit artikel het bestaande overleg tussen de 
betrokken ministers van de landen is gecodificeerd. Wat wordt hier onder “regelmatig” 
verstaan? 
De regelmaat waarmee het overleg zal plaatsvinden, is afhankelijk van het initiatief van de 
betrokkenen bij het overleg. Betrokkenen worden geacht dit zelf te (kunnen) bepalen.  
 
Deze leden vragen of hun zienswijze klopt dat de Nederlandse korpsen in het Europese deel 
niet onder dit overleg vallen. 
De zienswijze van de leden van de CDA-fractie is correct. Het overleg, bedoeld in 
artikel 37, eerste lid, ziet alleen op de politie van Curaçao, van Sint Maarten en van 
Bonaire, Sint Eustatius en Saba. Dit volgt uit het voorgestelde artikel 2 van het voorstel. 
 
Artikel 38 
De leden van de CDA-fractie vragen of tegen een weigering op een verzoek om bijstand 
nog iets is in te brengen, zoals een beroepsmogelijkheid.  
Het valt de leden van de VVD-fractie op dat de criteria voor afwijzing van een verzoek om 
bijstand ruim zijn geformuleerd. Bij onwil kan daarop vrijwel altijd beroep worden gedaan. 
Wie beslist er bij verschil van mening? 
 
De verantwoordelijke minister van het land waaraan bijstand wordt gevraagd, beslist op 
het verzoek om bijstand. Aan een weigering gaat overleg met degene die het verzoek heeft 
gedaan vooraf. Het voorstel voorziet niet in de mogelijkheid van beroep tegen de weigering 
op een verzoek om bijstand. Los van de vraag of dat passend zou zijn, is het niet nodig. De 
betrokken landen hebben de intentie samen te werken onder andere door middel van 
onderlinge bijstand. Er is geen reden te veronderstellen dat men redelijke verzoeken om 
bijstand zal weigeren. In dit verband zij nog gewezen op artikel 36 van het Statuut voor 
het Koninkrijk der Nederlanden: Nederland, de Nederlandse Antillen en Aruba verlenen 
elkander hulp en bijstand. 
 
De leden van de VVD-fractie vragen of ten aanzien van het mandateren van de 
bevoegdheid inzake het verzoek om bijstand vanuit de BES-eilanden de knoop is 
doorgehakt.  
Nadere besluitvorming hierover zal vermoedelijk na de transitie plaatsvinden. Er is geen 
dwingende noodzaak om hierover nu reeds besluiten te nemen. 
 
Artikel 39 
Uitwisseling van politiegegevens op grond van artikel 39, vierde respectievelijk vijfde lid, 
zal mogelijk worden tussen enerzijds de politie van het Europese deel van het Koninkrijk en 
anderzijds de politie van Curaçao respectievelijk de politie Sint Maarten op het moment dat 
de bescherming van persoonsgegevens in Curaçao en Sint Maarten afdoende is geregeld 
(artikel 58, tweede lid). De leden van de CDA-fractie vragen wanneer sprake is van 
“afdoende geregeld” en aan welke tijdschema wordt gedacht. Hoe gaat de uitwisseling in 
de periode dat hiervan nog geen sprake is? Kan een uniforme regeling worden 
voorgeschreven?  
In ambtelijke voorbereiding is een onderlinge regeling gebaseerd op de artikelen 39 en 57. 
Deze zal het – na implementatie van de daarin opgenomen verplichtingen van de landen - 
mogelijk maken gegevens uit te wisselen. Na implementatie is tevens voldaan aan een 
afdoende regeling en kunnen het vierde en vijfde lid van artikel 39 in werking treden. In de 
ontwerp-onderlinge regeling is neergelegd dat de landsregelgeving ter implementatie in 
werking kan treden op de dag dat de rijkswet in werking treedt. Indien deze termijn wordt 
gehaald dan kunnen vanaf de datum van transitie gegevens worden uitgewisseld. 
 
Voor de BES-eilanden zullen in een apart wetsvoorstel bepalingen over 
gegevensverwerking en –beheer worden opgenomen. De leden van de CDA-fractie vragen 
of dit tot vertraging kan leiden en een slagvaardige opsporing en vervolging kan 
frustreren? 
17

De in artikel 55 voorgeschreven evaluatie is gekoppeld aan de evaluatie van de Regeling 
van taken en bevoegdheden van het Gemeenschappelijk Hof van Justitie van Aruba, 
Curaçao, Sint Maarten en van Bonaire, Sint Eustatius en Saba (Rijkswet 
Gemeenschappelijk Hof van Justitie) en de Regeling van de inrichting, de organisatie en het 
beheer van de openbare ministeries van Curaçao, van Sint Maarten en van Bonaire, Saba 
en Sint Eustatius en de samenwerking daartussen (Rijkswet openbare ministeries van 
Curaçao, van Sint Maarten en van Bonaire, Sint Eustatius en Saba). Een eerdere evaluatie 
op doeltreffendheid en effectiviteit van deze rijkswet is niet goed mogelijk los van deze 
twee rijkswetten. Daarbij komt dat om tot een goed oordeel over de werking in praktijk te 
komen, wel een paar jaar ervaring met de regeling nodig is. 
 
De leden van de fractie van de ChristenUnie hebben bij eerdere wetsvoorstellen in zake de 
nieuwe staatkundige structuur aangegeven het te betreuren dat er niet voor is gekozen om 
een horizonbepaling in die wetsvoorstellen op te nemen, maar dat is volstaan met een 
evaluatiebepaling. Een evaluatie is naar hun mening van een ander kaliber dan een 
horizonbepaling en houdt minder druk op de ketel om te bezien hoe de tijdelijke structuur 
zo spoedig mogelijk omgezet kan worden in een effectieve en constitutioneel zuiverder 
vaste structuur. Deze leden vragen ook hier om een toelichting op het niet opnemen van 
een horizonbepaling en in te gaan op de hiervoor staande overweging.  
 
Het voorliggende voorstel regelt de inrichting, de organisatie, het gezag en het beheer van 
de politie van Curaçao, van Sint Maarten en van Bonaire, Sint Eustatius en Saba. De 
betrokkenen hebben ervoor gekozen de wet die deze belangrijke materie regelt uitsluitend 
op basis van consensus te kunnen wijzigen en beëindigen. Als deze rijkswet zou komen te 
vervallen zonder dat er iets anders voor in de plaats komt, zou er geen wettelijke regeling 
meer bestaan die dit regelt. Dat is uiteraard onwenselijk. 
 
Artikel 56 
In dit artikel wordt verwezen naar een evaluatie, “bedoeld in artikel 54”. Is dit de evaluatie, 
bedoeld in artikel 55, vragen de leden van de CDA-fractie. 
In het voorgestelde artikel 56 wordt abusievelijk verwezen naar artikel 54. Dit moet 
inderdaad artikel 55 zijn. Bij nota van wijziging wordt dit gewijzigd. 
 
De Minister van Justitie, 
 
19

