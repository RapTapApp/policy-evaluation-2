32 161 Regels inzake de bescherming van persoonsgegevens van Bonaire, Sint Eustatius
en Saba (Wet bescherming persoonsgegevens BES)
Nota naar aanleiding van het verslag
Het verheugt ons dat de leden van de vaste commissie voor Nederlands-Antilliaanse en
Arubaanse Zaken de openbare beraadslaging over het onderhavige wetsvoorstel voldoende
voorbereid achten onder het voorbehoud dat de gestelde vragen tijdig zijn beantwoord. Ook
zijn wij verheugd over het feit dat de leden van de fracties van het CDA, de PvdA en de SP
met interesse hebben kennisgenomen van het wetsvoorstel. De vragen van de leden zullen in
de volgorde waarin ze zijn gesteld, worden beantwoord.
I. Algemeen
Het stemt tot genoegen dat de leden van de CDA-fractie begrip hebben voor de
gekozen wijze van invoering van de Wet bescherming persoonsgegevens BES (hierna: Wbp
BES). Wel dringen deze leden aan om de overgangssituatie zo kort mogelijk te laten duren. In
dit verband wijzen zij op de evaluatietermijn van vijf jaar die in de wet is opgenomen. Deze
termijn lijkt een veel te lange periode, aldus de aan het woord zijnde leden. De leden menen
dat de Wbp BES slechts voor een beperkte periode kan bestaan. Zij missen dan ook een
horizonbepaling in het wetsvoorstel die gericht is op het volledig functioneren op de BES-
eilanden van de in het Europese deel van Nederland geldende Wet bescherming
persoonsgegevens (hierna: Wbp). Zij vragen de regering alsnog een horizonbepaling het
wetsvoorstel op te nemen.
Allereerst willen wij erop wijzen dat de Wbp BES in belangrijke mate overeenkomt
met de Wbp. De afwijkingen ten opzichte van de Wbp houden vooral verband met het
specifieke karakter van de eilanden, zoals de grote afstand tot het Europese deel van
Nederland en de kleinschaligheid en - bijgevolg - de beperkte capaciteit bij bestuur en
bedrijfsleven. Het gaat bovendien om een beperkt aantal afwijkingen.
Zoals de leden van de CDA-fractie terecht hebben opgemerkt, is de evaluatietermijn
van vijf jaar door de Raad van State geadviseerd. Aanvankelijk was een termijn van drie jaar
voorgesteld. De Raad van State acht die periode te kort voor een zinvolle evaluatie, te meer
omdat de jaarlijkse rapportages van de toezichthouder informatie kunnen bevatten die van
belang is voor eventuele bijstelling van het invoeringsproces, alsmede bouwstenen voor
1
aanpassing van de wet waar dat geboden is .
Wij hebben aan het advies van de Raad van State gevolg gegeven, ook gelet op de
flexibiliteit die de termijn van vijf jaar biedt om waar nodig aanpassingen te plegen voor een
goede invoering en naleving van de Wbp BES. In dit licht is een verkorting van de
evaluatietermijn niet te verkiezen. Een goede invoering en naleving van de Wbp BES heeft
onzes inziens de voorkeur boven een snelle uitbreiding van de wet met nieuwe verplichtingen
en bevoegdheden die wellicht niet of onvoldoende kunnen worden nageleefd. De invoering en
de naleving van de nu voorgestelde regels over de bescherming van persoonsgegevens zullen
namelijk al veel van burger, bedrijfsleven en bestuur vergen omdat de eilanden voor het eerst
daarmee worden geconfronteerd. In het Europese deel van Nederland bestond voordat de Wbp
werd ingevoerd al jarenlang een regeling voor de bescherming van persoonsgegevens, te
weten: de Wet persoonsregistraties. Er was dus al ervaring met gereguleerde verwerking van
persoonsgegevens. Op de eilanden ontbreekt deze ervaring. Bovendien is de Wbp sterk
1
Kamerstukken II 2008/09, 32 161, nr. 4

Gelet op de geringe ervaring in de Nederlandse Antillen met de bescherming van
persoonsgegevens, is het wel zo dat wij verwachten dat er in de eerste jaren voor de kennis en
ervaring op dit specifieke gebied gebruik zal moeten worden gemaakt van deskundigheid uit
het Europese deel van Nederland. Het is overigens niet uitgesloten dat er met het oog op de
doelmatigheid personele unies zullen bestaan tussen de verschillende commissies op de BES
en de nieuwe landen.
De leden van de CDA-fractie vragen voorts of de regering voornemens is om de
effecten/gevolgen van het ontbreken van de mogelijkheid tot bemiddeling door de
toezichthouder, dus waarbij direct de rechter wordt ingeschakeld, mee te nemen in de
evaluatie. Ook de leden van de PvdA-fractie vragen waarom de toezichthouder op de BES
niet de mogelijkheid kent om te bemiddelen, in tegenstelling tot het College bescherming
persoonsgegevens (hierna: Cbp). Zij vragen of dit niet wenselijk is.
Wij begrijpen de vraag van de leden van de CDA-fractie zo dat deze betrekking heeft
op de bemiddeling door het Cbp zoals dat is geregeld in artikel 47 van de Wbp. In antwoord
op de vraag van deze leden en van de leden van de PvdA-fractie over het ontbreken van deze
mogelijkheid, merken wij op dat er vanwege de beperktere capaciteit gekozen is om
desbetreffende taak, evenals een aantal andere taken van het Cbp overigens, vooralsnog niet
over te nemen voor de commissie. De verwachting is namelijk dat alle capaciteit van de
commissie in het begin zal moeten worden aangewend voor de deugdelijke invoering van de
Wbp BES. Wij zullen bij de evaluatie zeker aandacht besteden aan de mogelijkheid tot
bemiddeling, zoals de leden van de CDA-fractie ook vragen.
De leden van de CDA-fractie vragen waarom hoofdstuk 3 van de Wbp over
gedragscodes niet is overgenomen in de Wbp BES. Het onderhavige wetsvoorstel beoogt een
regeling te treffen die voor burger, bedrijfsleven en bestuur het minst belastend is in een
periode waarin zich veel nieuwe ontwikkelingen voltrekken. Een en ander overeenkomstig de
afspraken in de Slotverklaring over de toekomstige staatkundige positie van Bonaire, Sint
3
Eustatius en Saba van oktober 2006 . Gelet op dit uitgangspunt is een aantal verplichtingen
waarvan verwacht wordt dat zij een onevenredige belasting zouden kunnen vormen niet
overgenomen. Aan de hand van de praktische ervaringen met de voorgestelde regeling kan
dan worden bezien of bepaalde verplichtingen, zoals de bepalingen over de gedragscodes,
gaandeweg kunnen worden ingevoerd.
De leden van de PvdA-fractie vragen welke geografische omstandigheden hebben
geleid dat het onderhavige wetsvoorstel van de Wbp afwijkt. Ook vragen deze leden aan te
geven om welke afwijkingen het gaat en waarom juist in die gevallen niet de privacy of een
goede privacybeschermende wetgeving prevaleren maar de geografische omstandigheden.
Wij willen nogmaals benadrukken dat de voorliggende regeling wat de bescherming
van persoonsgegevens betreft, in belangrijke mate overeenkomt met de Wbp. De regeling
voldoet volledig aan de eisen die artikel 10 van de Grondwet stelt aan de bescherming van de
persoonlijke levenssfeer. Met andere woorden, er zijn geen concessies gedaan die afbreuk
doen aan het niveau van bescherming van persoonsgegevens.
Een belangrijke geografische omstandigheid is de grote afstand tot het Europese deel
van Nederland. Om deze reden is er voorlopig de voorkeur gegeven aan het instellen van een
lokale toezichthouder in plaats van uitbreiding van het werkterrein van het Cbp.
Andere relevante geografische omstandigheden zijn de kleinschaligheid van de
eilanden en de ligging in de Caribische regio. De Europees Nederlandse wetgeving is niet
altijd zonder meer geschikt om toegepast te worden op een klein Caribisch eiland met een
3
Kamerstukken II 2006/07, 30 800 IV, nr. 5

IV. Artikelen
Artikelen 16 tot en met 24 De verwerking van bijzondere gegevens
De leden van de fracties van het CDA en de PvdA merken terecht op dat in het
wetsvoorstel niet tot uitdrukking komt dat de Commissie toezicht bescherming
persoonsgegevens BES ontheffing zal kunnen verlenen voor de verwerking van bijzondere
gegevens, in tegenstelling tot hetgeen de regering in het nader rapport heeft aangegeven. Dit
is abusievelijk niet in het wetsvoorstel verwerkt. Met de bijgaande nota van wijziging wordt
deze omissie hersteld.
Artikelen 25 en 26 De informatieverstrekking aan de betrokkene
De leden van de SP-fractie vragen over de uitzondering van de plicht om informatie
aan de betrokkene te verstrekken, om een nadere omschrijving van ‘onevenredige inspanning’
en ‘bijzonder tijdrovend’. Ook vragen zij hoe de toezichthouder zal toezien op de toepassing
van deze uitzondering.
De desbetreffende begrippen zijn afkomstig uit de Wbp en zijn dus geen nieuwe
begrippen. Deze begrippen zullen ook op dezelfde wijze moeten worden geïnterpreteerd . In
de memorie van toelichting bij de Wbp is over de begrippen opgemerkt: “De vraag of er
sprake is van een ‘onevenredige inspanning’ is mede afhankelijk van bijvoorbeeld de mate
waarin andere wegen openstaan om de betrokkenen op adequate wijze van informatie te
voorzien en het medium waarvan mag worden aangenomen dat de betrokkene voor een groot
6
gedeelte bereikt” .
De toezichthouder zal veelal na ontdekking door de betrokkene die vervolgens
daarover een klacht indient, optreden c.q. kunnen beoordelen of de uitzondering terecht is
ingeroepen. De commissie zal daarnaast ook bij verwerkers of verantwoordelijken
steekproefsgewijs controleren.
Artikelen 27 tot en met 34 De rechten van betrokkene
De leden van de CDA-fractie vragen over artikel 27, eerste lid, onderdeel d, van het
wetsvoorstel waarom niet de Commissie toezicht bescherming persoonsgegevens BES wordt
aangewezen als bevoegde autoriteit voor het verlenen van ontheffing. Zoals eerder opgemerkt,
is er sprake van een omissie die bij nota van wijziging wordt hersteld. De commissie wordt de
bevoegde autoriteit.
Artikelen 42 en 43 Het gegevensverkeer met landen buiten de Europese Unie
De leden van de fractie van het CDA merken terecht op dat de BES geen deel
uitmaken van de Europese Unie. In artikel 42 is niettemin een regeling getroffen over
gegevensverkeer met landen buiten de Europese Unie. De reden hiervoor ligt in het feit dat de
BES onderdeel worden van het staatsbestel van Nederland. Door deze verbondenheid is
gegevensverkeer tussen het Europese deel van Nederland en de BES onvermijdelijk. Hierdoor
bestaat ook de kans dat Europees Nederlandse gegevens, die aan het EU-regime zijn
onderworpen, worden doorgegeven aan andere, niet-EU landen. Om te waarborgen dat deze
gegevensuitwisseling voldoet aan de eisen die de Wbp en de EU-richtlijn stellen, is artikel 42
6
Kamerstukken 1997/98, 25 892, nr. 3, blz. 155 e.v.

