32 017 (R 1884) 
 
Regeling van taken en bevoegdheden van het Gemeenschappelijk Hof van 
Justitie van Aruba, Curaçao, Sint Maarten en van Bonaire, Sint Eustatius en 
Saba (Rijkswet Gemeenschappelijk Hof van Justitie) 
 
Nota naar aanleiding van het verslag, tevens nota naar aanleiding van de 
verslagen van de Staten van de Nederlandse Antillen en van de Staten van 
Aruba 
 
Over de Regeling van taken en bevoegdheden van het Gemeenschappelijk Hof van 
Justitie van Aruba, Curaçao, Sint Maarten en van Bonaire, Sint Eustatius en Saba (hierna 
de Rijkswet Hof) hebben achtereenvolgens de Staten van de Nederlandse Antillen (32017 
(R1884), nr. 5), de Tweede Kamer (32017 (R1884), nr. 6) en de Staten van Aruba 
(32017, (R1884), nr.7) verslag uitgebracht.  
 
De regering heeft met belangstelling kennis genomen van de opmerkingen en vragen van 
verschillende fracties in de Tweede Kamer, de fracties in de Staten van de Nederlandse 
Antillen en die in de Staten van Aruba.  
 
In deze nota gaat de regering in op de vragen in de drie verslagen. Daarbij volgt zij de 
indeling van het verslag van de Tweede Kamer.  
 
I ALGEMEEN 
1. Inleiding 
 
De fracties van MAN, PAR, Forsa Kòrsou en PNP alsmede het onafhankelijke Statenlid 
Nicolaas hebben een bijdrage geleverd aan het verslag van de Staten van de 
Nederlandse Antillen. Sommige fracties in de Staten van de Nederlandse Antillen staan 
alles afwegende, positief tegenover het voorstel; andere fracties hebben daarentegen 
principiële en inhoudelijke bezwaren tegen de wijze waarop getracht wordt juridische 
invulling te geven aan de taken en bevoegdheden van het Gemeenschappelijk Hof van 
Justitie.  
 
De leden van de CDA-fractie hebben met belangstelling kennis genomen van het 
wetsvoorstel. Zij geven aan enigszins teleurgesteld te zijn in het wetsvoorstel. Het is met 
name de positie die Aruba in het overleg over het voorstel heeft ingenomen, die zij met 
toenemende bezorgdheid hebben gevolgd. Het verheugt de regering te kunnen opmerken 
dat inmiddels met Aruba volledige overeenstemming is bereikt over het voorstel. Hierop 
wordt in paragraaf 2 van deze nota nader ingegaan.  
 
De leden van de fractie van de SP hebben met gemengde gevoelens kennis genomen van 
het voorstel en vragen of de regering kan reageren op het feit dat de eenvormigheid in 
de wetgeving tussen de eilanden niet langer zal bestaan, en de zorg dat de verschillen in 
wetgeving tussen de eilanden voor het Gemeenschappelijk Hof voor problemen zal 
zorgen. Zijn er bijvoorbeeld problemen te verwachten als gevolg van verschillen in 
procesrecht tussen Aruba en de andere eilanden zo vragen deze leden.  Ook de leden van 
de fractie van de VVD – die de uitgangspunten van de wet onderschrijven - vragen naar 
1

fractie plaatst onder meer haar vraagtekens bij de keuze voor artikel 43, tweede lid, van 
het Statuut omdat daarmee een forse inbreuk wordt gepleegd op de grondgedachte dat 
er ten aanzien van de regeling van de organisatie van de rechtspraak voor Curaçao, 
Aruba en Sint Maarten en voor Bonaire, Sint Eustatius en Saba, consensus dient te 
bestaan tussen de rijksdelen. Het verheugt de regering in reactie op de vragen die zijn 
gesteld naar aanleiding van de keuze voor deze grondslag voor Aruba en de 
kanttekeningen die daarbij zijn geplaatst, te kunnen melden dat met Aruba volledige 
overeenstemming over het voorstel is bereikt. Bij nota van wijziging zal in de 
considerans tot uitdrukking worden gebracht dat de wet uitsluitend is gebaseerd op basis 
van artikel 38, tweede lid, van het Statuut. Daarmee is de grondslag van artikel 43, 
tweede lid, jo artikel 14, eerste lid, van het Statuut komen te vervallen. Om de 
gelijkwaardige positie van elk van de landen te benadrukken zal voorts bij nota van 
wijziging worden geregeld dat het Hof is gevestigd in elk van de landen. Hiermee is de 
zetelkwestie voor alle partijen tot een aanvaardbare en bevredigende oplossing 
gekomen, zo merkt de regering op naar aanleiding van de vraag van Forsa Kòrsou 
hierover. Deze regeling zal overigens nadrukkelijk geen wijziging brengen in de centrale 
huisvesting van het Hof op Curaçao zoals in de toelichting bij de voorgestelde aanpassing 
zal worden aangegeven. Tevens voorziet de nota van wijziging in de bepaling dat 
regelmatig overleg plaatsvindt tussen een lid van het bestuur van het Hof en de 
vestigingsgriffier. De regering van Aruba heeft zich van harte bereid verklaard mee te 
werken aan de implementatie van het voorstel. Uit het voorgaande volgt dat de leden 
van de A.V.P.-fractie in het verslag van de Staten van Aruba terecht concluderen dat met 
de indiening van de nota van wijziging er sprake kan zijn van een consensusrijkswet, 
waarbij de grondslag van artikel 43, tweede lid, jo artikel 14, eerste lid, van het Statuut 
komt te vervallen. De vraag van de P.A.R.-fractie op welke wijze en binnen welke termijn 
de zetelkwestie definitief is opgelost, is met het voorgaande beantwoord. De bij nota van 
wijziging voorgestelde aanpassing is bedoeld als definitieve en niet als tijdelijke regeling 
van de zetel van het Hof.   
 
De leden van de SP-fractie vragen de regering toe te lichten waarom er wel belang wordt 
gehecht aan één Hof voor het Caribische deel van het Koninkrijk, maar de afspraken over 
politie en openbaar ministerie geen betrekking hebben op Aruba. Aruba was niet 
betrokken bij eerdergenoemde Slotverklaring zodat de daarin opgenomen afspraken 
geen betrekking op Aruba hebben. Uitzondering is gemaakt voor het Hof omdat de 
Rijkswet Gemeenschappelijk Hof van Justitie tot op zeker hoogte de regeling voor het 
Gemeenschappelijk Hof in de Samenwerkingsregeling Nederlandse Antillen en Aruba 
vervangt. Bij de Slotverklaring is overwogen dat het met het oog op een goede 
onafhankelijke rechtspraak in de nieuwe landen en in Aruba cruciaal was dat de 
samenwerking in het Hof ook met Aruba zou worden voortgezet. De omvang van deze 
landen is zo klein dat het niet goed mogelijk is om geheel zelfstandig, buiten een 
samenwerkingsverband om, in goede rechtspraak te voorzien. De afspraken over politie 
en openbaar ministerie waren voorwaarden voor de vorming van de nieuwe landen 
Curaçao en Sint Maarten en sloten anders dan de afspraken over het Hof niet direct aan 
bij reeds bestaande samenwerkingsafspraken tussen Aruba en de Nederlandse Antillen. 
Met de regering van Aruba wordt bezien hoe aan enkele andere vormen van 
samenwerking dan die op het terrein van de rechtspraak ook na de staatkundige 
hervorming vorm kan worden gegeven.  
 
De leden van de VVD-fractie vragen naar de Koninkrijksbrede commissie waarnaar in de 
memorie van toelichting wordt verwezen. In het overleg tussen de Ministers van Justitie 
3

Het onafhankelijke Statenlid Nicolaas stelt verschillende vragen over de gevolgen van het 
referendum op Bonaire voor dit voorstel dat dit lid als een rechtstreekse inbreuk op de 
autonomie van de landen beschouwt. Hiervoor is al ingegaan op het karakter van dit 
voorstel, dat is gebaseerd op artikel 38, tweede lid, van het Statuut en de rechtspraak 
niet tot koninkrijksaangelegenheid maakt. Op Bonaire moet ook in de nieuwe situatie 
rechtspraak zijn. Dit voorstel voorziet daarin. Het onafhankelijk lid Nicolaas vraagt voorts 
of er gelijk nu het geval is een samenwerkingsregeling tot stand zal worden gebracht 
tussen Curaçao, Aruba en Sint Maarten op basis van artikel 38, eerste lid, van het 
Statuut. In het onderhavige voorstel van rijkswet is de onderlinge regeling over 
samenwerking in de rechtspraak neergelegd. Er zal niet daarnaast sprake zijn van een 
onderlinge regeling op basis van artikel 38, eerste lid, over het Hof. Dit laat onverlet dat 
een samenwerkingsregeling op andere terreinen tot stand kan worden gebracht.  
 
De MAN-fractie vraagt naar de relatie van dit voorstel tot de conceptstaatsregeling van 
Curaçao. Ze merkt op dat in de conceptstaatsregeling formuleringen voorkomen die sterk 
lijken op die in dit voorstel. Momenteel komen dergelijke dubbele formuleringen niet voor 
in de teksten van de Staatsregeling van de Nederlandse Antillen en de SWR. De MAN-
fractie wil graag weten waarom nu ineens een andere aanpak c.q. benadering wordt 
voorgestaan. De totstandkoming van de staatsregeling van Curaçao is allereerst een zaak 
van Curaçao zelf. De regering volstaat met de opmerking dat de bepalingen over de 
rechterlijke macht in de staatsregeling en in dit voorstel met elkaar in overeenstemming 
moeten zijn. Dat hoeft niet te leiden tot dubbele formuleringen.  
 
Naar aanleiding van de vraag van het onafhankelijke Statenlid Nicolaas naar het 
standpunt van de eilandgebieden van Curaçao en van Sint Maarten over het onderhavige 
voorstel wordt opgemerkt dat de bestuurscolleges en eilandsraden hebben ingestemd 
met de inhoud van het voorstel. De overeenstemming tussen betrokken partijen, 
waaronder de eilandgebieden Curaçao en Sint Maarten, had nadrukkelijk geen betrekking 
op de toepassing van artikel 43, tweede lid, van het Statuut, ten aanzien van Aruba. In 
het nader rapport is aangegeven dat de toepassing van artikel 43 geen onderdeel van de 
consensus over het voorstel uitmaakt. In verband met deze grondslag vroegen zowel de 
Gevolmachtigde minister van de Nederlandse Antillen als van Aruba om voortgezet 
overleg op grond van artikel 12, tweede lid, van het Statuut. Deze grondslag is echter 
zoals aangegeven niet meer van toepassing.  
 
De PNP-fractie merkt op dat niet alle aanbevelingen van de Raad van State van het 
Koninkrijk integraal zijn overgenomen. In het bijzonder wijst de fractie op de 
opmerkingen van de Raad van State ten aanzien van het bepaalde in artikel 5, derde lid 
(openbaarmaking van uitspraken), artikel 12, derde lid (verplichting tot geheimhouding), 
en artikel 29, tweede lid (leeftijdsgrens). In het nader rapport is reeds op alle voorstellen 
van de Raad van State van het Koninkrijk ingegaan. Bij artikel 5, tweede lid, plaatste de 
Raad van State van het Koninkrijk terecht een opmerking bij de artikelsgewijze 
toelichting waarin ten onrechte staat vermeld dat in civiele en bestuurzaken ermee kan 
worden volstaan dat de uitspraak beschikbaar is en de uitspraak niet perse in het 
openbaar behoeft te worden gedaan. In het nader rapport is dit aangegeven. Per abuis is 
de toelichting op dit punt niet aangepast. Overeenkomstig het advies van de Raad van 
State van het Koninkrijk is de geheimhoudingsplicht van artikel 12, derde lid (in het 
ingediende voorstel artikel 13, derde lid) uitgebreid tot anderen dan rechters die aan de 
rechtspraak deelnemen. Het advies van de Raad over de leeftijdsgrens voor leden van 
het Hof is bij het nader rapport gemotiveerd niet overgenomen.  
5

Door het totaal aantal van 31 leden van het Hof zijn de mogelijkheden voor zo’n 
herziening binnen het Caribische deel van het Koninkrijk ook zeer beperkt. Ook bij op 
papier strikt gescheiden organisaties in eerste aanleg en hoger beroep – los van de 
nadelen die daaraan zouden kleven omdat daardoor als gezegd zeer kleine eenheden 
ontstaan – is het niet te vermijden dat rechters elkaar treffen. Van rechters mag de 
discipline, professionaliteit en integriteit worden verwacht niet onderling te spreken over 
zaken waarbij zij in verschillende instanties zijn betrokken.  
 
De leden van de fracties van SP en VVD vragen naar de wenselijkheid en een nadere 
onderbouwing van de mogelijkheid van de benoeming van leken-leden in meervoudige 
kamers. De leden van de ChristenUnie-fractie vragen in welke mate momenteel van die 
reeds bestaande mogelijkheid gebruik gemaakt wordt, of uit het voorstel mag worden 
geconcludeerd dat die mogelijk inderdaad wordt benut en naar tevredenheid functioneert 
en welke deskundigheid in de praktijk wordt benut voor deze mogelijkheid. 
Deze regeling is overgenomen uit de bestaande Nederlands-Antilliaanse regeling. Er is 
geen principieel bezwaar tegen dat aan de rechtspraak wordt deelgenomen door 
deskundige leden niet zijnde lid van de rechterlijke macht. Het is ook niet uitzonderlijk. 
De opmerking in de memorie van toelichting waarnaar door de vragenstellers wordt 
verwezen heeft ten onrechte de indruk kunnen wekken dat dit het geval is. Ook in 
Nederland komt het voor dat aan rechtspraak in meervoudige kamers wordt 
deelgenomen door deskundige leden die geen lid zijn van de rechterlijke macht. Bij wijze 
van voorbeeld wordt gewezen op de samenstelling van de militaire kamers, de 
pachtkamers en de kamers voor het kwekersrecht bij de rechtbanken. In deze kamers 
hebben naast rechterlijke ambtenaren met rechtspraak belast ook een of meer andere 
leden zitting. In het voorstel is de mogelijkheid om te werken met bijzondere leden 
uitsluitend mogelijk bij rechtspraak in meervoudige kamers, steeds onder voorzitterschap 
van een rechter. Van deze mogelijkheid wordt gebruik gemaakt in de Landsverordening 
administratie rechtspraak van de Nederlandse Antillen (LAR). Op grond van artikel 11, 
eerste lid, jo. artikel 8 van de LAR, worden beroepschriften op grond van artikel 9 van de 
Cessantialandsverordening en beroepschriften inzake sociale en volksverzekeringen voor 
zover beroep op een Gerecht in eerste aanleg is opengesteld, behandeld door een 
meervoudige kamer van het Gerecht in eerste aanleg bestaande uit een lid van het Hof 
als voorzitter en twee bijzondere rechters.  
De MAN-fractie merkt op dat in het voorstel geen aparte voorziening is opgenomen voor 
de behandeling van bestuursrechtelijke geschillen op Bonaire, Sint Eustatius en Saba en 
vraagt of dit betekent dat Nederland haar verantwoordelijkheid jegens deze eilanden 
weer zal afschuiven op Curaçao. Het voorstel bepaalt voor elk van de landen dat het 
Gerecht in eerste aanleg en het Hof bevoegd is in bestuursrechtelijke zaken. Dat geldt 
dus ook voor Bonaire, Sint Eustatius en Saba. Elk van de landen kan echter de 
bestuursrechtspraak opdragen aan een bijzonder rechtscollege. Dit is dan een eigen 
rechtscollege, hoewel ook hier samenwerking mogelijk is. Er is dus geen sprake van dat 
Nederland, Curaçao kan opdragen de bestuursrechtspraak voor Bonaire, Sint Eustatius 
en Saba te verzorgen. Voor Bonaire, Sint Eustatius en Saba zal alleen de 
belastingsrechtspraak aan een bijzonder college worden opgedragen, de overige 
bestuursrechtspraak is in handen van het Hof. 
De P.D.R.-fractie constateert, welke constatering wordt gedeeld door de A.V.P.- en de 
M.E.P.-fractie, dat het wetsontwerp geen bijzondere aandacht lijkt te besteden aan en in 
ieder geval geen wezenlijk te noemen verbetering aanbrengt op het gebied van de fiscale 
7

2), op grond waarvan de nevenfuncties van leden van de Raad voor de rechtshandhaving 
openbaar worden gemaakt. Deze vraag is aanleiding geweest om alsnog te voorzien in 
een registratieverplichting. Bij nota van wijziging zal worden geregeld dat het bestuur 
van het Hof een register bijhoudt waarin nevenbetrekkingen van de rechters zijn 
opgenomen. Tevens zal worden bepaald dat het register ter inzage ligt bij het Hof en de 
gerechten in eerste aanleg. Deze regeling komt overeen met de regeling in artikel 44 van 
de Wet rechtspositie rechterlijke ambtenaren.  
 
De leden van de SP-fractie begrijpen dat het opleidingstraject van een rechterlijk 
ambtenaar in opleiding wel wordt genoemd als mogelijk vereiste, maar zien het vereiste 
van de RAIO-opleiding niet terug in artikel 24. Zij vragen om een toelichting hierop. Ook 
het onafhankelijke Statenlid Nicolaas vraagt in hoeverre de te benoemen leden en 
plaatsvervangend leden van het Hof een raio-opleiding moeten hebben gevolgd of dat de 
conclusie moet worden getrokken dat deze eis is komen te vervallen of over het hoofd is 
gezien. Evenmin als thans in de Nederlandse Antillen en Aruba en in Nederland is het 
volgen van een zogenaamde RAIO-opleiding een voorwaarde om te worden benoemd als 
rechter. Echter alvorens men tot rechter benoemd wordt, vindt er in de praktijk een 
opleiding plaats. De onervaren rechterlijke ambtenaren in opleiding volgen een volledige 
opleiding. Ervaren, deskundige, juristen kunnen een verkort opleidingstraject volgen.  
Gedurende deze periode kan degene die in opleiding is worden benoemd tot rechter-
plaatsvervanger in eerste aanleg ten behoeve van het opdoen van ervaring aan de 
praktische kant van het rechterschap. Pas na afronding van de opleiding volgt de 
benoeming tot rechter. De RAIO-opleiding wordt geregeld bij algemene maatregel van 
rijksbestuur op basis van de rijkswet. Ter uitvoering van de algemene maatregel van 
rijksbestuur wordt een opleidingsreglement vastgesteld dat tevens de verkorte opleiding 
tot rechter voor zij-instromers zal regelen.  
 
De leden van de SP-fractie vragen of het alleen is toegestaan een niet-jurist te benoemen 
als rechter-plaatsvervanger in eerste aanleg als er geen jurist beschikbaar is wegens de 
kleine schaal van de eilanden, nu steeds moet worden gemotiveerd wanneer er gekozen 
wordt voor het aanstellen van een niet-jurist. De mogelijkheid niet-juristen te benoemen 
als rechter-plaatsvervanger is uitsluitend ten behoeve van de kleine bovenwindse 
eilanden gehandhaafd. De rechtspleging op beide eilanden geschiedt in hoofdzaak vanaf 
Sint Maarten. Dat zal ook in de toekomst niet anders zijn. Er is onvoldoende rechterlijk 
werk op Saba en Sint Eustatius om de permanente aanwezigheid van een lid van het Hof 
te rechtvaardigen. Gezien de bijzondere geografische en klimatologische omstandigheden 
is het echter wel noodzakelijk dat op beide eilanden permanent een magistraat aanwezig 
is. Het kan immers voorkomen dat acuut een beslissing ten aanzien van een verdachte 
genomen moet worden of dat zonder uitstel moet worden overgegaan tot huiszoeking. 
Op beide eilanden is nu iemand aangesteld als rechter-commissaris in strafzaken. Eén 
van beiden is jurist. De taken van deze rechters-plaatsvervanger in eerste aanleg zijn 
beperkt. Zij verrichten rechterlijke handelingen die geen uitstel dulden.  
Gestreefd wordt naar de benoeming van een persoon met een afgeronde universitaire 
juridische opleiding op beide eilanden. Het staat niet vast dat dit altijd mogelijk zal zijn.  
 
De leden van de SP-fractie vragen waarom het algemene verbod voor leden van het Hof 
op vervulling van een andere functie als hoofdbetrekking niet is overgenomen uit de 
bestaande regeling voor het Hof. In praktijk heeft dit verbod geen betekenis. Bedoeld is 
dat de functie van rechter niet mag worden overschaduwd door een andere functie. 
Indien een rechter melding maakt van een nevenfunctie zal het bestuur hiermee 
9

State en het zijn van kort gezegd ambtenaar of rechtshulpverlener ook gelden voor 
plaatsvervangend leden en rechters-plaatsvervanger.  
 
De leden van de MAN-fractie en het onafhankelijke Statenlid Nicolaas vragen een nadere 
uitleg van artikel 26, tweede lid. Het lid Nicolaas gaat er kennelijk vanuit dat er sprake is 
van opheffing van het verbod van een nevenactiviteit of betrekking.  Artikel 26, tweede 
lid, van het voorstel regelt een nieuwe verplichting voor rechters om het bestuur in 
kennis te stellen van nevenbetrekkingen. Anders dan lijkt te worden veronderstelt is het 
thans niet uitgesloten dat leden van het Hof een nevenfunctie vervullen. Er geldt alleen 
het verbod van een andere functie als hoofdbetrekking voor leden van het Hof. Op de 
betekenis hiervan is hiervoor al ingegaan naar aanleiding van vragen van de SP-fractie. 
De huidige Nederlands-Antilliaanse en Arubaanse regelgeving verbiedt niet het verrichten 
van nevenactiviteiten door rechters. Voor plaatsvervangend leden van het Hof geldt dat 
het plaatsvervangend lidmaatschap doorgaans de nevenfunctie zal zijn. Wel zal zoals 
reeds aangegeven bij nota van wijziging een aanscherping plaatsvinden van de regeling 
omtrent nevenfuncties (uitbreiding onverenigbare betrekkingen tot plaatsvervangend 
leden van het Hof en rechters-plaatsvervanger in eerste aanleg en openbaarmaking 
nevenfuncties). Hiermee is er sprake van striktere regelgeving dan thans het geval is.  
 
Naar aanleiding van de vraag van de leden van de VVD-fractie of er een regeling zal 
komen voor wraking van rechters die kan voorkomen dat rechters moeten oordelen over 
zaken waar familieleden bij betrokken zijn, wordt opgemerkt dat het procesrecht van de 
landen de mogelijkheid van wraking van rechters regelt. Dat hoort daar ook thuis.  
 
De leden van de VVD-fractie vragen wat de escalatieprocedure zal zijn als er geen 
overeenstemming tussen de vier Ministers wordt bereikt over het voorstel voor een 
benoeming van een lid van het Hof en indien geen overeenstemming wordt bereikt over 
de hoogte van het bedrag dat elk van de landen voor het Hof op de begroting zal 
opnemen. Het voorstel van rijkswet voorziet niet in een procedure voor het geval een 
patstelling ontstaat in het overleg tussen de vier betrokken Ministers van justitie. Zij 
zullen in goed overleg tot een oplossing moeten zien te komen. Voor wat betreft de 
benoeming van een (plaatsvervangend) lid van het Hof zullen in een voorkomend geval 
de minister die de formele voordracht voor het koninklijk besluit doet en de 
rijksministerraad moeten bezien wat te doen. Wat de bekostiging van het Hof betreft is 
er geen aanleiding aan te nemen dat een van de betrokken landen niet bereid zal zijn 
naar rato bij te dragen aan een wezenlijk onderdeel van de rechtstaat. Deze bijdrage 
wordt gebaseerd op een algemene maatregel van rijksbestuur die de grondslagen voor 
bekostiging bevat en voor de verdeling van de kosten tussen de landen. Over deze 
algemene maatregel van rijksbestuur bestaat overeenstemming. Onlangs is hierover 
advies uitgebracht door de Raad van State van het Koninkrijk. Hoofdpunt is dat de 
landen aan de bekostiging van het Hof bijdragen op basis van de instroom van zaken. 
Hierbij worden verschillende categorieën van zaken onderscheiden. Voor de 
onderscheiden categorieën wordt een kostprijs vastgesteld. Hiermee is de vraag van de 
leden van de VVD-fractie over een indicatieve kostenverdeling tussen de vier landen 
beantwoord. 
Het onafhankelijke lid Nicolaas vraagt op welke wijze een gezamenlijk voorstel van de 
vier Ministers van Justitie tot stand zal komen en wie het initiatief zal nemen. Het 
initiatief om de in de wet neergelegde benoemingsprocedure te starten ligt bij het 
bestuur van het Hof die op grond van artikel 32, tweede lid, een aanbeveling doet aan de 
11

De leden van de PvdA-fractie vragen wat de voorstellen ten aanzien van het 
Gemeenschappelijk Hof extra aan kosten en arbeidsplaatsen meebrengen ten opzichte 
van de huidige situatie. De voorstellen als zodanig brengen geen extra kosten met zich, 
met uitzondering van de Beheerraad. Deze zou echter voor de landen tot besparing op 
andere kosten moeten leiden omdat de Beheerraad werk verricht dat thans door 
Ministeries of de griffie wordt gedaan. Alle met de rechtspraak samenhangende kosten 
zullen inzichtelijker worden gemaakt doordat de kosten van de griffie die thans deel 
uitmaken van de personeelskosten van het Ministerie van Justitie van de landen en de 
kosten die gepaard gaan met de voorbereiding van de begroting en de jaarrekening, nu 
onderdeel zullen uitmaken van de begroting van het Hof.  
 
De leden van de MAN-fractie geven aan grote moeite te hebben met het feit dat de 
verdeelsleutel voor bekostiging neergelegd wordt in een algemene maatregel van 
rijksbestuur. Het parlement komt hierdoor buiten spel te staan. De financieringssleutel 
komt tot stand op basis van consensus tussen de betrokken regeringen die worden 
gecontroleerd door de parlementen van hun land. In paragraaf 5 is naar aanleiding van 
vragen van de leden van de fractie van de VVD al ingegaan op de algemene maatregel 
van rijksbestuur waarin de grondslagen voor bekostiging en de verdeling van de kosten 
zijn opgenomen.  
 
De leden van de SP-fractie vragen hoeveel Nederlandse rechters werkzaam zijn voor het 
Hof en of dit steeds tijdelijke aanstellingen zijn. Deze leden vragen de regering voorts of 
het wenselijk zou zijn het aantal Nederlandse rechters dat werkzaam is in het Caribische 
deel van het Koninkrijk te verhogen, mede vanwege het feit dat uit de memorie van 
toelichting de indruk ontstaat dat niet steeds voldoende geschoolde juristen voorhanden 
zijn. Zij wijzen in dit verband op het benoemen van leken-leden, het niet verplicht 
voorschrijven van de RAIO-opleiding, en de verwevenheid tussen de gerechten in eerste 
aanleg en het Hof. In reactie op deze vraag wordt vooropgesteld dat alle rechters bij het 
Hof de Nederlandse nationaliteit hebben (zie het benoemingsvereiste in de artikelen 24, 
derde lid, en 25, tweede lid). Aangenomen wordt dat de leden van de SP-fractie doelen 
op het aantal vanuit Nederland uitgezonden rechters. Hiervoor is naar aanleiding van 
vragen van de fractie van CDA (paragraaf 5 van deze toelichting) al ingegaan op 
aantallen vanuit Nederland uitgezonden rechters. Momenteel zijn 23 van de 31 leden van 
het Hof vanuit Nederland uitgezonden. Het betreft steeds tijdelijke uitzendingen, in 
principe voor drie jaar.  
Het Hof bestaat dus voor een belangrijk deel uit vanuit Nederland uitgezonden rechters. 
Dit wordt ook van belang geacht in verband met vernieuwing en verjonging van het Hof. 
Dat aandeel nog verder vergroten is niet aan de orde. De mogelijkheid meervoudige 
rechtspraak te doen plaatsvinden mede door niet-rechters staat los van de aanwezigheid 
van voldoende juristen, maar heeft te maken met de behoefte aan specifieke 
deskundigheid. De RAIO-opleiding is ook in Nederland niet per definitie verplicht. Men 
kan zowel in Nederland als in de Caribische landen als jurist ook op grond van relevante 
maatschappelijke ervaring en na het volgen van een interne opleiding worden benoemd 
als rechter. Hierop is al nader ingegaan in paragraaf 5 van deze nota. Het niet 
verplichten van de RAIO-opleiding staat los van de vraag of er voldoende gekwalificeerde 
juristen zijn om tot lid van het Hof te worden benoemd. Om tot lid te kunnen worden 
benoemd dient men immers aan het wettelijke vereiste van een voltooide academische 
opleiding in de rechtsgeleerdheid te voldoen. Benoeming van leden en plaatsvervangend 
leden van het Hof gebeurt bij koninklijk besluit en komt in de rijksministerraad aan de 
13

behandeld, zo vragen zij. Het tweede lid geeft de Gerechten in eerste aanleg en het Hof 
de bevoegdheid zelf te beslissen een zaak achter gesloten deuren te behandelen om 
gewichtige redenen. Hiermee is niet gegarandeerd dat bijvoorbeeld jeugdzaken altijd 
achter gesloten deuren plaatsvinden. Het eerste lid van artikel 5 geeft landen echter wel 
de mogelijkheid voor bepaalde zaken voor te schrijven dat ze achter gesloten deuren 
worden gehouden. Daarbij is echter wel de nodige terughoudend geboden. Er mag niet 
wezenlijk afbreuk worden gedaan aan het uitgangspunt van openbaarheid. 
 
De leden van de SP-fractie begrijpen niet goed waarom in artikel 5, vijfde lid, is 
opgenomen dat beslissingen moeten worden genomen met het voorgeschreven aantal 
leken-leden. Waarom is dit verplicht op straffe van nietigheid? Uitgaande van de 
mogelijkheid van de landen bij wet c.q. landsverordening voor te schrijven dat in 
bepaalde zaken ook niet-rechters aan meervoudige rechtspraak deelnemen – zie hierover 
paragraaf 4 van deze nota naar aanleiding van vragen van verschillende fracties -  ligt 
het bepaald voor de hand dat indien recht wordt gesproken in strijd met zo’n voorschrift, 
er sprake is van een nietige uitspraak. Het staat het Hof niet vrij in afwijking van een 
wettelijke bepaling tot een uitspraak te komen. In dit verband wordt opgemerkt dat ten 
aanzien van het aantal rechters een vergelijkbare bepaling is opgenomen (artikel 5, 
tweede lid, van het voorstel). 
 
Artikel 6 
 
De leden van de CDA-fractie hebben een vraag ten aanzien van het verschoningsrecht. 
Zou het niet verstandig zijn om in artikel 6, mede gezien de kleinschaligheid van de 
eilanden, een tweede lid op te nemen waarin expliciet tot uitdrukking komt dat een 
rechter of rechterlijke ambtenaar in opleiding zich kan verschonen? Aan een dergelijk 
verschoningsrecht is geen behoefte. Rechters dienen geen zaken te behandelen waarbij 
zij een band of mogelijke band hebben met partijen. In praktijk doen ze dat ook niet in 
goed overleg met de president van het Hof.  
 
Artikel 10 
De MAN-fractie vraagt in welke gevallen het bestuur van het Hof op grond van artikel 10, 
derde lid, kan bepalen dat in afwijking van het tweede lid de onderscheiden Gerechten in 
eerste aanleg zitting houden in één van de andere landen. Zoals in de memorie van 
toelichting is aangegeven is het uitgangspunt dat ieder Gerecht in eerste aanleg zitting 
houdt in het eigen land. In een bijzonder geval kan daarvan echter worden afgeweken. 
Het voorstel van rijkswet brengt geen nadere beperking aan. Gedacht kan worden aan de 
situatie dat een gedetineerde voor zijn veiligheid is overgebracht naar een ander land. 
Het kan dan van belang zijn hem daar te horen om te voorkomen dat termijnen 
verlopen. 
 
Artikel 11 
De MAN-fractie vraagt hoe en in welke context de zinsnede “bij landsverordening of wet” 
in artikel 11, vierde lid, en in artikel 17, derde lid, moet worden geplaatst. Ook het 
onafhankelijke lid Nicolaas vraagt hiernaar. Hij wijst ook nog op artikel 4 waarin deze 
zinsnede ook voorkomt. De MAN-fractie vraagt welke aanvullende bevoegdheden de 
Nederlandse regering krijgt in dit verband. In alle drie genoemde gevallen wordt elk van 
15

deze nota waarin is ingegaan op vragen over de inrichting van de rechterlijke macht en 
de scheiding tussen eerste aanleg en hoger beroep.  
 
Artikel 24 
Naar aanleiding van de opmerkingen van de MAN-fractie over de aanwijzing bij algemene 
maatregel van rijksbestuur van universiteiten waaraan de vereiste opleiding kan worden 
genoten, wordt opgemerkt dat aanwijzing bij algemene maatregel van rijksbestuur 
eenvoudiger mogelijkheden biedt de aanwijzing zo nodig aan te passen. De algemene 
maatregel van rijksbestuur is gebaseerd op artikel 38, tweede lid, van het Statuut en kan 
dus uitsluitend op basis van consensus tot stand komen. De Universiteit van de 
Nederlandse Antillen en de Universiteit van Aruba zullen in de algemene maatregel van 
bestuur worden aangewezen.  
 
Artikel 26 
 
In paragraaf 5 van deze nota is de onder dit artikel gestelde vraag van de leden van de 
fractie van het CDA over de wenselijkheid om ook onverenigbare betrekkingen te regelen 
voor plaatsvervangers, al beantwoord. 
 
Artikel 27 
 
Hoewel de leden van de CDA-fractie zich van er van alles bij kunnen voorstellen dat het 
onwenselijk kan zijn dat leden van een en dezelfde familie de rechtspraktijk volledig 
domineren, hebben zij toch vragen bij de regeling zoals voorgesteld in artikel 27. Zij 
stellen vragen over het ontbreken van de ontheffing voor een huwelijk en of het in alle 
gevallen apert onmogelijk zijn dat twee kinderen uit een gezin rechter worden. Gezien de 
geringe omvang van de rechterlijke macht waarop dit voorstel betrekking heeft, is het 
belangrijk maatregelen te treffen die de indruk vermijden dat een of meer families een 
grote invloed hebben op de rechtspraak. Ondanks de op zich aansprekende voorbeelden 
die de leden van het CDA aanvoeren weegt het belang van een onafhankelijke en niet 
eenzijdig samengestelde zittende magistratuur zwaarder dan het belang van enkele 
individuen.  
 
Artikel 30 
 
In artikel 30 wordt voorgesteld een rechter te ontslaan indien deze de leeftijd van 
vijfenzestig jaar heeft bereikt. De leden van de CDA-fractie vragen of het niet 
verstandiger is te spreken in termen van de pensioengerechtigde leeftijd. Het is niet 
mogelijk te spreken van de pensioengerechtigde leeftijd omdat die niet in alle vier 
betrokken landen dezelfde is. Bovendien is thans de pensioengerechtigde leeftijd niet 
gelijk aan de maximumleeftijd voor leden van het Hof. Dat geldt ook in Nederland.  
 
De leden van de fracties van PvdA, VVD en ChristenUnie vragen waarom de grens van 65 
jaar is gehandhaafd en niet is gelijkgetrokken met de leeftijdsgrens van 70 jaar die in 
Nederland geldt. De leden van de fractie van de PvdA en ChristenUnie vragen dit mede 
met het oog op de ook thans al mogelijke detachering van rechters uit Nederland bij het 
Hof. 
Bij de leden van de ChristenUnie rijst de vraag of bij de huidige leden van het Hof 
bezwaren bestaan tegen de elders inmiddels gangbare ontslagleeftijd. Is uit het oogpunt 
17

