 
 
 
 
 
 
 
 
 
 
Aandacht voor matching 
Bemiddeling door Wereldkinderen,  
vergunninghouder interlandelijke adoptie 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Inspectie jeugdzorg 
Utrecht, september 2009  

Inspectie jeugdzorg 
Samenvatting 
Op verzoek van de Minister van Justitie heeft de Inspectie jeugdzorg in 2009 toezicht uitgevoerd naar 
interlandelijke adoptie. De kwaliteit van de bemiddeling bij interlandelijke adoptie stond centraal in dit 
onderzoek van de Inspectie jeugdzorg. Het onderzoek is uitgevoerd bij de zeven Nederlandse 
vergunninghouders interlandelijke adoptie (hierna: vergunninghouders) en de Raad voor de 
Kinderbescherming. De inspectie heeft gekeken op welke manier deze organisaties gegevens over 
kinderen en aspirant-adoptieouders verzamelen en beoordelen met het oog op een goede matching. 
Volledige en betrouwbare informatie over de kenmerken en behoeften van een kind (kindprofiel) en de 
mogelijkheden van aspirant-adoptieouders verhoogt immers de kans op een goede ‘match’ tussen 
beiden.  
Een deel van de kinderen heeft behoefte aan bijzondere zorg. Dit zijn bijvoorbeeld kinderen met een 
(operabele) handicap of een medische aandoening, maar ook kinderen met een ernstig belaste 
achtergrond. Aangezien steeds meer kinderen met een bijzondere zorgbehoefte worden aangeboden 
voor adoptie, is het des te meer van belang dat vergunninghouders zicht hebben op de kenmerken en 
behoeften van elk kind. Dan kan gericht worden gezocht naar ouders, die de benodigde zorg en 
opvoeding kunnen bieden. 
 
Wereldkinderen is een vergunninghouder die bemiddelt bij de interlandelijke adoptie van kinderen uit 
12 landen. In het onderzoek is gekeken naar adoptie uit Haïti, Ethiopië en China (special needs 
procedure). In deze drie procedures heeft Wereldkinderen het voortouw bij de matching.  
Conclusie van het onderzoek bij Wereldkinderen is, dat deze vergunninghouder voldoende 
aantoonbare inspanningen verricht om een compleet beeld te krijgen van elke kind, hoewel de 
kindgegevens niet altijd volledig en betrouwbaar zijn. Dit laatste wordt veroorzaakt door het feit dat de 
controlemogelijkheden in het zendende land voor Wereldkinderen begrensd zijn. 
Verder gaat Wereldkinderen binnen de mogelijkheden voldoende bewust om met de 
verantwoordelijkheid om geschikte adoptieouders te vinden voor een kind.  
Om de kwaliteit van de bemiddeling verder te verbeteren doet de inspectie de volgende 
aanbevelingen aan Wereldkinderen: 
 
Maak een kindprofiel voor elke bemiddeling  
Het kindprofiel benoemt de specifieke kenmerken en (zorg- en opvoeding)behoeften van een kind en 
is gebaseerd op informatie over de sociale achtergrond, de ontwikkeling en medische aspecten van 
het kind. Een informatief kindprofiel is een van de voorwaarden voor een zorgvuldige match tussen 
kind en aspirant-adoptieouders.  
 
Maak besluitvorming rond de matching inzichtelijk in het dossier 
Het vastleggen van de besluitvorming stimuleert eenduidig werken en maakt het mogelijk om 
bemiddelingen periodiek te evalueren. Ook biedt het een vorm van verantwoording naar de 
geadopteerde.
       
3 

Inspectie jeugdzorg 
INHOUDSOPGAVE 
 
Samenvatting.............................................................................................................................. 3 
Hoofdstuk 1  Inleiding ............................................................................................................ 7 
Hoofdstuk 2  Matching en vergunninghouders ...................................................................... 9 
Hoofdstuk 3  Beknopte schets van Wereldkinderen............................................................ 11 
Hoofdstuk 4  Resultaten en conclusies ............................................................................... 13 
4.1 Verzamelen van kindgegevens ................................................................................... 13 
4.2 Matching tussen kind en aspirant-adoptieouders........................................................ 15 
4.3 Evalueren en verbeteren ............................................................................................. 16 
4.4 Contact met gezin na plaatsing van het kind............................................................... 16 
Hoofdstuk 5  Aanbevelingen................................................................................................ 19 
Bijlage 1  Toetsingskader ................................................................................................... 21 
 
 
 
 
 
       
5 

Inspectie jeugdzorg 
Hoofdstuk 1  Inleiding  
Op verzoek van de Minister van Justitie deed de Inspectie jeugdzorg in 2009 toezicht naar 
interlandelijke adoptie. De vraag die richting gaf aan het onderzoek luidt: is de bemiddeling bij 
interlandelijke adoptie van voldoende kwaliteit?  
De inspectie deed onderzoek bij de meest betrokken Nederlandse partijen, namelijk de zeven 
vergunninghouders interlandelijke adoptie (hierna: de vergunninghouders) en de Raad voor de 
Kinderbescherming. De resultaten van het onderzoek zijn beschikbaar via een rapport per 
vergunninghouder en een rapport over de Raad voor de Kinderbescherming.  
 
Bemiddeling en het belang van gegevens 
Een belangrijk onderdeel van bemiddeling is het verzamelen en beoordelen van gegevens over kind 
en aspirant-adoptieouders. Volledige en betrouwbare informatie over kind en aspirant-adoptieouders 
verhoogt immers de kans op een goede ‘match’ tussen beiden.  
Vergunninghouders verzamelen relevante informatie over het kind en controleren of de informatie 
volledig en betrouwbaar is. De Raad voor de Kinderbescherming doet onderzoek naar de geschiktheid 
van aspirant-adoptieouders. 
 
Kwaliteitskader vergunninghouders interlandelijke adoptie 
1
Met het ondertekenen van het Kwaliteitskader vergunninghouders interlandelijke adoptie in 2008 
onderstrepen de vergunninghouders hun intentie om te komen tot een eenduidige werkwijze van 
voldoende kwaliteit, waarbij het belang van het kind goed tot uiting komt. 
Het kwaliteitskader bevat richtlijnen op het gebied van de bedrijfsvoering, inhoudelijke eisen aan de 
bemiddeling en afspraken over de samenwerking tussen vergunninghouders. Vanaf 2010 dienen alle 
vergunninghouders te werken volgens de richtlijnen. Het kwaliteitskader is betrokken bij het onderzoek 
wat betreft de inhoudelijk eisen aan het adoptieproces.  
 
Onderzoek bij Wereldkinderen 
In dit rapport vindt u de resultaten van het onderzoek bij Wereldkinderen, een vergunninghouder die 
bemiddelt bij de adoptie van kinderen uit Azië, Latijns-Amerika (inclusief Caraïbisch gebied) en Afrika.  
Het rapport geeft een beeld van de kwaliteit van:  
1. het verzamelen en beoordelen van kindgegevens door Wereldkinderen 
2. de matching van kind(eren) en aspirant-adoptieouders door Wereldkinderen 
3. het evalueren en verbeteren van de eigen werkwijze door Wereldkinderen 
Daarnaast is bekeken hoe Wereldkinderen adoptiegezinnen begeleidt na aankomst van het kind in 
Nederland. Dit onderdeel van het onderzoek had een inventariserend karakter. 
 
                                                      
1
 Kamerstukken II, 2007-2008, 31265, nr. 8, Bijlage. 
       
7 

Inspectie jeugdzorg 
Hoofdstuk 2  Matching en vergunninghouders 
Er zijn op dit moment zeven organisaties in Nederland die beschikken over een (tijdelijke) vergunning 
van de Minister van Justitie om te bemiddelen bij internationale adoptie.  
De vergunninghouders opereren in een internationale context: het proces van interlandelijke adoptie 
bestaat uit veel stappen met betrokkenheid van veel verschillende organisaties buiten Nederland. Een 
vergunninghouder vormt een schakel in de adoptieketen en de invloed van vergunninghouders op het 
geheel is dan ook beperkt. 
 
Risico’s bij bemiddeling 
De kwaliteit van het bemiddelingsproces is onder meer afhankelijk van de kwaliteit van de gegevens 
over kind(eren) en aspirant-adoptieouders. Aangezien een deel van het adoptieproces zich onttrekt 
aan de directe invloedssfeer van het Nederlandse beleid en toezicht, is het onvermijdelijk dat 
Nederland enig risico accepteert op malafide adopties. Dit risico kan enigszins beperkt worden door 
het treffen van maatregelen, zoals uitwisseling van ambtsberichten over adoptiepraktijken in zendende 
landen en harmonisatie van Europees adoptiebeleid. 
 
Ter voorbereiding van het toezicht vond vooronderzoek plaats naar de aard van de (beïnvloedbare) 
risico’s in het bemiddelingsproces. Vervolgens is besloten het onderzoek te richten op de manier 
waarop de vergunninghouders en Raad voor de Kinderbescherming omgaan met de volgende risico’s 
van interlandelijke adoptie:  
- de kenmerken en behoeften van het kind (kindprofiel) zijn onvoldoende duidelijk; 
- de bereidheid en capaciteiten van (aspirant-)adoptieouders zijn onvoldoende duidelijk; 
- de ‘match’ tussen kind en (aspirant-)adoptieouders is onvoldoende passend in de praktijk. 
 
Volledigheid en betrouwbaarheid van gegevens 
Er is een grote diversiteit aan landen die kinderen aanbieden voor adoptie. Allereerst zijn culturele, 
politiek-bestuurlijke en sociaal-economische omstandigheden in zendende landen van invloed op de 
voorwaarden en omstandigheden waaronder kinderen worden aangeboden voor adoptie. Daarnaast 
heeft een deel van de zendende landen het Haags Adoptieverdrag ondertekend (of werkt in de geest 
van het verdrag), terwijl andere landen hun eigen opvattingen over adoptie hebben.  
De mogelijkheden van vergunninghouders om de volledigheid en de betrouwbaarheid van de 
gegevens die het zendende land verstrekt over het kind te controleren, dienen binnen deze context 
gezien te worden.  
 
       
9 

Inspectie jeugdzorg 
Hoofdstuk 3  Beknopte schets van Wereldkinderen 
Wereldkinderen zet zich in voor het welzijn van kinderen in Azië, Latijns-Amerika (inclusief het 
Caraïbisch gebied) en Afrika. De vereniging bestaat sinds 1971 en beschikt op dit moment over 53 
betaalde medewerkers en ongeveer 350 vrijwilligers. Wereldkinderen werkt via internationale 
projecten aan gezinsversterking (zodat kinderen thuis kunnen - blijven - wonen) en gezinsvervanging 
in 16 landen.  
Wanneer voor een kind in het eigen land de mogelijkheden ontbreken om op te groeien in een gezin 
of gezinsvervangende situatie, dan bemiddelt Wereldkinderen ook bij interlandelijke adoptie vanuit 12 
landen.  
 
Het aantal kinderen dat via Wereldkinderen naar Nederland kwam daalde de afgelopen jaren van 541 
(2004) tot 290 (2008). Bij 75% van de bemiddelingen in 2008 was sprake van een kind met special 
needs, een ouder kind of plaatsing van twee of meer kinderen tegelijk. 
Landen die het Haags Adoptieverdrag geratificeerd hebben, dienen kinderen zoveel mogelijk in eigen 
land in een gezin te plaatsen. Daarmee daalt het aantal jonge gezonde kinderen dat voor 
interlandelijke adoptie wordt voorgesteld. Als gevolg daarvan stijgen in Nederland de wachtlijsten én 
5
wachttijden voor adoptie. In het zogenaamde ketenoverleg wordt daarom regelmatig bekeken 
hoeveel mensen maximaal kunnen worden toegelaten tot de adoptieprocedure, zodat het aantal 
Nederlandse aspirant-adoptieouders dat op een kind wacht niet ongewenst groot wordt. 
Wereldkinderen heeft sinds het voorjaar van 2008 geen nieuwe aspirant-adoptieouders meer 
uitgenodigd voor een intake voor gezonde kinderen uit China. Dit is mede ingegeven door het feit dat 
de wachttijd voor adoptie van deze kinderen steeds langer wordt en naar verwachting binnen vijf jaar 
alle gezonde Chinese kinderen in eigen land kunnen worden opgevangen.  
 
Vormen van matching door Wereldkinderen 
Bij Wereldkinderen komen twee vormen van matching voor. Het voortouw voor de matching kan 
liggen bij Wereldkinderen of bij het zendende land. De precieze werkwijze is per land verschillend en 
is afhankelijk van de geldende adoptieprocedures, de cultuur en de samenwerkingspartner van 
Wereldkinderen in het betreffende land. 
 
Wereldkinderen doet de matching zelf als het gaat om kinderen met special needs, oudere kinderen 
en siblings én bij adopties uit landen die het Haags Adoptieverdrag (nog) niet hebben ondertekend.  
6
Zendende landen die het Haags Adoptieverdrag hebben ondertekend (zoals China en Colombia) 
doen de matching meestal zelf en presenteren een voorstel aan Wereldkinderen. Op de matching in 
het buitenland heeft Wereldkinderen geen invloed en dat wordt ook gemeld in het adoptiecontract, dat 
                                                      
5
 Aan het ketenoverleg nemen deel: de Raad voor de Kinderbescherming (verzorgt het gezinsonderzoek), de 
Stichting Adoptievoorziening (verzorgt de verplichte voorlichting), het Ministerie van Justitie en een afvaardiging 
van de vergunninghouders. 
6
 China verzorgt zelf de matching van gezonde kinderen en Wereldkinderen doet de matching van special need 
kinderen uit China. 
       
11 

Inspectie jeugdzorg 
Hoofdstuk 4  Resultaten en conclusies  
Dit hoofdstuk bevat een beknopte beschrijving van het bemiddelingsproces bij Wereldkinderen, 
gevolgd door een aantal conclusies over de kwaliteit. Het hoofdstuk is ingedeeld op basis van de 
volgende vier werkzaamheden van vergunninghouders: 
- verzamelen van kindgegevens; 
- matching tussen kind en aspirant-adoptieouders; 
- evalueren en verbeteren; 
- contact met gezin na plaatsing van het kind.  
 
4.1 Verzamelen van kindgegevens 
 
Wereldkinderen verzamelt voor elk kind de gegevens die het kwaliteitskader voorschrijft: persoonlijke 
gegevens, informatie over de achtergrond van het kind, medische gegevens en 
ontwikkelingsgegevens. Indien een van de ouders of naaste familieleden van het kind nog leeft, is een 
afstandverklaring essentieel voor de bemiddeling. 
Voordat Wereldkinderen start met bemiddeling vanuit een nieuw land, vindt langdurig onderzoek 
plaats naar de procedures en de omstandigheden in het land. Daarbij wordt ook gekeken naar de 
betrouwbaarheid van kindgegevens die een land (op termijn) zal kunnen verschaffen. In dit proces 
vallen nogal eens landen af, zoals ook met Nepal is gebeurd. Redenen voor Wereldkinderen om te 
stoppen of niet te starten met bemiddeling in een bepaald land zijn bijvoorbeeld lange en/of 
corruptiegevoelige procedures en onvoldoende betrouwbaarheid van kindgegevens. 
 
De kinderen uit Ethiopië, die zijn voorgedragen door Ethiopische contactpersonen van 
Wereldkinderen, worden tijdelijk opgevangen in een tehuis dat wordt gehuurd door Wereldkinderen 
(ongeveer 20 plaatsen). In overleg met Nederlandse medewerkers van Wereldkinderen wordt 
bekeken hoe de kinderen zich ontwikkelen en ook worden de kinderen voorbereid op de adoptie naar 
Nederland. In deze periode kunnen de (soms ondervoede) kinderen op krachten komen. Overigens 
komt een kind niet in aanmerking voor adoptie indien de problematiek te ernstig is; zo is seksueel 
misbruik voor Wereldkinderen een contra-indicatie voor adoptie. 
Kinderen in het tehuis maken een tekeningenboekje over hun verleden; die boekjes bevatten 
aanknopingspunten over hun achtergrond en ontwikkeling. Ook reizen medewerkers van 
Wereldkinderen regelmatig naar Ethiopië om voorlichting te geven aan lokale medewerkers waarom 
bepaalde gegevens noodzakelijk zijn. Ze overleggen dan ook met lokale organisaties, zodat men zich 
in Ethiopië realiseert dat adoptie definitief is en niet alleen een tijdelijke uitbesteding van de 
opvoeding.  
 
       
13 

Inspectie jeugdzorg 
het tehuis én voor Wereldkinderen met informatie over hoe de kinderen verzorgd worden en 
aanbevelingen ter verbetering (bijvoorbeeld voeding). Wereldkinderen heeft de zorgen over de 
beperkte en soms onjuiste informatievoorziening door verdragslanden (waaronder China) ook 
aangekaart bij het Ministerie van Justitie.  
 
Wereldkinderen bespreekt elk kindrapport in een teamoverleg, maar vertaalt de beschikbare 
gegevens niet expliciet in de vraag wat een specifiek kind nodig heeft (= kindprofiel).  
 
Conclusie 
De gegevens waar Wereldkinderen mee werkt zijn niet altijd volledig en betrouwbaar, maar 
Wereldkinderen verricht voldoende aantoonbare inspanningen om een zo compleet en betrouwbaar 
mogelijk beeld te krijgen van elk kind. Wereldkinderen brengt haar zorgen over de kwaliteit van de 
gegevens en de hieruit voortvloeiende dilemma’s onder de aandacht bij het Ministerie van Justitie. 
Wel is bij de medewerkers meer aandacht nodig voor het expliciteren van specifieke behoeften van 
het kind in relatie tot de voor dit kind gewenste opvoedingssituatie. Zeker nu steeds meer kinderen 
met special needs, oudere kinderen en meerlingen ter adoptie worden aangeboden. 
 
4.2 Matching tussen kind en aspirant-adoptieouders 
 
Aspirant-adoptieouders wonen een groepsvoorlichting bij over het land van hun keuze, gevolgd door 
individuele gesprekken met medewerkers van Wereldkinderen. Op basis van deze gesprekken en het 
gezinsrapport van de Raad voor Kinderbescherming vormen medewerkers van Wereldkinderen een 
beeld van de draagkracht en bemiddelbaarheid van de aspirant-adoptieouders.  
Indien de wensen van aspirant-adoptieouders wijzigen in de loop van de procedure (men gaat 
bijvoorbeeld open staan voor special need), dan gaat Wereldkinderen pas verder met de bemiddeling 
na aanvullend onderzoek door de Raad voor de Kinderbescherming.  
Indien het gezinsrapport van de Raad niet ingaat op bepaalde relevante informatie over aspirant-
adoptieouders (zoals medicijngebruik), dan beslist Wereldkinderen per situatie wat nodig is: soms 
gaat het dossier weer terug naar de Raad, soms worden aanvullende medische verklaringen 
opgevraagd en in sommige gevallen leidt het tot een afwijzing. 
 
In de afgeronde dossiers uit 2008 is geen informatie aangetroffen over de besluitvorming bij 
Wereldkinderen rond de matching. Wereldkinderen geeft aan dat de matching voor bepaalde landen 
door minimaal twee medewerkers gedaan wordt. Omdat overleg over matching vaak in het 
9
teamoverleg gebeurt, zouden de overwegingen in de notulen moeten staan .  
 
                                                      
9
 De inspectie heeft in het kader van dit onderzoek geen notulen van teamoverleggen bestudeerd. 
       
15 

Inspectie jeugdzorg 
van herkomst. Het kan zijn dat de inhoud van een voortgangsrapportage aanleiding vormt voor 
Wereldkinderen om contact op te nemen met het gezin.  
Na diverse verzoeken van adoptieouders is Wereldkinderen in 2007 gestart met een postadoptie-
spreekuur, waar vooral gezinnen met special need kinderen gebruik van maken. De medewerkers 
gaan soms op huisbezoek en kunnen gezinnen ook verwijzen naar professionele hulpverlening, 
mocht dat nodig zijn. Daarnaast is het beleid van Wereldkinderen om gezinnen die oudere kinderen 
adopteren vooral in de beginperiode actief te benaderen om te kijken hoe het gaat. 
Ook is er mogelijkheid tot contact op de tweejaarlijkse Wereldkinderdag waar ouders, geadopteerden 
en buitenlandse contactpersonen elkaar kunnen ontmoeten.  
 
 
 
 
       
17 

Inspectie jeugdzorg 
Hoofdstuk 5  Aanbevelingen  
Dit hoofdstuk bevat een aantal aanbevelingen om de kwaliteit van de bemiddeling verder te 
verbeteren. Ze sluiten zoveel mogelijk aan bij de werkzaamheden die in dit toezicht zijn onderzocht: 
het verzamelen van gegevens, het matchen van kind en aspirant-adoptieouders en tot slot het proces 
van evalueren en verbeteren.  
 
De Inspectie jeugdzorg doet de volgende aanbevelingen aan Wereldkinderen: 
 
Maak een kindprofiel voor elke bemiddeling  
Het kindprofiel benoemt de specifieke kenmerken en (zorg- en opvoeding)behoeften van het kind en is 
gebaseerd op informatie over de sociale achtergrond, de ontwikkeling en medische aspecten van het 
kind. Een informatief kindprofiel is een van de voorwaarden voor een zorgvuldige match tussen kind 
en aspirant-adoptieouders.  
Binnen de groep kinderen die wereldwijd voor adoptie worden aangeboden, stijgt het aandeel 
kinderen met een special need. Juist bij kinderen met bijzondere behoeften is het van belang om elk 
kind te matchen met aspirant-adoptieouders die de benodigde zorg en opvoeding naar verwachting 
kunnen bieden.  
Het belang van het kindprofiel geldt zowel voor bemiddelingen waar de vergunninghouder zelf het 
initiatief heeft bij de matching, als voor bemiddelingen waar de vergunninghouder de voorgestelde 
match uit het zendende land controleert.  
 
Maak besluitvorming rond de matching inzichtelijk in het dossier 
Het inzichtelijk maken van de afwegingen die invloed hebben gehad op een individuele matching van 
kind en aspirant-adoptieouders dient drie doelen. 
Ten eerste stimuleert het verwoorden van en de discussie over afwegingen door de medewerkers de 
eenduidigheid van werken. Daarnaast maakt verslaglegging van de matching het mogelijk om, in 
combinatie met het enigszins volgen van hoe het adoptiegezinnen vergaat, de bemiddelingen 
periodiek te evalueren. Tot slot is het registreren van het besluitvormingsproces een vorm van 
verantwoording naar de geadopteerde.  
 
       
19 

Inspectie jeugdzorg 
Bijlage 1  Toetsingskader 
Hieronder vindt u het toetsingskader dat de Inspectie jeugdzorg hanteerde als ‘meetlat’ bij het toezicht 
op de vergunninghouders interlandelijke adoptie. De eerste kolom bevat de onderzoeksthema’s, in de 
tweede kolom staan de criteria (wanneer is het goed) en de derde kolom illustreert hoe de inspectie 
onderzoekt of een vergunninghouder voldoet aan de vereisten.  
 
 
Thema Criteria Indicatoren 
 
Verzamelen De vergunninghouder zorgt dat * Het dossier bevat kindgegevens volgens de 
van de relevante kindgegevens richtlijnen van het kwaliteitskader 
kindgegevens compleet en actueel zijn * De vergunninghouder onderneemt activiteiten 
indien de gegevens niet compleet en actueel 
zijn 
 
De vergunninghouder zorgt dat * De vergunninghouder verricht activiteiten om 
de kindgegevens betrouwbaar de betrouwbaarheid van gegevens te 
zijn controleren 
 * De vergunninghouder minimaliseert het risico 
van besluitvorming op basis van 
onbetrouwbare informatie 
 
De vergunninghouder formuleert * De vergunninghouder vertaalt de 
op basis van de kindgegevens kindgegevens in behoeften van het kind en in 
wat het kind nodig heeft noodzakelijke capaciteiten van aspirant-
 adoptieouders  
 
Matching De vergunninghouder verzamelt * De vergunninghouder voert een 
tussen kind en/of beoordeelt informatie over intakegesprek met aspirant-adoptieouders en 
en aspirant- wensen en grenzen van aspirant- legt dit vast 
adoptieouders adoptieouders 
 
De vergunninghouder weegt af of * De vergunninghouder hanteert een procedure 
aspirant-adoptieouders kunnen om af te wegen of aspirant- adoptieouders 
bieden wat het kind nodig heeft bieden wat het kind nodig heeft 
  
De vergunninghouder zorgt voor * De vergunninghouder hanteert een procedure 
een zorgvuldige voordracht van voor het voorstellen van een kind aan 
een voorstel aan aspirant- aspirant-adoptieouders 
adoptieouders  
 
Evalueren en De vergunninghouder * Vergunninghouder bevraagt adoptieouders 
verbeteren  onderzoekt de ervaringen van na afloop van de procedure over de kwaliteit 
adoptieouders en brengt van de verstrekte informatie (over hun 
verbeteringen aan in de eigen adoptiekind) 
werkwijze  
 
 
       
21 

