MEMORIE VAN TOELICHTING
1. Inleiding
Uitgangspunt in het kader van de transitie op het terrein van het vreemdelingenrecht is dat
het te voeren toelatingsbeleid in de openbare lichamen ook in de toekomst eenvoudig en met
name praktisch moet blijven. Het geheel van de wet- en regelgeving dat in het Europese deel
van het Koninkrijk op het vreemdelingenterrein geldt, wordt vanuit dit perspectief te
veelomvattend en te complex geacht voor de openbare lichamen, gelet op de schaalgrootte
ervan. Bij ‘complex’ wordt onder meer gedoeld op het stelsel van verblijfsdoelen met
bijbehorende sets van voorwaarden en te leveren bescheiden van hoofdstuk 3, afdelingen 2
en 3, van het Vreemdelingenbesluit 2000, hierna: Vb 2000.
Daarom is besloten de Vw 2000 met bijbehorende lagere regelgeving niet van toepassing te
laten worden in de openbare lichamen en aldaar voorlopig de bepalingen van de
Landsverordening toelating en uitzetting (LTU) grotendeels te handhaven, door de LTU en
bijbehorend Toelatingsbesluit op te nemen in de bijlage bij de Invoeringswet BES.
Daarbij heeft mede een rol gespeeld dat het minder ingrijpend en meer efficiënt is om de
LTU op onderdelen aan te passen aan de Vreemdelingenwet 2000 (hierna: Vw 2000) dan
om de Vw 2000 aan te passen aan de openbare lichamen.
Een ander punt van overweging is daarbij geweest dat een aanpassing van de Vw 2000 en
het Vb 2000 in voorbereiding is in het kader van het zogenoemde Modern Migratiebeleid. In
dat licht bezien wordt het niet aanbevelenswaardig geacht om nu de Vw 2000 en ook het Vb
2000 aan te passen door daarin delen op te nemen voor de openbare lichamen en die delen
vervolgens binnen afzienbare termijn weer te moeten wijzigen als gevolg van de wijzigingen
in het kader van het Modern Migratiebeleid.
Niettemin zijn aanpassingen in de Wet toelating en uitzetting BES, hierna: WTU-BES,
verricht met een meer beleidsmatige achtergrond, ten aanzien waarvan het niet wenselijk
wordt geacht om de invoering ervan te laten afhangen van de invoering van het Modern
Migratiebeleid.
2. Algemeen
Bedoelde meer beleidsmatige aanpassingen betreffen:
Versterking rechtsbescherming tegen vrijheidsbeperkende en vrijheidontnemende
maatregelen
Zo is de rechtsbescherming tegen vrijheidsbeperkende en vrijheidontnemende maatregelen
ingericht naar model en niveau van de Vw 2000 door in de WTU-BES een hoofdstuk 8 in te
voegen met betrekking tot vrijheidsbeperkende en vrijheidontnemende maatregelen en een
hoofdstuk 14 in te voegen genaamd “Bijzondere rechtsmiddelen”, ontleend aan hoofdstuk 7,
afdeling 5, van de Vw 2000. Tevens bestaat het voornemen om een zevental artikelen in het
Besluit toelating en uitzetting BES (hierna: BTU-BES) op te nemen, ontleend aan hoofdstuk
5 van het Vb 2000.
Leges
Aangezien Kabinetsbeleid is dat de burger voor diensten, verleend door de overheid, een
vergoeding dient te betalen die in zekere verhouding staat tot die diensten, bestaat
aanleiding om de artikelen 6, tweede lid, en 7, vijfde lid, van de WTU-BES, waarin de vrijdom
van kosten en zegel is neergelegd, te vervangen door een bepaling die het mogelijk maakt
dat voortaan leges worden geheven ter afdoening van aanvragen, alsmede leges voor de
1

treedt. Deze regeling zal separaat voor advies aan de Raad van State worden voorgelegd en
daarna bij nota van wijziging worden ingevoegd in het onderhavige wetsvoorstel.
Visa als instrument van het toegangs- en toelatingsbeleid
Daarnaast is door middel van de Rijkswet personenverkeer het Souverein Besluit van
12 december 1813 (Stcrt. 1814, nr. 4) gedeeltelijk gemoderniseerd doordat in die rijkswet
enkele hoofdlijnen zijn opgenomen met betrekking het visumbeleid, betreffende de
machtiging tot voorlopig verblijf en het terugkeervisum. De uitwerking van deze bepalingen
1
wordt voor het in Europa gelegen deel van het land Nederland gevormd door de Vw 2000
en voor het buiten Europa gelegen deel van het land Nederland (de openbare lichamen
Bonaire, Sint Eustatius en Saba) door onderhavig onderdeel (de artikelen 2a tot en met 2l).
Voor het overige zal het Souverein Besluit worden gemoderniseerd door middel van de
totstandbrenging van een Rijksvisumwet. Deze splitsing in de modernisering houdt verband
met de taakverdeling tussen de Minister van Buitenlandse Zaken en de Minister van Justitie,
op grond waarvan de Minister van Buitenlandse Zaken voortgezet de taken en
bevoegdheden bezit met betrekking tot visa kort verblijf, en de Minister van Justitie de taken
en bevoegdheden verkrijgt met betrekking tot visa lang verblijf.
Toegang
Met name omdat in de WTU-BES nog geen bepalingen waren opgenomen met betrekking
tot de verlening van visa en derhalve ook niet betreffende de samenhang tussen de
voorwaarden voor visumverlening, de verlening van toegang tot het grondgebied en de
voorwaarden voor verlening van de verblijfsvergunning voor bepaalde of onbepaalde tijd, is
aan het onderhavige wetsvoorstel een bepaling toegevoegd waaruit die samenhang blijkt,
namelijk met betrekking tot de verlening van toegang tot het grondgebied van de openbare
lichamen, in hoofdstuk 3 Toegang’ (artikel 2m). Primair zullen echter regels omtrent de
toegang tot de landen, inbegrepen de openbare lichamen, worden gesteld bij of krachtens de
Rijkswet personenverkeer. Vorenbedoelde overgangsregeling zal ook een regeling bevatten
met betrekking tot de toegang tot de openbare lichamen, welke regeling eveneens bij
bedoelde nota van wijziging zal worden ingevoegd in het onderhavige wetsvoorstel.
Bescherming
Ter implementatie van artikel 3 van het Europees Verdrag tot bescherming van de rechten
van de mens en de fundamentele vrijheden (EVRM), dat weliswaar reeds geldt in het gehele
Koninkrijk, maar niet in de wetgeving van de Nederlandse Antillen werd geïmplementeerd, is
een artikel 12a ingevoegd. De schaalgrootte, het insulaire karakter van de openbare
lichamen, alsmede hun ligging in het Caribisch gebied vereisen een daarbij passende
implementatie van deze verdragsbepaling, zonder daarbij afbreuk te doen aan het absolute
karakter van artikel 3 EVRM. Daartoe is volstaan met één artikel in de wet en zal de
implementatie voor het overige voorshands worden gerealiseerd door middel van
beleidsregels, neer te leggen in de opvolger van de Herziene Instructie aan de
Gezaghebbers: de Circulaire toelating en uitzetting BES, hierna: CTU-BES. Daarbij zal als
uitgangspunt gelden dat de aanvraag om verlening van een verblijfsvergunning voor
bepaalde tijd verband houdend met bescherming niet wordt onderworpen aan de
voorwaarden die gelden voor verlening van een verblijfsvergunning voor bepaalde tijd op
andere gronden dan verband houdend met bescherming. Met bedoelde implementatie wordt
tevens beoogd een passende implementatie te bewerkstelligen van het op 28 juli 1951 te
Genève tot stand gekomen Verdrag betreffende de status van vluchtelingen (Trb. 1954, 88)
en het op 31 januari 1967 te New York tot stand gekomen Protocol betreffende de status van
vluchtelingen (Trb. 1967, 76).
1
Kamerstukken II, 2008-2009, nr. 31 549, 2
3

De vreemdelingen, die voor regularisatie in aanmerking komen, worden tijdelijk in het bezit
gesteld van een vergunning tot tijdelijk verblijf voor de duur van een jaar, teneinde hen in de
gelegenheid te stellen te gaan voldoen aan de voorwaarden voor een verblijf van langere
duur op basis van een vergunning tot tijdelijk verblijf.
Aan die vergunningen worden beperkingen verbonden, waaronder een beperking met
betrekking tot de woonplaats.
Ingevolge artikel II, derde lid, worden slechts die vergunningen tot tijdelijk verblijf, waaraan
als beperking een woonplaats op de eilanden Bonaire, Sint Eustatius of Saba is verbonden,
aangemerkt als verblijfsvergunning voor bepaalde tijd op grond van de WTU-BES,
vanzelfsprekend mits geldig op de datum van transitie.
Dat heeft tot gevolg dat aan illegale vreemdelingen aan wie een vergunning tot tijdelijk
verblijf is of wordt verleend met als beperking een woonplaats op Curaçao of Sint Maarten,
niet in aanmerking komen voor verblijf in de openbare lichamen.
Ten aanzien van de aanvragen omtrent afgifte van een Nederlands Antilliaanse vergunning
tot tijdelijk verblijf en waarop ten tijde van de transitie nog niet is beslist geldt ingevolge
artikel III, eerste lid, dat slechts die aanvragen kunnen leiden tot verlening van een
verblijfsvergunning voor bepaalde tijd op grond van de WTU-BES, die zijn ingediend bij de
gezaghebbers van Bonaire, Sint Eustatius en Saba. Daarvoor moet wel zijn voldaan aan de
voorwaarden. Aanvragen die zijn ingediend bij de gezaghebbers van Curaçao en Sint
Maarten kunnen niet leiden tot verlening van een verblijfsvergunning voor bepaalde tijd op
basis van de WTU-BES.
Verblijfsvergunningen voor bepaalde tijd en onbepaalde tijd in de zin van de WTU-BES zijn
slechts geldig in de openbare lichamen. Zij geven daarom geen recht op verblijf in het
Europese deel van het land Nederland. Voor toegang tot en verblijf in dat deel van
Nederland zijn immers (als regel) een visum en een verblijfsvergunning vereist op grond van
de Vreemdelingenwet 2000.
3. Totstandkoming
Het wetsvoorstel is niet voorgelegd aan de Adviescommissie voor vreemdelingenzaken
omdat in de openbare lichamen voorlopig niet de Vreemdelingenwet 2000 en het op basis
daarvan gevoerde vreemdelingenbeleid van toepassing zullen zijn. Het Adviescollege
toetsing administratieve lasten heeft op 18 juni 2009 besloten het dossier niet te selecteren
voor advies en ingestemd met verdere ambtelijke afhandeling.
4. Bestuurslasten
De toename van de bestuurslasten die gepaard gaat met de implementatie van onderhavig
wetsvoorstel (en de lagere regelgeving) worden in de Justitiebegroting opgenomen door
toevoeging van een reeks aan de begroting van de IND op titel van de staatkundige
hervormingen van de Nederlandse Antillen (SHNA). Die reeks loopt op naar circa! 1,4
miljoen in 2011 en af naar ca. 1,1 miljoen per jaar voor 2012 en verder. Vanaf 2011 (na de 
transitie) zijn de genoemde bedragen voor een aanzienlijk deel bestemd voor personele
lasten. Daarnaast behelst deze reeks uitvoeringskosten voor de IND die samenhangen met
processen die moeten worden aangepast naar aanleiding van de wetgeving, zoals de
introductie van de machtiging tot voorlopig verblijf en het terugkeervisum, de standaard
motiveringsplicht bij afwijzingen en de introductie van een bepaling in de wet inhoudende dat
de Minister een verblijfsvergunning voor bepaalde tijd kan verlenen om redenen verband
houdend met bescherming. Een goede informatiehuishouding is van essentieel belang.
Derhalve zijn ook voor aanpassing van het informatie- en registratiesysteem kosten begroot.
Voorts zullen kosten gepaard gaan met de vergroting van de rechtswaarborgen bij
vreemdelingenbewaring, daar vreemdelingen die in bewaring worden gesteld en daar tegen
willen opkomen in aanmerking kunnen komen voor een toevoeging wanneer zij daarom
5

in alledrie de openbare lichamen. In zijn algemeenheid zij opgemerkt dat het aantal burgers,
werkgevers en onderwijsinstellingen dat als gevolg van deze wet geconfronteerd kan worden
met een toename van de administratieve lasten niet groot is, aangezien het aantal
toelatingsaanvragen de afgelopen jaren op elk van de eilandgebieden in de orde van grootte
van honderden ligt; het aantal bezwaarschriften in de orde van grootte van enkele tientallen
en het aantal beroepschriften uitermate gering is.
In beginsel betekent het enkele feit dat de eilandgebieden Bonaire, Sint Eustatius en Saba
een positie krijgen binnen het Nederlandse staatsbestel al een toename van de
administratieve lasten voor burgers en bedrijfsleven in Nederland. Vóór de transitiedatum
horen deze eilandgebieden immers niet bij Nederland en derhalve komen de lasten van de
op die eilandgebieden gevoerde toelatingsprocedures niet voor rekening van burgers of
bedrijfsleven in Nederland, maar voor rekening van burgers en bedrijfsleven in de
Nederlandse Antillen. Verder zullen met inwerkingtreding van de wet vreemdelingrechtelijke
procedures in de openbare lichamen gaan gelden die vergelijkbaar zijn met procedures op
grond van de Vreemdelingenwet 2000. Voor de Vreemdelingenwet 2000 is destijds een
nulmeting voor de administratieve lasten van burgers en bedrijfsleven gedaan. Voor de
Landsverordening toelating en uitzetting van de Nederlandse Antillen is dat niet gedaan,
aangezien de Nederlandse Antillen hiermee niet bekend zijn. Aangenomen kan worden dat
de uitgangspunten en lastenfactoren uit de nulmeting voor de Vreemdelingenwet 2000
bruikbaar zijn in het onderhavige kader, in die zin en met dien verstande dat de
administratieve lasten voor burgers en bedrijfsleven in elk geval per procedure niet hoger
zullen zijn dan die van procedures ingevolge de Vreemdelingenwet 2000. Nu er echter geen
adequate cijfers beschikbaar zijn over de huidige aantallen toelatingsaanvragen en aantallen
bezwaar- en beroepsprocedures kan op basis daarvan geen goede kwantificering worden
gemaakt van bedoelde toename van de administratieve lasten voor burgers en
bedrijfsleven.
6. ARTIKELSGEWIJS
Artikel I
Onderdeel C
Door middel van onderdeel C wordt de inhoud van het bestaande artikel 1 vervangen door
een artikel dat definities bevat, zoals te doen gebruikelijk bij de Nederlandse wetgeving.
Als gevolg daarvan is de WTU-BES niet langer van toepassing op Nederlanders en wordt
derhalve geen onderscheid meer gemaakt tussen Nederlanders die in het Koninkrijk buiten
Europa zijn geboren en aldaar woonachtig zijn en Nederlanders die in het Koninkrijk binnen
Europa zijn geboren en aldaar woonachtig zijn.
De Wet is mitsdien van toepassing op vreemdelingen. Het recht van verkeer en verblijf van
Nederlanders zal worden geregeld in de Rijkswet personenverkeer.
Onderdeel f
In onderdeel f is een definitie opgenomen van ‘referent’, welke definitie is ontleend aan het
wetsvoorstel, houdende wijziging van de Vw 2000 in verband met visa en enkele andere
2
onderwerpen (artikel I, onderdeel B, artikel 1b).
Onderdeel i
Voor de tekst van dit onderdeel is aangesloten bij de tekst van artikel 1, onderdelen k en l,
van de Vw 2000.
Onderdeel D
2
Zie noot 1
7

van het onderhavige artikel uitsluitend voor visumverlening in de openbare lichamen (binnen
de grens) en voor op aanvraag in de openbare lichamen aangebrachte wijzigingen. Uiteraard
zullen de tariefstructuur en -hoogte op grond van het onderhavige artikel en op grond van de
Rijkswet op de consulaire tarieven gelijk zijn. Conform de bestaande praktijk is de in dit
artikel bedoelde vergoeding ook verschuldigd indien de behandeling van de aanvraag leidt
tot het buiten behandeling stellen, het niet-ontvankelijk verklaren respectievelijk het afwijzen
van de aanvraag. Met andere woorden: de leges zijn verschuldigd voor de geleverde
inspanning, niet voor het door de aanvrager beoogde resultaat.
Artikel 2c
In dit artikel komt de regel tot uitdrukking dat de mvv evenals de verblijfsvergunning voor
bepaalde tijd steeds wordt verleend onder beperkingen, verband houdende met het doel
waarvoor verblijf wordt dan wel is toegestaan. De inwilliging van een aanvraag tot het
verlenen of wijzigen van een mvv steunt op een tijdgebonden waardering van de relevante
toetsingscriteria, waaraan geen onherroepelijke rechten kunnen worden ontleend. De
Minister van Justitie is dan ook gedurende de geldigheidsduur van de mvv bevoegd daarin
wijzigingen aan te brengen zoals het oorspronkelijk is verleend. Dat kan – uiteraard – op
aanvraag van de vreemdeling en ambtshalve indien achteraf, bijvoorbeeld uit mededelingen
van een referent of het toezicht blijkt dat de visumverlening onjuist was of indien gewijzigde
omstandigheden zich tegen handhaving van de mvv verzetten. Ook indien de vreemdeling
de aan de mvv verbonden verplichtingen niet naleeft, kan aanleiding bestaan tot wijziging of
intrekking. Dat betekent dat de resterende geldigheidsduur van het nationaal visum komt te
vervallen. Dit is geregeld in het derde lid.
In het vierde lid is geregeld dat, indien de vreemdeling nog geen toegang heeft verkregen, de
mvv met terugwerkende kracht kan worden ingetrokken. Deze maatregel staat bekend als
‘annulering’ en kan aan de grens plaatsvinden.
Artikel 2d
De – nadere – regels kunnen mede betrekking hebben op visumverlening binnen de grens.
Artikel 2e
Zodra de besluitvorming over de mvv-aanvraag is afgerond en voor de vreemdeling tot een
positief resultaat heeft geleid krijgt betrokkene daarvan schriftelijk bericht. Deze kan zich
vervolgens op de post vervoegen om de mvv af te halen. Betrokkene heeft daarvoor drie
maanden de tijd. De termijn voor afgifte van de mvv bedraagt ten hoogste drie maanden en
kan slechts in bijzondere gevallen worden verlengd. Daarbij valt te denken aan gevallen
waarin de Nederlandse vertegenwoordiging wegens de situatie ter plaatse is gesloten of
waarin in een land van herkomst of bestendig verblijf niet of niet langer een Nederlandse
vertegenwoordiging is. Met name in geval alsdan naar het dichtstbijzijnd land als bedoeld in
artikel 2f, eerste lid, onderdeel a, dient te worden gereisd is extra tijd nodig in geval daartoe
een visum dient te worden verkregen.
Artikel 2f
De verplichting tot persoonlijke verschijning doet recht aan het uitgangspunt dat de
vreemdeling de beslissing op zijn aanvraag in diens land van herkomst of bestendig verblijf
afwacht. Voorts strekt de verplichting tot persoonlijke verschijning ertoe om de identiteit van
de vreemdeling vast te stellen en te verifiëren.
Indien noch in het land van herkomst noch in het land van bestendig verblijf een
Nederlandse diplomatieke of consulaire vertegenwoordiging is gevestigd, kan de mvv ook
worden aangevraagd en afgegeven in het dichtstbijzijnde land waar wel een
vertegenwoordiging is gevestigd. Dichtstbijzijnd is een objectief gegeven (de afstand in
kilometers). In veel gevallen zal het gaan om een land dat grenst aan het land van herkomst
of bestendig verblijf. In geval het land van herkomst of bestendig verblijf is Aruba, Curaçao of
9

bij complexe aanvragen zonodig te verlengen met nog eens drie maanden, doet meer recht
aan de eisen van een zorgvuldige behandeling, en sluit aan bij de bestaande praktijk van
mvv aanvragen voor het in Europa gelegen deel van het Koninkrijk. De vaststelling van de
identiteit van betrokkene kan bijdragen aan het complexe karakter van de beoordeling van
een aanvraag. Voorts bestaat behoefte aan extra tijd indien voor de beoordeling van de
aanvraag intern of extern advies of onderzoek nodig is, zeker als de advisering of het
onderzoek in het buitenland moet plaatsvinden.
Artikel 2i
Een terugkeervisum is een visum dat na uitreis uit de openbare lichamen aanspraak geeft op
terugkeer naar de openbare lichamen. De vreemdeling die een aanvraag om een
verblijfsvergunning voor bepaalde tijd heeft ingediend, kan in aanmerking komen voor een
terugkeervisum. Of het een aanvraag om een verblijfsvergunning voor bepaalde tijd of
onbepaalde tijd betreft, is daarbij niet van belang. Ook de vreemdeling die beschikt over een
verblijfsvergunning voor bepaalde tijd of onbepaalde tijd kan in aanmerking komen voor de
verlening van een terugkeervisum. Afgifte van een terugkeervisum kan in die gevallen
immers nodig zijn omdat sommige staten, derde landen, het bewijs van het recht op
terugkeer naar – in deze gevallen – de openbare lichamen wordt verlangd als voorwaarde
voor uitreis.
Een terugkeervisum wordt niet verleend aan de vreemdeling, die beschikt over een
verblijfsvergunning voor bepaalde tijd verband houdend met bescherming, voor diens
terugkeer uit het land van herkomst. Indien de vreemdeling beschikt over een
verblijfsvergunning voor bepaalde tijd verband houdend met bescherming, vormt een
aanvraag tot het verlenen van een terugkeervisum in verband met verblijf in het land van
herkomst grond om verlenging van die vergunning te weigeren dan wel tot intrekking van die
vergunning over te gaan. De grond voor verlening is daaraan immers kennelijk ontvallen.
Ook de vreemdeling die beschikt over een verblijfsvergunning voor bepaalde tijd verband
houdend met bescherming komt niet in aanmerking voor een terugkeervisum, aangezien
diens vluchtelingenpaspoort niet geldig is voor zijn land van herkomst; hij komt evenmin in
aanmerking voor een laissez-passer ten behoeve van een reis naar het land van herkomst.
Indien de vreemdeling van oordeel is dat hij niet meer behoeft te vrezen voor vervolging in
zijn land van herkomst, bijvoorbeeld vanwege een regimewijziging, dan kan hij zich tot de
eigen autoriteiten wenden voor het verkrijgen van een nieuw nationaal document voor
grensoverschrijding, waarmee hij naar het land van herkomst kan reizen.
Het ligt op de weg van de vreemdeling om aannemelijk te maken dat zich een dringende
reden als bedoeld in het eerste lid, onder a, voordoet, die geen uitstel van de reis mogelijk
maakt. De vreemdeling dient voorts zelfstandig te beschikken over een document voor
grensoverschrijding. Dat betekent dat bijschrijving op andermans paspoort niet volstaat.
De formulering van de beoordelingscriteria van het eerste lid, de onderdelen a tot en met f, is
ontleend aan Hoofdstuk A2 van de Vreemdelingencirculaire 2000.
Onderdeel g van het eerste lid houdt verband met de motie van het lid Çörüz van de Tweede
Kamer der Staten Generaal (Kamerstukken II, 2005-2006, 30 300, nr. 53), waarin de
regering wordt verzocht om, voor zover hier van belang, geen terugkeervisa te verstrekken
aan in Nederland verblijvende vreemdelingen die zich hebben schuldig gemaakt aan of
verdacht worden van terrorisme, oorlogsmisdaden, of andere misdaden tegen de
menselijkheid.
Het vierde lid voorziet in de behoefte om bij of krachtens algemene maatregel van bestuur
regels te kunnen stellen over de toepassing van de in de voorgaande leden vermelde
gronden. Daarbij wordt onder meer gedacht aan categorieën vreemdelingen die, in afwijking
van het eerste lid, onderdeel a, niet behoeven aan te tonen dat er sprake is van een
dringende reden voor het vertrek naar het buitenland.
Daarbij valt de denken aan bijvoorbeeld:
11

Artikel 2m
Dit artikel is gedeeltelijk ontleend aan artikel 3 van de Vw 2000. De daarin opgenomen
verwijzingen naar de Schengengrenscode zijn niet overgenomen, aangezien de
Schengengrenscode niet van toepassing is buiten het grondgebied van het Koninkrijk in
Europa.
Net als in de Vw 2000 (artikel 3, derde lid) is het op grond van het eerste lid van artikel 2m
slechts mogelijk om na een bijzondere aanwijzing de toegang te weigeren aan een
vreemdeling die bescherming van de Nederlandse overheid zegt nodig te hebben.
Onderdeel E
Artikel 3
Dit artikel heeft technische wijzigingen ondergaan, die verband houden met de beperking
van de reikwijdte van de gehele WTU-BES, welke reikwijdte is beperkt tot vreemdelingen. De
onderdelen die specifiek betrekking hadden op Nederlanders zijn daarom geschrapt.
Onderdeel G
Artikel 5
Artikel 5 heeft behalve technische wijzigingen ook inhoudelijke wijzigingen ondergaan. Ten
eerste doordat “in het buitenland” is vervangen door “buiten de openbare lichamen”. Onder
“in het buitenland” kon immers worden verstaan: buiten het Koninkrijk. Door op te nemen
“buiten de openbare lichamen” wordt het toepassingsbereik van het artikel verruimd. Onder
buitenland dient immers in dit verband ook te worden begrepen Aruba, Curaçao of Sint
Maarten, alsmede het in Europa gelegen deel van het land Nederland. Dat laatste aangezien
voor de openbare lichamen de WTU-BES geldt en ten aanzien van het in Europa gelegen
deel van Nederland de Vw 2000.
Onderdeel H
Artikel 5a
Dit artikel strekt ertoe naar analogie van artikel 12 van de Vw 2000 bij of krachtens algemene
maatregel van bestuur regels te kunnen stellen over het toegestane verblijf in de
zogenoemde vrije termijn, met een maximale verblijfsduur van zes maanden. In de
terminologie van de Wet valt zodanig verblijf aan te merken als een vorm van verblijf van
rechtswege. Bedoelde regels zullen worden gesteld in het BTU-BES, analoog aan artikel 3.3
van het Vb 2000.
Onderdeel I
Artikel 6
De redactie van het eerste lid is vereenvoudigd en aangepast aan de wijziging van het
toepassingsbereik van de Wet als gevolg van het opnieuw vastgestelde artikel 1, en voorts
het gewijzigde artikel 3 en het nieuwe artikel 5a.
De vrijdom van leges en kosten ten aanzien van de verblijfsvergunning voor bepaalde tijd in
het vroegere tweede lid is geschrapt. Daarbij zij verwezen naar het algemene deel van deze
toelichting betreffende de invoering van legesverplichtingen.
In het opnieuw vastgestelde tweede lid zijn thans kaders aangebracht met betrekking tot de
duur waarvoor een verblijfsvergunning voor bepaalde tijd ten hoogste wordt verleend dan wel
de geldigheidsduur daarvan wordt verlengd, te weten: vijf achtereenvolgende jaren. Deze
bepaling is ontleend aan artikel 14, derde lid, van de Vw 2000.
Het vierde lid kon worden geschrapt, omdat daaraan geen behoefte meer bestaat, aangezien
de verblijfsvergunning voor bepaalde tijd altijd onder beperkingen zal worden verleend en
daaraan als regel voorschriften zullen worden verbonden die verband houden met het doel
13

maar kunnen op een lager niveau in algemeen verbindende voorschriften worden
neergelegd. Het tweede lid strekt daartoe.
Het vroegere vijfde lid, houdende vrijdom van leges en kosten, is vervangen door het huidige
derde lid, waarin is bepaald dat de vreemdeling, in door Onze Minister te bepalen gevallen
en volgens door Onze Minister te geven regels, leges verschuldigd is terzake van de
afdoening van een aanvraag tot het verlenen, verlengen van de geldigheidsduur of wijzigen
van een verblijfsvergunning voor bepaalde tijd of onbepaalde tijd. Tevens is daarin bepaald
dat Onze Minister daarbij kan bepalen dat de vreemdeling voor de afgifte van een document
waaruit de verblijfspositie blijkt leges verschuldigd is, alsmede dat de aanvraag niet in
behandeling wordt genomen dan wel het document niet wordt afgegeven, als betaling
achterwege blijft.
Deze formuleringen zijn ontleend aan artikel 24, tweede lid, van de Vw 2000. Bedoelde
regels zullen worden neergelegd in de Regeling toelating en uitzetting BES (RTU-BES).
In het vierde, vijfde en zesde lid zijn bepalingen opgenomen met betrekking tot de
ingangsdatum van de verblijfsvergunning voor bepaalde tijd en onbepaalde tijd. Deze
bepalingen zijn ontleend aan artikel 26 van de Vw 2000 en strekken ertoe het ontstaan van
zogenoemde verblijfsgaten tegen te gaan. Daartoe strekt met name het gewijzigde vijfde lid.
Deze bepalingen zijn niet slechts van belang voor uitzicht op verlening van een
verblijfsgunning voor onbepaalde tijd, maar ook met het oog op eventuele naturalisatie,
welke als regel immers een periode van ononderbroken toelating in de zin van de Rijkswet
op het Nederlanderschap vereist. In het zesde lid is thans een voorziening opgenomen die
tot doel heeft te voorkomen dat niet tijdig gedane aanvragen tot verlenging tot verblijfsgaten
leiden, in geval de niet tijdigheid van de betreffende verlengingsaanvraag niet aan de
aanvrager is toe te rekenen.
Het voormalige zesde, nu zevende, lid is geherformuleerd, teneinde dit af te stemmen op
artikel 2c, en is ontleend aan artikel 14, tweede lid, van de Vw 2000. Daarbij is de
mogelijkheid vervallen om beperkingen op te leggen met betrekking tot de woonplaats. Dit
geldt zowel voor de verblijfsvergunning voor bepaalde tijd als voor de verblijfsvergunning
voor onbepaalde tijd. Als gevolg daarvan behoeft voortaan in geval van wijziging van de
woonplaats binnen de openbare lichamen (verhuizing naar een plaats, gelegen in een ander
openbaar lichaam) voortaan geen wijziging van de verblijfsvergunning voor bepaalde tijd of
onbepaalde tijd meer te worden aangevraagd.
Aan een verblijfsvergunning voor bepaalde tijd wordt, evenals dat het geval is met betrekking
tot de verblijfsvergunning regulier voor bepaalde tijd in de zin van artikel 14 van de Vw 2000,
altijd een beperking verbonden die verband houdt met het doel van het verblijf, afgezien van
de verblijfsvergunning voor bepaalde tijd die verband houdt met bescherming als bedoeld in
artikel 12a.
Aan de verblijfsvergunning voor onbepaalde tijd worden evenwel voortaan geheel geen
beperkingen en voorschriften meer verbonden. Dat is geregeld in het negende lid, analoog
aan artikel 20, tweede lid, van de Vw 2000.
Een beperking houdt verband met het verblijfsdoel en ziet zowel op dat verblijfsdoel als ook
op de bijzondere voorwaarden waaronder de verblijfsvergunning voor bepaalde tijd voor dat
doel wordt verleend. De beperking omvat derhalve meer dan slechts de korte aanduiding van
het verblijfsdoel. Ook de aan de verblijfsvergunning voor bepaalde tijd te verbinden
voorschriften houden verband met het doel van het verblijf.
Aangezien er bij de verlening van de verblijfsvergunning voor bepaalde tijd altijd een reden is
waarom de vreemdeling verblijf in de openbare lichamen wordt toegestaan, wordt de
verblijfsvergunning voor bepaalde tijd verleend onder een beperking die daarmee verband
houdt.
Ook indien een verblijfsvergunning voor bepaalde tijd, anders dan verband houdend met
bescherming, wordt verleend zonder dat aan alle toelatingsvoorwaarden is voldaan, geldt als
15

bevoegde autoriteit van geval tot geval kan beslissen dat hij de motivering van een
ongunstige beslissing achterwege kan laten op de enkele grond dat hij motivering niet
wenselijk vindt.
Het nu vervallen derde lid kon als zijnde overbodig worden geschrapt.
Door middel van het opnieuw vastgestelde derde lid en het toegevoegde vierde lid worden
categorieën vreemdelingen aangewezen welke zijn vrijgesteld van de voorwaarde te
beschikken over een geldige machtiging tot voorlopig verblijf. Deze zijn ontleend aan artikel
17 van de Vw 2000.
Onderdeel f van het derde lid maakt het mogelijk dat bij of krachtens algemene maatregel
van bestuur andere categorieën vreemdelingen worden aangewezen wier aanvraag tot het
verlenen van een verblijfsvergunning voor bepaalde tijd niet wordt afgewezen wegens het
ontbreken van een machtiging tot voorlopig verblijf die overeenkomt met het doel waarvoor
de verblijfsvergunning voor bepaalde tijd is aangevraagd. Evenals dat het geval is in artikel
17, tweede lid, van de Vreemdelingenwet is een (vierde) lid toegevoegd, dat een
zogenoemde voorhangprocedure voorschrijft, die dient te worden gevolgd ter zake van een
voordracht voor een vast te stellen algemene maatregel van bestuur. Zodoende kan
bijvoorbeeld worden voorkomen dat de opmerkingen van de zijde van de Staten-Generaal
ten aanzien van de reeds in het Staatsblad geplaatste algemene maatregel van bestuur tot
wijziging van de reeds vastgestelde maatregel leiden. In de voorgestelde variant is het
mogelijk om bijstellingen te verwerken voordat het ontwerp wordt vastgesteld.
Onderdeel M
Artikel 10
Deze technische wijziging strekt tot aanpassing van de gebruikte terminologie. Omdat aan
de verblijfsvergunning voor onbepaalde tijd geen beperkingen en voorschriften worden
verbonden, ingevolge het gewijzigde artikel 7, negende lid, kon de vermelding van de
verblijfsvergunning voor onbepaalde tijd, ter vervanging van de vergunning tot verblijf, in
artikel 10 achterwege worden gelaten.
Onderdeel N
Artikel 11
Deze wijziging is technisch van aard en strekt ertoe de verwijzing te schrappen die werd
gemaakt naar artikel 1 dat geen categorieën Nederlanders meer bevat.
Onderdeel P
Artikel 12a
De invoeging van dit artikel hangt samen met de implementatie van artikel 3 van het
Europees Verdrag tot bescherming van de rechten van de mens en de fundamentele
vrijheden, welk Verdrag reeds geldt in het gehele Koninkrijk, maar dat niet is
geïmplementeerd in de Landsverordening toelating en uitzetting van het land Nederlandse
Antillen. Tevens wordt met invoeging van dit artikel beoogd een passende implementatie te
realiseren het op 28 juli 1951 te Genève tot stand gekomen Verdrag betreffende de status
van vluchtelingen (Trb. 1954, 88) en het op 31 januari 1967 te New York tot stand gekomen
Protocol betreffende de status van vluchtelingen (Trb. 1967, 76).
In het eerste lid wordt bepaald aan welke vreemdelingen een verblijfsvergunning voor
bepaalde tijd kan worden verleend, verband houdende met bescherming, en bij welke
autoriteit een daartoe strekkend verzoek kan worden ingediend, namelijk bij de Minister van
Justitie, als zijnde de autoriteit die bevoegd is een verblijfsvergunning voor bepaalde tijd te
verlenen verband houdende met bescherming.
Het betreft vreemdelingen die zijn aan te merken als verdragsvluchteling en vreemdelingen
die aannemelijk hebben gemaakt dat zij bij uitzetting een reëel risico lopen om te worden
17

geldigheidsduur daarvan te verlengen, alsmede om verlenging ervan te weigeren en ook om
die vergunning in te trekken.
Op herhaalde aanvragen omtrent de verblijfsvergunning voor bepaalde tijd, al dan niet
verband houdend met bescherming, is artikel 8 van toepassing. Daarbij zij verwezen naar de
toelichting op dat artikel.
In het BTU-BES zal met toepassing van artikel 7, tweede lid, van de Wet een voorziening
worden getroffen die voorkomt dat een aanvraag als bedoeld in artikel 12a kan worden
gedaan op andere gronden dan voorzien in artikel 12a dan wel dat hangende de beslissing
op laatstbedoelde aanvraag, de beslissing op bezwaar of beroep inbegrepen, een daartoe
strekkende, separate aanvraag wordt gedaan. Die voorziening zal vanzelfsprekend geen
betrekking hebben op de separate aanvraag van het gezinslid dat niet voldoet aan artikel
12a en dat verblijf vraagt bij een vreemdeling die wel voldoet aan artikel 12a.
De procedure zal, zoals reeds toegelicht in het algemeen deel van deze toelichting, worden
beschreven c.q. uitgewerkt in de CTU-BES.
Onderdeel Q
Dit onderdeel strekt ertoe het bestaande artikel 13 in die zin te verduidelijken dat het einde
van de toelating van rechtswege of krachtens vergunning verleend van de hoofdpersoon ook
het einde met zich brengt van de afhankelijke toelating van de gezinsleden. De uitzondering
op die regel, vervat in de tweede volzin, kon worden geschrapt, omdat daaraan geen
behoefte meer bestaat. De daarin opgenomen verwijzing naar artikel 3, eerste lid, onderdeel
f, zag immers op Nederlandse echtgenoten, terwijl artikel 3 niet langer betrekking heeft op
Nederlanders.
Onderdeel R
Als gevolg van het opnieuw vastgestelde artikel 16 rust op de vreemdeling de rechtsplicht
om de openbare lichamen binnen een bij artikel 16a bepaalde termijn te verlaten indien hij
niet of niet langer toelating van rechtswege of bij vergunning verleend heeft en het hem niet
of niet langer is toegestaan de beslissing omtrent een verblijfsvergunning voor bepaalde tijd
of onbepaalde tijd in de openbare lichamen af te wachten. In verband daarmee bestaat geen
behoefte meer aan het oorspronkelijke artikel 14, tweede lid, inhoudende dat de beschikking
tot intrekking van de vergunning tot verblijf de aanzegging bevat de openbare lichamen te
verlaten binnen een daarbij te bepalen redelijke termijn binnen welke de betrokkene orde op
zaken zal kunnen stellen. Aan het nu vervallen onderdeel a van het oorspronkelijk eerste lid
bestaat geen behoefte meer, nu artikel 25, waarnaar werd verwezen, is vervallen ingevolge
Landsverordening van 11 september 1997 (P.B. 1997, 237) en artikel 24, waarnaar
eveneens werd verwezen, is vervallen door onderdeel KK.
Onderdelen S en T
De hoofdstukken 8 en 9 zijn ingevoegd met als doel de vroegere artikelen 15, 16 en 19 te
moderniseren, waarin de uitzetting, verwijdering en de bewaring ter fine van uitzetting
werden geregeld en waarin taken waren toegedeeld aan de gezaghebber en de Procureur-
Generaal. In verband met de staatkundige hervormingen verkrijgt de gezaghebber taken die
vergelijkbaar zullen zijn met die van een burgemeester. Voorts is het in Nederland niet
gebruikelijk dat de burgemeester of ook de Procureur-Generaal tot taak heeft om
vreemdelingenrechtelijke taken en bevoegdheden uit te oefenen, maar is ter zake de
Minister van Justitie bevoegd.
Aan het in de Landsverordening toelating en uitzetting bestaande onderscheid tussen
verwijdering en uitzetting bestaat geen behoefte meer en dat onderscheid is daarom
19

inbewaringstelling van een vreemdeling gekoppeld aan diens uitzetting. Dat komt tot uiting in
de woorden ”in het belang van de uitzetting” die in de aanhef van het eerste lid zijn
opgenomen. Bovendien is bewaring, evenals in artikel 59 van de Vw 2000, slechts mogelijk
indien het belang van de openbare orde of nationale veiligheid dat vordert. Dat is, ingevolge
de jurisprudentie, pas het geval indien er aanwijzingen zijn om te vermoeden dat de
vreemdeling zich aan de uitzetting zal onttrekken.
In het tweede lid wordt het uitgangspunt gehanteerd dat, indien de voor de uitzetting van een
vreemdeling noodzakelijke papieren voorhanden zijn, de openbare orde de bewaring van de
vreemdeling vordert. In dat geval is het, anders dan bij de bewaring op grond van het eerste
lid, voor de bewaring niet nodig dat er aanwijzingen zijn dat de vreemdeling zich aan de
uitzetting zal onttrekken. De achtergrond bij deze mogelijkheid is dat in de praktijk behoefte
bestaat aan het toepassen van bewaring indien alle voor de terugkeer van de vreemdeling
noodzakelijke bescheiden (paspoort, laissez-passer, vliegtickets) reeds voorhanden zijn of
binnen de termijn van vier weken aanwezig zullen zijn, bijvoorbeeld omdat de diplomatieke
vertegenwoordiging vervangende reisdocumenten in het vooruitzicht heeft gesteld. De
bewaring dient ertoe te voorkomen dat de vreemdeling zich alsnog aan de uitzetting zal
onttrekken en in de illegaliteit zal begeven.
Gelet op het feit dat deze vorm van bewaring slechts toegepast kan worden indien enkel nog
de fysieke uitzetting gerealiseerd dient te worden, is deze bewaring aan een maximum van
vier weken gebonden. In het vierde lid is voorts, evenals in artikel 59, derde lid, van de Vw
2000, geregeld dat de bewaring ten hoogste vier weken bedraagt in geval de bewaring wordt
opgelegd hangende de beslissing omtrent een aanvraag. Daarbij geldt dat de vreemdeling
niet of niet meer in bewaring kan worden gesteld indien de beslissing op de aanvraag niet
binnen een termijn van vier weken kan worden genomen. Deze regel die reeds in de
Vreemdelingenwet van 1965 was neergelegd en ook geldt voor de vrijheidsbeperkende en -
benemende maatregelen op grond van artikel 57 en 58 van de Vw 2000, alsmede de
artikelen 15a en 15b van de Wet, heeft tot doel om veilig te stellen dat deze maatregelen
alleen mogelijk zijn in gevallen waarin op korte termijn een beslissing omtrent eventuele
uitzetting te verwachten is. Er bestaat vooralsnog geen aanleiding om de termijn van vier
weken te verlengen.
In het eerste lid, aanhef, is de bevoegdheid tot inbewaringstelling uitdrukkelijk aan de
Minister van Justitie verleend. Van deze bevoegdheid blijft mandaat mogelijk; de in
Nederland bestaande mandaatregelingen zullen daartoe waar nodig worden aangepast.
Omdat het om een ingrijpende bevoegdheid gaat, blijft het mandaat voorbehouden aan de
korpschef of andere, hooggeplaatste functionarissen.
Hoofdstuk 9
Vertrek, uitzetting en ongewenstverklaring
Onderdeel V
Artikel 16
De vreemdeling die geen toelating van rechtswege of bij vergunning verleend heeft en aan
wie het niet is toegestaan de beslissing omtrent een verblijfsvergunning voor bepaalde tijd of
onbepaalde tijd in de openbare lichamen af te wachten, dient de openbare lichamen uit eigen
beweging te verlaten binnen de in artikel 16a bepaalde termijn. Dit uitgangspunt, dat voor
zich spreekt, is in het voorgestelde artikel 16, eerste lid, verwoord. De eigen
verantwoordelijkheid van de vreemdeling om de openbare lichamen te verlaten wordt daarbij
voorop gesteld.
De verplichting om de openbare lichamen te verlaten is afhankelijk van de vraag of de
vreemdeling toestemming heeft om in de openbare lichamen te verblijven. De rechtsplicht
van de vreemdeling om de openbare lichamen te verlaten ontstaat vanaf het moment waarop
het toegestane verblijf eindigt. Voor een vreemdeling aan wie het nooit toegestaan is
21

Ook in het systeem van de in de wet neergelegde vertrektermijn kan een bevoegdheid van
de Minister van Justitie om de vertrektermijn in een concreet geval te verkorten moeilijk
worden gemist. Er kunnen zich nu eenmaal omstandigheden voordoen, die het wenselijk
maken om een kortere termijn te geven dan de vier weken ingevolge het eerste lid. In het
vierde lid is daarom voorzien in een bevoegdheid van de Minister van Justitie om de
vertrektermijn te verkorten, hetzij in het belang van de uitzetting hetzij in het belang van de
openbare orde of de nationale veiligheid. Onder “openbare orde” is overigens ook begrepen
de openbare rust. De verkorting van de vertrektermijn in het belang van de uitzetting kan
worden toegepast wanneer de mogelijkheid om uit te zetten voor langere tijd illusoir zou
worden indien de vreemdeling de vertrektermijn van vier weken zou worden gegund. Hierbij
valt te denken aan het geval waarin de vreemdeling verplicht is de openbare lichamen uit
eigen beweging te verlaten, daarvoor ingevolge het eerste lid vier weken de tijd heeft, maar
voor ommekomst van die vier weken een reismogelijkheid bestaat. Als de eerstvolgende
reismogelijkheid bijvoorbeeld pas over zes weken zou zijn, derhalve na afloop van de
vertrektermijn van vier weken, dan dient de Minister de vertrektermijn zodanig te kunnen
verkorten, dat de vreemdeling desnoods kan worden uitgezet met gebruikmaking van de
eerstbedoelde reismogelijkheid. Naast de verkorting van de vertrektermijn in het belang van
de uitzetting, kunnen redenen van openbare orde of de nationale veiligheid aanleiding zijn
voor de Minister van Justitie om de vertrektermijn te verkorten. Een voorbeeld daarvan kan
zijn de afwijzing van de aanvraag van een vreemdeling die een oorlogsmisdadiger blijkt te
zijn.
De verkorting van de vertrektermijn kan op twee manieren aan de rechter ter beoordeling
komen. Als de Minister tegelijk met de afwijzing van de aanvraag de vertrektermijn verkort,
bijvoorbeeld in het voorbeeld van de oorlogsmisdadiger, dan zal de rechter bij de
beoordeling van het beroep tegen de afwijzing ook de verkorting van de termijn beoordelen.
Indien de Minister pas na afloop van het beroep op de rechter de vertrektermijn verkort, dan
is afzonderlijk bezwaar en beroep niet uitgesloten. Tot slot merken wij nog op dat de
bevoegdheid om de vertrektermijn te verkorten geen gevolg heeft voor de termijn
waarbinnen de vreemdeling bezwaar of beroep kan instellen. Deze termijn bedraagt
ingevolge artikel 19 vier weken, in afwijking van artikel 16 van de Wet administratieve
rechtspraak BES.
Onderdeel X
Artikel 16b
Nu de WTU-BES niet opschortende werking aan het maken van bezwaar of het instellen van
(administratief) beroep verbindt, kan aan het bezwaar of (administratief) beroep slechts
opschortende werking toekomen uit kracht van een rechterlijke beslissing op een verzoek om
voorlopige voorziening (ingevolge artikel 88 van de Wet administratieve rechtspraak BES). In
dat geval heeft de vreemdeling, zolang de opschortende werking duurt (zie daarvoor de
artikelen 90 en 91 van de Wet administratieve rechtspraak BES), toelating tot verblijf, en gaat
de vertrektermijn niet lopen. Na afloop van de opschortende werking heeft de vreemdeling,
ingevolge het voorgestelde eerste lid, vier weken de tijd om de openbare lichamen uit eigen
beweging te verlaten. Voor de goede orde merken wij op, dat de vertrektermijn ook vier
weken bedraagt, indien het verzoek om voorlopige voorziening is toegewezen nadat de
oorspronkelijke vertrektermijn reeds was verstreken. Ingevolge het tweede lid wordt de
beroepstermijn in mindering gebracht op de vertrektermijn indien de vreemdeling de
beroepstermijn ongebruikt heeft laten verstrijken, terwijl tijdens die beroepstermijn
opschortende werking bestond. De bezwaar- en beroepstermijn bedraagt ingevolge artikel
19 van de WTU-BES vier weken, in afwijking van artikel 16 van de Wet administratieve
rechtspraak BES. Deze termijn komt daarmee overeen met de termijn waarbinnen de
vreemdeling uit eigen beweging de openbare lichamen dient te verlaten. Wij zijn van mening
dat ingeval de vreemdeling geen bezwaar of (administratief) beroep heeft willen instellen, de
vreemdeling de voorbereidingen voor zijn vertrek heeft kunnen treffen.
23

vreemdeling daartegen ingevolge het eerste lid niet meer in beroep kunnen. Dat is
vanzelfsprekend bij een dergelijk ingrijpend besluit ongewenst.
Onderdelen BB en CC
Deze onderdelen strekken ertoe om subdelegatie van de bevoegdheid tot het vaststellen van
algemeen verbindende voorschriften door de regering mogelijk te maken, met betrekking tot
de in deze artikelen vermelde onderwerpen, waaronder ook technische voorschriften, zoals
de aanwijzing van plaatsen waarbuiten vreemdelingen niet mogen ontschepen aan te wijzen.
Onderdelen EE, FF, GG en HH
Artikel 22a
Met betrekking tot de attributie van bevoegdheden zij verwezen naar het algemeen deel van
deze toelichting. Het opnieuw vastgestelde artikel 22a vervangt het artikel 22a van de
Landsverordening toelating en uitzetting. De toedeling van bevoegdheden is vervangen door
een mengvorm van de artikelen 46 en 47 van de Vw 2000. Doel daarvan is het mogelijk te
maken dat ambtenaren belast met de grensbewaking ook kunnen worden belast met het
(binnenlands) vreemdelingentoezicht, waartoe primair de ambtenaren van politie bevoegd
zijn, en andersom, alsmede dat bij besluit van de Minister ook andere ambtenaren daartoe
kunnen worden aangewezen.
In het derde lid is geregeld dat de ambtenaren van de Koninklijke Marechaussee en de
ambtenaren van politie, bedoeld in het eerste lid, onder a, respectievelijk b, de taken in het
kader van de grensbewaking uitoefenen onder gezag van de Commandant van de
Koninklijke Marechaussee. Tevens is daarin geregeld dat de ambtenaren van de Koninklijke
Marechaussee en de ambtenaren van politie, bedoeld in het eerste lid, onder a,
respectievelijk b, het toezicht op personen uitoefenen onder leiding van de korpschef.
Aangezien het in de rede ligt dat behalve lokaal geworven personeel ook de ambtenaren van
de Immigratie- en Naturalisatiedienst, de Dienst Terugkeer en Vertrek, de Koninklijke
marechaussee en de politie van het Europese deel van Nederland zullen worden ingezet ter
uitvoering van de WTU-BES, ligt het ook in de rede om hen zoveel mogelijk te voorzien van
bevoegdheden welke uit hoofde van de Vw 2000 aan hen zijn toegedeeld.
Daartoe zijn de bepalingen van de artikelen 48 tot en met 53 van de Vw 2000 overgenomen
in de artikelen 22c tot en met 22g.
Bedoelde bepalingen hebben betrekking op: informatieverstrekking, toepassing van
bevoegdheden, staande houding en ophouding, onderzoek van vervoermiddelen, het
innemen dan wel bewaren van reis- en identiteitspapieren en het daarin aantekeningen
maken, alsmede het binnentreden van woningen.
Artikel 22c
In afdeling 1, paragraaf 2 van hoofdstuk 12 zijn de bevoegdheden neergelegd van de
ambtenaren, belast met de grensbewaking en de ambtenaren belast met het toezicht op
vreemdelingen. Daarbij gaat het deels om bevoegdheden in het kader van het toezicht op de
naleving en deels om bevoegdheden die meer in de uitvoerende sfeer liggen. In de WTU-
BES zal, evenmin als dat in de Vw 2000 het geval is, een expliciet onderscheid worden
gemaakt tussen het toezicht op de naleving en de uitvoering. Op de bevoegdheden die meer
in de sfeer van de uitvoering liggen zijn de artikelen 5:12, 5:13 en 5:20 van de Algemene wet
bestuursrecht (Awb), voor zover nodig, van toepassing. Daarbij is met name artikel 5:13 Awb
van belang. Dit artikel bepaalt dat de toezichthouder een redelijk gebruik van zijn
bevoegdheden dient te maken. Ingevolge artikel 5:20 Awb bestaat er een verplichting tot
medewerking voor de persoon op wie het toezicht betrekking heeft. De vraag of een
bevoegdheid wordt gebruikt in het kader van het toezicht of voor de uitvoering verliest
daarmee relevantie.
Anders dan geldt ten aanzien van de toezichtbevoegdheden die in artikelen 48 tot en met 53
van de Vw 2000 aan de ambtenaren worden toegekend zijn de toezichtbevoegdheden die in
25

veelvuldig voor dat vreemdelingen hun documenten afgeven aan derden. Verder is een
bepaling opgenomen in het tweede lid, op grond waarvan het reis- en identiteitspapier van
een vreemdeling ingeval van uitzetting niet aan de vreemdeling zelf wordt teruggegeven
maar kan worden overgedragen aan de persoon belast met de grensbewaking in het land
waar de toelating is gewaarborgd. Hiermee worden de mogelijkheden voor effectuering van
de uitzetting verbeterd.
Artikel 22g
In artikel 22g, waarin een bevoegdheid tot binnentreden wordt geregeld, worden twee
situaties onderscheiden waarin de ambtenaren belast met het toezicht op vreemdelingen
bevoegd zijn plaatsen te betreden. Het voorgestelde artikel 22g geeft de bevoegdheid tot het
betreden van een woning zonder toestemming van de bewoner, indien er een redelijk
vermoeden bestaat dat op deze plaats een vreemdeling verblijft die geen toelating tot verblijf
heeft. Aan deze voorziening bestaat in de praktijk grote behoefte om een geloofwaardig
toezicht op vreemdelingen te kunnen houden. Ten aanzien van het criterium «redelijk
vermoeden», bedoeld in het eerste lid, merken wij op dat aansluiting is gezocht bij het
voorgestelde artikel 22d, waarin hetzelfde criterium wordt gegeven. Op die wijze is
gewaarborgd dat de ambtenaren steeds met hetzelfde criterium te maken hebben bij het
uitoefenen van het toezicht.
Onderdeel II
De artikelen 22h en 22i betreffen maatregelen van toezicht, voorzien in de Vw 2000, te
weten de artikelen 54 en 55 (betreffende delegatie bij algemene maatregel van bestuur met
betrekking tot verplichtingen, op te leggen aan vreemdelingen, het zich beschikbaar houden
hangende onderzoek naar de inwilligbaarheid van een aanvraag tot het verlenen van een
verblijfsvergunning voor bepaalde tijd, alsmede betreffende het fouilleren).
Onderdeel JJ
In hoofdstuk 14 (de artikelen 22j tot en met 22x) is hoofdstuk 7, afdeling 5, Bijzondere
rechtsmiddelen, van de Vw 2000 overgenomen (de artikelen 93 tot en met 106). Hierbij gaat
het om de rechtsmiddelen die de vreemdeling tegen de oplegging van een
vrijheidsontnemende of vrijheidsbeperkende maatregel kan instellen.
De daarop gebaseerde regels van hoofdstuk 5 (de artikelen 5.1 tot en met 5.7) van het Vb
2000 worden opgenomen in het BTU-BES (de artikelen 19a tot en met 19g).
Artikel 22j
In de artikelen 22j tot en met 22o is de rechterlijke toets voor de vrijheidsontneming
neergelegd. Hoofdlijnen van de rechterlijke toets van de vrijheidsontneming zijn, dat de
rechter uiterlijk op de derde dag nadat een maatregel strekkende tot vrijheidsontneming is
opgelegd daarvan in kennis wordt gesteld. Vervolgens stelt de Minister de rechtbank uiterlijk
28 dagen nadat het Gerecht op het eerste beroep uitspraak heeft gedaan in kennis van het
voortduren van de vrijheidsontneming. De vreemdeling zelf kan op elk moment beroep bij het
Gerecht instellen. Daarmee is een periodieke toetsing van de vrijheidsontneming
gewaarborgd. Deze hoofdlijnen zijn als volgt uitgewerkt.
Vanwege de ingrijpende aard van besluiten waarbij een vrijheidbeperkende of
vrijheidontnemende maatregel worden opgelegd is het instellen van beroep niet aan een
termijn gebonden. Dit is geregeld in artikel 22j. Voor het instellen van hoger beroep geldt
echter een termijn van een week. Dat is geregeld in artikel 22m.
In artikel 22k is geregeld dat de maatregelen strekkende tot vrijheidsontneming of
vrijheidsbeperking voor de toepassing van artikel 3 van de Wet administratieve rechtspraak
BES met een beschikking worden gelijkgesteld.
27

In het eerste lid is neergelegd dat het Gerecht het vooronderzoek sluit binnen een week na
ontvangst van het beroepschrift. Anders dan bij het beroep ingevolge artikel 22l, kan het
Gerecht besluiten de vreemdeling en de Minister niet te horen op het beroep. Dit houdt
verband met de aard van de beoordeling van het besluit tot het voortduren van de
vrijheidsontneming, waarbij met name de voortgang van de uitzetting wordt beoordeeld. Het
Gerecht heeft de mogelijkheid om artikel 79 van de Wet administratieve rechtspraak BES toe
te passen, zij het dat de gronden waarop dat artikel kan worden toegepast beperkt zijn en er
bovendien verzet kan worden gedaan. Omdat de beoordeling van de vrijheidsontneming
urgent is, is in het eerste lid voorgesteld dat het Gerecht ook zonder toestemming van
partijen kan bepalen dat het onderzoek ter zitting achterwege blijft. Dit is een afwijking van
artikel 35 van de Wet administratieve rechtspraak BES.
In het tweede lid is bepaald dat het Gerecht binnen zeven dagen na de sluiting van het
onderzoek uitspraak doet. Met het onderzoek wordt bedoeld het vooronderzoek, indien geen
zitting wordt gehouden, of het onderzoek ter zitting, indien wel een zitting wordt gehouden.
Uiterlijk twee weken nadat het beroep is ingesteld wordt uitspraak gedaan.
In het derde lid is het toetsingscriterium van artikel 22l, derde lid, van de WTU-BES, welk
artikel is afgeleid van artikel 96 van de Vw 2000, overgenomen. Aangezien het om de
tweede beoordeling van de vrijheidsontneming gaat, kan een indringendere beoordeling van
de voortgang van de uitzetting van de vreemdeling worden verwacht dan bij de eerste
beoordeling ingevolge artikel 22l.
Artikel 22o
Deze bepaling is overgenomen uit artikel 97 van de Vw 2000. Met deze bepaling wordt een
wettelijke basis gegeven voor nadere regels over de wijze van horen van een vreemdeling
door de rechter in een beroepsprocedure tegen een vrijheidsontnemende maatregel. Hierbij
kan gedacht worden aan nadere regels over het zogenaamde telehoren, waarbij de rechter
met gebruikmaking van een rechtstreekse beeld- en geluidsverbinding een vreemdeling kan
horen die in een huis van bewaring is geplaatst.
Artikel 22p
Met dit artikel, waarvan het eerste en tweede lid zijn overgenomen uit artikel 98 van de Vw
2000, wordt in de habeas corpus-procedure de vertegenwoordiging door een
procesgemachtigde uitgesloten. Bijstand moet worden verleend door personen die als
advocaat zijn toegelaten. Dit komt de kwaliteit van de procesgang ten goede (Kamerstukken
II, 1998/99, 26 732 en II, 1991/92. 22 735, nr. 3). Het derde lid van artikel 98 van de Vw 2000
is niet overgenomen, omdat dat specifiek ziet op de situatie in Europees Nederland. In plaats
daarvan is in het derde lid van artikel 22p bepaald dat artikel 57, eerste lid, van het Wetboek
van Strafvordering BES van toepassing is. Dat houdt in dat als raadslieden slechts
advocaten worden toegelaten die bij het Hof zijn ingeschreven.
Artikelen 22q tot en met 22x
In deze artikelen wordt het procesrecht verwoord. De inhoud is ontleend aan de artikelen 99
tot en met 106 van de Vw 2000.
In artikel 22q, eerste en tweede lid, is geregeld dat de vreemdeling, zijn wettige
vertegenwoordiger of zijn bijzondere gemachtigde, steeds bevoegd is om één of meer
raadslieden te kiezen.
In aanvulling daarop is in het derde lid bepaald dat, indien de vreemdeling zijn wil te dien
aanzien niet kan doen blijken, en hij geen wettige vertegenwoordiger en geen bijzondere
gemachtigde heeft, die bevoegdheid toekomt aan zijn echtgenoot, of de meest gerede van
zijn bloed- of aanverwanten tot en met de vierde graad, die in de openbare lichamen
woonachtig zijn. In geval vorenbedoelde personen niet in staat worden geacht om de keuze
29

Artikel 22w regelt naar analogie van artikel 105 van de Vw 2000 dat op de wijze van
kennisgeving van gerechtelijke mededelingen ingevolge de artikelen 22l tot en met 22s de
artikelen 642 tot en met 647 van het Wetboek van Strafvordering BES van overeenkomstige
toepassing zijn.
Artikel 22x
Artikel 22x is het equivalent van artikel 106 van de Vw 2000. Het eerste lid regelt dat het
Gerecht aan de vreemdeling een vergoeding ten laste van de staat kan toekennen, indien
het Gerecht de opheffing beveelt van een maatregel strekkende tot vrijheidontneming, dan
wel de vrijheidsontneming reeds voor de behandeling van het verzoek om opheffing van die
maatregel wordt opgeheven. Daarbij is tevens geregeld dat onder schade is begrepen
schade die niet uit vermogensschade bestaat. De artikelen 178 en 181 van het Wetboek van
Strafvordering BES zijn daarbij van overeenkomstige toepassing.
Door middel van het tweede lid is het eerste lid van overeenkomstige toepassing verklaard,
indien het Hof de opheffing van de maatregel strekkende tot vrijheidsontneming beveelt.
Onderdeel KK
Door middel van dit onderdeel is het bestaande artikel 23 vernummerd tot artikel 26.
Vervolgens zijn enkele bepalingen ingevoegd die verband houden met de verwerking en
uitwisseling van persoonsgegevens. Daartoe is de inhoud van de bestaande artikelen 23 en
24 vervangen. De nieuwe inhoud van de artikelen 23 en 24 is ontleend aan de artikelen 107
en 107a van de Vw 2000.
Onderdeel LL
Artikel 23
De inhoud van dit artikel, dat is ontleend aan artikel 107 van de Vw 2000, dat weer is
ontleend aan artikel 48 van de Vreemdelingenwet, zoals dat laatstelijk is ingevoegd in die
wet bij Wet van 21 mei 1992, Stb. 244, en daarna is gewijzigd door middel van de Wet van
26 maart 1998 tot wijziging van de Vreemdelingenwet en enkele andere wetten teneinde de
aanspraken van vreemdelingen jegens bestuursorganen op verstrekkingen, voorzieningen,
uitkeringen, ontheffingen en vergunningen te koppelen aan rechtmatig verblijf van de
vreemdeling aan Nederland (Stb. 203) (de koppelingswet), en de Wet van 11 juni 1998 tot
wijziging van de Vreemdelingenwet (Stb. 334) (de leemtewet).
Artikel 23 biedt het algemene kader voor de gegevensuitwisseling tussen bestuursorganen
en de Minister van Justitie en de korpschef. Het is van belang dat duidelijk voor ogen wordt
gehouden voor welk doel deze gegevensuitwisseling plaatsvindt en wat daarbij ieders taak,
bevoegdheid en verantwoordelijkheid is.
De gegevensverstrekking dient om elk onderdeel van de overheid in staat te stellen de taak
uit te voeren die bij wet aan hen is opgedragen en deze taakuitvoering zo doelmatig mogelijk
te laten zijn. Zonder deze gegevensuitwisseling is het niet mogelijk effectief en efficiënt
uitvoering te geven aan het overheidsbeleid waarmee diensten en bestuursorganen zijn
belast. Daarbij is het wel, zoals gezegd, van belang ieders taak en verantwoordelijkheden
voor ogen te houden.
Nu op ruime schaal en door tal van bestuursorganen een verblijfstoets zal worden uitgevoerd
in het kader van het geven van een beschikking, zullen bestuursorganen bij de uitvoering
van hun taak kennis krijgen van verblijf zonder toelating tot verblijf. De vraag die zich
voordoet is of bestuursorganen die in het kader van de taakuitvoering, zoals het toekennen
van uitkeringen, of de toelating tot een opleiding, een verblijfstoets uitvoeren en stuiten op
bijvoorbeeld verblijf zonder toelating tot verblijf, hierover al dan niet uit eigen beweging
gegevens dienen te verstrekken aan de korpschef. Dat is uitdrukkelijk niet de bedoeling.
Bestuursorganen worden geen opsporingsdienst voor illegaal verblijf. De verblijfstoets die
31

genoemde bestuursorganen. Onderwijsinstellingen worden daarmee uitsluitend gelijkgesteld
met bestuursorganen voor zover het gaat om het verkrijgen en het verstrekken van
informatie.
Onderdeel MM
Artikel 24
Aan het oorspronkelijke artikel 24, dat het opzettelijk verstrekken van onjuiste inlichtingen
onder meer ter verkrijging van toelating voor zich zelf of een ander strafbaar stelde, bestaat
geen behoefte meer, omdat de daarin beschreven strafbare feiten worden bestreken door de
artikelen 232a, 232b, 446c en 446d van het Wetboek van Strafrecht BES.
Het opnieuw vastgestelde artikel 24 sluit aan op het nieuwe artikel 23 en houdt verband met
het volgende.
Ingevolge artikel 16 van de Wet bescherming persoonsgegevens BES is het verwerken van
bijzondere persoonsgegevens verboden tenzij de Wet bescherming persoonsgegevens BES
anders bepaalt. Onder bijzondere persoonsgegevens worden krachtens artikel 16 van die
wet verstaan persoonsgegevens betreffende iemands godsdienst of levensovertuiging, ras,
politieke gezindheid, gezondheid, seksuele leven, persoonsgegevens betreffende
lidmaatschap van een vakvereniging alsmede strafrechtelijke persoonsgegevens en
persoonsgegevens over onrechtmatig of hinderlijk gedrag in verband met een opgelegd
verbod naar aanleiding van dat gedrag. Ingevolge artikel 23, eerste lid, onder e, van de Wet
bescherming persoonsgegevens BES is dit verbod niet van toepassing indien een dergelijke
verwerking noodzakelijk is met het oog op een zwaarwegend algemeen belang. In dat geval
dienen passende waarborgen ter bescherming van de persoonlijke levenssfeer te worden
geboden en de verwerking dient bij wet te zijn voorzien dan wel de Minister van Justitie dient
daarvan ontheffing te hebben verleend. Het eerste lid van artikel 24 strekt daartoe.
De toepassing van de WTU-BES gaat gepaard met verzameling door en uitwisseling van
persoonsgegevens van en naar verschillende personen en instellingen. Zowel de (onder de
Minister van Justitie ressorterende) IND, als ook de ambtenaren belast met de
grensbewaking en het toezicht op vreemdelingen, verzamelen gegevens over personen,
waarbij het in een aantal gevallen gaat om (bijzondere) persoonsgegevens. Verder worden
bij de uitvoering van de WTU-BES ook adviezen van derden ingewonnen. Daarbij valt te
denken aan de Medisch adviseur die adviseert over de gezondheidstoestand van
vreemdelingen en de Minister van Buitenlandse Zaken die in individuele ambtsberichten
adviseert over een relaas, gegeven in het kader van een aanvraag om internationale
bescherming. Naast het tweede lid, biedt ook het derde lid van het artikel 24 de passende
waarborgen, vereist door artikel 23, eerste lid, onder e, van de Wet bescherming
persoonsgegevens BES. Voor zover het de toepassing van de WTU-BES betreft, mogen de
bijzondere persoonsgegevens uitsluitend door de in het tweede lid aangeduide personen
worden verwerkt.
Ingevolge het derde lid worden bij ministeriële regeling binnen het kader van het eerste en
het tweede lid nadere regels gesteld ter waarborging van de persoonlijke levenssfeer. De
uiteenlopende taken waarvoor het verwerken van persoonsgegevens ter uitvoering van de
WTU-BES noodzakelijk is, brengt mee dat de diverse personen en instanties die de WTU-
BES uitvoeren of daarbij betrokken zijn, persoonsgegevens, waaronder bijzondere
gegevens, verwerken voor uiteenlopende doeleinden. Al deze verwerkingen zijn
gerechtvaardigd door het zwaarwegende algemene belang van de visumverlening, de
grensbewaking, de toelating en uitzetting van vreemdelingen en het toezicht op
vreemdelingen die in de openbare lichamen verblijven. Niet alle taken rechtvaardigen echter
eenzelfde verwerking. De artikelen 8, 9 en 21 van de Wet bescherming persoonsgegevens
BES bieden de grondslag voor de verwerking van (bijzondere) persoonsgegevens voor de
uitoefening van de taken. De persoonsgegevens mogen echter uitsluitend worden verwerkt
voor het doel waarvoor ze zijn verzameld of een daarmee verenigbaar doel. Gezien de
verschillende, zeer uiteenlopende taken, moet ervoor gezorgd worden dat gegevens die in
33

Een vergunning tot tijdelijk verblijf met beperkingen – veelal een beperking tot verblijf voor
een bepaald doel, zoals studie of medische behandeling – wordt van rechtswege omgezet in
een verblijfsvergunning voor bepaalde tijd op grond van de WTU-BES. Bij de omzetting
blijven de voorwaarden, beperkingen en bepalingen ongewijzigd gehandhaafd, met dien
verstande dat zij gelden als beperkingen en voorschriften in de zin van de WTU-BES.
Hetzelfde geldt voor de geldigheidstuur (veelal een jaar). Als dus een vergunning drie
maanden voor inwerkingtreding van deze wet is ingegaan, verliest zij haar geldigheid negen
maanden na de inwerkingtreding van deze wet, tenzij zij tijdig is verlengd. Een uitzondering
geldt echter voor de voorwaarde met betrekking tot de woonplaats. Die voorwaarde wordt
geacht van rechtswege te zijn vervallen met ingang van het tijdstip van inwerkingtreding van
deze wet. Ingevolge artikel 7, zevende lid, van de WTU-BES, zoals dat lid komt te luiden
ingevolge deze wet, worden immers aan de verblijfsvergunning voor bepaalde tijd
beperkingen verbonden die verband houden met het doel van het verblijf, derhalve niet met
de woonplaats.
Derde lid
Een vergunning tot verblijf, geldig voor verblijf in de Nederlandse Antillen, waaraan een
beperking is verbonden met een woonplaats gelegen op Bonaire, Sint Eustatius of Saba,
wordt van rechtswege omgezet in een verblijfsvergunning voor onbepaalde tijd op grond van
de WTU-BES, met het oog op verblijf in de openbare lichamen. Aan een verblijfsvergunning
voor onbepaalde tijd wordt, evenals aan de verblijfsvergunning voor bepaalde tijd, niet langer
een beperking verbonden met betrekking tot de woonplaats, gelet op artikel 7, negende lid,
van de WTU-BES, zoals dat lid komt te luiden als gevolg van deze wet. Een zodanige
beperking wordt geacht van rechtswege te zijn opgeheven. Eventuele andere beperkingen of
ook voorschriften aan die vergunning verbonden worden eveneens geacht van rechtswege
te zijn opgeheven.
Vierde lid
Een verklaring van verblijf van rechtswege, geldig voor verblijf in de Nederlandse Antillen, en
waarvan een vreemdeling houder is, met daaraan verbonden een voorwaarde met
betrekking tot een woonplaats gelegen op Bonaire, Sint Eustatius of Saba, wordt van
rechtswege omgezet in een verklaring van verblijf van rechtswege in de zin van de WTU-
BES, voor verblijf in de openbare lichamen, onder handhaving van de daaraan verbonden
voorwaarden en geldigheidsduur, maar onder opheffing van de voorwaarde met betrekking
tot de woonplaats.
Vijfde lid
Een verklaring, inhoudende dat de Landsverordening toelating en uitzetting van de
Nederlandse Antillen niet op de houder ervan van toepassing is, wordt, in geval een
vreemdeling daarvan houder is en deze houder met instemming van het bevoegd gezag
woonplaats heeft, gelegen op Bonaire, Sint Eustatius of Saba, van rechtswege geacht te zijn
omgezet in een verblijfsvergunning voor onbepaalde tijd op grond van de WTU-BES, voor
verblijf in de openbare lichamen.
Dit betreft personen die in de Nederlandse Antillen zijn geboren en ten tijde van hun
geboorte Nederlander waren, maar inmiddels niet langer de Nederlandse nationaliteit
bezitten. Deze werden beschouwd als personen op wie ingevolge artikel 1, onderdeel a, van
de Landsverordening toelating en uitzetting van de Nederlandse Antillen die
landsverordening niet van toepassing was. Deze vreemdelingen werden op hun verzoek in
het bezit gesteld van een zogenoemde nvt-verklaring. De niet-Nederlandse kinderen van
deze vreemdelingen, werden op grond van het voormalige artikel 1, onderdeel c, eveneens
aangemerkt als personen op wie de Landsverordening toelating en uitzetting van de
Nederlandse Antillen niet van toepassing was, terwijl zij wel in de Nederlandse Antillen
mochten verblijven. Ook zij werden op verzoek in het bezit gesteld van een nvt-verklaring.
Deze onder de Landsverordening toelating en uitzetting van de Nederlandse Antillen niet-
vergunningplichtige personen, vreemdelingen zijde, worden geacht van rechtswege houders
35

