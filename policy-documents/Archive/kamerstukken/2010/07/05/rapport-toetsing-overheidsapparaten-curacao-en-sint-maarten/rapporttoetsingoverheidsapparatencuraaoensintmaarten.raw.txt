* 
 
 
 
 
 
 
 
 
 
Toetsing Overheidsapparaten Curaçao en Sint Maarten 
Rapport 
 
 
 
 
 
 
 
 
 
 
Commissie van deskundigen 
 
 
 
 
 
 
 
 
M.L. Alexander 
H. Arends 
J.J. van Eck 
 
 
 
 
 
 
 
 
 
 
 
 
 
Mei 2010 

 
kostenbewuste overheid worden opgebouwd. Gezien de zwaarte van het te bouwen 
apparaat is de commissie er niet van overtuigd dat dit effect bereikt gaat worden. 
 
Curaçao zal naar verwachting van de commissie de meeste overheidstaken per 10 10 10 
kunnen continueren. In dit rapport is een aantal punten opgenomen dat serieus aandacht 
behoeft voordat de nieuwe status voor Curaçao in kan gaan. De verdere opbouw en 
vernieuwing van de nieuwe overheidsorganisatie van Curaçao begint pas na 10 10 10. 
Curaçao zal dit proces de komende jaren zelf invulling moeten geven. Hierbij moet 
worden bedacht dat het proces tot nog toe vooral gedreven werd door de wil van 
Curaçao om de landstatus te verkrijgen. De uitdaging voor Curaçao is om in de tijd na 10 
10 10 de plannen ook daadwerkelijk te realiseren.  
 
Sint Maarten met rond de 45.000 inwoners grenst aan het Franse Saint Martin met 
ongeveer evenveel inwoners en heeft een economie die het vooral moet hebben van de 
toeristensector en dan vooral vanuit Noord-Amerika. De grens tussen het Nederlandse 
en Franse deel van het eiland kenmerkt zich door het volledig open karakter. Sint 
Maarten ligt dicht bij de Dominicaanse Republiek, Haïti en vele kleinere Caribische 
(ei)landen. Het land is daardoor kwetsbaar voor illegale immigratie. De diensten van de 
Antilliaanse (centrale) overheid werden vanuit Curaçao geleverd en in het gunstigste 
geval was er een kleine nevenvestiging op het eiland. De bijstand van Nederlandse Rijks- 
en gemeenteoverheden op Sint Maarten in de afgelopen decennia bood over het 
algemeen een welkome aanvulling op de werkzaamheden van de Nederlandse Antillen. 
De gemeenschap op Sint Maarten heeft het merendeel van de instituties niet en heeft 
daar dan ook geen ervaring mee. Sint Maarten is als het ware minder belast met een 
ambtelijke en historische bagage. Dit biedt de mogelijkheid om een slanke en efficiënte 
organisatie op te zetten met nieuwe sturingsconcepten en 
verantwoordingsmechanismen. De commissie heeft hiervan creatieve voorbeelden 
gezien. Tegelijkertijd ziet de commissie gemiste kansen, met name in de bestuurlijke 
structuur, waarbij Sint Maarten te veel gekeken heeft naar traditionele landsmodellen. De 
commissie adviseert Sint Maarten de beoogde organisatie-inrichting op een aantal 
punten kritisch te bezien en daarbij, meer dan thans het geval is, de schaal van Sint 
Maarten als uitgangspunt te nemen.  
 
De commissie is van oordeel dat Sint Maarten met de ondersteuning van de andere 
Koninkrijkspartners in staat moet zijn het land verder op te bouwen na 10 10 10. Op een 
aantal onderdelen zal extra inspanningen noodzakelijk zijn. Het is zaak samen met de 
Koninkrijkspartners te werken aan oplossingen voor de knelpunten.  
De commissie heeft zorgen over het (toekomstig) functioneren van een aantal 
organisaties die essentieel zijn voor de inrichting van het land Sint Maarten en de 
verankering van de democratische rechtsstaat. Het is belangrijk hieromtrent 
voorzieningen te treffen nog vóór het ingaan van de landstatus. De commissie ziet voorts 
bij Sint Maarten het ontbreken, over de volle breedte van de overheidsorganisatie, van 
voldoende gekwalificeerd kader als een risico.  
 
Op verschillende plaatsen in dit rapport is een pleidooi opgenomen voor 
samenwerkingsconstructies binnen het verband van het Koninkrijk. De commissie ziet dit 
als een kans en soms ook als een noodzakelijkheid. Voor zover samenwerking wijst op 
een toename van technische bijstanders – in de diverse gedaantes - uit Nederland, heeft 
dit ook een keerzijde. De Raad van State van het Koninkrijk waarschuwt in haar laatste 
*  3/120 

 
Inhoud 
 
Ten geleide .................................................................................................................................... 2 
Inhoud............................................................................................................................................. 5 
1 Inleiding.................................................................................................................................. 7 
1.1 Aanloop................................................................................................................. 7 
1.2 Deskundigen......................................................................................................... 7 
1.3  Opdracht ............................................................................................................... 8 
1.4 Het tijdpad............................................................................................................. 9 
2 Werkwijze en werkzaamheden van de commissie .................................................... 10 
2.1 Algemeen............................................................................................................ 10 
2.2 Deskstudy ........................................................................................................... 11 
2.3 Veldonderzoek.................................................................................................... 11 
2.4 Financiële toetsing.............................................................................................. 12 
2.5 Ondersteuning .................................................................................................... 12 
2.6 De rapportage..................................................................................................... 13 
 
I ALGEMENE OBSERVATIES ............................................................................................ 14 
 
3 Algemene observaties ...................................................................................................... 15 
 
II GEMEENSCHAPPELIJKE EN GEZAMENLIJKE  ORGANISATIES ......................... 17 
 
4 Rapportage per organisatie............................................................................................. 18 
4.1 Gemeenschappelijk Hof van Justitie .................................................................. 18 
4.2 Raad voor de Rechtshandhaving ....................................................................... 21 
4.3 Openbaar Ministerie ........................................................................................... 25 
4.4 Politieonderwijs................................................................................................... 30 
4.5 Gemeenschappelijke Voorziening Politie ........................................................... 32 
4.6 Informatisering rechtshandhavingsketen............................................................ 34 
4.7   Interne controletaak ............................................................................................ 36 
 
III CURAÇAO............................................................................................................................ 39 
 
5   Bestuur ................................................................................................................................. 40 
5.1 Nieuwe Bestuurlijke Organisatie......................................................................... 40 
5.2     Bevolkingsadministratie ...................................................................................... 45 
5.3 Hoofdstembureau ............................................................................................... 49 
6 Rechtshandhaving............................................................................................................. 50 
6.1 Politie .................................................................................................................. 50 
*  5/120 

 
1 Inleiding 
 
1.1 Aanloop 
 
• In de start-RTC van november 2005 is afgesproken dat Curaçao en Sint Maarten 
een nieuwe status als land binnen het Koninkrijk kunnen verkrijgen als de 
overheidsapparaten voldoen aan een aantal criteria.  
• Tijdens een te houden Slot-RTC zal getoetst worden of de overheidsapparaten van 
de beoogde nieuwe landen aan de vastgestelde criteria voldoen. 
• De criteria waaraan getoetst wordt zijn vastgelegd in de brief van de Algemeen 
Secretaris van de RTC aan de voorzitter van de RTC d.d. 7 maart 2006. Deze 
criteria zijn vervolgens bestuurlijk vastgesteld in de Slotverklaring van 2 november 
2006 en bevestigd bij de RTC van 15 december 2008. 
• In de RTC van 15 december 2008 is vastgelegd dat de toetsing van de 
overheidsapparaten zal worden voorbereid door het Aangevulde Presidium van de 
Voorbereidingscommissie-RTC (verder Aangevuld Presidium). Het Aangevuld 
Presidium bestaat uit twee vertegenwoordigers 
van Nederland, van de Nederlandse Antillen en 
van Aruba en een vertegenwoordiger van 
Curaçao en van Sint Maarten. 
• Het Aangevuld Presidium heeft een plan van 
aanpak voorbereid voor de toetsing. Het plan 
van aanpak is vastgesteld door de voorzitter van 
de RTC. 
• Ter voorbereiding van de werkzaamheden van 
het Aangevuld Presidium heeft het Aangevuld 
Presidium aan de Algemeen Secretaris 
gevraagd om met behulp van drie deskundigen 
de feitelijke toetsing uit te voeren. De Algemeen 
Secretaris heeft hiervoor deskundigen gevraagd 
die kunnen rekenen op de steun van 
respectievelijk Nederland, Curaçao en Sint 
Maarten.  
• Bij brief van 5 februari 2010 zijn Nederland, de 
Nederlandse Antillen Curaçao en Sint Maarten door de voorzitter van de RTC 
geïnformeerd over de gevraagde deskundigen en de verstrekte opdracht. 
 
1.2 Deskundigen 
 
De Algemeen Secretaris heeft de volgende deskundigen gevraagd de toetsing uit te 
voeren: 
 
• mr M.L. Alexander, vm. lid Raad van Advies Nederlandse Antillen 
• drs H. Arends, vm. staatssecretaris van Algemene Zaken Nederlandse Antillen 
• mr J.J. van Eck, vm. raadadviseur van de minister-president van Nederland 
 
Door de deskundigen is onderling afgesproken dat de heer Alexander als voorzitter zal 
fungeren. De secretaris voor de toetsing is de heer drs J.J.C.M. Gudde.  
 
*  7/120 

 
• Hoofdstembureau/electorale raad 
 
Rechtshandhavingsketen 
• Gemeenschappelijk Hof van Justitie 
• Raad voor de rechtshandhaving 
• Openbaar Ministerie 
• Politie (inclusief gemeenschappelijke voorziening politie, politieonderwijs) 
• Landsrecherche 
• Gevangeniswezen (incl. justitiële jeugdinrichting/GOG) 
• Vreemdelingenketen 
 
Instituties 
• Raad van Advies 
• Rekenkamer 
• Ombudsman 
• Kadaster  
• Interne controletaak (auditdienst) 
 
1.4 Het tijdpad 
 
De Algemeen Secretaris heeft op 5 februari 2010 zijn opdracht aan de commissie 
verstrekt. Volgens het plan van aanpak van het Aangevuld Presidium zou de toetsing op 
1 mei moeten zijn afgerond. Aangezien het Aangevuld Presidium pas op 1 juni zou 
vergaderen over het resultaat van de commissie heeft de commissie in overleg met de 
Algemeen Secretaris enige weken langer genomen voor de afronding van haar 
rapportage.
*  9/120 

 
2.2 Deskstudy 
(5 februari – 22 maart 2010) 
 
• Volgens de opdracht van de commissie zou het startpunt van de toetsing de self-
assessments zijn die Sint Maarten en Curaçao zelf hebben verricht. Deze 
assessments hebben betrekking op de vraag of de organisatie- en 
implementatieplannen van de nieuwe landen voldoen aan de vastgestelde criteria. 
• Deze assessments zouden op 15 februari 2010 worden aangeboden aan de 
Algemeen Secretaris. De commissie kon echter op 15 februari niet beschikken over 
de assessments. De commissie heeft vervolgens besloten om uiterlijk tot 1 maart te 
wachten op deze assessments. Deze kwamen echter per genoemde datum niet 
beschikbaar waarna de toetsing is gestart op basis van de andere beschikbare 
documentatie. 
• De assessments van de landen zijn in de eerste week van april aan de Algemeen 
Secretaris aangeboden die deze vervolgens onverwijld aan de commissie 
beschikbaar heeft gesteld. Medio maart kreeg de commissie ondershands de 
beschikking over conceptversies van de selfassessments.  
• De commissie heeft, naast de (concepten van de) self-assessments, voor de 
deskstudy gebruik gemaakt van zeer divers schriftelijk materiaal, zoals 
onderzoeksrapporten, plannen van aanpak, publicaties, websites, verbeterplannen, 
en regelgeving. Aan de hand van deze deskstudy heeft vervolgens de 
voorbereiding van het veldonderzoek plaatsgevonden.  
 
De selfassessments 
• De selfassessments van Curaçao en Sint Maarten zijn allereerst van waarde voor 
Curaçao en Sint Maarten zelf. In beide rapporten staat een aantal kritische noties 
en aanbevelingen die door de besturen ter harte genomen kunnen worden bij de 
inrichting en ontwikkeling van de organisatie. 
• De aanpak en reikwijdte van beide assessments was een andere dan de commissie 
voor haar toetsing voor ogen had. Met name door de toespitsing tot de Nieuwe 
Bestuurlijke Organisatie was de opzet beperkter dan de opdracht van de commissie 
die zich nadrukkelijk ook tot een aantal uitvoerende organisaties uitstrekte. 
• Ondanks de andere aanpak gaven de selfassessments goede aanknopingspunten 
voor de inrichting van het veldonderzoek. De commissie heeft er dan ook dankbaar 
gebruik van gemaakt. In deze rapportage is hier en daar verwezen naar de 
assessments. 
 
2.3 Veldonderzoek 
(23 maart – 15 mei 2010) 
 
• In twee blokken van elk 10 dagen heeft de commissie op Curaçao en Sint Maarten 
een groot aantal gesprekken gevoerd. 
• Gesproken is met managementleden en medewerkers van de diverse organisaties, 
met stakeholders en met anderen waarvan de commissie oordeelde dat zij een 
goed beeld zouden hebben van de organisaties. De gesprekken hebben 
plaatsgevonden in de Nederlandse Antillen en in Nederland. 
• De interviews hebben plaatsgevonden aan de hand van vooraf opgestelde 
vragenlijsten per organisatie. Voorts is met een aantal mensen niet gestructureerde 
achtergrondgesprekken gevoerd. 
*  11/120 

 
 
2.6 De rapportage 
 
• De rapportage van de commissie bestaat uit vier hoofdonderdelen: Algemene 
observaties, een rapportage van gemeenschappelijke en gezamenlijke organisaties 
van Sint Maarten en Curaçao, een rapportage Curaçao en een rapportage Sint 
Maarten. Binnen de blokken is per organisatie opgenomen een beschrijving 
gegeven van de belangrijkste bevindingen, de conclusies voor de organisatie en 
waar nodig een advies over de richting van de maatregelen die genomen kunnen 
worden om aan de criteria te voldoen. Het is uiteindelijk aan de bestuurders 
(politieke stuurgroep) te besluiten voor welke organisaties een plan van aanpak 
gemaakt zal worden.  
• Alvorens de definitieve rapportage aan te bieden aan de Algemeen Secretaris heeft 
de commissie haar voorlopige bevindingen in afzonderlijke sessies op hoofdlijnen  
gepresenteerd aan en besproken met de Gouverneur van de Nederlandse Antillen, 
de minister-president van de Nederlandse Antillen, mevrouw E.M. de Jongh-
Elhage; de staatssecretaris van BZK, mw A.Th.B. Bijleveld-Schouten; de 
gedeputeerde van constitutionele zaken van het eilandgebied Curaçao, mw. Z.A.M. 
Jesus-Leito samen met de gedeputeerde van Financiën, de heer M. Willem; de 
gedeputeerde van constitutionele zaken van het eilandgebied Sint Maarten, de heer 
W. Marlin alsmede hun resp. vertegenwoordigers in het Aangevulde Presidium. 
  Doel van deze presentaties en besprekingen was om te voorkomen dat de 
commissie belangrijke zaken bij haar beoordeling over het hoofd zou zien. 
*  13/120 

 
3 Algemene observaties 
 
 
In de navolgende rapportage is per organisatie een beoordeling gegeven. De 
commissie geeft in dit hoofdstuk een aantal observaties weer, die boven het niveau 
van de individuele organisaties uitstijgen. 
 
Algemeen 
 
a. Gezien de fase waarin de opbouw van beide landen verkeert, met hier en daar 
onvermijdelijke transitieproblemen, is het belangrijk om de adviserende en 
controlerende instituties sterk in te richten en vervolgens zeer serieus en 
transparant met hun adviezen om te gaan. De commissie denkt daarbij met name 
aan de Raad van Advies, de Algemene Rekenkamer, de Raad voor de 
Rechtshandhaving, de auditfunctie en de inspecties. Zij vullen mede de 
rechtsstatelijke waarborgfunctie in en leveren een essentiële bijdrage aan de 
checks-and-balances van de landen. Een goed functioneren van en een goede 
omgang met deze instituties kan daarmee in belangrijke mate bijdragen aan de 
verdere opbouw van de nieuwe landen en hun organen. 
b. Zowel op Curaçao als op Sint Maarten is op papier veel geregeld, maar de 
implementatie blijft achter. Nodig is een omslag van schrijven naar doen. 
c. Bij de voorbereiding van regelgeving en organisatieplannen is niet altijd in 
voldoende mate de verbinding gelegd met de bestaande organisaties. Het 
commitment bij degenen die de organisaties straks moeten dragen is van groot 
belang. De commissie adviseert de besturen van Curaçao en Sint Maarten hieraan 
de komende tijd de nodige aandacht te geven.  
d. Een veel gehoord geluid bij de organisaties betrof de afwezigheid van c.q. 
onduidelijkheid over de financiële middelen die beschikbaar zijn voor de opbouw 
van de organisatie, de zogenaamde transitiegelden. De commissie dringt er bij de 
besturen van de Nederlandse Antillen, Curaçao en Sint Maarten op aan, 
hieromtrent ten spoedigste helderheid te verschaffen.  
e. In de eerste periode na de transitie zullen ongetwijfeld haperingen optreden in de 
taakuitvoering en dienstverlening. De commissie adviseert de beide toekomstige 
landen om een team met voldoende mandaat in te stellen dat snel oplossingen kan 
bieden bij problemen die mochten rijzen.  
f. De commissie geeft Curaçao en Sint Maarten in overweging om de verdere 
voortgang van het proces na 10 10 10 periodiek te laten auditen door een 
onafhankelijk instituut. Door openbaarmaking van de resultaten hiervan kunnen de 
regeringen van Curaçao en van Sint Maarten de burgers en de Staten informeren 
over de voortgang van het proces. 
 
Sint Maarten 
 
Voor wat betreft Sint Maarten heeft de commissie nog een aantal aanvullende 
observaties. 
 
g. De commissie stelt vast dat de opbouw van het land door een beperkt aantal 
mensen wordt getrokken. Daarbij rijst de vraag of Sint Maarten zich door de 
afhankelijkheid van een beperkt aantal personen niet te kwetsbaar heeft gemaakt.  
*  15/120 

 
 
 
 
 
 
 
 
 
 
II GEMEENSCHAPPELIJKE EN GEZAMENLIJKE  
ORGANISATIES 
 
 
 
 
 
Gemeenschappelijk Hof van Justitie 
Raad voor de Rechtshandhaving 
Openbaar Ministerie 
Politieonderwijs 
Gemeenschappelijke Voorziening Politie 
Informatisering rechtshandhavingsketen 
 
Interne controletaak
*  17/120 

 
2010 en 2011 opgesteld en een garantstelling verkregen van het Nederlandse 
ministerie van Justitie zodat in elk geval de permanent secretaris kan worden 
geworven. Beschikbaarstelling van geld voor de beheerraad moet geschieden door 
de vier (deels aanstaande) landen. Overigens zijn de kwartiermakers doende de 
noodzakelijke voorbereidingen te treffen. De Stichting Overheids Accountants 
Bureau (SOAB) heeft zich bereid verklaard de beheerraad te ondersteunen bij de 
financiële taak en de inrichting van de planning-en-control-cyclus. Ook is SOAB 
bereid de permanent secretaris bij haar onder te brengen.  
• Voor de overgang naar de nieuwe situatie is belangrijk dat het Hof de essentiële 
beheersfuncties op orde heeft. Per 1 januari is het primaire processensysteem 
ingevoerd. Met een nieuw geautomatiseerd systeem voor de financiële 
administratie wordt proefgedraaid.  
• Knelpunt vormt de integratie van de griffies van de (thans) Nederlandse Antillen en 
Aruba en de daarmee samenhangende regeling van een uniforme rechtspositie 
voor al het personeel. Het gaat hierbij onder meer om het wegwerken van 
verschillen in pensioenen en toelagen tussen Aruba, Sint Maarten en Curaçao. Op 
Aruba bestaat bij het personeel enige weerstand tegen de transitie. Dit zijn 
complexe en voor een deel weerbarstige trajecten die de nodige tijd vergen. De 
transitie hoeft hierdoor niet te worden opgehouden. Op de transitiedatum vallen de 
griffies onder het bestuur van het Hof. In de constellatie kan verder worden gewerkt 
aan de uniformering. 
 
Bedrijfsvoering 
 
a. Algemene opmerkingen  
-- 
 
b. Personeelsbeheer en –beleid 
• Beoordelings- en functioneringsgesprekken met het griffiepersoneel worden 
gehouden conform de daarvoor geldende regels voor de overheid.  
• Functionerings- en beoordelingsgesprekken met rechters worden geregeld in de 
AmvRB op grond van art 39 van de Rijkswet. Nevenfuncties en onverenigbare 
functies van rechtsgeleerd personeel worden geregeld in de Rijkswet. 
 
c. Integriteitsbeleid 
• Er is nog geen sprake van een actief integriteitsbeleid. Het is de bedoeling dat de 
directeur bedrijfsvoering dat gaat opzetten. 
 
d. Financiën 
• De regering van de Nederlandse Antillen heeft inmiddels budget ter beschikking 
gesteld voor het aantrekken van essentiële functionarissen. De Beheerraad heeft 
een garantstelling ontvangen van het Nederlandse ministerie van Justitie die het 
mogelijk maakt een permanent secretaris te werven 
 
e. Beheer 
• Huisvesting vormt een probleem. Door de verhuizing van het parket-PG is binnen 
het bestaande gebouw voorzien in uitbreiding. Het beschikbaar gestelde budget is 
echter niet voldoende voor de noodzakelijke interne aanpassing van het gebouw.  
*  19/120 

 
4.2 Raad voor de Rechtshandhaving 
 
 
BEOORDELING 
 
Naar verwachting zal de Raad voor de Rechtshandhaving per beoogde 
transitiedatum niet volledig operationeel zijn. 
 
a. Rechtshandhaving is een primaire overheidstaak en de keten moet optimaal 
werken ter bescherming van de veiligheid en rechtszekerheid van de burger. Met 
name ook in de startfase van de nieuwe landen, waarbij nieuwe instituties moeten 
worden gebouwd, bestaande instituties moeten worden aangepast en nieuwe 
vormen van samenwerking moeten worden gezocht, heeft de Raad voor de 
Rechtshandhaving een belangrijke preventieve en signalerende functie.  
b. De commissie acht het van belang dat, zoals voorzien, op 10 oktober 2010 sprake 
zal zijn van een basisbezetting die de verdere bouw van de organisatie ter hand 
neemt en voorbereidingen treft voor nulmetingen en de eerste, meest cruciale 
inspecties.  
c. Van groot belang is dat de (beoogde) leden van de Raad evenals de 
secretarissen/hoofdinspecteurs met spoed worden aangewezen. Dit zal naar 
verwachting een positief effect hebben op de verdere voortgang. 2010 en 2011 
worden daarmee opbouwjaren.  
d. De commissie acht het van belang dat op korte termijn financiële middelen 
beschikbaar komen voor de opbouw van de organisatie. 
e. Goede samenwerking en afstemming met de Nederlandse inspectiediensten die 
opereren op de BES-eilanden is belangrijk om te voorkomen dat er een kloof gaat 
ontstaan in de rechtshandhavingssfeer tussen de BES-eilanden enerzijds en 
Curaçao en Sint Maarten anderzijds.  
f. Krachtens art 3 van de consensusrijkswet tot instelling van de Raad voor de 
Rechtshandhaving kan de Raad bij landsverordening of wet worden belast met de 
afhandeling van klachten bij bestuursorganen die vallen binnen het 
inspectiedomein. De commissie kan zich voorstellen dat vooral ten aanzien van 
organisaties die nog niet beschikken over een goed lopende klachtenprocedure, 
gebruik zal worden gemaakt van deze regeling 
g. De commissie is van oordeel dat een belangrijk instituut als de Raad voor de 
Rechtshandhaving in de eerste plaats kracht kan ontwikkelen door een sterk en 
hooggekwalificeerd secretariaat. Het instellen en in stand houden van drie 
gelijkwaardige secretariaten houdt het risico in van fragmentatie en levert een 
belemmering op voor een kwalitatief hoogstaand secretariaat. De commissie dringt 
er sterk op aan te voorzien in een centraal secretariaat in één van de landen onder 
leiding van een algemeen secretaris, tevens hoofd secretariaat. Geheel conform de 
wettelijke eis kan dan kantoor worden gehouden in de andere landen maar die 
kantoren fungeren dan als steunpunt met als taak het onderhouden van de 
verbinding met bestuurlijke instanties en samenwerkingspartners ter plaatse.  
 
 
 
 
*  21/120 

 
c.  Integriteitsbeleid 
• Het wettelijk kader voorziet in het vaststellen en publiceren van een protocol voor 
de wijze waarop inspecties worden verricht. De rapportages zijn openbaar. 
Nevenfuncties van de leden dienen te worden gemeld en openbaar gemaakt. Het 
inrichtingsplan bevat geen teksten over de (overige) integriteitsbewaking bij leden 
en medewerkers, zoals het opstellen van een gedragscode e.d. 
 
d. Financiën 
• Er is nog niet voorzien in een startbudget, waardoor onder meer voor de 
secretariaatsfuncties nog niet geworven kan worden. Voor 2011 is alleen in 
Nederland begrotingsgeld voor de Raad gereserveerd. Het ontbreken van een 
startbudget en begrotingsgelden voor 2011 levert een belangrijke belemmering op 
bij de implementatie.  
 
e.  Beheer 
• In deze fase van ontwikkeling van de Raad kan de commissie hierover geen 
oordeel geven. 
 
f.  Contacten met burgers 
• In deze fase van ontwikkeling van de Raad kan de commissie hierover geen 
oordeel geven 
 
Samenwerking met andere organisaties 
 
• Volgens het inrichtingsplan wordt nauw samengewerkt met al aanwezige inspecties 
als die op het gebied van onderwijs, arbeid, gezondheid en milieu. Daarnaast wordt 
nauw samengewerkt met andere toezichthouders in de sfeer van de 
rechtshandhaving, zoals de commissie van toezicht voor het gevangeniswezen en 
het centraal college voor de reclassering op Curaçao en Sint Maarten.  
• De consensusrijkswet schrijft voor dat de Raad bij de uitoefening van zijn 
bevoegdheden met betrekking tot de BES-eilanden gebruik maakt van de 
Nederlandse Inspectiediensten. Goede samenwerking en afstemming met die 
diensten is belangrijk om te voorkomen dat er een kloof gaat ontstaan in de 
rechtshandhavingssfeer tussen de BES eilanden enerzijds en Curaçao en Sint 
Maarten anderzijds.  
  
Overige bevindingen 
 
• De commissie constateert dat het conceptinrichtingsplan van de Raad uitgaat van 
drie min of meer volwaardige secretariaten in Bonaire, Sint Maarten en Curaçao. 
De consensusrijkswet (art 14) voorziet in een secretariaat dat kantoor houdt op 
Curaçao, Sint Maarten en op één van de BES eilanden met aan het hoofd van elk 
kantoor een secretaris. De commissie is van oordeel dat een belangrijk instituut als 
dit in de eerste plaats kracht kan ontwikkelen door een sterk en hooggekwalificeerd 
secretariaat. Daartoe is onontbeerlijk dat het secretariaat zoveel mogelijk op één 
locatie is gehuisvest waarbij vanuit die situatie gebouwd kan worden aan kwaliteit, 
teamgeest en een gezamenlijke oriëntatie. Het instellen en in stand houden van 
drie gelijkwaardige secretariaten biedt die waarborg niet en houdt het risico in van 
fragmentatie in oriëntatie en werkwijze. Daarbij komt dat het toch al een zware 
*  23/120 

 
4.3 Openbaar Ministerie 
 
De commissie bespreekt in deze beschouwing zowel het parket van de Procureur-
Generaal als de beide parketten van de nieuwe landen. Reden hiervoor is dat de transitie 
van de parketten is vervat in één inrichtingsplan. De tekst bevat een aantal bijzondere 
aandachtspunten voor Sint Maarten. In de bespreking van de landsrecherche en de 
gemeenschappelijke voorziening politie komen eveneens tekstdelen voor die betrekking 
hebben op het Openbaar Ministerie (OM).  
 
BEOORDELING 
 
Het parket van de Procureur-Generaal (PG) en de parketten van de nieuwe landen 
zijn zonder meer in staat om binnen de nieuwe staatkundige structuur te opereren. 
De ambities die zijn vervat in het inrichtingsplan OM zullen, mits de condities 
daarvoor worden vervuld, gaandeweg kunnen worden gerealiseerd.  
 
a. De consensusrijkswet OM en de Slotverklaring van november 2006 gaan uit van 
een hoog ambitieniveau. Het inrichtingsplan voor het nieuwe OM (uitvoeringsplan 
inrichting OM) sluit daarbij aan. Het zal, gegeven de huidige krapte in mensen en 
middelen en ook de nog grotendeels afwezige infrastructuur voor bedrijfsvoering en 
beleidsvorming, niet eenvoudig zijn de ambities waar te maken. Veel hangt af van 
de bereidheid van de landen om het OM te voorzien van de noodzakelijke 
middelen. Daarnaast is het commitment van de parketleidingen cruciaal voor het 
bereiken van de doelstellingen. Zij zullen actief leiding moeten geven aan de 
veranderingen. Belangrijk is ook de bereidheid van het Nederlandse OM om 
langdurig de nodige assistentie te bieden.  
b. Het inrichtingsplan spreekt van een startformatie. Het is echter nog onbekend welke 
budgetten ter beschikking worden gesteld en of die gelden toereikend zijn. Afgezien 
daarvan lijkt de termijn inmiddels te kort om op 10 10 10 met de startformatie te 
kunnen beginnen. Het OM trekt daarvoor 15 maanden uit vanaf 1 januari 2010. Ook 
is nog onduidelijk of en op welke termijn de uiteindelijke formaties (streefformaties) 
voor de parketten daadwerkelijk kunnen worden gerealiseerd. De begrotingen voor 
de nieuwe Landen zijn daarvoor bepalend. Gezien de budgettaire krapte en de 
omvang van de in de inrichtingsplannen voorziene personeelsformaties is dat een 
punt van zorg.  
c. Een ander punt van zorg is de organisatie van de bedrijfsvoering. Die 
bedrijfsvoering is voor Curaçao voorbereid en ingevoerd, maar stagneert onder 
meer door het niet bezet zijn van de post Hoofd Bedrijfsvoering.  
d. Het projectteam ter implementatie van het inrichtingsplan OM drijft op krachten die 
al zwaar belast zijn. Dat levert een risico op voor een voortvarende implementatie. 
De commissie is van oordeel dat het team extern versterkt moet worden   
e. Het ontbreken van beleidsondersteuning voor de PG en de hoofdofficieren van 
justitie maakt het moeilijk om de beheers- en beleidscyclus goed uit te voeren. Het 
bemoeilijkt ook de uitvoering door de PG van zijn taken inzake de bestrijding van de 
zware, georganiseerde misdaad en zijn bemoeienis met de opbouw en het beheer 
van de Landsrecherche. Er zijn inmiddels trajecten ingezet voor de invulling van de 
in dit opzicht cruciale functies.  
f. Sint Maarten krijgt een ‘eigen’ landsparket. Het parket zal, met inachtneming van de 
positie van de centrale PG, in staat zijn directer met de autoriteiten ter plekke te 
*  25/120 

 
commissie nodig, niet alleen ter verlichting van de werklast van het team, maar ook 
in verband met de complexiteit van de operatie.    
• Er ligt een faseringsschema voor de te ondernemen actie. Het team trekt 15 
maanden uit voor de doorgroei naar de startformatie, gerekend van 1 januari 2010. 
• Er wordt prioriteit gegeven aan de personeelsmatige versterking van het OM. De 
PG heeft een aantal prioritaire functies aangewezen, waaronder 
beleidsmedewerkers en medewerkers voor de gemeenschappelijke 
beheersorganisatie. Aanvankelijk werd gerekend op Nederlandse financiële steun 
voor het vervullen van die functies. Toen die uitbleef werd gekozen voor lokale 
financiering. Dit leidde tot vertraging. Er is een selectiecommissie ingesteld voor de 
werving van bedoelde functionarissen.  
• Per 10 10 10 is in elk geval de continuïteit van de OM –taak gewaarborgd. Het gaat 
dan om een OM dat in staat is de primaire functies uit te voeren. Er zal dan nog 
geen substantieel begin gemaakt zijn met de versterking en vernieuwing, als 
voorzien in het inrichtingsplan. Dat vereist, behalve duidelijkheid over het geld, ook 
vernieuwingszin en de nodige daadkracht. Veel wordt verwacht van de 
parketleidingen. Ook de verdere versterking van de bedrijfsvoering moet hoog op 
de agenda. Eén en ander kan dan in de komende periode zijn beslag krijgen.  
• Externe ondersteuning is nodig voor de opzet van de financiële administratie en de 
planning- en controlcyclus. De afwezigheid van een hoofd bedrijfsvoering brengt de 
duurzaamheid van de gedurende de implementatie te treffen vernieuwingen op het 
brede terrein van de bedrijfsvoering in gevaar. 
• Er is in de komende periode geen evaluatiemoment ingelast om na te gaan of de nu 
voorgestelde streefformatie inderdaad in volle omvang noodzakelijk is. Gewijzigde 
omstandigheden en opgedane ervaringen moeten kunnen leiden tot bijstelling.  
 
Bedrijfsvoering  
 
a. Algemene opmerkingen 
• In het kader van het Plan Veiligheid Nederlandse Antillen (PVNA) is de afgelopen 
jaren aandacht besteed aan de verbetering van alle aspecten van de 
bedrijfsvoering. Binnen het OM is het project Optimalisering Bedrijfsvoering 
uitgevoerd. Het rapport ‘van A naar Beter’ (december 2005) gaf daartoe de aanzet. 
Er is een bedrijfsvoeringsorganisatie opgezet, processen zijn beschreven en er is 
begonnen met een bedrijfsvoeringsfunctie waarin beleidsvorming, administratieve 
organisatie, informatisering en personeelsmanagement een plaats vinden. Uit de 
2
evaluatie PVNA blijkt dat verworvenheden deels weer zijn weggezakt door de trage 
voortgang bij de verdere implementatie. De evaluatie toont de noodzaak aan van 
grotere betrokkenheid van het OM-management bij bedrijfsvoering.  
 
b. Personeelsbeheer en -beleid  
• Er is een personeelsbeleidsplan OM 2009-2010. De implementatie ervan stagneert 
doordat de post hoofd bedrijfsvoering thans niet is bezet en door een tekort aan 
medewerkers personeelsbeheer.  
• In 2008 is een medewerkerstevredenheidsonderzoek gehouden waarvan verslag 
wordt gedaan in het externe jaaroverzicht.  
                                                      
2
  De commissie had de beschikking over het concept van de evaluatie van het PVNA. Overal waar in deze 
rapportage wordt gesproken over de evaluatie PVNA wordt de conceptrapportage bedoeld. De 
commissie citeert onder voorbehoud van definitieve goedkeuring van de tekst van de evaluatie. 
*  27/120 

 
3
kwaliteitsmodel , het organiseren van ‘tegenspraak’ en de introductie van een 
vignetten- en certificeringssysteem. Het verdient aanbeveling hier nog een kritisch 
naar te kijken en zorgvuldig te prioriteren en faseren.  
• De positie van de (“tweede”) advocaat-generaal (AG) voor Sint Maarten vraagt 
aandacht. Voorkomen dient te worden dat deze AG in de praktijk wordt gezien, c.q. 
zichzelf opstelt als de ‘PG’ voor Sint Maarten. De AG kan functioneren als liaison, 
maar zal binnen strikte mandaten moeten opereren van de PG in Willemstad. Ook 
moet worden voorkomen dat hij de Hoofdofficier op Sint Maarten voor de voeten 
loopt. Dit stelt hoge eisen aan de persoonlijkheid en taakopvatting van de AG. Het 
is zaak hieraan de nodige aandacht te besteden bij de recrutering. Het is bovendien 
wenselijk de AG met enige regelmaat te rouleren. (De politieke stuurgroep van 
december 2009 noemt een termijn van maximaal drie jaren). Het risico als 
hierboven aangeduid kan worden verkleind als de PG zich geregeld laat zien op 
Sint Maarten. 
• Het verdient aanbeveling de PG, óók voor het land Sint Maarten per mandaat te 
belasten met landsadvocaat-taken, zoals ook thans in de Nederlandse Antillen. Hij 
kan deze taak dan, evenals in Curacao het geval is, doormandateren aan de AG. 
De gangbare praktijk is dat de AG zich daarbij bedient van door hem te benaderen 
advocatenkantoren. De keuze voor het advocatenkantoor wordt daarmee 
onttrokken aan de (politieke) voorkeur van de zittende regering, waarmee de 
objectiviteit wordt gediend en wordt voorkomen dat bepaalde advocatenkantoren 
voor jaren verzekerd zijn van landsadvocaat-taken terwijl andere kantoren lange tijd 
worden drooggelegd. De commissie gaat er daarbij van uit dat ook de op Curaçao 
te stationeren AG in de nieuwe situatie belast blijft met die taak.  
                                                      
3
  INK is een van oorsprong door het Nederlandse ministerie van Economische Zaken opgerichte stichting 
met als doel kwaliteitsverbetering van organisaties. Het INK-model is een analysemodel om de kwaliteit 
te meten en te verbeteren.  
*  29/120 

 
• In het beeld van de Curaçaose voorbereidingscommissie kan Sint Maarten en 
eventueel ook Bonaire opleidingen inkopen bij de Curaçaose faciliteit. Opleidings- 
en kwaliteitsniveaus zouden dan gemeenschappelijk gemaakt moeten worden. Het 
is niet duidelijk of en in hoeverre hierover overleg heeft plaatsgevonden met de 
toekomstige afnemers van producten.  
• De nieuwe opleiding zou voorshands ondergebracht moeten worden bij het LPO. 
Het LPO is in de rapportage van 2008 over de politie kritisch beoordeeld. De 
commissie heeft niet kunnen vaststellen of het LPO thans in staat moet worden 
geacht het nieuwe opleidingsconcept vorm te geven.  
• De rapportage van december 2009 van de subwerkgroep Onderwijs ingesteld door 
de politieke stuurgroep staatkundige veranderingen, formuleerde de 
opleidingseisen voor de politie. In het rapport zijn de hoofdlijnen van het HRM-
beleid geformuleerd, zijn  opleidingsvragen geformuleerd en hoofdlijnen voor 
inhoud en inrichting van het politieonderwijs geformuleerd. De bedoeling was om tot 
een gemeenschappelijke opleiding te komen met banden met de Nederlandse 
politieopleidingen. In de politieke stuurgroep van 11 februari 2010 is besloten dat 
het product van de subwerkgroep nog niet voor besluitvorming rijp was. Vervolgens 
is een kleine commissie ingesteld die een en ander nader zou moeten uitwerken. 
De resultaten van deze kleine commissie waren op 1 mei nog niet bekend. 
*  31/120 

 
concept begroting. De verdeelsleutel voor de kosten verbonden aan de GVP is nog 
niet vastgesteld.  
• Inzake de gemeenschappelijke voorziening is door de Nederlandse Tweede Kamer 
een gewijzigd amendement op de CWRP aanvaard dat erop neerkomt dat het 
huidige recherchesamenwerkingsteam (RST) de komende jaren nog blijft bestaan. 
De politiekorpsen kunnen zodoende werken aan de opbouw en versterking van de 
GVP en aan de eigen recherche-capaciteit/kwaliteit.  
• Gegeven de huidige situatie bij de korpsen, meer in het bijzonder bij de recherche, 
vergt dit de komende jaren een forse inspanning. Allereerst is nodig dat de korpsen 
voor het verrichten van de basistaken op het vereiste niveau worden gebracht. 
Alleen vanuit een solide basis kunnen succesvol voorzieningen worden getroffen 
voor de bestrijding van complexe misdaadvormen.  
• De verbetering zou zich naar het oordeel van de commissie niet moet beperken tot 
kwaliteitsverbetering van de organisatie zelf, maar zich ook moeten richten op de 
verbetering van de samenwerking tussen de korpsen onderling, met het RST en 
met andere opsporingsdiensten. Met name de samenwerking tussen de korpsen 
enerzijds en het RST anderzijds moet structureel op een hoger niveau wordt getild. 
Die samenwerking heeft te lang onder de hypotheek gelegen van wederzijds 
gebrek aan vertrouwen, gebrekkige uitvoering van leveringsverplichtingen en een 
te grote kloof in rechtspositie en voorzieningen. Hier moet de beweging 
nadrukkelijk van twee kanten komen waarbij het in de eerste plaats gaat om een 
wederzijdse investering in vertrouwen en cultuur. 
• De bestrijding van minder zichtbare en complexe misdaadvormen kan naar oordeel 
van de commissie slechts effectief van de grond komen wanneer een groep daarin 
gespecialiseerde rechercheurs wordt afgezonderd van de rest van het korps en 
wordt uitgezonderd van overige, meer reguliere taken. Het is dan ook van belang 
dat de desbetreffende afdeling van het korps een heldere, afgescheiden 
taakopdracht krijgt en dat de boveneilandelijke GVP voldoende substantie krijgt. In 
feite gaat het daarbij om een investering in (gespecialiseerde) mensen. Zij zullen in 
de praktijk het verschil maken. Daarbij moet worden gewaakt voor verwatering van 
de taakopdracht door de inzet op reguliere criminaliteit, hoe ernstig ook. Gezien de 
druk van de reguliere misdaad en de personele krapte bij de korpsen is het gevaar 
groot dat de afdeling zwacri, inclusief de GVP-ers die daarin zijn ondergebracht, 
wordt gezien als een permanente melkkoe voor de noden van alledag. Vandaar 
ook de noodzaak om allereerst de korpsen op niveau te brengen voor het reguliere 
werk.  
• Het is eveneens van belang dat de Procureur-Generaal zijn verantwoordelijkheid 
neemt. Hij fungeert als bevoegd gezag. Hij kan via de jaarplanning prioriteiten 
stellen en kan via art 25 van de CRWP in bijzonder gevallen de medewerking 
vorderen van de GVP. Gezien ook deze taak, is het nodig dat het parket van de PG 
conform het inrichtingsplan OM wordt versterkt.  
*  33/120 

 
Implementatie 
 
• Er zijn bij de commissie geen implementatieplannen bekend voor de wijze waarop 
het beheer van de ict-voorzieningen zal worden gerealiseerd. 
 
Bedrijfsvoering  
 
a. Algemene opmerkingen 
• Er is geen gemeenschappelijke beheersorganisatie voor de ict-voorzieningen voor 
de justitiële sector van Curaçao, Sint Maarten en van de BES-eilanden voorzien.  
 
b. Personeelsbeheer en -beleid  
• Volgens de evaluatie PVNA heeft een aantal justitiële instituties in beperkte mate 
ict-personeel aangetrokken. De kwaliteit en de kwantiteit ervan is nog onvoldoende 
om het beheer binnen deze instituties te kunnen dragen. Het KPSSS beschikt thans 
niet over eigen ict-expertise.  
 
c. Integriteitsbeleid  
• De integriteit van de ict-voorzieningen betreffen vooral de beveiliging ervan. De 
door PVNA betaalde abonnementen voor  de beveiliging van lokale applicaties 
verlopen. Van een aantal daarvan is geen verlenging geregeld. Dat vormt een 
bedreiging voor de ict-voorziening binnen de betreffende organisatie, met mogelijk 
gevolgen voor de integriteit van andere delen van het systeem.  
 
d. Financiën  
• Het is niet bekend of de begrotingen die voor de ict-voorzieningen van nieuwe 
diensten zijn opgenomen worden toegekend. Voor zover de commissie heeft 
kunnen vaststellen zijn op de begrotingen van de nieuwe landen en van diensten 
van de nieuwe landen geen posten opgenomen voor het beheer en het onderhoud 
van de ict-voorzieningen voor de justitiële sector.  
 
e. Beheer  
• In de beschikbare inrichtingsplannen van diensten binnen de nieuwe landen zijn 
voorzieningen opgenomen voor het ict-beheer binnen de eigen organisatie.  
• De centrale server voor de hele rechtshandhavingsketen van het land Nederlandse 
Antillen staat op Curaçao. Er zijn de commissie geen afspraken bekend over het 
continueren van deze voorziening in de nieuwe staatkundige situatie, of de wijze 
waarop de nieuwe landen en de BES eilanden gebruik zouden kunnen maken van 
deze voorziening. 
 
f. Contacten met burgers  
-- 
 
Overige bevindingen 
-- 
*  35/120 

 
• Met Sint Maarten moet nog een overeenkomst worden afgesloten voor het 
verrichten van de interne accountantscontrolefunctie. 
• Door de verbetering van het financiële beheer op de eilanden zal het accent van de 
werkzaamheden van de SOAB kunnen verschuiven van advisering over de 
bedrijfsvoering naar de controle van jaarrekeningen. 
 
Bedrijfsvoering  
 
a. Algemene opmerkingen 
• SOAB is een professionele organisatie die binnen de overheid hooggewaardeerde 
rapporten opstelt. 
• SOAB is een zelfstandige (overheids)stichting en is ‘selfsupporting’ voor wat betreft 
de bedrijfsvoering. 
 
b. Personeelsbeheer en -beleid  
• SOAB kan als overheidsstichting eigen personeelsbeleid voeren. 
• Binnen SOAB wordt veel aandacht besteed aan professionalisering van het 
personeel.  
• De salarissen van SOAB zijn marktconform. Hierdoor wordt voorkomen dat 
specialisten vertrekken naar de particuliere sector. 
 
c. Integriteitsbeleid  
• De registeraccountants bij de SOAB zijn aangesloten bij het Koninklijk NIVRA en 
vallen daarmee onder de Verordening Gedrags Code van de NIVRA. Er zijn zes 
fundamentele beginselen expliciet opgenomen in deze code waaronder integriteit 
(naast objectiviteit, deskundigheid en zorgvuldigheid, geheimhouding en 
professioneel gedrag).  
• SOAB heeft voor de medewerkers kerncompetenties vastgesteld. ‘Integriteit’ is een 
kerncompetentie, opgenomen in alle functiebeschrijvingen en een expliciet 
onderdeel van de beoordelingscyclus. 
  
d. Financiën  
• De commissie heeft geen bijzonderheden met betrekking tot de financiële situatie 
van SOAB vastgesteld. 
 
e. Beheer  
• De commissie heeft geen bijzonderheden met betrekking tot de het beheer van 
SOAB vastgesteld. 
 
f. Contacten met burgers  
• SOAB richt zich uitsluitend op de overheid.  
 
Samenwerking met andere organisaties  
 
• SOAB heeft goede contacten met de auditdiensten van Nederlandse ministeries en 
van gemeenten. Deze contacten bieden de mogelijkheid om kennis uit te wisselen 
en verder te professionaliseren.  
 
 
*  37/120 

 
 
 
 
 
 
 
 
 
III CURAÇAO 
 
 
 
 
 
Nieuwe Bestuurlijke Organisatie 
Afdeling Burgerlijke stand, bevolkingsregister en verkiezingen 
Hoofdstembureau 
 
Politie 
Gevangenis 
Gouvernements opvoedingsgesticht 
Nieuwe toelatingsorganisatie 
Landsrecherche 
 
Raad van Advies 
Algemene Rekenkamer 
Ombudsman 
Kadaster 
 
*  39/120 

 
commissie dat medio april nog gestart moest worden met de werving en selectie 
van de leidinggevenden. 
g. De commissie verwijst in het kader van de NBO in het bijzonder naar haar 
opmerking bij de algemene observaties over het belang om de voortgang periodiek 
te auditen en de resultaten daarvan openbaar te maken.  
 
TOELICHTING 
 
Organisatieplannen 
 
• Uitgangspunt voor de nieuwe bestuurlijke organisatie van Curaçao is de ‘Eindnota 
Uitwerking van de nieuwe bestuurlijke organisatie van het Land Curaçao’ De 
4
commissie beschikte over een eindversie van 4 november 2008 .  
• In de eindnota is een aantal uitgangspunten voor de nieuwe organisatie uitgewerkt 
in een organisatiemodel. 
• Het organisatiemodel is voor elk ministerie uitgewerkt in een businessplan 
opgesteld door een kwartiermaker met hulp van een ondersteuningsgroep. De 
businessplannen zijn alle op dezelfde wijze ingericht en opgesteld met dezelfde 
hoofdstukken ( missie, visie; strategische doelen, structuur, formatie, 
personeelsplan en vooral een implementatieplan).  
• De commissie heeft bij haar veldonderzoek de indruk gekregen dat de 
betrokkenheid van de ‘werkvloer’ bij het model en de uitwerking in de 
businessplannen minimaal is geweest.  
• Medio april waren de plannen nog niet in overeenstemming gebracht met de 
beschikbare financiële en personele middelen.  
• De commissie kon niet beschikken over de businessplannen aangezien hierover 
nog geen besluitvorming had plaatsgevonden. 
  
Implementatie 
 
• De hiervoor genoemde businessplannen dienen eveneens als implementatieplan. 
• De nieuwe ministeries zullen per 10 10 10 maar zeer ten dele zijn ingericht en in 
personele zin zijn samengesteld als in de NBO is voorgesteld. 
• In veel gevallen zullen de Antilliaanse landsdiensten per 10 10 10 doorfunctioneren 
als Curaçaose landsdienst, vaak met dezelfde taakstelling in dezelfde 
samenstelling en met dezelfde mensen, alleen dan onder de verantwoordelijkheid 
van een minister van het land Curaçao. Slechts in een enkel geval zal per 10 10 10 
een integratie van oude organisatieonderdelen van eilandgebied en land kunnen 
plaatsvinden en gaan functioneren als nieuw organisatieonderdeel in een nieuwe 
setting en in een nieuwe ambtelijke en bestuurlijke hiërarchie (bijv. financiën, P&O). 
• De commissie vraagt zich af of de ideaaltypische organisatie die is beschreven in 
de eindnota en in de businessplannen in deze vorm op de middellange termijn 
gerealiseerd kan worden. De benodigde veranderingen in organisatiestructuur en -
cultuur zijn daarvoor te groot. Voorts vraagt de commissie zich af of Curaçao 
voldoende financiële middelen kan genereren om de beschreven organisatie in 
stand te houden. 
                                                      
4
  Tijdens het veldonderzoek bleek deze versie op een aantal kleinere punten te zijn aangepast. Deze 
aanpassingen hebben geen invloed gehad op het oordeel van de commissie. 
 
*  41/120 

 
Hierdoor is (onnodig) wrevel ontstaan. Voor het wegnemen hiervan ziet de 
commissie een primaire taak weggelegd voor de nieuwe leidinggevenden. Het is 
evident dat bij een dergelijke organisatieverandering sturing en communicatie van 
de ambtelijke top richting het personeel cruciaal is. Dit kan niet vroeg genoeg 
worden opgepakt. 
 
c. Integriteitsbeleid  
• Zoals reeds in het assessment opgemerkt is sinds de publicatie van het rapport 
Konfiansa (1999) door zowel het Land als het Eilandgebied Curaçao het nodige 
ondernomen.  
• De commissie heeft waardering voor de wijze waarop met name in Curacao de 
aanbevelingen van het rapport Konfiansa thans worden opgevolgd. Er is een 
coördinerend bureau en het Amsterdamse gemeentelijke bureau integriteit 
adviseert overheidsbreed over te nemen maatregelen.  
• Van belang is dat in wetgevende zin veel werk is verzet ter bevordering van de 
integriteit. In navolging van het assessment vraagt de commissie aandacht voor de 
elementaire onderwerpen die zij opgesomd hebben. Te denken valt aan richtlijnen 
inzake functieroulatie en reizen op kosten van derden, de inventarisatie en 
begeleiding van de kwetsbare functies in de NBO, omgang met en aanstelling van 
vertrouwenspersonen in de NBO.  
• De commissie is zich ervan bewust dat integriteit een lange adem vergt. In die zin 
acht de commissie voor de verdere verankering van de integriteitsinstrumenten in 
de NBO de instelling van een onafhankelijke organisatie wenselijk. Deze 
organisatie zou het integriteitsbeleid voor het gehele apparaat moeten formuleren 
en doen uitvoeren. In de huidige situatie is het Project Management Office belast 
met de coördinatie van het Curaçaose integriteitsbeleid, maar hebben diensten op 
punten de vrijheid van het centrale beleid af te wijken. Deze vrijheid zal in de NBO 
niet bijdragen aan het samensmeden van en komen tot verankering van de 
integriteitsinstrumenten in één ambtelijke apparaat.  
• De commissie verwijst in dit kader naar de uitvoerige bespreking van criterium 9 
(rapport Konfiansa) in het assessment van Curacao.  
 
d. Financiën  
• De commissie heeft geen inzicht gehad in de financiële kaders voor de nieuwe 
bestuurlijke organisatie. Gegeven de zeer hoge ambities en de veranderingen die 
daarvoor moeten plaatsvinden betwijfelt de commissie of de nieuwe bestuurlijke 
organisatie, zoals geschetst in de Eindnota en uitgewerkt in de businessplannen, op 
korte en middellange termijn financieel haalbaar zijn. 
 
e. Beheer  
• Ten aanzien van het beheer heeft de commissie geen opmerkingen aanvullend op 
het assessment van Curaçao. 
 
f. Contacten met burgers  
• Het is van belang dat de burger direct positieve indrukken krijgt van het land 
Curaçao. Het nieuwe ministerie van Bestuur, Planning en Dienstverlening speelt 
daarbij een belangrijke rol, meer in het bijzonder het vergunningenloket. Naar 
verwachting zal het vergunningenloket op 10 10 10 nog niet volledig operationeel 
*  43/120 

 
5.2    Bevolkingsadministratie 
 
 
De bevolkingsadministratie behoort bij het eilandgebied Curaçao tot de taken van de 
afdeling Burgerlijke stand, bevolkingsregister en verkiezingen. Deze afdeling zal 
onderdeel worden van het ministerie van Bestuur, Planning en Dienstverlening. In deze 
rapportage wordt naar de betreffende dienst verwezen als ‘Burgerzaken’. 
  
BEOORDELING 
 
De dienst Burgerzaken zal, met inachtneming van de onderstaande 
aandachtspunten, in staat zijn op acceptabel niveau te functioneren binnen het 
Land Curaçao.  
 
a. De uitvoering van taken op het gebied van burgerzaken en verkiezingen wordt 
momenteel naar voldoende tevredenheid uitgevoerd. Waar aandacht aan besteed 
moet worden is de positionering van het toezicht. Deze is in de bestaande (oude) 
situatie bij de Gezaghebber neergelegd voor wat betreft taken omschreven in 
Landsverordeningen en Rijkswetten en bij de verkiezingen. Voor de Burgerlijke 
stand en de Uitgifte ID kaarten krijgt de minister van Bestuur, Planning en 
Dienstverlening een centrale functie. De commissie wijst op het risico van 
politisering en zou er de voorkeur aan geven deze taken neer te leggen bij de 
Minister van Algemene Zaken. Dit geldt met name voor het toezicht op de 
verkiezingen. De commissie is van mening dat de organisatie van de verkiezingen 
zoveel mogelijk afgeschermd zou moeten worden van welke vorm van politieke 
inmenging dan ook, waarbij ook de schijn moet worden vermeden.  
b. De commissie adviseert om het toezicht met betrekking tot de uitvoering van de 
betreffende rijkstaken in de nieuwe situatie door het Kabinet van de Gouverneur te 
laten uitvoeren . 
c. De processen bij de dienst Burgerzaken zijn goed beschreven. 
d. De opschoning en de koppeling met overige basisadministraties zijn blijvende 
aandachtspunten. 
e. De twijfel over de betrouwbaarheid van de administratie is een risico bij de afgifte 
van paspoorten. De commissie geeft in overweging de taakverdeling tussen de 
gouverneur en burgerzaken met betrekking tot de paspoortuitgifte nader te bezien. 
f. De jaarlijkse audits zijn een goed instrument om de kwaliteitsverbeteringen bij 
burgerzaken te monitoren. De commissie geeft sterk in overweging de audits niet te 
beperken tot de paspoortuitgifte maar die over de gehele organisatie uit te strekken.  
g. De werkzaamheden bij de dienst Burgerzaken zijn kwetsbaar in de zin van 
integriteit. Integrale uitvoering van reeds gestarte integriteitstrajecten is daarom 
noodzakelijk. 
h. Scholing van personeel heeft de aandacht van de organisatie, de commissie 
benadrukt het belang van scholing op alle niveaus van de organisatie. 
i. Om pieken in de werkdruk te verminderen is het wenselijk om vacatures op te 
vullen. De commissie geeft in overweging een pool te vormen van oproep-
/reservekrachten. 
j. Voor de geldstromen is er een afdoend systeem met een duidelijk beschreven 
administratieve organisatie.  
*  45/120 

 
c. Integriteitbeleid 
• De dienst Burgerzaken is de eerste dienst van het eilandgebied Curaçao dat een 
structureel opgezet integriteitbeleid introduceerde. Er is ook een eigen 
integriteithandboek. Bij de commissie bestaat echter de indruk dat de afgelopen 
jaren minder aandacht aan integriteit is besteed.  
• De recente fraudegevallen geven aan hoe gevoelig de organisatie is voor 
integriteitsaantasting en dat er continue aandacht nodig is 
 
d. Financiën 
• De dienst Burgerzaken houdt zich zo veel mogelijk aan de begroting- en 
beleidscyclus.  
• Voor de interne geldstromen is er een afdoende systeem met een duidelijk 
beschreven administratieve organisatie. De dienst genereert zelf ook relatief veel 
inkomsten. 
  
e. Beheer 
• Het gebouw is functioneel opgezet en voorzien van een ict-infrastructuur, dat 
redelijk goed functioneert. De administratieve organisatie is ook beschreven en 
vastgelegd. 
• Ict is een belangrijke voorwaarde voor het goed functioneren van de dienst 
Burgerzaken. Upgrading IT (soft- en hardware) en vooral versterking van de ict-
sectie is nodig. 
 
f. Contacten met burgers 
• De dienst burgerzaken is een bij uitstek klant-, dus burgers-, gerichte dienst.  
• Er bestaat een klachtenprocedure maar er moet meer prioriteit aan gegeven 
worden en de procedures worden niet altijd systematisch gevolgd. Men wijt dit aan 
de grote werkdruk.  
• De dienst Communicatie & Voorlichting verzorgt een belangrijk deel van de 
informatie en voorlichting voor de dienst Burgerzaken. Klachten worden door 
coördinatoren en afdelingschefs opgevangen en indien nodig door het diensthoofd.  
 
Samenwerking met andere organisaties 
 
• Er is inhoudelijke samenwerking met Nederlandse gemeenten. 
• Dubbele inschrijvingen met Nederlandse gemeente is door (automatische) 
terugkoppeling sterk gedaald. Dit geldt ook voor het PIVA-gebied. De bestaande 
tekortkomingen hebben vooral te maken met oudere vertrek- en vestiginggegevens 
en het niet terugkoppelen (door de burger zelf) van mutaties bij vertrek en of verblijf 
in een ander land buiten het GBA/PIVA gebied. Er is in ieder geval veel aandacht 
hieraan besteed en nog altijd lopen er projecten.  
 
Overige bevindingen 
 
• De actualiteit, betrouwbaarheid en beveiliging van de bevolkingsadminstratie is de 
afgelopen jaren verbeterd, maar met name ten aanzien van de betrouwbaarheid 
moet nog een verbeterslag plaatsvinden,  
*  47/120 

 
5.3 Hoofdstembureau 
 
 
BEOORDELING 
 
Het hoofdstembureau Curaçao zal in staat zijn verkiezingen en referenda uit te 
voeren voor het toekomstige land. De commissie is van oordeel dat er 
voorzieningen gecreëerd zullen moeten worden om de onafhankelijkheid van het 
hoofdstembureau blijvend te verzekeren. 
 
a. Het hoofdstembureau Curaçao is altijd al verantwoordelijk geweest voor de correcte 
uitvoering van de verkiezingen voor zowel het Land de Nederlandse Antillen als 
voor het eilandgebied Curaçao. Het hoofdstembureau heeft daarbij de zorg voor de 
kandidaatstelling en de bepaling van de uitslag. Dit is naar tevredenheid uitgevoerd. 
b. De organisatie van de verkiezingen en referenda wordt door de dienst burgerzaken 
Curaçao uitgevoerd. Aangezien de kwaliteit van de dienst Burgerzaken gunstig 
beoordeeld wordt mag verwacht worden dat de organisatie van verkiezingen van 
hoge kwaliteit blijft. Het betreft hier, naast het organisatorische vermogen van de 
dienst Burgerzaken, vooral de kwaliteit en de inrichting van het kiezersregister. 
c. In de rapportages van een aantal verkiezingen en referenda door 
vertegenwoordigers van de Verenigde Naties en regionale electorale organisaties is 
een positieve beoordeling gegeven. 
d. Een positie van het hoofdstembureau op afstand van de politiek is noodzakelijk. 
Hierbij dient ook de schijn van beïnvloeding te worden vermeden. Dit dient de 
nodige aandacht te krijgen en op korte termijn geregeld te worden. 
 
TOELICHTING 
 
• Het hoofdstembureau maakt gebruik van personeel van de dienst Burgerzaken en 
5
aanvullend van SKS , politie en de dienst Communicatie & Voorlichting. In de 
nieuwe situatie zal dit onveranderd blijven.  
• De onpartijdige positie van het hoofdstembureau wordt nu verzekerd door de positie 
van de gezaghebber als voorzitter van het hoofdstembureau en het bestuurscollege 
onder voorzitterschap van de gezaghebber die de leden benoemt. In het land 
Curaçao zal een (politieke) minister de leden benoemen en ontslaan. De Kiesraad 
wordt wel uitgewerkt voor Curaçao maar voor wat betreft de benoeming van de 
leden van het hoofdstembureau dienen meer waarborgen gecreëerd te worden om 
de onafhankelijkheid, integriteit en onpartijdigheid van dit orgaan te verankeren.   
                                                      
5
  Serviso di Kontrol i Siguridat 
*  49/120 

 
 
BEOORDELING  
 
De commissie is van oordeel dat de diverse verbetertrajecten de afgelopen jaren 
nog onvoldoende gestructureerd zijn omgezet in daadwerkelijke verbeteringen 
over de volle breedte van het korps ten opzichte van de situatie in november 2006. 
 
N.B. In de slotverklaring van november 2006 is afgesproken dat een sterke verbetering van de politie 
noodzakelijk is. 
 
a. In 2005 is het KPC gestart met een ontwikkeltraject. Met behulp van fondsen van 
het PVNA is een groot aantal veranderingsinitiatieven genomen. In het kader van 
die initiatieven werd een begin gemaakt met de informatiegestuurde politie, een 
succesvol roofovervallenteam opgericht en een aanvang gemaakt met een 
systematische benadering van bedrijfsprocessen in het korps.  
b. Er is een inrichtingsplan voor het korps voor het nieuwe land Curaçao. Het plan is 
systematisch opgezet en voorzien van een begroting. De informatiegestuurde 
politiezorg geldt als uitgangspunt en er wordt beoogd te sturen op processen. Bij 
voltooiing van de implementatie, inclusief de daarbij behorende kwaliteitsslag en 
cultuuromslag, zal het Land Curaçao beschikken over een kwalitatief volwaardig en 
professioneel politiekorps. 
c. Het KPC plaatst de implementatie van het inrichtingsplan in het bredere kader van 
de in 2005 ingezette versterking van het korps. Uit de evaluatie van PVNA blijkt dat 
op een aantal terreinen verbeteringen zichtbaar zijn. Dat concluderen ook degenen 
die betrokken waren bij de kritische rapportage van het KPC uit 2008. Ook zij 
stellen verbeteringen vast en het élan binnen de leiding om die verbeteringen door 
te zetten. Ook de commissie trof dit élan aan. 
d. Het korps ontbreekt het niet aan rapporten en beleidsvoornemens. De vertaling 
naar daadwerkelijke uitvoering, het afmaken van verbetertrajecten en het 
vasthouden van verworvenheden moet naar het oordeel van de commissie meer 
aandacht krijgen.  
e. Er is geen implementatieplan. Informatie ontbreekt over de wijze waarop en de 
snelheid waarmee het KPC wordt omgevormd van de huidige situatie naar de 
organisatie en de kwaliteit die in het inrichtingplan wordt beschreven. Door de 
afwezigheid van een implementatieplan is het voor de commissie moeilijk na te 
gaan op welke wijze en op welke termijn de realisatie van het inrichtingsplan 
gestalte krijgt.  
f. Het korps dient spoedig helderheid te hebben over het financiële kader voor de 
politie. De kosten van het nieuwe korps zijn aanzienlijk hoger dan het huidige 
budget. Er zullen dus keuzes moeten worden gemaakt. Vervolgens zal een plan 
opgesteld moeten worden hoe binnen de gegeven financiële kaders de essentiële 
politiefuncties kunnen worden uitgevoerd. Dit kan gevolgen hebben voor het 
inrichtingsplan. 
g. Het ambitieniveau van het met Nederlandse assistentie tot stand gekomen en 
inrichtingsplan is zeer hoog. De commissie adviseert tot een realistische prioritering 
en fasering.  
h. Wat betreft de bestrijding van complexe misdaadvormen adviseert de commissie 
primair de aandacht te richten op de verdere inrichting en versterking van het 
reguliere rechercheproces. Vanuit die basis kan worden gewerkt aan de opbouw 
*  51/120 

 
• In de visie in het inrichtingsplan wordt melding gemaakt van de noodzaak om 
systematisch aandacht te besteden aan preventie. Veiligheidszorg wordt gezien als 
een brede verantwoordelijkheid die zich ook tot het bestuur uitstrekt. De realisering 
van deze ambities vraagt een visie en hoogwaardige capaciteit bij zowel het korps 
als het bestuur van het nieuwe land. Uit het inrichtingsplan blijkt niet hoe de 
noodzakelijke competenties, om met behulp van het korps die visie te ontwikkelen, 
worden verworven.  
• Wijkgericht werken is nog nauwelijks ontwikkeld. Ook dit vergt een forse investering 
in geld, kennis en samenwerking met bestuur en ketenpartners.  
 
Implementatie 
 
• Ondanks weerstand die het rapport ‘Nu of nooit’ ontmoette, is met behulp van het 
korps Rotterdam-Rijnmond een verdere impuls gegeven aan de verbeteractiviteiten. 
Dit sloot aan bij verbeterinitiatieven die het korps zelf had genomen, veelal met 
steun van het Plan Veiligheid Nederlandse Antillen (PVNA).  
• Rotterdam-Rijnmond was doende per korps een aantal Nederlandse politiemensen 
te rekruteren die de verandering van binnenuit kunnen begeleiden. Voor Curaçao is 
dit traject inmiddels stopgezet. 
• Er is geen apart implementatieplan. Er is wel een nota kwaliteitsbeleid van 
september 2009 waarin beschreven wordt hoe binnen het KPC 
kwaliteitsmanagement vorm zal krijgen. Deze is opgesteld voordat het genoemde 
inrichtingsplan werd afgerond. Onduidelijk is of deze nota fungeert als 
implementatieplan, of dat er nog een apart implementatieplan wordt opgesteld.  
• Vanaf 2006 is een aantal initiatieven genomen om de bedrijfsvoering te versterken. 
Er is een afdeling bedrijfsvoering opgezet. Gebouwen zijn verbouwd en opgeknapt. 
• Een extra complicatie wordt gevormd door de aanstaande pensionering van de 
korpschef. De werving van een opvolger zal lastig zijn, terwijl in deze fase van 
ontwikkeling een goede bezetting van sleutelposities urgent is. 
 
Recherche. Bestrijding van de grensoverschrijdende, zware en georganiseerde misdaad  
 
• Voordat het korps toe kan komen aan de opbouw van een gespecialiseerde 
eenheid voor de bestrijding van complexe misdaadvormen verdient de inrichting en 
versterking van het reguliere rechercheproces alle aandacht.  
• Met behulp van fondsen van het PVNA is een groot aantal veranderingsinitiatieven 
genomen. In navolging daarvan zijn onder meer de bestrijding van 
geweldscriminaliteit, de kwaliteit van de informatieverzameling, de analysekwaliteit, 
de organisatie van de opsporing en de kwaliteit van de dossiervorming 
systematisch verbeterd. Na 2008 zijn initiatieven ontplooid om die verbeteringen te 
introduceren binnen andere recherche-afdelingen. Dat proces is nu gaande. Door 
opleidingen en trainingen moet geïnvesteerd worden in de kwaliteit van de 
medewerkers. Werkprocessen moeten opnieuw worden ingericht 
• De verbetering van de opsporing van gewelddadige overvallen heeft geleid tot de 
oprichting van een observatieteam, de instelling van een infodesk, de verbetering 
van de intake en de betere organisatie van de tactische recherche. Het korps heeft 
daarmee een belangrijke slag gemaakt waarvan kan worden geprofiteerd bij de 
systematische versterking van de recherchefunctie.  
*  53/120 

 
• Over de kwaliteit van het personeel zijn in de rapportages van 2006 en 2008 
kritische opmerkingen gemaakt. Die waren zodanig systematisch, dat het niet 
aannemelijk is dat daarin in de afgelopen korte periode en over de hele breedte 
verbeteringen kunnen zijn aangebracht. Waarnemingen daarover konden in het 
bestek van deze toetsing niet worden gedaan. Dat geldt ook voor de leiding waar 
het betreft het begeleiden, motiveren en corrigeren van personeel. Het PVNA-
project ter versterking van het management betrof vooral de bedrijfsvoering. 
• Er worden beoordelings- en functioneringsgesprekken gevoerd. De kwaliteit van de 
gesprekken en de vastlegging van de uitkomsten is echter vatbaar voor 
verbetering.  
• Een project voor cultuurverandering is niet goed van de grond gekomen.  
• Bij de opbouw van functies en functiewaarderingen is gekozen voor een 
zogenaamde functiehuisbenadering.  
• De formatieve sterkte van het KPC ligt nu op 694. Het inrichtingsplan noemt als 
voorgestelde formatieve sterkte 847. Het is de vraag op welke wijze en op welke 
termijn de ontwikkeling van de huidige naar de gewenste formatiesterkte zal 
worden gemaakt. Een implementatieplan zou hieromtrent duidelijkheid kunnen 
verschaffen.  (Zie hieronder bij Financiën.)  
 
c.  Integriteitsbeleid  
• Op integriteitsschendingen wordt ad-hoc, maar duidelijk gereageerd.  
• De aanbeveling van de commissie Camelia-Römer om met gerichte maatregelen 
de weerbaarheid te vergroten van de politieambtenaar, lijkt geen structureel gevolg 
te hebben gekregen. In het rapport Nu of nooit wordt gepleit voor een stevig 
integriteitstraject. Er zijn inmiddels wel contacten met het bureau integriteit van de 
gemeente Amsterdam. 
• De commissie bepleit meer structurele aandacht voor integriteitsbewaking, Het 
Bureau Interne Zaken zou hierin een belangrijke rol kunnen vervullen, ook in de zin 
van beleidsadvisering. Voorbeeldgedrag van leidinggevenden is essentieel om de 
gewenste beweging in gang te zetten. “The top sets the culture”, aldus de 
commissie Camelia-Römer. 
 
d.  Financiën  
• Volgens een berekening van het inmiddels ontbonden presidium van het 
verbetertraject politie van september 2009 lagen de voorgestelde sterktes in de 
voor de twee nieuwe landen ingediende inrichtingsplannen in totaal ruim 40% 
boven de huidige sterkte. Ten tijde van het afsluiten van deze tekst was nog geen 
middelenkader voor het nieuwe land Curaçao beschikbaar. Er is dus geen 
duidelijkheid over de vraag of de begroting bij het inrichtingsplan aanvaardbaar is 
voor het bestuur van het nieuwe land Curaçao en of een korps van de voorgesteld 
omvang duurzaam financierbaar is. Onbekend is ook op welke onderdelen van de 
politiezorg eventuele reducties zullen drukken en wat de invloed van zulke 
reducties zullen zijn op de kwaliteit van het korps en op haar vermogen om in 
gehele politiezorg goed te voorzien.  
• Er nog geen meerjarenbegroting of -raming. Evenmin een meerjarenbeleidplan. Die 
zijn noodzakelijk om voor het korps beleidslijnen uit te zetten voor langere periodes 
dan een jaar en de financiering van plannen zeker te stellen.  
 
 
*  55/120 

 
6.2  Gevangenis 
 
 
De commissie trof veel rapportages aan over de situatie in Bon Futuro gevangenis. Er is 
veel aandacht voor de inrichting en er wordt zeer regelmatig verslag gedaan van de 
diverse verbeteracties. De commissie voegt geen nieuwe inzichten toe aan de bestaande 
en volstaat met een globale beschrijving en beoordeling.  
 
BEOORDELING  
 
De situatie in de strafinrichting Bon Futuro is ernstig. Er zijn nog grote knelpunten 
in het functioneren van de strafinrichting.  
  
a. Het Europees Comité inzake de voorkoming van folteringen en onmenselijke of 
vernederende behandeling of bestraffing (CPT) van de Raad van Europa bezocht 
de inrichting in 2007 en constateerde ernstige tekortkomingen. De Rijksministerraad 
besloot daarop de Gouverneur te verzoeken om halfjaarlijkse rapportages over de 
verbeteracties. Twee Nederlandse wetenschappers, de heren Vegter en De Lange, 
assisteren de Gouverneur bij deze rapportages. Er zijn inmiddels twee rapporten 
over Curaçao, te weten september 2008 en mei 2009. Het derde rapport van Vegter 
en De Lange is in voorbereiding. De commissie heeft deze rapportage niet meer 
kunnen betrekken in de beoordeling.  
b. In de voortgangsrapportage van mei 2009 noemen Vegter en De Lange de situatie 
in Bon Futuro gevangenis nog zorgwekkend. Door de focus op de veiligheid 
stagneert volgens de rapporteurs het ingezette verbetertraject. Knelpunten zijn er 
onder meer op het terrein van de personele bezetting en de relatie tussen 
gedetineerden en personeel. Zij rapporteren verbeteringen op het terrein van 
hygiëne en training van het personeel. 
c. Er is een begin gemaakt met een aparte afdeling voor jeugdigen. 
d. Er loopt een samenwerkingsovereenkomst verbetertraject met plan van aanpak 
Bon Futuro gevangenis tussen de Nederlandse Antillen en Nederland, getekend 
juni 2009, met een looptijd van drie jaar. Doel is het verbeteren van de 
(veiligheids)situatie en het ‘CPT-proof’ maken van de inrichting. Het plan van 
aanpak verbetertraject behelst 17 stappen met producten die onder andere in het 
teken staan van de veiligheid, gebouwelijke voorzieningen, hygiëne en opleiding 
van medewerkers. Over de voortgang wordt viermaandelijks gerapporteerd.  
e. In de inrichting is een ondersteuningsteam van de Nederlandse Dienst Justitiële 
Inrichtingen werkzaam. 
f. Het self-assessment voor het land Curaçao vermeldt bij personeel: “Indien de 
knelpunten in de formatie in deze keten niet vóór de start van de nieuwe organisatie 
worden opgelost gaan knelpunten mee over en is zonder aanvullende extra 
inspanningen dit onderdeel van criterium 13 (goed functionerende en sluitende 
rechtshandhavingsketen) niet gewaarborgd. Ten tijde van deze assessment waren 
deze extra maatregelen niet genomen”.  
g. Duidelijk moge zijn dat de situatie in Bon Futuro gevangenis nog steeds ernstig is. 
Er is geen aanleiding de huidige aandacht te laten verslappen. De verbeteracties 
worden planmatig uitgevoerd. Er wordt gestructureerd gerapporteerd en de acties 
worden regelmatig beoordeeld.  
  
*  57/120 

 
6.3 Gouvernements Opvoedingsgesticht 
 
 
De commissie is niet in staat geweest meer uitgebreid onderzoek te doen naar de stand 
van zaken in en rond het Gouvernements opvoedingsgesticht (GOG). Hieronder worden 
enkele impressies weergegeven en wordt aandacht gevraagd voor de noodzaak te 
komen tot een jeugddetentie-inrichting. 
 
BEOORDELING 
 
Er moet meer aandacht komen voor het GOG. De commissie adviseert de krachten 
te bundelen om tot de oprichting van een gespecialiseerde jeugddetentie-inrichting 
te komen.  
 
a. Het is de commissie opgevallen dat veel aandacht uitgaat naar Bon Futuro 
gevangenis, terwijl het relatief stil blijft rond het GOG. Dit terwijl de noden bij het 
GOG eveneens groot zijn. Ook de commissie Camelia–Römer bepleitte meer 
aandacht voor de GOG. Daarbij komt dat de situatie rond problematische jeugdigen 
op Curaçao (en Sint Maarten) nijpend is. In het licht van de huidige problematiek 
dient met name de noodzaak van een aparte jeugddetentie-inrichting zich aan. In 
de Bon Futuro gevangenis is weliswaar sinds kort sprake van het opzetten van een 
aparte jeugdafdeling, maar nog altijd worden jeugdige gedetineerden geplaatst 
tussen volwassenen, hetgeen in strijd is met de meest elementaire 
resocialisatiegedachten. Bovendien mag worden betwijfeld of de Bon Futuro 
gevangenis, gezien de huidige problemen, de condities kan vervullen voor een 
adequaat detentieregime voor jeugdigen.  
b. Investeren in een veilige toekomst is in de eerste plaats investeren in 
jeugdpreventie. In dat kader wijst de commissie in dit verband op het nut dat de 
militaire dienstplicht en de sociale vormingsplicht hebben.  
c. In juridische en maatschappelijke kring, onder meer vanuit de ontwerpers van het 
nieuwe Wetboek van Strafrecht met een apart jeugdstrafrecht, klinkt de roep om 
aparte jeugddetentiecentra. De commissie adviseert de krachten te bundelen om tot 
de oprichting van een gespecialiseerde jeugddetentie-inrichting te komen, bij 
voorkeur niet binnen de muren van Bon Futuro. Het is alleszins de moeite waard 
om in dit kader de mogelijkheid te overwegen om te komen tot een 
gespecialiseerde intereilandelijke voorziening. De nadelen van het door de afstand 
bemoeilijken van de familie-contacten van de gedetineerde, zullen hier afgewogen 
moeten worden tegen de voordelen van het bundelen van schaarse kennis en 
expertise waardoor de inrichting kan voldoen aan de professionele standaarden.  
 
TOELICHTING 
 
• Het Gouvernementsopvoedingsgesticht (GOG) is een overheidsdienst die valt 
onder het ministerie van Justitie. In de inrichting worden geplaatst preventief 
gehechte en civielrechtelijk onder toezicht gestelde jongeren. Deze laatste 
categorie maakt het merendeel uit van de inrichtingsbevolking. Ook verblijven er 
jeugdige TBR-gestelden. Er zijn 50 opvangplaatsen.  
• Er ligt een doorontwikkelingsplan, opgesteld door het GOG op verzoek van de 
toenmalige minister van Justitie. Het plan bevat de voorwaarden om het GOG 
*  59/120 

 
6.4 Nieuwe toelatingsorganisatie 
 
 
De commissie heeft zich bij de toetsing van de vreemdelingenketen en grensbewaking 
grotendeels moeten beperken tot de beoordeling van de nieuwe toelatingsorganisatie. Er 
was geen gelegenheid om ook de overige onderdelen van de keten, met name het 
vreemdelingentoezicht, de uitzettingsprocedure en de grensbewaking, grondig te toetsen. 
Wat deze laatste onderdelen betreft, zal hieronder worden volstaan met enkele algemene 
observaties. 
  
BEOORDELING  
 
De opbouw van de nieuwe toelatingsorganisatie (NTO) vordert gestaag. 
Continuïteit in de leiding zal de eerste tijd cruciaal zijn.  
 
De commissie heeft zorgen over de grenscontrole op Curaçao, met name ook aan 
de kust en in de haven. De samenwerking tussen de betrokken diensten zou 
moeten worden geïntensiveerd. 
 
a. Er is een businessplan geschreven, een beoogd chef aangewezen, het proces is 
geautomatiseerd, er is een nieuw gebouw in gebruik genomen en er is een 
toegekende begroting. De werving en selectie van personeel vindt plaats en moet 
zijn afgerond in de eerste helft van 2010. De nieuwe organisatie kent nog 
kinderziektes. 
b. Er was bij de commissie bij het afsluiten van deze rapportage nog geen 
duidelijkheid over de financiële middelen vanaf 2011. Daarmee heeft de commissie 
niet kunnen vaststellen of er voldoende geld is om de organisatie op het vereiste 
niveau te brengen.  
c. De NTO heeft zich moeten losmaken van een groot aantal organisaties die elk hun 
stempel drukten op het toelatingsbeleid en de toelatingspraktijk. Een dergelijk 
proces kost tijd. 
d. De opleiding en bijscholing van de nieuwe medewerkers vergt aandacht evenals de 
kwaliteit van het overgenomen personeel van de oude organisaties. De nieuwe 
organisatie heeft inmiddels 10 medewerkers aangenomen. Dit zijn relatief jonge, 
goed opgeleide mensen. De commissie verwacht dat de nieuwe medewerkers een 
positieve invloed hebben op de cultuur en werksfeer, daartoe uitgedaagd door een 
dynamische chef van de nieuwe organisatie. De vreemdelingenwetgeving is 
complex. Het vreemdelingenrecht is voortdurend in beweging. Het zal een uitdaging 
zijn voor de nieuwe organisatie om de medewerkers op te leiden en hun kennis up 
to date te houden.  
e. Het nieuwe geautomatiseerde systeem (FMS) kent ingebouwde beveiligingen tegen 
integriteitsschendingen, zoals verplichte functiescheidingen en dergelijke. Gerichte 
aandacht van het management voor de integriteitsbewaking op het menselijke vlak 
blijft echter noodzakelijk.  
f. Het is niet duidelijk of binnen het PVNA budget is vrijmaakt om de implementatie 
van het FMS-systeem goed af te ronden en om zorg te dragen voor updates en 
onderhoud. Bij overdracht aan de NTO kunnen continuïteitsrisico’s ontstaan, de 
commissie vraagt hier aandacht voor.  
*  61/120 

 
 
Bedrijfsvoering  
 
a.  Algemene opmerkingen 
• In het Businessplan van de NTO is een afdeling bedrijfsvoering voorzien. Die heeft 
tot doel het faciliteren van de primaire processen door een goed werkende ict-
infrastructuur, een effectief HR-beleid; een AO-handboek enz. Er is een ervaren 
hoofd bedrijfsvoering aangewezen die met veel inzet werkt aan de opbouw van de 
bedrijfsvoeringsfunctie. Het zou mooi zijn als deze kennis in een 
samenwerkingsconstructie ook ten goede zou komen aan Sint Maarten. 
 
b.  Personeelsbeheer en -beleid  
• In het businessplan van de nieuwe organisatie wordt een formatieplan beschreven. 
Voor het vaststellen van het benodigde aantal formatieplaatsen is gebruik gemaakt 
van de beschrijvingen van de nieuwe functies binnen de NTO. Hierbij is per functie 
de kerntaak beschreven en een schatting gemaakt van het te besteden aantal fte’s 
per kerntaak. Volgens het businessplan heeft de nieuwe organisatie een formatie 
van 50 fte. 
• Er zijn inmiddels 10 medewerkers geworven, onder wie drie juristen en twee 
archiefmedewerkers. Inmiddels is er 30 fte werkzaam. Het zal niet eenvoudig zijn 
de andere medewerkers te werven. Er is op Curaçao een tekort aan 
gekwalificeerde kandidaten.  
• De kwaliteit van het personeel is nog een aandachtspunt. Met het overnemen van 
het bestaande personeel heerst binnen de nieuwe organisatie deels nog de oude 
werkcultuur. Medewerkers zijn niet gewend zelfstandig te werken. Bovendien is er 
sprake van vergrijzing onder het personeel van de bestaande organisaties. Meer 
dan de helft van de huidige formatie echter is nieuw. Dit zijn relatief jonge, goed 
opgeleide mensen. De hoop en verwachting van de leiding en van de commissie is 
dat zij de toon gaan bepalen waarbij het commitment van de leiding cruciaal zal 
blijken.  
• De opleiding en bijscholing van medewerkers in een complex werkveld als dit vergt 
daarnaast veel aandacht.  
• Er worden functioneringsgesprekken gevoerd. 
• Er wordt een begin gemaakt met het stellen van productiedoelen. 
 
c.  Integriteitsbeleid  
• Belangrijk is dat het nieuwe geautomatiseerde systeem FMS ingebouwde 
beveiligingen kent tegen integriteitsschendingen. In het nieuwe gebouw hangen 
bovendien camera’s waarvan eveneens een preventieve werking uitgaat.  
• De ontwerp-landsverordening Materieel Ambtenarenrecht (LMA) bevat waarborgen 
voor het tegengaan van integriteitschendingen. Daarnaast krijgt integriteit veel 
aandacht in het businessplan van de nieuwe organisatie. Er wordt gesproken over 
een gedragscode, klachtenafhandeling, handelen conform de wet- en regelgeving, 
verantwoording alsmede openheid en eerlijkheid binnen de organisatie en ten 
opzichte relaties en cliënten.  
• De commissie stelt echter vast dat in de praktijk van deze opbouwfase nog 
nauwelijks een actief integriteitsbeleid wordt gevoerd.  
 
 
*  63/120 

 
nog onvoldoende leeft bij betrokkenen. Meerdere gesprekspartners geven aan zich 
niet betrokken te voelen en niet op de hoogte te zijn van de vorderingen. 
 
Overige bevindingen  
 
• Het is de commissie gebleken dat er op Curaçao aanzienlijke capaciteitstekorten 
zijn bij de grenscontrole. Met name de controle bij de zeehavens (inclusief de 
controle op cruiseschepen) en het mobiel toezicht aan de kusten en baaien laat te 
wensen over. Er valt nog veel te winnen bij intensivering van de samenwerking 
tussen de verschillende partners. Volgens één van onze gesprekspartners wordt er 
nog teveel vanuit de eigen organisatie gewerkt en niet breder gekeken.  
 
*  65/120 

 
• Het voornemen is om de transitie te gebruiken voor een verbetering van de 
landsrecherche voor het land Curaçao. Het plan van aanpak verbetering 
landsrecherche beoogt het instituut te professionaliseren.  
• De inrichting van een vernieuwde landsrecherche op Curaçao is nog in een prille 
beginfase. De kwartiermaker is eerst kort geleden aangewezen.  
• Er is nog geen organisatie- en inrichtingsplan met formatieplan, zoals voorzien in 
het plan van aanpak. Nog onduidelijk is, of gestart wordt met de huidige formatie 
van de landsrecherche. De kwartiermaker heeft het voornemen 4 à 5 nieuwe 
mensen aan te trekken. De formatie zou volgens het plan van aanpak uiteindelijk 
moeten uitkomen op 21 fte.  
 
Bedrijfsvoering 
 
a. Algemene opmerkingen 
• De bedrijfsvoering van de nieuwe landsrecherche moet nog worden opgebouwd.  
• In het plan van aanpak wordt voorgesteld de PG, ter versterking van zijn 
gezagspositie, een zware beheersrol te geven ten aanzien van de landsrecherche. 
Dit zou kunnen via een mandateringsmodel. (Een concept-mandaatbesluit is 
gereed.) De commissie is voorstander van een zware beheersrol voor de PG. 
Daartoe moet de bezetting van het parket PG worden versterkt. De 
beleidsmedewerker die in het plan van aanpak is voorzien voor het parket PG, 
wordt thans geworven. De PG heeft aangegeven de eveneens te werven 
coördinerend rechercheofficier voor het parket PG te willen inzetten als 
integriteitsofficier voor de landsrecherche.  
 
b. Personeelsbeheer en –beleid 
• Er zijn nog geen functie- en opleidingseisen geformuleerd. Het is onbekend hoe 
wordt vormgegeven aan de wens dat de kwaliteitseisen voor de Curaçaose 
landsrecherche en die voor de rijksrechercheurs gelijk moeten zijn.  
 
c. Integriteitsbeleid 
• In deze fase van ontwikkeling van de nieuwe landsrecherche heeft de commissie 
zich geen oordeel kunnen vormen over het te voeren integriteitsbeleid.  
 
d. Financiën 
• Er zou geld zijn gereserveerd op de begroting van het land waarin ook in uitbreiding 
is voorzien. De commissie heeft niet kunnen vaststellen of er daadwerkelijk geld 
beschikbaar is voor de startformatie en of de gewenste formatie door het 
toekomstige land wordt toegekend.  
 
e. Beheer 
• Voor wat betreft het beheer van de landsrecherche wordt kortheidshalve verwezen 
naar de algemene opmerkingen.  
• De huisvesting van de huidige landsrecherche laat zeer te wensen over en zal 
demotiverend werken op de medewerkers die de landsrecherche moeten voorzien 
van een nieuw élan. Grondige renovatie of nieuwe huisvesting is dringend nodig.  
 
*  67/120 

 
7   Instituties 
 
 
7.1  Raad van Advies 
 
BEOORDELING 
 
Naar verwachting zal de Raad van Advies van Curaçao op 10 10 10 kunnen 
functioneren. Een aandachtspunt is de benoeming van de eerste leden van de 
Raad. 
 
a. Naar verwachting zal het apparaat van de Raad van Advies van de Nederlandse 
Antillen overgaan naar de Raad van Advies van het land Curaçao. 
b. De Commissie heeft geen opmerkingen over het apparaat van de Raad. Alle 
elementen zijn aanwezig om de Raad van Advies Curaçao te scheppen. Alle 
stappen zijn door de raad zelf geïdentificeerd. Wat ontbreekt is echter een concreet 
plan voorzien van een tijdsplan en mijlpalen. Het is aan het bestuur van Curaçao 
om hiertoe het initiatief te nemen. 
c. Een aandachtspunt is de benoeming van de leden van de Raad van Advies zelf. In 
de landsverordening van Curaçao is een procedure opgenomen voor de benoeming 
van leden. Echter, voor de benoeming van de ‘eerste’ Raad is geen procedure 
vastgelegd. De commissie meent dat bij de selectie van leden naast kundigheid ook 
onafhankelijkheid en gezag zeer belangrijke selectiecriteria moeten zijn. Daarbij 
beveelt de commissie aan om ook de bij de huidige Raad van Advies van de 
Nederlandse Antillen aanwezige expertise en ervaring in ogenschouw te nemen. 
Voorts is het van belang is dat snel helderheid komt over de te benoemen leden. 
De commissie meent dat uiterlijk twee maanden voordat de transitie zijn beslag 
krijgt de leden bekend moeten zijn. 
d. De commissie acht samenwerking met de Raad van State en de Raden van Advies 
van Sint Maarten en van Aruba onontbeerlijk voor de verdere professionalisering 
van de Raad van Advies. 
 
TOELICHTING 
 
Organisatieplannen 
 
• De organisatie van de Raad van Advies voor het Land Curaçao is beschreven in de 
eilandsverordening Raad van Advies voor het land Curaçao. Het is bij de 
commissie noch bij de Raad van Advies van de Nederlandse Antillen bekend 
wanneer deze landsverordening in de eilandsraad behandeld zal worden. 
• Er ligt een ambtelijk voorstel van de secretaris voor de transitie van het apparaat 
van de Raad van Advies van de Nederlandse Antillen naar de Raad van Advies van 
Curaçao. Hierin is noch rekening gehouden met eventuele uitbreiding van taken 
noch met het benoemen van fulltime leden van de Raad. 
 
Implementatie 
 
• Er bestaat geen actueel implementatieplan voorzien van tijdpad en mijlpalen dat 
vermeldt wie, wat, wanneer moet ondernemen (het hiervoor genoemde plan van de 
*  69/120 

 
f. Contacten met burgers 
• De Raad van Advies acht het van belang dat haar adviezen en verslagen 
beschikbaar zijn voor de burger, conform de wet openbaarheid van bestuur. Thans 
wordt gewerkt aan verbetering van de website en publicatie via dit platform. 
 
Samenwerking met andere organisaties 
 
• Er wordt samengewerkt met de Raad van State. Verdere samenwerking binnen het 
Koninkrijk is nog beperkt. 
• De Raad van Advies heeft tot nu toe geen rekening gehouden met een eventuele 
samenwerking met de Raad van Advies Sint Maarten.  
 
Overige bevindingen 
-- 
 
 
 
*  71/120 

 
Kamer direct hierin worden herkend, zijnde de controle van de ontvangsten en 
uitgaven (jaarrekening) en doelmatigheidsonderzoeken (functioneren van het 
apparaat, ministeries).  
• In de wettelijke bepalingen ten aanzien van de onafhankelijkheid van de leden zijn 
nog geen veranderingen aangebracht. In de landsverordening voor de Algemene 
Rekenkamer voor Curaçao is een procedure opgenomen voor de benoeming van 
leden van de Rekenkamer. Kern hiervan is dat het college zelf een bindende 
aanbevelingslijst aan het parlement aanbiedt. Deze procedure kan vanzelfsprekend 
niet gevolgd worden bij de benoeming van de leden van het ‘eerste’ college.  
 
Implementatie 
 
• Een transitieplan is er (nog) niet. Wel heeft de Kamer aan het bestuurscollege 
Curaçao aangegeven wat er op wetgevingsgebied ten aanzien van de overgang 
nog dient te gebeuren. De wijze waarop zal worden omgegaan met de benoeming 
van de leden is in dit verband belangrijk, alsook meer duidelijkheid ten aanzien van 
de wensen op het gebied van samenwerking met het land Sint Maarten. 
• Het werkveld en daarmee de werkzaamheden van de Rekenkamer wijzigen; in de 
nieuwe situatie heeft men immers nog maar te maken met één eiland in plaats van 
vijf. Ook zal het aantal te controleren werkvelden groter worden: De huidige 
eilandstaken vallen in de nieuwe situatie ook onder het regime van de Rekenkamer. 
De Algemene Rekenkamer verwacht dat dit zal leiden tot een uitbreiding van de 
staf van de Rekenkamer. 
• Er zijn veranderingen die niet per se per 10 10 10 gerealiseerd hoeven te zijn. Dit 
betreft met name interne organisatorische veranderingen. Anders ligt het bij 
veranderingen waarbij er wettelijke voorzieningen aan te pas komen. Bijzonder 
aandachtspunt hierbij is de formele afbouw van de werkzaamheden van de ARNA. 
Onduidelijkheid is wat de opheffing van het land Nederlandse Antillen betekent voor 
de werkzaamheden voor de Rekenkamer die betrekking hebben op 2010 en de 
jaren daarvóór (jaarrekeningen). Hiervoor zullen wettelijke voorzieningen getroffen 
moeten worden. 
 
Bedrijfsvoering  
 
a. Algemene opmerkingen 
-- 
 
b. Personeelsbeheer en -beleid  
• De verantwoordelijkheid voor het personeelsbeheer en -beleid liggen bij de 
Rekenkamer zelf. Disciplinaire maatregelen zijn thans geregeld in het 
personeelsreglement.  
• De Rekenkamer wil werken aan de verdere ontwikkeling van het personeel. In de 
praktijk heeft men hieraan echter nog geen invulling kunnen geven. Er is geen 
sprake van een structurele inzet van personeelsinstrumenten zoals functieroulatie 
en een opleidingsplan. 
• Voor de personeelsontwikkeling worden door het personeel ad hoc workshops, 
symposia en cursussen bezocht. De samenwerking met de Nederlandse Algemene 
Rekenkamer geeft voorts mogelijkheden voor de ontwikkeling van personeel. 
 
*  73/120 

 
Gesprekken met Sint Maarten bevinden zich nog in een oriënterende fase. 
Afhankelijk van de personele invulling op Sint Maarten (dit is een bepalende factor) 
en prioriteitstellingen kunnen afspraken worden gemaakt over periodieke 
begeleiding van medewerkers dan wel specifiek uit te voeren taken. Zaak is dat Sint 
Maarten hiertoe middelen in de begroting opvoert na afstemming. 
• Het uitvoeren van werkzaamheden ten behoeve van Sint Maarten in de vorm van 
een dienstverleningsovereenkomst zou organisatorische gevolgen hebben voor de 
Rekenkamer. De formatie zou dan tijdelijk dan wel structureel uitgebreid moeten 
worden. Uitgangpunt voor de Rekenkamer blijft dat de werkzaamheden ten 
behoeve van Curaçao ongestoord doorgang moeten vinden.  
 
Overige bevindingen 
 
• Ten aanzien van het omgaan met aanbevelingen/adviezen van de Rekenkamer 
bestaat bij de Rekenkamer het voornemen om in de nieuwe situatie een presentatie 
te geven aan de Staten van het land Curaçao ter zake de bevindingen en 
aanbevelingen in haar rapporten. Hiernaast zal de Rekenkamer een samenvatting 
van de bevindingen/aanbevelingen opstellen, speciaal op de pers gericht en 
laatstgenoemden actief hierover informeren. De Rekenkamer verwacht dat met 
deze aanpak de gemeenschap kritischer naar het bestuur zal kijken en dat het 
bestuur zich daardoor geroepen zal voelen om aanbevelingen/adviezen van de 
Rekenkamer serieus te nemen.  
 
 
*  75/120 

 
Bedrijfsvoering  
 
a. Algemene opmerkingen 
• De Ombudsman is een kleine organisatie van 4 medewerkers en 2 ondersteunende 
medewerkers.  
 
b. Personeelsbeheer en -beleid  
• De Ombudsman heeft een systeem waarin personeelsbeoordeling en 
functioneringsgesprekken een plaats hebben.  
• Er is geen opleidingsplan. Jaarlijks worden zoveel mogelijke relevante korte 
trainingen op het vakgebied gevolgd.  
• Jaarlijks krijgen twee medewerkers de mogelijkheid om 
kennisuitwisselingsprogramma’s te volgen bij andere Ombudsmanbureaus in het 
buitenland (Nederland/Caribische gebied). 
  
c. Integriteitsbeleid  
• Er is geen integriteitsbeleid voor de Ombudsman vastgelegd. In overleg met het 
Bureau Integriteit Amsterdam is een eerste aanzet hiertoe gedaan. Het voltallige 
personeel heeft in maart 2010 een training gekregen, verzorgd door het Bureau 
Integriteit Amsterdam.  
• In overleg met het Bureau Integriteit Amsterdam en de Gemeentelijke Ombudsman 
van Amsterdam zal de Ombudsman, vooruitlopend op een tweede training, 
onderzoeken welke regelingen en procedures op dit gebied bestaan voor 
ombudsinstituten die, al dan niet aangepast, toepasbaar zijn op haar bureau. 
 
d. Financiën  
• De naamsbekendheid van de Ombudsman is voor een belangrijk deel bepalend 
voor de mate waarin het publiek bij de Ombudsman zal aankloppen voor 
rechtsbescherming. De financiële middelen voor communicatie via radio- en 
televisie, voor het plaatsen van advertenties, voor het ontwerpen en onderhouden 
van een verfijnde en up to date website, voor het publiceren van bijdragen van de 
Ombudsman in kranten, is zeer beperkt.  
• In de huidige begroting voor de Ombudsman is voorts weinig ruimte voor 
activiteiten die de kwaliteit van de Ombudsman zullen verhogen zoals voor 
opleidingen en kennisuitwisseling met zusterinstituten in Nederland en in de regio. 
• Noch de ombudsfunctionaris noch de commissie heeft inzicht of in de begroting van 
het land Curaçao voldoende middelen zijn opgenomen voor de noodzakelijke 
uitbreiding van het bureau en voor de wenselijke kwaliteitsverbetering. 
 
e. Beheer 
• Er is een beschrijving van de taak en werkwijze van de ombudsfunctionaris waarin 
de procedures die de ombudsfunctionaris volgt zijn beschreven (laatstelijk in 2008 
bijgewerkt). De taak en werkwijze moeten opnieuw worden bijgewerkt nu de huidige 
Ombudsman vanaf oktober 2009 de hoorzitting en de informele ambtshalve 
interventie procedure heeft geïntroduceerd . 
• De Eilandsverordening ombudsfunctionaris Curaçao (A.B. 2001 no. 69) stelt de 
bevoegdheden van de ombudsfunctionaris wettelijk vast ter waarborging van de 
onafhankelijke positie en het onafhankelijke functioneren van de Ombudsman.  
 
*  77/120 

 
7.4  Kadaster 
 
 
BEOORDELING 
 
De commissie is van oordeel dat het kadaster van Curaçao per 10 10 10 goed zal 
kunnen functioneren. 
 
a. Per 1 februari 2001 is het Kadaster- en Hypotheekwezen geclusterd en als 
verzelfstandigde organisatie overgedragen aan het Eilandgebied Curaçao. 
b. De staatkundige veranderingen hebben voor de organisatie weinig tot geen 
consequenties. 
c. Een aandachtspunt is de aanpassing van de statuten van de stichting. Deze zullen 
aangepast moeten worden aan de nieuwe status, bijvoorbeeld met betrekking tot de 
verantwoordingslijnen naar het bestuur. 
d. Kwaliteit van producten en dienstverlening is van groot belang voor een belangrijk 
instituut als het kadaster. Opleiding van personeel en overleg met klanten kunnen 
daar een belangrijke bijdrage aan leveren. De commissie geeft het kadaster in 
overweging om structureel aandacht te besteden aan de opleidingen van personeel 
door middel van een opleidingsplan.  
e. De commissie acht een deel van de werkzaamheden van het kadaster kwetsbaar in 
termen van integriteit. De commissie dringt er dan ook op aan, binnen het kadaster 
meer en gestructureerd aandacht te besteden aan integriteitsbevordering. 
f. De commissie vindt het ontbreken van een klachtprocedure een gemis. De 
commissie adviseert niet op het certificeringstraject te wachten met het invoeren 
van een klachtenprocedure.  
g. De commissie geeft in overweging een periodiek gestructureerd overleg te 
organiseren tussen het management van het kadaster en belangrijke afnemers, 
zoals het notariaat, de makelaardij en de banksector. 
 
TOELICHTING 
 
Organisatieplannen 
 
• Er is geen organisatieplan opgesteld voor de nieuwe staatkundige situatie 
aangezien de veranderingen geen gevolgen hebben voor de organisatie van het 
kadaster. 
• Het kadaster is een stichting met een bestuur bestaande uit 5 leden, met de 
gedeputeerde van Ruimtelijke Ontwikkeling en Volkshuisvesting qualitate qua als 
voorzitter. Het bestuur is belast met het toezicht op het kadaster. De statuten van 
de stichting zullen aangepast moeten worden aan de nieuwe bestuurlijke situatie 
waarin een minister verantwoordelijk zal zijn voor het kadaster. 
 
Implementatie 
 
• De veranderingen in het kader van de staatkundige structuur hebben voor het 
Kadaster geen grote gevolgen. In feite dienen alleen de statuten gewijzigd te 
worden op een aantal punten.  
 
*  79/120 

 
 
 
 
 
 
 
 
 
IV SINT MAARTEN 
 
 
 
 
 
 
Nieuwe Bestuurlijke Organisatie 
Census office 
Electorale raad 
 
Politie 
Gevangenis 
Nieuwe toelatingsorganisatie 
Landsrecherche 
 
Raad van Advies en Algemene Rekenkamer 
Ombudsman 
Kadaster 
 
*  81/120 

 
d. De commissie constateert dat de inrichting van een aantal organisaties zich nog in 
een pril stadium bevindt. Dit is met name het geval bij de ministeries die veel minder 
kunnen leunen op de reeds aanwezige eilandsorganisatie op Sint Maarten zoals het 
ministerie van Justitie, het ministerie van Financiën (in het bijzonder de 
belastingdienst) en het ministerie van Algemene Zaken.  
e. Voor een aantal cruciale onderdelen van de hiervoor genoemde ministeries zal in 
ieder geval voor 10 10 10 een voorziening getroffen moeten worden: dit geldt met 
name voor de Juridische/wetgevingsfunctie en voor Buitenlandse betrekkingen. 
Maar ook bij de overige ministeries zullen voorzieningen moeten worden getroffen 
voor een aantal specifieke taken waarvan een adequate uitvoering per 10 10 10 
onvoldoende zeker is, zoals de luchtvaartinspectie, de scheepvaartinspectie, het 
examenbureau en de meteorologische dienstverlening. 
f. Teneinde tegemoet te komen aan de behoefte aan wetgeverscapaciteit van Sint 
Maarten, maar dit geldt ook voor Curaçao en Aruba, beveelt de commissie de 
koninkrijkspartners aan te bezien op welke wijze de bestaande wetgeverspool kan 
worden geoptimaliseerd om de bredere behoefte bij de landen aan 
wetgevingscapaciteit op te vangen. 
g. Sint Maarten heeft een tekort aan personeel. Ongeveer de helft van deze vacante 
functies betreft kritieke functies, veelal beleidsfuncties en functies op HBO en WO 
niveau. Hoewel Sint Maarten zich bij de werving primair richt op de vervulling van 
deze kritieke functies, dient volgens de Commissie in de voorbereiding op de status 
van land per 10 10 10 een voorziening te worden getroffen voor die kritieke functies 
die dan nog niet vervuld zijn. Naast het personeelstekort op dit moment is de vraag 
of Sint Maarten op de korte en de lange termijn in staat zal zijn structureel te 
voorzien in gekwalificeerd kader voor de overheidsorganisatie. 
h. De commissie beveelt een meer systematische benadering van de uitvoering van 
integriteitsbevorderende maatregelen aan. 
i. De voor Sint Maarten in de landsbegroting Nederlandse Antillen begrote middelen 
dienen slechts ter uitvoering van die taken en kunnen logischerwijs nooit voldoende 
zijn – in geval van vervroegde overdracht van taken – om de kosten van uitvoering 
én de kosten van opbouw van organisaties te dekken.  
j. De commissie adviseert Sint Maarten bij de voornoemde aandachtsgebieden 
inzichtelijk te maken (i) welke taken het land Sint Maarten niet kan/wenst uit te 
voeren en dientengevolge structureel wil afnemen van een partner binnen, of 
mogelijk buiten het Koninkrijk, (ii) welke taken het land Sint Maarten wel zelfstandig 
wenst uit te voeren, maar op 10 oktober 2010 nog niet kan uitvoeren omdat de 
betreffende organisatie naar verwachting nog niet gereed is. Voor de taken in 
categorie (i) zullen er structurele dienstverleningsovereenkomsten moeten worden 
afgesloten. Voor de taken in categorie (ii) zullen tijdelijke 
dienstverleningsovereenkomsten of andere samenwerkingsovereenkomsten 
moeten worden afgesloten. Bij dat laatste hoort  een plan van aanpak voor de 
opbouw en bemensing van de organisatie die bedoelde taken op termijn, na de 
transitie, gaat uitvoeren.  
k. In het bijzonder vraagt de commissie aandacht voor de situatie bij de sector ROB 
(in de toekomst onderdeel van het ministerie van VROMI). Er is sprake van  
structurele gebreken in de organisatie  Het slecht functioneren van deze dienst kan 
bij de burger het beeld gaan bepalen over de overheid als geheel en is in die zin 
kwetsbaar voor het draagvlak voor het land Sint Maarten.  
*  83/120 

 
Implementatie 
 
• De NBO van Sint Maarten is in december 2009 vastgesteld. De eilandsorganisaties 
zijn reeds eind 2008/begin 2009 gereorganiseerd naar de structuur van de 
toekomstige ministeries van het zelfstandige land. Daarmee heeft Sint Maarten een 
belangrijke stap gezet in de daadwerkelijke implementatie van de NBO, omdat het 
huidige eilandsapparaat al opereert volgens de sectorale structuur van de NBO. Dit 
geldt vooral voor de ministeries die sterk kunnen leunen op de reeds aanwezige 
eilandsorganisaties, zoals het ministerie van OCJS, het ministerie van TEZVT, het 
ministerie van VROMI en het ministerie van VSA. Voor de ministeries van Justitie, 
AZ en Financiën zullen nog flinke stappen gezet moeten worden, waarbij de 
belangrijkste uitdaging de personele bezetting is.  
• De implementatie van het ministerie van Justitie baart de commissie zorgen. Dit is 
het ministerie dat volledig moet worden opgebouwd. Met name het gebrek aan 
personeel vormt een obstakel bij de daadwerkelijke implementatie. 
• De voorbereidingen voor de afdeling Buitenlandse Betrekkingen lijken nog 
nauwelijks van de grond te zijn gekomen. Een goed functionerende afdeling 
Buitenlandse Betrekkingen is van groot belang. De commissie kreeg de indruk dat 
Sint Maarten zich vooral richt op de buitenlandse posten. Deze prioritering is 
begrijpelijk met het oog op het toerisme, maar de uitvoering van andere taken, 
zoals visumverlening, totstandkoming van verdragen en de afgifte van diverse 
vergunningen verdient evenzo aandacht.   
• Om te komen tot een volwaardige overheidsorganisatie die in staat is de taken van 
het land Nederlandse Antillen over te nemen en uit te voeren staat Sint Maarten 
voor de uitdaging om de desbetreffende organisaties op te bouwen en te 
bemensen. Dit stelt Sint Maarten in staat een efficiënte organisatie in te richten. Het 
lukt Sint Maarten op onderdelen dit te realiseren, zoals met een nieuwe inspectie 
voor Volksgezondheid, Sociale Zaken & Arbeid, Milieu en de onderwijsinspectie. De 
luchtvaartinspectie, de scheepvaartinspectie en de inspectie op het terrein van 
Telecom zullen waarschijnlijk niet tijdig opgebouwd zijn. Daarvoor zal Sint Maarten 
dienstverleningsovereenkomsten of andere samenwerkingsovereenkomsten 
moeten afsluiten.  
• Sint Maarten heeft in de NBO een aanzienlijk aantal vacatures te vervullen, met 
name waar het gaat om het hogere kader (dat in de huidige bestuurlijke organisatie 
van het land Nederlandse Antillen veelal op Curaçao is gevestigd).  
• Sint Maarten zal op diverse terreinen dienstverleningsovereenkomsten met 
Curaçao, Nederland of Aruba moeten afsluiten ter borging van die taken waarvan 
de bestuurlijke organisatie nog onvoldoende zal zijn opgebouwd en bemenst per 10 
oktober 2010. Het aangaan van dergelijke dienstverleningsovereenkomsten is nog 
in een pril stadium. De tijd dringt. 
• De afdeling Juridische Zaken en Wetgeving van het ministerie van Algemene Zaken 
is een cruciale afdeling voor het nieuwe land Sint Maarten. De personele bezetting 
van deze afdeling blijkt lastig: van de 17 formatieplaatsen zijn er momenteel 7 
bezet. Deze onderbezetting kan een obstakel zijn bij de daadwerkelijke 
implementatie. De Commissie beveelt Sint Maarten aan om op korte termijn met de 
partners binnen het Koninkrijk afspraken te maken over samenwerking en/of ter 
beschikking stelling van het benodigde (juridisch) geschoolde personeel. Daarnaast 
lijkt de voorbereiding  van de implementatie van de afdeling Communicatie, het 
*  85/120 

 
• De commissie acht het relatief grote aantal te vullen (kritieke) functies een risico en 
beveelt Sint Maarten aan dit risico vooraf goed af te dekken, bijvoorbeeld door het 
aangaan van dienstverleningsovereenkomsten of andere 
samenwerkingsovereenkomsten met de partners binnen het Koninkrijk. Prioriteit 
dient hierbij te worden gegeven aan de ministeries van Justitie, Financiën en AZ. 
 
Kwaliteit 
• De Commissie merkt op dat Sint Maarten voldoende aandacht heeft voor de 
verbetering van de kwaliteit van het personeel door het zorgen voor opleiding en 
training. Zo is het de bedoeling dat voor het ministerie van AZ junior 
wetgevingsjuristen worden geworven die zullen worden getraind door een senior 
wetgevingsjurist. Probleem hierbij is echter het ontbreken van voldoende senior 
wetgevingsjuristen. Bij de inspectiediensten VSA & Onderwijs wordt ook voor een 
dergelijke aanpak gekozen, met ondersteuning vanuit Nederland. Voor het 
ministerie van VROMI hebben 20 medewerkers een opleiding tot buitengewoon 
agent gevolgd. Zij wachten nog op de formele bekrachtiging van hun functie door 
de minister van Justitie van het land Nederlandse Antillen.  
• Bij de reorganisatie van het eilandsapparaat is een nieuw performance 
management system en een nieuw beloningsbeleid ingesteld. Bij verschillende 
ministeries is aandacht ivoor professioneel personeelsbeleid met gestructureerde 
beoordelings- en functioneringsgesprekken.  
 
c Integriteitsbeleid  
• Integriteitsbeleid heeft duidelijk niet de hoogste prioriteit op Sint Maarten. Een 
systematische implementatie van de aanbevelingen van het rapport Konfiansa 
ontbreekt. De activiteiten hebben nog veelal een ad hoc karakter. Een goede stap 
zou om de integriteitsmanagers, die reeds door Sint Maarten zijn voorzien, op korte 
termijn ook daadwerkelijk aan te stellen.  
 
d. Financiën  
• Op het terrein van de financiën maakt de commissie onderscheid tussen (i) de 
financiële dekking van de kosten van uitvoering van de taken door Sint Maarten 
vanaf het moment van transitie naar de nieuwe staatkundige structuur, en (ii) de 
financiële dekking van de kosten van de opbouw van de organisaties voorafgaand 
of na transitie. Voor de tweede categorie (ii) constateert de commissie dat Sint 
Maarten te kampen heeft met onvoldoende financiële middelen. Tegelijkertijd 
constateert de commissie dat op Sint Maarten teveel verwacht wordt van de over te 
dragen financiële middelen vanuit het land Nederlandse Antillen met de vervroegde 
(voor transitiedatum) overdracht van taken naar Sint Maarten. De voor Sint Maarten 
begrote middelen dienen slechts ter uitvoering van die taken en kunnen 
logischerwijs nooit voldoende zijn – in geval van vervroegde overdracht van taken – 
om de kosten van uitvoering en de kosten van opbouw van organisaties te dekken. 
Hierbij moet bedacht worden dat een groot deel van de begroting in beslag wordt 
genomen door loonkosten. Deze middelen worden niet overgedragen omdat al het 
personeel van het land Nederlandse Antillen in dienst blijft van de huidige 
werkgever (en dus ook op de loonlijst blijft staan). Dit is eveneens het geval bij ter 
beschikking stelling aan de eilanden, zoals bij een beperkt aantal landsambtenaren 
op Sint Maarten. 
*  87/120 

 
organisatie aandacht besteed aan de veiligheidsdienst van Sint Maarten. Voor Sint 
Maarten is deze zeer specifieke organisatie nieuw. 
• Bij de toetsing ging het de commissie met name om het vermogen van de dienst 
om de continuïteit te verzekeren van de veiligheidsonderzoeken rond benoemingen. 
De commissie verwijst in dit verband naar de aanbevelingen in het rapport 
Konfiansa over functies met een verhoogd risico. Ten aanzien van de uitvoering 
van veiligheidsonderzoeken zou voor Sint Maarten een probleem kunnen optreden 
nu de Veiligheidsdienst Nederlandse Antillen per 10 10 10 niet meer fungeert op dat 
eiland en de veiligheidsdienst Sint Maarten nog niet is ingericht. De commissie 
heeft vastgesteld dat er echter deugdelijke afspraken zijn gemaakt tussen de 
samenwerkende veiligheidsdiensten om de essentiële onderzoeken uit te voeren. 
• Met betrekking tot Sint Maarten wijst de commissie op het belang van een effectief 
werkende veiligheidsdienst in het licht van de (internationale) kwetsbaarheden van 
het land. Diezelfde factoren houden ook een risico in. Een veiligheidsdienst moet 
professioneel kunnen opereren op afstand van bestuur en politiek. Die afstand zal 
bewaakt moeten worden en de professionaliteit is gediend met een blijvend 
intensieve samenwerking met de andere veiligheidsdiensten in het Koninkrijk. 
 
*  89/120 

 
• Er zijn in de loop van de jaren verschillende pogingen gedaan ter verbetering van 
de basisadministratie. Het census office heeft verschillende plannen opgesteld 
(waaronder een uitgebreid stappenplan in 2007) om te komen tot een upgrading 
van organisatie en personeel.  
 
Implementatie 
 
• Het bovenvermeld stappenplan, evenals andere verbeterprojecten, is niet 
systematisch opgepakt. Dit wijst op een probleem met betrekking tot de 
noodzakelijke consistentie van beleid en beheer. 
 
Bedrijfsvoering 
 
a. Algemene opmerkingen 
• De kwaliteit van de basisadministratie moet beter. Er zijn verschillende acties 
gevoerd ter verbetering maar een systematische en consistente aanpak ontbrak. Er 
bestaat nog veel vervuiling, onder meer door de inschrijving als ingezetenen van 
personen die in feite op Frans Sint Maarten woonachtig zijn. Ook is er te weinig 
controle op vestiging en vertrek. Er wonen relatief veel Sintmaartenaren buiten het 
eiland maar blijven gewoon in de administratie. Veel ingeschreven buitenlanders 
schrijven zich bij vertrek niet uit.  
• Dubbele inschrijvingen met Nederlandse gemeenten is door terugkoppeling sterk 
gedaald. Dit geldt ook voor het PIVA-gebied. Kwaliteit van de persoonslijsten is 
verbeterd, maar er moet nog veel werk verzet worden om alle lijsten goed te krijgen. 
Een positieve ontwikkeling is het initiatief om diegenen die hun stembiljet niet 
hebben opgehaald op te sporen en vast te stellen of zij op het eiland aanwezig zijn 
of een adreswijziging niet hebben opgegeven.  
• Het voornemen is om sancties toe te passen op burgers teneinde hen ertoe te 
brengen om adreswijzigingen op te geven.  
• In de organisatie zijn onvoldoende garanties voor kwaliteitscontrole ingebouwd voor 
de processen en de persoonslijsten. De kwaliteit van de afgifte paspoorten wordt 
zeer nauwkeurig in de gaten gehouden vooral door de jaarlijkse paspoort audits 
door het Kabinet van de Gouverneur. Er is veel verbeterd, maar de commissie 
constateert dat de kwaliteit van het bevolkingsregister van dien aard is dat er grote 
risico’s zijn met betrekking tot de juiste afgifte van paspoorten. De commissie geeft 
in overweging de taakverdeling tussen de gouverneur en burgerzaken met 
betrekking tot de paspoortuitgifte nader te bezien. Niet duidelijk is of de 
administratieve organisatie voldoende beschreven is. 
• Kwaliteit van dienstverlening is voor een aantal producten verbeterd, maar nog niet 
over de hele linie. 
 
b. Personeelsbeheer en –beleid 
• Ten opzichte van enkele jaren geleden is er vooruitgang geboekt op 
personeelsgebied. 
• Voor de Census office zijn alle functies aangegeven en beschreven. Census office 
krijgt nu een betere bezetting (23 fte’s). Personeelsinstrumenten worden ook 
gehanteerd.  
• Op het gebied van de scholing zijn de laatste tijd veel activiteiten ondernomen. 
Samenwerking met Bonaire vormt een deel hiervan.  
*  91/120 

 
8.3 Electorale raad 
 
 
BEOORDELING  
 
De Electorale Raad Sint Maarten zal in staat zijn verkiezingen en referenda uit te 
voeren, met in achtneming van de opmerkingen hieronder. Voorts is de commissie 
van oordeel dat er voorzieningen gecreëerd zullen moeten worden om de 
onafhankelijkheid van het hoofdstembureau blijvend te verzekeren. 
  
 
a. De organisatie zelf van de verkiezingen en referenda wordt door het Census office 
uitgevoerd. De organisatie van de verkiezingen is de afgelopen verkiezingen 
redelijk geweest maar hierbij dient aangetekend te worden dat het probleem van de 
samenstelling van het kiezersregister een aangelegenheid is dat steeds terugkeert. 
Dit zal nodig afdoende geregeld moeten worden op het niveau van bestuur 
(BC/Land). De commissie is van oordeel dat prioriteit gegeven dient te worden aan 
opschoning van het kiezersbestand c.q. de basisadministratie persoonsgegevens. 
Zie hiervoor de bespreking van het onderdeel Census Office. 
b. De onpartijdige positie van het hoofdstembureau wordt nu benadrukt door de 
positie van de gezaghebber als voorzitter van het hoofdstembureau en van het 
bestuurscollege. De commissie is van oordeel dat er voorzieningen gecreëerd 
zullen moeten worden om de onafhankelijkheid van het hoofdstembureau blijvend 
te verzekeren. Een positie op afstand van de politiek is wenselijk. Hierbij dient ook 
de schijn van beïnvloeding te worden vermeden. Dit dient de nodige aandacht te 
krijgen en op korte termijn geregeld te worden. 
 
TOELICHTING 
 
• Het hoofdstembureau Sint Maarten is altijd al verantwoordelijk geweest voor de 
correcte uitvoering van de verkiezingen voor zowel het Land de Nederlandse 
Antillen als voor het eilandgebied Sint Maarten. Het hoofdstembureau heeft daarbij 
de zorg voor de kandidaatstelling en de bepaling van de uitslag.  
• Afgezien van de opmerkingen over de basisadministratie, worden de verkiezingen 
Staten en Eilandsraad en de referenda worden qua organisatie naar behoren 
uitgevoerd. 
 
*  93/120 

 
huidige werkelijkheid van het KPSSS. De commissie bepleit een vertaalslag naar 
het haalbare met een realistische prioritering en fasering. 
k. Ook met een nuchtere vertaling van het inrichtingsplan, resteert voor Sint Maarten 
een forse klus. De problemen zijn hier van dien aard dat uitsluitend met een 
allesomvattende en ingrijpende benadering, het korps er bovenop kan komen. Dit 
vergt intensieve ondersteuning en advies. Daarbij zal een langdurig 
ontwikkelingsperspectief gehanteerd moeten worden.  
l. De autoriteiten van Sint Maarten en de huidige korpsleiding ondersteunen 
samenwerkingsconstructies en assistentie-activiteiten, onder meer vanuit 
Nederlandse korpsen. Die steun is een belangrijke voorwaarde voor een succesvol 
verbetertraject.  
m. Positief is ook dat met steun van alle betrokkenen, waaronder de vakbond, een 
nieuwe korpschef is geworven met ruime ervaring in Nederland en in Aruba. De 
korpsleiding is inmiddels eveneens versterkt met een chef Algemene Politiedienst. 
De leiding wacht een zware klus die uitsluitend met de volle steun van alle 
autoriteiten geklaard kan worden.  
 
TOELICHTING 
 
Organisatieplannen 
 
• Met de consensusrijkswet Politie is de juridische basis gelegd voor het politiekorps 
voor het Land Sint Maarten.  
• Er is een inrichtingsplan Korps Politie Sint Maarten waarin missie, visie, 
sturingsconcept en de uitgangspunten voor politiezorg en bedrijfsprocessen zijn 
neergelegd en uitgewerkt. Informatiegestuurde politiezorg en wijkgericht werken in 
de basispolitiezorg zijn belangrijke uitgangspunten van het plan. Bedrijfsvoering is 
een belangrijk onderdeel geworden. Het inrichtingsplan is systematisch opgezet. 
Het plan is voor de Sintmaartense situatie zeer geavanceerd. De formatiesterkte die 
in het plan is neergelegd is 385 fte’s.  
 
Implementatie 
 
• Bij de implementatie van veranderingen wordt het korps sterk gehinderd door het 
personeelstekort. Zowel de geüniformeerde dienst als de recherche is sterk 
onderbemand. De huidige korpschef heeft er gedurende lange tijd nagenoeg alléén 
voor gestaan en wist er, met een bewonderenswaardige inzet, nog het beste van te 
maken.  
• Er is nog geen implementatieplan dat de wijze van realisering van het 
inrichtingsplan beschrijft.  
• Er bestaan verschillende lezingen over de huidige feitelijke sterkte van het KPSSS. 
De commissie houdt het op een feitelijk beschikbare sterkte van maximaal 100 fte 
executief personeel.  
• Sint Maarten is voornemens om gedurende 5 jaar, 30 fte per jaar te werven. 
Wervingsacties in het verleden hadden echter een zeer mager resultaat. Dit wekt 
de verwachting dat het ook in de toekomst moeilijk zal worden om voldoende 
gekwalificeerd personeel aan te trekken. Bovendien stelt de commissie vraagtekens 
bij het vermogen van het korps om zoveel nieuwe politieambtenaren op te nemen. 
De verhouding bestaand –nieuw dreigt uit het lood te raken. 
*  95/120 

 
de ruimte voor de korpsleiding. Dat zou in de nieuwe situatie efficiënter moeten 
kunnen lopen.  
• De mate waarin de bedrijfsvoering binnen het politiekorps moet worden ontwikkeld 
hangt af van de beslissingen over de inrichting van de Sintmaartense 
bestuursorganisatie en de keuze voor een centrale of decentrale onderbrenging van 
bedrijfsvoeringsfuncties binnen die bestuursorganisatie.  
  
b. Personeelsbeheer en -beleid  
• Personeelsbeheer en -beleid zijn nu nog een verantwoordelijkheid van het land. 
Daar bestaan achterstanden. Via het PVNA zijn stappen gezet om die achterstand 
voor de justitiesector te verkleinen. 
• Er is geen sprake van een gericht opleidingsbeleid. Nodig is een meerjaren-
opleidingsprogramma waarvoor een substantieel deel van het budget beschikbaar 
moet komen. Het is thans onduidelijk hoe het korps Sint Maarten gaat voorzien in 
zijn opleidingsbehoefte. 
• Er is nog geen nieuw functiehuis vastgesteld waardoor medewerkers nog niet op 
nieuwe functies kunnen worden geplaatst. Dit levert vertraging op bij de inrichting 
van de nieuwe organisatie.  
• Het probleem dat Sint Maarten heeft bij de werving van gekwalificeerde krachten 
voor de politie, en waarschijnlijk bij meer overheidsdiensten, wordt deels 
veroorzaakt door een taalprobleem. Een goede beheersing van het Nederlands 
blijkt nogal eens een onoverkomenlijke hobbel. Het is de vraag of die beheersing 
wel altijd nodig is. De conversatie zal in de praktijk nauwelijks een probleem zijn en 
het is de moeite waard te onderzoeken of in sommige sectoren de stukken niet ook 
in het Engels opgemaakt zouden kunnen worden. De toelatingseisen kunnen dan 
vervolgens worden aangepast. 
 
c.  Integriteitsbeleid  
• Integriteit binnen het korps is een probleem. De leiding pakt disciplinaire zaken wel 
op en stelt voorbeelden. Er is echter geen sprake van een structurele benadering.  
• Er is een Bureau Interne Zaken dat bestaat uit twee politieambtenaren. Het bureau 
is kwalitatief zwak bezet. De doorlooptijd van onderzoeken is lang. 
• Er is meer structurele aandacht nodig voor integriteitsbewaking, Het bureau interne 
zaken kan daarbij een belangrijke, ook beleidsvoorbereidende rol vervullen. Het 
bureau dient daartoe geprofessionaliseerd te worden waarbij externe ondersteuning 
nodig zal zijn.  
• Een bijkomend probleem is dat uitgevoerde onderzoeken lang blijven liggen op het 
bureau van de verantwoordelijke autoriteiten. De disciplinaire slagkracht van de 
korpschef gaat op die manier verloren. 
 
d.  Financiën  
• De omvang van het in het inrichtingsplan beschreven korps is 385. Binnen de thans 
beschikbare financiële middelen is die sterkte niet te bekostigen. Bij het afsluiten 
van deze tekst was er nog geen duidelijkheid over de vraag of de begroting bij het 
inrichtingsplan aanvaardbaar is voor de bestuur van het nieuwe land en of een 
korps van de voorgesteld omvang duurzaam financierbaar is door het land.  
• Er is nog geen meerjarenbegroting of -raming. Evenmin een meerjarenbeleid. Die 
zijn noodzakelijk om voor het korps beleidslijnen uit te zetten voor langere periodes 
dan een jaar en de financiering van plannen zeker te stellen. 
*  97/120 

 
noodzakelijke opleidings- en selectienormen. Verlaging van eisen kan ten koste 
gaan van de kwaliteit en kan het toch al lage vertrouwen in de politie bij het publiek 
onder druk zetten.  
 
*  99/120 

 
hetzelfde is bedoeld als de brief van 2007 aan de minister van Justitie. Voor de 
uitvoering van verbeteringsplannen is budget aangevraagd bij de minister van 
Justitie van de Nederlandse Antillen en aan het PVNA. Het meest dringend 
behoefte is aan een HRM-medewerker, een hoofd bedrijfsvoering, een ICT-
medewerker en een psycholoog.  
 
Implementatie 
 
• Implementatie van de noodzakelijke verbeteringen blijft vooralsnog uit door gebrek 
aan financiële middelen en personeel. Er is sprake van ad hoc oplossingen voor 
acute problemen.  
• Men is creatief binnen de bestaande mogelijkheden. Zo worden er deels met 
externe hulp prijzenswaardige dagactiviteiten opgezet. 
• Er is sprake van een apart, maar bescheiden dagprogramma voor jeugdigen.  
• De contacten tussen de leiding en de belangenvereniging van gedetineerden zijn 
goed. Gewaakt moet worden tegen een te grote afhankelijkheid van de vereniging, 
een risico dat zich al gauw voor kan doen in het improvisatieklimaat dat heerst in 
Pointe Blanche. 
 
Bedrijfsvoering 
 
a. Algemene opmerkingen  
• Pointe Blanche huisvest ongeveer 140 gedetineerden. Ongeveer éénderde is 
tussen de 16 en 24 jaar. 
• Van een professionele bedrijfsvoering is door gebrek aan kader nog geen sprake.  
• Er is een commissie van toezicht onder voorzitterschap van een rechter.  
 
b. Personeelsbeheer en –beleid 
• De commissie Camelia-Römer (2006) noemde ook het personeelstekort als 
belangrijke probleemfactor, naast het gebrek aan financiën en materiaal. Volgens 
deze commissie stelt de directie Justitie van de Nederlandse Antillen geen prioriteit 
aan zaken met betrekking tot financiën of personeel van PB. 
• Pointe Blanche maakte geen deel uit van de CPT-rapportage van de Raad van 
Europa uit 2007. De laatste CPT-rapportage dateert van 2002. Daarin werd 
overigens ook al melding gemaakt van een kritieke personele situatie. De 
Nederlandse onderzoekers Vegter en de Lange, die de Gouverneur ondersteunen 
inzake de rapportage over de CPT-standaarden, nemen Pointe Blanche wel mee 
en constateerden in mei 2009 herhaald een aanzienlijk personeelstekort. Het 
vereiste van Nederlanderschap zou bij de werving een probleem vormen. Ook zou 
de afwikkeling op hoog ambtelijk/politiek niveau van ontslagaanvragen door de 
directeur te lang duren waardoor vacatures niet kunnen worden opengesteld.  
• Aan Pointe Blanche is één Nederlandse technische bijstander verbonden wiens 
contract binnenkort zou moeten worden verlengd.  
 
c. Integriteitsbeleid 
• Er is geen sprake van een structureel integriteitsbeleid. Er waren 
integriteitsschendingen, die ook zijn onderzocht. De procedures zijn traag waardoor 
personeelsleden lange tijd een formatieplaats blijven bezetten.  
 
*  101/120 

 
9.3 Nieuwe Toelatingsorganisatie 
 
De commissie heeft zich bij de toetsing van de vreemdelingenketen en grensbewaking 
grotendeels moeten beperken tot de beoordeling van de nieuwe toelatingsorganisatie. Er 
was geen gelegenheid om ook de overige onderdelen van de keten, met name het 
vreemdelingentoezicht, de uitzettingsprocedure en de grensbewaking, grondig te toetsen. 
Wat deze laatste onderdelen betreft, zal hieronder worden volstaan met enkele algemene 
observaties. In dit kader zullen ook de knelpunten bij de douane op Sint Maarten worden 
besproken.  
 
BEOORDELING  
 
Op 10 10 10 zal de Nieuwe Toelatingsorganisatie nog niet in staat zijn volledig te 
functioneren. Sint Maarten zal externe assistentie behoeven bij het completeren 
van de organisatie.  
 
De commissie heeft zorgen over de grenscontrole op Sint Maarten, met name ook 
aan de kust en in de haven. De samenwerking tussen de betrokken diensten zou 
moeten worden geïntensiveerd. 
 
a. De opbouw van de nieuwe toelatingsorganisatie (NTO) van het toekomstige land 
Sint Maarten kende een moeizame start. De afstand tot Curaçao (i.c. het Land 
Nederlandse Antillen) is groot. Daarbij speelt mee dat Sint Maarten de afgelopen 
jaren weinig aandacht heeft gehad van het land Nederlandse Antillen, zeker op het 
gebied van de vreemdelingenketen.  
b. De NTO heeft zich moeten losmaken van een groot aantal organisaties op lands- 
en eilandsniveau. Het proces is een goed voorbeeld van de zeer gecompliceerde 
ontvlechting die moet plaatsvinden, wanneer zoveel diensten van overheden aan 
elkaar gevlochten zijn. Een dergelijk proces kost heel veel tijd. 
c. De opbouw van de NTO verkeert nog in een pril stadium. Medewerkers van de 
vreemdelingendienst en de medewerkers van het plaatselijk hoofd politie (PHP) zijn 
tezamen gehuisvest maar werken nog voornamelijk apart van elkaar. Op dit 
moment is de inzet erop gericht om de integratie naar één organisatie te realiseren. 
Inhoudelijk is er nog weinig opgezet.  
d. De lokale belangen van betrokken partijen zijn groot en vormen een potentieel 
risico voor de professionele taakuitvoering van een kleine en kwetsbare 
vreemdelingenorganisatie. Een actief integriteitsbeleid is belangrijk. 
e. Er zijn veel achterstanden in de vergunningverlening opgelopen.  
f. Er is nog geen instellingsbesluit voor de NTO waarin de beslissingsbevoegdheid tot 
vergunningverlening is geregeld. Deze ligt momenteel nog bij de gezaghebber.  
g. Mede door de complexiteit van de oude organisatie heeft de NTO heeft nog geen 
budget en het hoofd NTO kan niet beschikken over werkkapitaal, hetgeen de 
opbouw van de organisatie vertraagt.  
h. Er zijn onlangs 11 nieuwe mensen aangenomen, waardoor de organisatie 
nagenoeg op sterkte is. Er wordt echter nog gezocht naar een hoofd 
bedrijfsvoering, een adviseur en twee juristen. Een goede vervulling van deze 
functies is cruciaal. 
*  103/120 

 
Implementatie 
 
• De implementatie wordt volgens de huidige leiding gehinderd door het ontbreken 
van een instellingsbesluit, het ontbreken van een budget, kinderziektes in het 
nieuwe systeem FMS en door de cultuurverschillen tussen de te integreren 
instellingen.  
• Er is sprake van achterstanden in de vergunningverlening die eerst moeten worden 
weggewerkt voordat volledig binnen de NTO gewerkt kan worden. De commissie 
heeft geen duidelijkheid kunnen krijgen over de omvang van de werkvoorraad .  
 
Bedrijfsvoering  
 
a.  Algemene opmerkingen 
-- 
 
b.  Personeelsbeheer en -beleid  
• De samenwerking op het persoonlijk vlak tussen de medewerkers van PHP en van 
de Vreemdelingendienst verloopt goed, maar de organisatorische samenwerking 
verloopt stroef.  
• Naar verwachting zullen de desbetreffende medewerkers van het kabinet van de 
Gezaghebber overgaan naar de NTO. De medewerkers Naturalisatie, voorheen 
ondergebracht bij PHP, zijn al ondergebracht bij de NTO. 
• Er zijn onlangs 11 nieuwe mensen aangenomen, waardoor de organisatie qua 
uitvoering nagenoeg op sterkte is. Er wordt echter nog gezocht naar essentiële 
functionarissen als een hoofd bedrijfsvoering, een adviseur en twee juristen. Het 
risico bestaat dat de huidige organisatie weliswaar de relatief eenvoudige zaken 
aankan, maar dat de kennis ontbreekt voor meer complexe zaken. Juridische 
expertise is hard nodig.  
• Het huidige hoofd van de NTO heeft te kennen gegeven te willen vertrekken. Het is 
nog onduidelijk op welke wijze Sint Maarten wil voorzien in de opvolging.  
• Er is een handboek voor het personeel. De commissie heeft geen duidelijkheid 
kunnen krijgen over de status van het handboek. 
 
c.  Integriteitsbeleid 
• De toelatingsorganisatie is erg kwetsbaar als het gaat om integriteit. Dat vereist een 
forse investering in het versterken van de weerbaarheid van de medewerkers door 
middel van trainingen en dergelijke. Hiervoor is thans onvoldoende aandacht.  
• Er is geen gedragscode.  
• Het nieuwe ict-systeem FMS kent beveiligingen tegen integriteitsschendingen onder 
meer door de verplichte scheiding van functies en bevoegdheden. 
 
d.  Financiën  
• Het hoofd van de NTO kan niet beschikken over werkkapitaal, wat de aanschaf van 
goederen lastig maakt. De opbouw van de organisatie stagneert daardoor.  
• Er was ten tijde van de toetsing nog geen post voor de NTO opgenomen op de 
begroting van 2011.  
 
 
 
*  105/120 

 
aantallen gaan. Een grote factor is de forse onderbezetting van de desbetreffende 
afdeling van de politie. Ook het ontbreken van een adequate detentieruimte voor uit 
te zetten vreemdelingen speelt een rol. De politiecellen in Philipsburg zijn daarvoor 
niet geschikt. Naar verwachting zal in de eerste helft van 2011 een nieuwe 
detentieruimte worden opgeleverd die plaats biedt aan 64 vreemdelingen.  
• Het is de commissie gebleken dat er op Sint Maarten capaciteitstekorten zijn bij de 
grenscontrole. Met name de controle bij de zeehavens (inclusief de controle op 
cruiseschepen) en het mobiel toezicht aan de kusten en baaien laat te wensen 
over. Ook ontbreekt het –enkele goede uitzonderingen daargelaten- aan structurele 
samenwerking tussen de verschillende partners. Volgens één van onze 
gesprekspartners wordt er nog teveel vanuit de eigen organisatie gewerkt en niet 
breder gekeken.  
• Er valt naar het oordeel van de commissie winst te boeken door uitbreiding en 
intensivering van samenwerkingsconstructies tussen immigratie, politie, douane, 
Kmar en kustwacht. Dit kan deels een oplossing betekenen voor het 
capaciteitsprobleem, maar kan ook de effectiviteit van de bewaking en controle 
vergroten. Met name op Sint Maarten kan -verdergaand-  gedacht worden aan 
integratie van douane en immigratie. Dit kan de aanzienlijke capaciteitstekorten 
verlichten.  
• De personeelssituatie bij de Douane op Sint Maarten baart de commissie ernstig 
zorgen. Thans zijn bij de Douane 13 fte bezet van de oorspronkelijk voorziene 
formatie van 20 à 25. Wervingsacties hebben tot op heden weinig resultaat 
opgeleverd, waarbij het taalprobleem een rol speelt. Tot de huidige formatie 
behoren 5 technische bijstanders die per 1 januari 2011 zullen terugkeren. 
Nederland zou niet wensen in te stemmen met een verlenging. Drie fte bestaat uit 
gedetacheerden uit Curaçao van wie er waarschijnlijk twee zullen terugkeren. 
Daarmee ontstaat per 1 januari aanstaande een noodsituatie die dringend aandacht 
vraagt. De commissie wijst erop dat de douane op Sint Maarten, die geen fiscale 
taak heeft, een belangrijke rol vervult in het tegengaan van onder meer 
vuurwapensmokkel en de handel in verdovende middelen, waarmee de douane een 
essentiële schakel vormt bij de bestrijding van de criminaliteit op het eiland.  
*  107/120 

 
• Dit laatste is het resultaat van het werk van een gemengde werkgroep met 
betrokkenheid van Nederland. Ook een ontwerp mandaatsbesluit voor het beheer 
van de landsrecherche ligt gereed. 
 
Implementatie  
 
• Er is nog geen organisatie- en inrichtingsplan met formatieplan, zoals voorzien in 
het plan van aanpak.  
• De kwartiermaker en beoogd chef van de landsrecherche is eerst rond 1 juni 2010 
beschikbaar. De kwartiermaker heeft het voornemen, te starten met een aantal 
rechercheurs van het politiekorps st Maarten. De formatie zou volgens het plan van 
aanpak moeten doorgroeien naar 16 fte.  
 
Bedrijfsvoering 
 
a. Algemene opmerkingen 
• De bedrijfsvoering van de nieuwe landsrecherche moet nog worden opgebouwd.  
• In het plan van aanpak wordt voorgesteld de PG, ter versterking van zijn 
gezagspositie, een zware beheersrol te geven ten aanzien van de landsrecherche. 
Dit zou kunnen via een mandateringsmodel. (Een concept-mandaatbesluit is 
gereed.) De commissie is voorstander van een zware beheersrol voor de PG. 
Daartoe moet de bezetting van het parket PG worden versterkt. De 
beleidsmedewerker die in het plan van aanpak is voorzien voor het parket PG, is er 
nog niet. Evenmin de integriteitsofficier, zoals die eveneens in het plan van aanpak 
is voorzien. De PG heeft aangegeven daarvoor de nog aan te trekken coördinerend 
rechercheofficier voor het parket PG te willen inzetten. Deze wordt thans geworven. 
• Het is niet bekend of de beheersdiensten van het land Sint Maarten inrichtingseisen 
gaan opleggen aan de landsrecherche in oprichting. Dat zou problemen kunnen 
opleveren voor een gemeenschappelijk, gemandateerd beheer door de PG.  
 
b. Personeelsbeheer en –beleid 
• Er zijn nog geen functie- en opleidingseisen geformuleerd. Het is onbekend hoe 
wordt vormgegeven aan de wens dat de kwaliteitseisen voor de Sintmaartense 
landsrecherche en die voor de Rijksrechercheurs gelijk moeten zijn.  
 
c. Financiën 
• De commissie heeft gedurende de toetsingsperiode geen informatie verkregen over 
de financiering van de startformatie en gewenste eindformatie.  
 
d. Beheer 
• Voor wat betreft het beheer van de landsrecherche wordt kortheidshalve verwezen 
naar de algemene opmerkingen.  
 
e. Contacten met burgers 
• Gegeven de huidige stand van de ontwikkeling kan de commissie zich hieromtrent 
geen oordeel vormen.  
 
 
 
*  109/120 

 
10 Instituties 
 
 
10.1 Raad van Advies en Algemene Rekenkamer 
 
De Raad van Advies en de Algemene Rekenkamer zijn vergelijkbare organisaties. De 
voorbereidingen voor de Raad van Advies en voor de Algemene Rekenkamer van Sint 
Maarten zijn in een vergelijkbaar stadium. De commissie bespreekt beide organisaties 
derhalve in één rapportage. 
 
 
BEOORDELING  
 
De commissie meent dat Raad van Advies en de Algemene Rekenkamer van 
wezenlijk belang zijn voor het functioneren van de democratische rechtsstaat. De 
commissie is daarom bezorgd over de stand van zaken met betrekking tot de 
voorbereidingen van beide instituties. Zonder ondersteuning vanuit de partners 
binnen het Koninkrijk zal Sint Maarten niet in staat zijn om de functies van de beide 
colleges uit te voeren. 
 
a. De commissie heeft vastgesteld dat zij niet over organisatieplannen van beide 
organisaties kon beschikken omdat hierover nog geen besluitvorming had 
plaatsgevonden in het bestuurscollege van Sint Maarten.  
b. Uit gesprekken van de commissie is gebleken dat eind april nog geen begroting 
voor beide colleges was opgesteld.  
c. Sint Maarten wil samenwerken met de Raad van State en met de Nederlandse 
Algemene Rekenkamer. De contacten met beide Nederlandse instituties hebben 
echter nog niet geleid tot daadwerkelijke samenwerkingsovereenkomsten. Naar 
verluidt zou begin mei een medewerker van de Nederlandse Algemene 
Rekenkamer op Sint Maarten komen om te inventariseren wat nodig is. 
d. De commissie erkent dat het opzetten van instituties zoals de Raad van Advies en 
de Algemene Rekenkamer voor Sint Maarten lastig is. De directe ervaring met 
dergelijke instituties ontbreekt terwijl het functioneren van deze instituties voor een 
belangrijk gedeelte afhankelijk is van ervaring van de leden en de ondersteuning. 
e. De commissie vraagt om verschillende redenen aandacht voor het 
benoemingstraject van de leden van de Raad van Advies en van de Algemene 
Rekenkamer. In de landsverordening van Sint Maarten is een procedure 
opgenomen voor de benoeming van leden van de Raad van Advies. Echter, voor 
de benoeming van de ‘eerste’ Raad is geen procedure. Van belang is dat snel 
helderheid komt over de te benoemen leden. De commissie meent dat uiterlijk twee 
maanden voordat de transitie zijn beslag krijgt de leden bekend moeten zijn. Naast 
onpartijdigheid en onafhankelijkheid zal ook ‘maatschappelijke draagvlak’ een 
belangrijke selectiecriterium moeten zijn.  
f. De commissie heeft twijfels of Sint Maarten in staat zal zijn om binnen de eigen 
samenleving voldoende geschikte kandidaten te vinden. De commissie geeft Sint 
Maarten in overweging om gedurende de eerste jaren de vice-voorzitter van met 
name de Raad van Advies voltijds aan te stellen. Dit biedt de mogelijkheid om ook 
buiten Sint Maarten te zoeken naar een geschikte kandidaat voor het vice-
*  111/120 

 
• De werving van het personeel is nog niet gestart.  
 
c. Integriteitsbeleid  
• De commissie heeft zich geen oordeel kunnen vormen over het integriteitsbeleid in 
de apparaten van de beide colleges. De commissie benadrukt ook hier het belang 
van een actief integriteitsbeleid. 
 
d. Financiën  
• De commissie heeft zich geen oordeel kunnen vormen over de financiën voor beide 
colleges. 
 
e. Beheer  
• De commissie heeft zich geen oordeel kunnen vormen over het beheer van de 
apparaten van de beide colleges. 
 
f. Contacten met burgers  
• De commissie heeft zich geen oordeel kunnen vormen over de contacten met 
burgers. 
 
Samenwerking met andere organisaties 
 
• Er zijn gesprekken met de Raad van State en met de Nederlandse Algemene 
Rekenkamer. De contacten met beide Nederlandse instituties hebben echter nog 
niet geleid tot daadwerkelijke samenwerkingsovereenkomsten. Naar verluidt zou 
begin mei een medewerker van de Nederlandse Algemene Rekenkamer op Sint 
Maarten komen om te inventariseren wat nodig is. De commissie heeft de 
resultaten van die missie niet meer bij haar beschouwingen kunnen betrekken. 
 
Overige bevindingen 
 
• De commissie wijst op de benoeming van de leden van de beide colleges. In de 
betreffende landsverordeningen zijn procedures opgenomen voor de benoeming 
van leden. Deze procedures zijn echter niet van toepassing bij de benoeming van 
de eerste leden van de colleges. Juist de benoeming van de eerste leden is van 
belang, de eerste leden zullen immers het gezag voor de colleges moeten 
verwerven. Onpartijdigheid en onafhankelijkheid van de leden zijn formele vereisten 
zoals neergelegd in de landsverordeningen. Het benodigde gezag wordt echter ook 
verkregen door minder grijpbare criteria zoals ‘maatschappelijke draagvlak’. 
• Voor wat betreft de Raad van Advies merkt de commissie op dat kundigheid en 
ervaring met complexe juridische en vraagstukken eveneens van groot belang zijn. 
• De commissie vraagt zich af of Sint Maarten in staat zal zijn om binnen de eigen 
samenleving voldoende geschikte kandidaten te vinden voor de colleges. De 
commissie geeft Sint Maarten in overweging om gedurende de eerste jaren de vice-
voorzitter van met name de Raad van Advies voltijds aan te stellen. Die zou zich 
dan op Sint Maarten moeten vestigen in verband met het ingezetenschap-vereiste. 
Dit biedt de mogelijkheid om breder te zoeken naar geschikte kandidaten voor het 
vice-voorzitterschap van de Raad van Advies.  
• De commissie wijst ook op het belang van goede secretarissen voor beide colleges. 
De ambtelijke ondersteuning bepaalt in hoge mate de kracht en statuur van de 
*  113/120 

 
10.2  Ombudsman 
 
 
BEOORDELING  
 
De commissie is van oordeel dat het instituut Ombudsman voor Sint Maarten op 10 
10 10 in rudimentaire vorm zou kunnen functioneren, mits de eilandsraad van Sint 
Maarten op korte termijn een aantal besluiten dienaangaande neemt. 
 
a. De persoon die de Ombudsmanfunctie gaat vervullen is een kritische succesfactor 
voor het opbouwen en functioneren van het instituut Ombudsman.  
b. Voor Sint Maarten is de Ombudsman een nieuw instituut waardoor ervaring 
ontbreekt. Daarom is samenwerking met soortgelijke instituten van belang voor de 
opbouw van de organisatie. Ook voor de professionalisering op middellange termijn 
is gestructureerde samenwerking van belang. 
c. De commissie benadrukt het belang van de onafhankelijkheid van het instituut 
Ombudsman. Het is aan de regering van Sint Maarten om de Ombudsman ook de 
ruimte te geven om zijn functie op een positief kritische wijze invulling te geven. 
 
TOELICHTING 
 
Organisatieplannen 
 
• De commissie had de beschikking over een organisatieplan voor de Ombudsman. 
Het betrof een stuk waarover nog in de centrale commissie van de eilandsraad van 
Sint Maarten gesproken moest worden. 
• Het bureau van de Ombudsman is een kleine organisatie: naast de Ombudsman 
zal het ondersteunende apparaat bestaan uit 4 personen.  
 
Implementatie 
 
• De eilandsraad Sint Maarten moet nog besluiten over het organisatieplan en de 
begroting van de Ombudsman. Dit klemt omdat daardoor ook de werving van de 
Ombudsman en het ondersteunende personeel nog niet kan beginnen. 
 
Bedrijfsvoering  
 
a. Algemene opmerkingen 
• De feitelijke implementatie van het organisatieplan is nog niet gestart. De 
commissie baseert zich bij haar oordeel over de implementatie op het 
organisatieplan en gesprekken die zij gevoerd heeft. 
 
b. Personeelsbeheer en -beleid  
• In het organisatieplan is voorzien in een beperkte formatie voor het bureau van de 
Ombudsman. Ingezet wordt op een kwalitatief hoog niveau (WO/HBO). 
• Voor de verschillende functies is een taakomschrijving opgenomen in het 
organisatieplan. 
*  115/120 

 
Overige bevindingen 
 
• De persoon die de functie als Ombudsman als eerste gaat vervullen op Sint 
Maarten is cruciaal voor het gezag van het instituut. In het organisatieplan is een 
profiel opgenomen voor de Ombudsman. De commissie kan zich vinden in dit 
profiel en benadrukt dat van belang is om hieraan geen concessies te doen. 
• Het bestuur van Sint Maarten heeft belang bij een goed functionerende 
Ombudsman. Het bestuur zal de Ombudsman daarom ‘positie en ruimte’ moeten 
geven. Het serieus nemen van diens adviezen en rapporten van de Ombudsman 
zal niet alleen het gezag van de Ombudsman bevorderen, maar zal uiteindelijk ook 
ten goede komen aan het gezag van het bestuur zelf.  
• Overheidsdiensten, zowel op eilands- als op landsniveau, kennen vrijwel geen 
eigen (geformaliseerde) klachtenafhandeling. Er bestaat ook geen wettelijke 
regeling die een verplichte eerstelijns klachtenafhandeling dwingend voorschrijft. 
Voor de bestaande klachtenafhandeling bestaan vaak geen schriftelijk vastgelegde 
procedures en de effectiviteit is daarom vaak kwestieus. Gevolg hiervan is dat er 
meer klachten bij de Ombudsman terechtkomen. De commissie acht het belangrijk 
dat burgers in eerste instantie met klachten direct terecht kunnen bij het bestuur en 
de diensten. Hiermee is de burger het meest gediend en het vergroot het 
bewustzijn bij bestuur en diensten om correct op te treden. 
 
*  117/120 

 
governance. Het kadaster heeft eind 2009 een inventarisatie gemaakt van de 
maatregelen die in dat kader genomen moeten worden. Een aantal van de 
maatregelen is al in uitvoering. Een belangrijk punt dat nog ter besluitvorming bij de 
eilandsraad ligt is de aanpassing van de statuten op een aantal punten (anders dan 
de punten die de nieuwe staatkundige positie van Sint Maarten beschrijven). 
 
Bedrijfsvoering  
 
a. Algemene opmerkingen 
-- 
 
b. Personeelsbeheer en -beleid 
• De directie van het kadaster bestaat uit een waarnemend directeur, een 
afdelingshoofd en een toegevoegd oud-medewerker van het kadaster.  
• De waarnemend directeur heeft veel aandacht voor de verdere professionalisering 
van het personeel. 
• De vorige directeur heeft een begin gemaakt met een systeem van functionerings- 
en beoordelingsgesprekken. Aangezien dit binnen het kadaster nieuw was, is dit 
nog niet ten volle geïmplementeerd. De commissie meent dat een dergelijk systeem 
van belang is voor de verdere professionalisering van het kadaster, maar heeft er 
begrip voor dat het systeem geleidelijk wordt ingevoerd. 
 
c. Integriteitsbeleid  
• Behoudens de activiteiten in het kader van corporate governance en good 
governance heeft het kadaster geen specifiek beleid rond integriteit. Dit is 
kwetsbaar.  
 
d. Financiën 
• Het kadaster is als verzelfstandigde organisatie selfsupporting. De afnemer betaalt 
een prijs voor de producten. 
• Voor een stabiele financiële basis wil het kadaster zijn tarieven aanpassen. Het 
kadaster heeft hiervoor een aantal voorstellen gedaan aan het bestuurscollege. Het 
college heeft hierover nog geen besluit genomen.  
 
e. Beheer 
• Het kadaster zit sinds enkele jaren in een nieuw ruim gebouw.  
• In samenwerking met het kadaster Nederland zal een nieuw geautomatiseerd 
systeem worden ingevoerd naar het model van Aruba 
 
f. Contacten met burgers 
• Er is geen aparte klachtprocedure bij het kadaster.  
• Het kadaster heeft de indruk dat men voldoende bekendheid heeft binnen de 
samenleving. Als het nieuwe geautomatiseerde systeem is ingevoerd zal men hier 
ook publieke aandacht aan besteden. 
• In de contacten met burgers speelt met name de landmeting een belangrijke rol. 
Het komt voor dat mensen zich niet geheel aan de perceelgrenzen houden of 
gebouwen niet binnen de grenzen van de bouwvergunning bouwen. Aannemend 
dat burgers in dezen te goeder trouw handelen, kan dit discussie opleveren. Eén en 
ander zou volgens het kadaster opgelost kunnen worden als in de bouwvergunning 
*  119/120 

