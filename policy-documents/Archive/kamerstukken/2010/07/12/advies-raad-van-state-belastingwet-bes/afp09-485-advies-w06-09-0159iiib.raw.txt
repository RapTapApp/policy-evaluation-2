................................................................................... 
 
No.W06.09.0159/III/B 's-Gravenhage, 20 augustus 2009 
 
 
Bij Kabinetsmissive van 26 mei 2009, no.09.001413, heeft Uwe Majesteit, op 
voordracht van de Staatssecretaris van Financiën, mede namens de Staatssecretaris 
van Binnenlandse Zaken en Koninkrijksrelaties, bij de Raad van State ter overweging 
aanhangig gemaakt het voorstel van Wet Belastingwet BES, met memorie van 
toelichting. 
 
Het voorstel heeft betrekking op een nieuw belastingstelsel, dat zal gaan gelden voor 
de openbare lichamen Bonaire, Sint Eustatius en Saba. Het belastingstelsel wijkt af 
van het stelsel dat geldt in het in Europa gelegen deel van Nederland, met als 
kenmerken eenvoud, brede grondslagen, lage tarieven en een verschuiving in de 
belastingmix van directe belastingen naar indirecte belastingen.  
Op de voet van artikel 22 van de Wet op de Raad van State heeft een delegatie van de 
Raad van State op 28 april 2009 met de Staatssecretaris van Binnenlandse Zaken en 
Koninkrijksrelaties en de Staatssecretaris van Financiën onder meer over het in dat 
beraad geschetste concept van het wetsvoorstel beraadslaagd. Nadien heeft op 17 
augustus 2009 een delegatie van de Raad van State met de Staatssecretaris van 
Financiën over het voorstel van wet zelf beraadslaagd. 
De Raad van State maakt naar aanleiding van het wetsvoorstel opmerkingen met 
betrekking tot het niet opnemen van een aantal belastingen in het stelsel, de inpassing 
van de nieuwe wetgeving in de andere fiscale stelsels binnen het Koninkrijk en de 
technische uitwerking van met name de inkomstenbelasting. Hij is van oordeel dat het 
voorstel niet voldragen is, en nog aanmerkelijke aanpassing behoeft. In verband 
daarmee kan over het voorstel in deze vorm niet positief worden geadviseerd. 
 
De Raad zal hierna aandacht geven aan de volgende onderwerpen: 
 
Algemeen deel 
1. Nieuw belastingstelsel voor de BES-eilanden 
 Staatkundige hervorming 
 Separaat traject 
 Eén land, twee fiscale stelsels 
 Objectieve en redelijke gronden voor verschillen in stelsel 
 Successierecht 
 Vennootschapsbelasting 
 Motorrijtuigenbelasting 
2. Tarieven 
3. Belastingregeling voor het Koninkrijk 
4. Voorkoming dubbele belasting BES/land Nederland 
5. Europese aspecten 
6. Randvoorwaarden 
 
Belastingwet BES 
7. Artikelsgewijze toelichting 
8. Hoofdstuk I Inleidende bepalingen 
 Lichamen 
 Delegatie 
AAN DE KONINGIN 

3 
Antillen en de lokale besturen van de BES-eilanden ten aanzien van het fiscale stelsel 
overwogen, dat een onderzoek zal worden verricht naar het fiscale stelsel en het 
overnemen door de Nederlandse belastingdienst van de heffing, de inning en de 
controle van belastingen, waarbij ook het terrein douane wordt betrokken. De 
mogelijkheid en de wenselijkheid voor Sint Eustatius en Saba om ieder hun “free port” 
te behouden, zal tevens worden onderzocht. Als randvoorwaarde geldt dat de fiscale 
regelgeving en het fiscale beleid in overeenstemming zijn en blijven met de voor het 
Koninkrijk internationaal geldende normen. 
De uitkomst van dit onderzoek is volgens de toelichting op het wetsvoorstel, dat het 
bestaande Nederlands-Antilliaanse fiscale stelsel het startpunt kan vormen voor het 
nieuwe fiscale stelsel voor de BES-eilanden. Daarbij is ervan uitgegaan dat, hoewel het 
Nederlands-Antilliaanse stelsel oorspronkelijk is afgeleid van het Nederlandse fiscale 
stelsel, dat stelsel op een aanzienlijk aantal punten inmiddels verouderd is en deels 
niet wordt uitgevoerd, alsmede voor de BES-eilanden - gezien hun bescheiden schaal - 
nog te ingewikkeld is. Het staatkundige vernieuwingsproces is dan ook aangegrepen 
om een zo eenvoudig mogelijk, nieuw fiscaal stelsel te ontwikkelen, waarbij rekening is 
gehouden met de bescheiden schaal van de BES-eilanden en de specifieke 
Caraïbische omstandigheden waarin de BES-eilanden zich bevinden. 
 
Separaat traject 
Deze overwegingen hebben er toe geleid dat de wetgeving, die moet resulteren in dit 
nieuwe fiscale stelsel voor de BES-eilanden, niet meeloopt in het interdepartementale 
traject dat twee stappen omvat waarbij eerst alle relevante Nederlands-Antilliaanse 
landsverordeningen worden omgezet in Nederlandse wetten en vervolgens in 
aanpassingswetten alle noodzakelijke wijzigingen worden aangebracht, zodat het 
nieuwe Nederlandse recht toepasbaar is in de nieuwe staatkundige situatie. Voor de 
fiscale wetgeving geldt een separaat traject dat verder gaat dan de enkele omzetting 
van Nederlands-Antilliaanse regelgeving in Nederlandse regelgeving, zoals voorzien in 
het interdepartementale traject; aan het fiscale stelsel liggen definitieve beleidskeuzes 
ten grondslag. 
 
Eén land, twee fiscale stelsels 
Het voorliggende wetsvoorstel wijkt op grond van deze beleidskeuzes af van het fiscale 
stelsel dat in het in Europa gelegen deel van Nederland geldt. Hierdoor ontstaat de 
situatie dat één land twee fiscale stelsels kent. Dit roept spanning op. Een zodanige 
situatie is alleen aanvaardbaar indien daaraan objectieve en redelijke motieven ten 
grondslag liggen. 
De Raad heeft eerder - in het bredere kader van de staatsrechtelijke positie van de 
BES-eilanden - opgemerkt dat de BES-eilanden naar bevolkingsomvang kleiner zijn 
(twee ervan veel kleiner) dan voor een gemeente wenselijk wordt geacht. Ook naar 
taken en problemen onderscheiden ze zich sterk. De grote afstand, het insulaire 
karakter (met bijgevolg eigen lucht- en zeehavens op elk der eilanden), de kleine 
oppervlakte, een moeilijk reliëf en de economische afhankelijkheid van slechts enkele 
producten wijzen er al op dat niet zonder meer op het bekende model van de 
gemeente kan worden teruggevallen. Meer dan voor een gemeente het geval is, zullen 
van de algemene Nederlandse wetgeving afwijkende voorzieningen moeten worden 
getroffen. Deze afwijkingen komen deels voort uit de noodzaak om voor de 
rechtspleging en -handhaving voorzieningen te treffen voor de Caraïbische delen van 
het Koninkrijk gezamenlijk. Daarnaast komen ze voort uit de sociaaleconomische 

5 
specifieke kenmerken waarin de BES-eilanden zich onderscheiden van het Europese 
deel van Nederland. Daarbij geldt dat de eis van toereikende rechtvaardiging zwaarder 
weegt naarmate de verschillen meer direct betrekking hebben op de beginselen die 
aan het Nederlandse belastingstelsel ten grondslag liggen, terwijl het doel door de 
gemaakte verschillen moet kunnen worden bereikt en de verschillen moeten voldoen 
aan eisen van subsidiariteit en proportionaliteit. 
 
Objectieve en redelijke gronden voor verschillen in stelsel 
In het (Nederlandse) rijksbelastingstelsel zijn thans de volgende belastingen 
opgenomen: 
Belastingen op inkomen, winst en vermogen 
Inkomstenbelasting 
Loonbelasting 
Dividendbelasting 
Kansspelbelasting 
Vennootschapsbelasting 
Successierecht 
 
Kostprijsverhogende belastingen 
Invoerrechten 
Omzetbelasting 
Belasting op personenauto's en motorrijwielen 
Accijnzen (minerale oliën, tabak, alcohol, bier en wijn) 
Belastingen van rechtsverkeer (overdrachtsbelasting en assurantiebelasting) 
Motorrijtuigenbelasting 
Belastingen op milieugrondslag (grondwater, afvalstoffen, energie, leidingwater en 
kolen, vliegbelasting en verpakkingenbelasting) 
Verbruiksbelasting van alcoholvrije dranken 
Belasting op zware motorrijtuigen 
 
Voorgesteld wordt in de Belastingwet BES (BelBES) en de daarmee samenhangende 
Douane- en Accijnswet BES de volgende belastingen op te nemen: 
Inkomstenbelasting (BESib) 
Loonbelasting (BESlb) 
Vastgoedbelasting (Vgb) 
Opbrengstbelasting (Opb) 
Algemene bestedingsbelasting (Abb) 
Overdrachtsbelasting (Ovb) 
 
Invoerrechten 
Accijnzen 
 
Voor zover een rijksbelasting niet of niet volledig wordt opgenomen in het BES-stelsel 
of in het lokale heffingstelsel dat in de Wet financiën openbare lichamen Bonaire, Sint 
Eustatius en Saba (FinBES) zijn regeling vindt, dient gemotiveerd te worden om welke 
reden de betrokken rijksbelasting niet of niet volledig in het BES-stelsel of het lokale 
stelsel wordt opgenomen. 
De Raad mist in de toelichting op het voorstel een systematische vergelijking van deze 
stelsels naar object, subject en tarief. In dit gemis dient alsnog te worden voorzien. 

7 
zijn, indien ook voor de belastingheffing van particuliere ondernemers gekozen zou 
worden voor de heffing van de vastgoedbelasting in plaats van de BESib, maar in de 
toelichting is aan deze keuzemogelijkheid geen aandacht gegeven. 
Naar het oordeel van de Raad is het niet passend het evenwicht binnen het 
belastingstelsel zonder dringende redenen te verbreken door geen winstbelasting in 
het stelsel op te nemen. 
 
7
Daarnaast is in de toelichting gesteld dat door het ontbreken van de winstbelasting en 
de heffing van de Opb een systeem ontstaat dat zeer profijtelijk is voor 
geïncorporeerde bedrijven die reële activiteiten hebben op de BES-eilanden, 
aangezien het voorgestelde systeem een stimulans herbergt om te herinvesteren in het 
eigen bedrijf waardoor het kapitaal op de BES-eilanden zal blijven. Zolang de winst 
immers niet wordt uitgedeeld, vindt geen heffing plaats; pas bij uitkering wordt 
geheven. Afgezien van de Vgb daalt door deze maatregel de belastingdruk op 
uitgedeelde winst in de vorm van dividend nog steeds zeer fors, namelijk van 34,5% (in 
de huidige situatie) naar 5% (in de nieuwe situatie). De Raad merkt op, dat in het 
voorgestelde stelsel aldus voorzien is in een aanmerkelijke bevoordeling van 
ondernemingen die door rechtspersonen worden gedreven. Voor deze belastinguitgave 
is geen toereikende motivering in de toelichting opgenomen. 
 
Los daarvan staat dat het ontbreken van de winstbelasting en een bronheffing van 5% 
bij uitdeling van winst, aanzuigende werking op lichamen zal hebben, in het bijzonder 
van “actieve” vennootschappen die thans nog gevestigd zijn op Curaçao en Aruba. De 
Antilliaanse en Curaçaose regeringen hebben hierover reeds hun bezorgdheid 
uitgesproken. Aan deze concurrentie en de gevolgen daarvan voor de verhoudingen 
binnen het Koninkrijk wordt in de toelichting evenmin aandacht gegeven. 
In dit kader kan er tevens op worden gewezen dat het ontbreken van een 
winstbelasting in samenhang met het ontbreken van een inkomstenbelastingheffing 
over inkomsten uit vermogen, het voorgestelde stelsel gevoelig maakt voor 
belastingontwijkende constructies zoals het ontwikkelen van activiteiten op de BES-
eilanden binnen een vaste inrichting van een vennootschap die gevestigd is in een 
mogendheid die geen bronheffing op uitgaande dividenden kent. 
Onverlet de hiervoor aangegeven systeemtechnische reden adviseert de Raad, tenzij 
hiervoor alsnog dringende redenen kunnen worden aangevoerd, ook om andere 
redenen het wetsvoorstel niet bij de Tweede Kamer der Staten-Generaal in te dienen 
voordat het voorstel met een winstbelasting is aangevuld. 
 
Motorrijtuigenbelasting 
Onder de naam "motorrijtuigenbelasting" wordt in Nederland een belasting geheven ter 
zake van het houden van een personenauto, een bestelauto, een motorrijwiel of een 
vrachtauto en het rijden op de weg met een autobus. Hoewel de belasting in 
belangrijke mate is ingericht als houderschapsbelasting, is de rechtvaardigingsgrond 
van deze heffing dat het gebruik van wegen belast mag worden. Gelet op deze 
rechtvaardigingsgrond die ook op de BES-eilanden betekenis heeft, valt niet in te zien 
waarom deze belasting niet kan worden opgenomen in het BES-stelsel. 
Tenzij hiervoor alsnog een objectieve en redelijke grond kan worden aangevoerd, 
adviseert de Raad het wetsvoorstel niet bij de Tweede Kamer der Staten-Generaal in 
te dienen voordat het voorstel met een motorrijtuigenbelasting is aangevuld. 
 
                                                
7
  Hoofdstuk 4) BES belastingen, onder Opbrengstbelasting. 

9 
onderwerpen overeengekomen dat zij eenvormig dan wel zoveel mogelijk 
overeenkomstig dienen te worden geregeld, dan wel aan de Ministeriële 
Samenwerkingsraad dienen te worden voorgelegd. Uit de toelichting blijkt niet dat over 
de tarieven en andere in de Samenwerkingsregeling genoemde onderwerpen overleg 
is geweest met de regeringen van Aruba en de Nederlandse Antillen (dan wel de 
besturen van Curaçao en Sint Maarten). 
Gelet op de instrumentele functie van de belastingheffing behoeft ook na de 
transitieperiode de belastingcapaciteit niet te worden bepaald op basis van de 
Nederlandse tarieven, maar kan deze worden afgestemd op een niveau waarbij de 
BES-eilanden concurrerend blijven in het Caraïbische gebied zonder op de grijze of 
zwarte lijst van de Organisation for Economic Co-operation and Development (OECD) 
te komen. Voor de bepaling van die toekomstige belastingcapaciteit is het nodig inzicht 
te hebben in de belastingstructuur en tarieven van die omringende landen. 
De Raad adviseert de toelichting aan te vullen met deze gegevens en de methodiek 
aan te geven op basis waarvan de definitieve tariefstructuur zal worden bepaald. 
 
3. Belastingregeling voor het Koninkrijk 
In het overleg op de voet van artikel 22 van de Wet op de Raad van State van 28 april 
2009 inzake het voorstel van Rijkswet aanpassing rijkswetten aan de oprichting van de 
nieuwe landen en het nadien op 29 april 2009 ter zake uitgebrachte advies heeft de 
Raad opgemerkt, dat ten tijde van het overleg en het uitbrengen van het advies nog 
geen zicht bestond op de vormgeving van het nieuwe belastingstelsel voor de BES-
eilanden. De Raad behield zich dan ook voor om bij de advisering over het 
voorliggende wetsvoorstel terug te komen op de vraag of verdergaande aanpassing 
van de Belastingregeling voor het Koninkrijk (BRK) dan in dat wetsvoorstel wordt 
voorgesteld, noodzakelijk is. 
 
Gelet op het voorliggende voorstel is de Raad van oordeel dat nadere aanpassing van 
de BRK noodzakelijk is. De Raad wijst hierbij onder meer op de volgende aspecten. 
a. In de BRK krijgen de BES-eilanden geen aparte status, omdat zij een deel van 
Nederland zijn. Nu echter andere fiscale regelingen op de BES-eilanden zullen gaan 
gelden dan in het Europese deel van Nederland, zal ook de uitwerking van de BRK in 
de verhouding tussen Aruba, Curaçao en Sint Maarten (ACS) en de BES-eilanden 
anders zijn dan in de verhouding ACS en het Europese deel van Nederland. Het is 
noodzakelijk dat de verhouding tussen ACS en de BES-eilanden in een rijkswet, in zes 
bilaterale regelingen of in vier op elkaar afgestemde Eenzijdige Regelingen afzonderlijk 
geregeld wordt. Zonder deze regeling ontstaan lacunes of situaties van dubbele 
belastingheffing. 
 
b.  Een van de belangrijkste aspecten is dat lichamen die gevestigd zijn op een 
BES-eiland, niet onderworpen zullen worden aan een winstbelasting. De BESib geldt 
slechts voor natuurlijke personen. Uitdelingen betaald door lichamen zullen worden 
onderworpen aan een bronheffing (Opb), die wordt geheven van de aandeelhouder. 
Op grond van artikel 2, eerste lid, onderdeel d, BRK betekent dit dat het desbetreffende 
lichaam geen inwoner is van een BES-eiland, hetgeen niet alleen meebrengt dat een 
dergelijk lichaam niet gerechtigd is tot voordelen onder de BRK, maar tevens dat veel 
bronheffingstoewijzingen niet van toepassing zijn, omdat zij gekoppeld zijn aan 
inwonerschap van de betalende persoon. 
 

11 
volstrekt generiek is; iedere op de BES-eilanden gevestigde onderneming kan onbelast 
de winst herinvesteren. 
De Raad merkt op, dat deze opmerking voorbijgaat aan het in de Opb opgenomen 
stelsel, waarbij alleen de lichamen waarvoor de inspecteur heeft vastgesteld dat de 
bezittingen van het lichaam voor ten hoogste 50% bestaan uit vrije beleggingen, 
deelnemingen of liquiditeiten of het lichaam aan ten minste drie op de BES-eilanden 
wonende natuurlijke personen voltijds werk verschaft en voor ten minste een periode 
van 24 maanden een op de BES-eilanden gelegen onroerende zaak ter waarde van 
ten minste USD 50.000 ter beschikking heeft voor de uitvoering van de 
bedrijfsactiviteiten, alsmede het lichaam dat is toegelaten tot een handels- en 
dienstenentrepot en de lichamen waarvan de inspecteur heeft vastgesteld dat een op 
de BES-eilanden wonende natuurlijke persoon voor ten minste 95% direct of indirect 
aandeelhouder is en dat lichaam voor ten minste 50% deelneemt in een lichaam dat is 
toegelaten tot een handels- of diensten entrepot of dat onder de eerste twee 
genoemde categorieën valt, onder de Opb vallen, en derhalve van een belasting naar 
de winst zijn vrijgesteld. De overige lichamen zullen onder de Wet op de 
vennootschapsbelasting 1969 (Wet Vpb 1969) en de Wet op de dividendbelasting 1965 
(Wet Div.bel. 1965) worden gebracht. In deze zin is er geen sprake van een generiek 
stelsel. Het beperken van de groep lichamen waarvoor de vrijstelling van een belasting 
naar de winst geldt, roept spanning op met de gedragscode voor belastingen op 
ondernemingen. 
In dit kader is er ook op te wijzen, dat in het BES-stelsel alleen een vastgoedbelasting 
en een uitdelingsbelasting zijn opgenomen, een stelsel dat voor de toetreding tot de 
Europese Gemeenschap ook in de Republiek Estland gold maar onder druk van de 
Europese Commissie is afgeschaft. 
De Raad adviseert in de toelichting op deze aspecten nader in te gaan. 
 
6. Randvoorwaarden 
De Raad merkt op, dat voor een beoordeling van het BES-stelsel ook stil dient te 
worden gestaan bij de deels in elkaar overlopende budgettaire, instrumentele en 
steunfuncties van de belastingen. 
Hoewel de budgettaire functie op zich geen nadere toelichting behoeft, dwingt deze 
functie er toe, dat de belastingheffing zoveel mogelijk plaatsvindt in hetzelfde ritme als 
waarin de begrotingsuitgaven worden gedaan. Periodeheffingen zoals de 
inkomstenbelasting, waarbij het te belasten inkomen eerst na afloop van het 
kalenderjaar bekend is, lopen niet synchroon met het desbetreffende begrotingsjaar. 
Op grond daarvan dient in vooruitbetalingen van de belasting door voorheffingen of 
voorlopige aanslagen te worden voorzien. 
De instrumentele functie is het dienstbaar maken van de belastingheffing aan 
economisch-politieke doeleinden. In het algemeen worden als zodanig een redelijke 
inkomensverdeling, een aanvaardbare economische groei, volledige werkgelegenheid, 
een stabiel prijspeil en de bescherming van het milieu aangemerkt. Voor de BES-
eilanden speelt deze functie in het bijzonder ten aanzien van de belastingtarieven. 
De steunfunctie heeft betrekking op de betekenis die de ene belasting heeft voor de 
andere in het stelsel, en ziet in het bijzonder op de controle-elementen die door de 
samenhang in het stelsel als het ware zijn ingebouwd. 
De controle-elementen hebben ook grote betekenis voor de uitvoering van de 
verschillende belastingen in het stelsel. Uitvoering van de belastingwetgeving leidt tot 
meer problemen naarmate het aantal belastingplichtigen - en daarmee het aantal 
relevante beslissingen met betrekking tot de belastingheffing - groter is en naarmate de 

13 
genomen dienen te worden. Voor zover inkomensgegevens niet kunnen worden 
ontleend aan deze administraties, dienen zij niet in het inkomensbegrip te worden 
opgenomen. Dit geldt onder meer voor de persoonlijke dienstverlening (“het klussen”). 
Bij de vraag of en in hoeverre ondernemers in een inkomsten- of winstbelastingheffing 
moeten worden betrokken, dient ook deze controlefunctie te worden meegewogen.  
 
De Raad is van oordeel dat vanwege de bescheiden omvang van de economie van de 
BES-eilanden het mogelijk moet zijn dat met name de voorgestelde inkomstenbelasting 
binnen het BES-stelsel aan deze randvoorwaarden gaat voldoen.  
De Raad adviseert in de toelichting aan de randvoorwaarden aandacht te geven, de 
BESib aan deze randvoorwaarden te toetsen en te bezien in hoeverre aan deze 
randvoorwaarden meer volledig voldaan kan worden. 
 
7. Artikelsgewijze toelichting 
In onderdeel II van de toelichting wordt opgemerkt, dat in de artikelsgewijze toelichting 
wordt volstaan met een toelichting op de onderdelen die zijn toegevoegd aan de 
bestaande Nederlands-Antilliaanse fiscale regelingen, of zijn gewijzigd of geschrapt in 
het kader van de beoogde vereenvoudiging en modernisering van het bestaande 
stelsel. 
De Raad merkt op, dat het voorstel als onderdeel van het Nederlandse rechtsstelsel 
beoogt een definitieve regeling te geven voor het belastingstelsel op de BES-eilanden. 
Uit dien hoofde dient de toelichting op de onderscheiden bepalingen volledig te zijn. 
Daarbij komt dat de wordingsgeschiedenis en de toelichting op de Landsverordening 
op de Inkomstenbelasting 1943 (P.B. 1956, nr. 9) (Lv 1943) niet goed toegankelijk is. 
Het uitschrijven van de toelichting is in ieder geval nodig voor zover in de 
artikelsgewijze toelichting geen aandacht wordt gegeven aan de reikwijdte van 
11
delegatiebepalingen. 
De Raad adviseert de artikelsgewijze toelichting volledig uit te schrijven. 
 
8. Hoofdstuk I Inleidende bepalingen 
 
Lichamen 
Op grond van artikel 1.2 BelBES wordt verstaan onder “lichamen”: verenigingen en 
andere rechtspersonen, maat- en vennootschappen en doelvermogens. Onder dit 
begrip vallen mitsdien ook niet-rechtspersonen, die voor de toepassing van de 
belastingwetgeving als transparant worden aangemerkt. De opbrengstbelasting geldt 
voor lichamen. In de toelichting is geen aandacht gegeven aan de vraag of een maat- 
of vennootschap, die voor de heffing van de inkomstenbelasting als transparant wordt 
aangemerkt, ook onder de opbrengstbelasting valt, op grond waarvan bij de uitkering 
van het winstaandeel 5% niet verrekenbare opbrengstbelasting moet worden geheven, 
of alleen onder de opbrengstbelasting valt, op grond waarvan de maten of vennoten 
niet aan de inkomstenbelasting zijn onderworpen. In het laatste geval ontstaat een 
aanmerkelijk verschil in belastingdruk tussen een eenmanszaak, waarbij over de winst 
naar het 30,4%-tarief wordt geheven, en een maatschap, waarbij de winst onbelast 
blijft en enkel 5% opbrengstbelasting bij uitkering van het winstaandeel wordt geheven. 
De Raad adviseert in de toelichting aan dit aspect aandacht te geven. 
 
                                                
11
  Zie onder meer de artikelen 2.4, onderdeel a, 2.16, vierde lid, laatste volzin, 2.26, tweede lid, onderdeel a, laatste 
volzin, en 5.5, onderdeel a, BelBES. 

15 
Box 3 omvat het belastbare inkomen uit sparen en beleggen en bestaat uit het 
voordeel uit sparen en beleggen verminderd met de persoonsgebonden aftrek. 
 
Bij de vergelijking van deze heffingswetten wordt voorbijgegaan aan de omstandigheid, 
dat veel regelingen in de Wet IB 2001 veel uitgebreider en gedetailleerder zijn 
geregeld, alsmede dat bedragen aanmerkelijk afwijken. Alleen verschillen die bestaan 
in het niet opnemen van belangrijke onderdelen van de heffingen worden in dit 
onderdeel van het advies in aanmerking genomen. 
Uit de vergelijking komt ten aanzien van de belastbare inkomsten naar voren, dat in de 
BES-inkomstenbelasting de inkomsten uit vermogen en de inkomsten uit eigen woning 
niet zijn opgenomen. In de toelichting is hierover opgemerkt, dat in de nieuwe 
inkomstenbelasting, gezien de hoge uitvoeringslasten en de geringe opbrengst, de 
inkomsten uit vermogen (roerende en onroerende zaken) voor particulieren niet meer 
in de heffing betrokken worden. Hiertegenover staat dat de opbrengstbelasting (heffing 
over dividend) voor deze belastingplichtigen eindheffing wordt. De aftrek van 
hypotheekrente voor een eigen woning is in stand gelaten. Vanwege het feit dat geen 
eigenwoningforfait is opgenomen, kan de hypotheekrente in aftrek worden gebracht als 
persoonlijke last. Onroerende zaken met uitzondering van de eigen woning en 
onroerende zaken die tot een ondernemingsvermogen behoren, worden in de 
vastgoedbelasting betrokken. 
Deze motivering vormt geen objectieve en redelijke grond om de inkomsten uit 
vermogen en de inkomsten uit eigen woning buiten de heffing te laten. 
De Raad wijst er op, dat het niet opnemen van een heffing over inkomsten uit 
vermogen de BES inkomstenbelasting denatureert als draagkrachtheffing. Het past niet 
in een inkomstenbelasting alleen de werkenden en niet de vermogenden te betrekken. 
Hoewel ook op de BES-eilanden de belastingheffing over loon en uitkeringen wat de 
opbrengst betreft, vele malen hoger zal zijn dan de belastingheffing over de opbrengst 
van vermogen, mag dit geen reden zijn niet meer over de opbrengst van vermogen te 
heffen. In Nederland beloopt box 3 ook niet meer dan 3% van het verzamelinkomen 
12
tegenover 97% voor loon en uitkeringen. Tevens wijst de Raad erop dat de heffing 
over inkomsten uit vermogen zoals geregeld in de Verordening, weliswaar niet zonder 
uitvoeringsproblemen is uit te voeren, maar dat een vermogensrendementsheffing 
zoals in de Wet IB 2001 opgenomen, niet tot grote uitvoeringslasten behoeft te leiden. 
Ten aanzien van de inkomsten uit eigen woning past het systematisch niet in een 
bronnenstelsel geen eigenwoningforfait of een andere vorm van heffing in de BESib op 
te nemen, maar wel de aftrek van hypotheekrente te handhaven. De Raad wijst er 
daarbij op, dat nu op grond van het voorstel van FinBES de waarde van de eigen 
woning kan worden betrokken in de lokale belastingheffing, deze waarde zonder grote 
uitvoeringslasten als grondslag voor een eigenwoningforfait kan dienen. 
Het ontbreken van een heffing over de inkomsten uit vermogen en de eigen woning 
maakt de nieuwe inkomstenbelastingheffing ook erg gunstig voor pensionado’s. In de 
toelichting is geen motivering gegeven voor de gunstige regeling voor gefortuneerde 
buitenlanders die op de BES-eilanden komen wonen en hun inkomen voornamelijk 
vanuit het buitenland verkrijgen. Hierbij dient ook betrokken te worden, dat deze 
buitenlanders binnen het land Nederland (komen) wonen. Deze motivering dient alsnog 
gegeven te worden. 
Daarnaast zal het niet heffen over de opbrengst van vermogen aantrekkingskracht 
hebben op vermogende inwoners van Curaçao, Sint Maarten en Aruba. Het fiscale 
klimaat op Bonaire zal mede door het ontbreken van een winstbelasting voor lichamen 
                                                
12
  Evaluatie Wet IB 2001 (Kamerstukken II 2005/06, 30 375, nr. 2, blz. 11, tabel 1.2.1). 

17 
In de BESib worden als belangrijke nieuwe elementen de partnerregeling (de artikelen 
2.2 en 2.3 BelBES) en de bepaling van de jaarwinst naar goed koopmansgebruik 
(artikel 2.12, derde lid, BelBES) opgenomen.  
 
Partnerregeling 
Voorgesteld wordt een partnerregeling, waarin wordt bepaald welke personen voor de 
inkomstenbelastingheffing gelijk worden gesteld aan een echtgenoot, en een 
keuzeregeling in de BESib op te nemen. Deze regelingen zijn ontleend aan de in de 
artikelen 1.2 en 1.3 Wet IB 2001 opgenomen regeling. In de toelichting is niet 
gemotiveerd om welke reden de invoering van deze partnerregeling nodig is. Dit dient 
alsnog te gebeuren, nu twijfel kan bestaan of een partnerregeling in de 
(vereenvoudigde) heffing past. 
De Raad wijst in dit kader in de eerste plaats op de brief aan de Tweede Kamer der 
13
Staten-Generaal van 18 april 2009 inzake een geharmoniseerd partnerbegrip. Hierin 
wordt opgemerkt, dat het voornemen bestaat in de AWR een basis-partnerbegrip te 
introduceren, waarin de gemeenschappelijke partnercategorieën zijn opgenomen. Het 
betreft echtgenoten, geregistreerde partners en ongehuwden met een notarieel 
samenlevingscontract. Aanvullingen op dit basis-partnerbegrip zullen in de 
afzonderlijke heffingswetten dan wel de Awir worden opgenomen. Het gaat daarbij 
onder meer om regelingen waarvoor een ruimer partnerbegrip gewenst is dan het 
basis-partnerbegrip. Vanuit het oogpunt van eenvoud voor de burger en 
complexiteitsreductie voor de belastingdienst, gaat de voorkeur uit naar het hanteren 
van objectief controleerbare criteria, bijvoorbeeld als er uit de relatie tussen partners 
een kind is geboren. In dergelijke situaties is sprake van een verbondenheid tussen 
ongehuwde samenwoners die verder gaat dan louter schaalvoordelen. Gelijktijdig met 
de introductie van objectieve criteria die tot - verplicht - partnerschap leiden, zal de in 
de Wet IB 2001 opgenomen mogelijkheid voor ongehuwd samenwonenden om te 
kiezen voor partnerschap komen te vervallen.  
In dit licht adviseert de Raad de partnerregeling die in de artikelen 2.2 en 2.3 BelBES is 
opgenomen, opnieuw te bezien. 
 
Daarnaast wijst de Raad erop, dat in de toelichting geen aandacht is gegeven aan het 
karakter van de BESib. De vraag of een partnerregeling nodig is, kan eerst worden 
beantwoord indien vast zou staan dat de BESib ingericht zou moeten blijven worden 
als gezinsbelasting. Uit artikel 2.30 BelBES is af te leiden, dat deze belasting 
overeenkomstig de Lv 1943 nog steeds wordt aangemerkt als een gezinsbelasting. De 
betekenis hiervan is echter beperkt, omdat geen toerekening van de inkomsten uit 
vermogen aan de meestverdienende partner meer plaatsvindt nu deze inkomsten niet 
meer belast worden. De toerekening blijft beperkt tot de winst uit aanmerkelijk belang, 
waarvoor een vast tarief van 5% geldt, en de verminderingen uit hoofde van de 
hypotheekrente, kosten monumentenpanden en premie brandverzekering eigen 
woning alsmede de buitengewone lasten die beperkt zijn tot de eigen studiekosten en 
bepaalde studie- en opleidingskosten van kinderen. 
De uit artikel 2.30 BelBES voortvloeiende toerekening aan de meestverdienende 
partner van de als inkomsten uit vermogen aan te merken periodieke uitkeringen en de 
daartegenover staande verminderingen uit hoofde van de betaling of verstrekking van 
dergelijke periodieke uitkeringen dienen, zoals hierna zal worden uiteengezet, 
geschrapt te worden. Ook de in artikel 2.30, derde lid, onderdeel c, 4°, BelBES 
opgenomen periodieke uitkeringen die zijn bedongen in rechtstreeks verband met of bij 
                                                
13
  Kamerstukken II 2008/09, 27 789, nr. 18. 

19 
15
opnemen van deze bepalingen kan het verbrokkelde beeld van de winstbepaling 
worden weggenomen en kunnen deze bepalingen systematisch worden gegroepeerd 
en gerangschikt, waarbij elkaar overlappende bepalingen, die als gevolg van het 
dooreenlopen van de hiervoor aangeduide systeemlijnen in de BelBES zijn 
opgenomen, kunnen worden vermeden. 
Aan de invoering van artikel 2.12, derde lid, BelBES is echter niet het gevolg 
verbonden, dat de artikelen 2.15, eerste lid en vijfde lid, en 2.18, eerste, tweede, derde, 
vierde en zevende lid, BelBES kunnen vervallen. Ook de bepalingen met betrekking tot 
de afschrijvingen kunnen in de systeemlijn van de Wet IB 1964 aanmerkelijk worden 
vereenvoudigd.  
De Raad wijst er daarnaast op, dat artikel 2.14, onderdeel f, BelBES niet past in het 
BES-stelsel omdat daarin geen winstbelasting voor lichamen is opgenomen. 
De Raad adviseert de bepalingen met betrekking tot de winst uit onderneming in 
vorengaande zin aan te vullen en te vereenvoudigen. 
 
Loon 
Ook voor de bepalingen met betrekking tot loon geldt, dat de kenbaarheid van het 
object van heffing door het dooreenlopen van de systeemlijnen die zijn ontleend aan de 
Wet IB 1914 zoals overgenomen in de Lv 1943, en de Wet IB 1964 in samenhang met 
de Wet op de loonbelasting 1964 (Wet LB 1964) meer dan nodig is heeft geleden. Dit 
dient in de hiervoor aangeduide inhaalslag te worden hersteld. 
De Raad wijst er in dit kader op dat, nu artikel 2.12, derde lid, BelBES bepaalt dat 
onder loon en dienstbetrekking wordt verstaan hetgeen daaronder wordt verstaan in de 
artikelen 3.6 en 3.9 BelBES onderscheidenlijk artikel 3.3 BelBES, het overbodig en 
verwarrend is de termen traktement, salaris, vrije kost en inwoning, tantième en 
gratificatie in artikel 2.12, eerste lid, BelBES op te nemen. Tevens dient hetgeen is 
bepaald in de artikelen 2.14, onderdeel g (verplichte bijdragen werkgever), onderdeel h 
(door werkgever gemaakte kosten voor geneeskundige behandeling en aanspraken 
van werknemer op geneeskundige behandeling), en onderdeel i (voordeel uit 
vrijstelling verschuldigde sociale lasten), BelBES niet in de inkomstenbelasting maar in 
de loonbelasting te worden opgenomen. 
De Raad wijst er daarnaast op dat, anders dan in de toelichting is gesteld, op grond 
van artikel 2.15, eerste lid, BelBES de kosten van verwerving volledig van het loon 
aftrekbaar zijn. Het niet opnemen van artikel 9, derde lid, Lv 1943 neemt de daarin 
opgenomen beperking weg. Het moge de bedoeling zijn uit vereenvoudigingsoogpunt 
en ter vermindering van de administratieve lasten de aftrek van verwervingskosten 
mee te nemen in de belastingvrije som, maar deze bedoeling is niet in de wet 
vastgelegd. Artikel 2.15, eerste lid, BelBES dient te worden geschrapt, hetgeen ook 
kan gelet op hetgeen hiervoor ten aanzien van winst uit onderneming is opgemerkt. 
De Raad adviseert de bepalingen met betrekking tot loon in vorenstaande zin aan te 
passen. 
                                                
15
  Op de winst uit onderneming hebben betrekking artikel 2.12, eerste lid, BelBES (algemene bepaling; aanduiding 
winst en aandeel in winst of overwinst), artikel 2.12, derde lid, BelBES (jaarwinst), artikel 2.12, vierde lid, BelBES 
(autokostenforfait), artikel 2.14, onderdeel f, BelBES (geruisloze omzetting), artikel 2.14, onderdeel j, BelBES 
(huurwaarde bedrijfswoning), artikel 2.15, eerste lid, BelBES (kosten van verwerving), artikel 2.15, tweede lid, 
BelBES (standsuitgaven), artikel 2.15, derde lid, BelBES (afschrijvingen), artikel 2.15, vierde lid, BelBES 
(vervroegde afschrijving), artikel 2.15, vijfde lid, BelBES (afschrijving aflopend recht), artikel 2.16 BelBES 
(investeringsaftrek), artikel 2.17 BelBES (niet aftrekbare kosten), artikel 2.18, eerste lid, BelBES (afschrijvingen), 
artikel 2.18, tweede lid, BelBES (af te schrijven bedrijfsmiddelen), artikel 2.18, derde lid, BelBES 
(ondernemingskosten), artikel 2.18, vierde lid, BelBES (niet in aftrek toegelaten kosten), artikel 2.18, vijfde lid, 
BelBES (herinvesteringreserve), artikel 2.18, zesde lid, BelBES (opheffen herinvesteringsreserve), artikel 2.18, 
zevende lid, BelBES (samenloop), artikel 2.19 BelBES (regelmatige boekhouding). 

21 
rechtstreeks voortvloeien uit het familierecht, voor zover zij niet afkomstig zijn van 
bloed- of aanverwanten in de rechte lijn of in de tweede graad van de zijlijn. 
Als tegenhanger van de omstandigheid dat de inkomsten uit vermogen niet in de 
inkomstenbelastingheffing worden begrepen, dient ook de aftrek als persoonlijke last 
van de betaalde of verstrekte uitkeringen die bij de ontvanger als inkomsten uit 
vermogen zijn aan te merken, niet mogelijk te zijn. Op grond hiervan dient artikel 2.23, 
eerste lid, onderdeel a, BelBES te worden geschrapt. 
Uit een oogpunt van vereenvoudiging en mede gelet op hetgeen hiervoor ten aanzien 
van de persoonlijke dienstverlening is opgemerkt, geeft de Raad in overweging ook de 
verstrekking van termijnen van (persoonlijke) pensioenen, die niet veelvuldig zullen 
voorkomen, te schrappen (artikel 2.23, eerste lid, onderdeel b, BelBES). 
In de toelichting is geen aandacht gegeven aan de vraag of op de periodieke 
uitkeringen kosten van verwerving in mindering dienen te blijven worden gebracht 
(artikel 2.15, eerste lid, BelBES). Indien het loonregime van toepassing zou worden 
verklaard, zou het in de lijn liggen geen aftrek voor verwervingskosten toe te staan. In 
ieder geval dient een keuze te worden gemaakt en in de BESib te worden vastgelegd. 
 
Tot de persoonlijke lasten worden ook de premies van levensverzekeringen gerekend 
(artikel 2.23, eerste lid, onderdeel c, BelBES). Gelet op de omschrijving van 
levensverzekering (artikel 2.4, onderdeel c, BelBES) vallen hieronder ook niet alleen 
verzekeringen die recht geven op periodieke uitkeringen, maar ook 
kapitaalverzekeringen. In de BESib is niet opgenomen, dat de uitkeringen van kapitaal 
op deze verzekeringen in de belastingheffing worden betrokken, hetgeen de Raad 
passend oordeelt. Er is dan geen reden de premies voor deze verkeringen in aftrek toe 
te laten. 
 
De Raad adviseert de bepalingen met betrekking tot de periodieke uitkeringen en 
persoonlijke lasten in vorenstaande zin aan te passen. 
 
Winst uit aanmerkelijk belang 
Ook voor de bepalingen met betrekking tot de winst uit aanmerkelijk belang geldt, dat 
de kenbaarheid van het object van heffing door het dooreenlopen van de systeemlijnen 
die zijn ontleend aan de Wet IB 1914 zoals overgenomen in de Lv 1943, en de Wet IB 
1964 in samenhang met de Wet LB 1964 meer dan nodig is heeft geleden. Dit dient in 
de hiervoor aangeduide inhaalslag te worden hersteld. 
De Raad merkt in dit kader op, dat tussen artikel 2.14, onderdeel d, BelBES en de 
aanmerkelijk belangregeling strijdigheid bestaat. 
De Raad adviseert artikel 2.14, onderdeel d, BelBES te schrappen, mede omdat deze 
bepaling voor de bepaling van hetgeen onder inkomen dient te worden verstaan, kan 
worden gemist. 
 
Daarnaast merkt de Raad op, dat in de toelichting geen aandacht is gegeven aan de 
plaats die de aanmerkelijk belangregeling inneemt in de vereenvoudigde BESib en het 
BES-stelsel. Deze analyse kan niet worden gemist, aangezien het niet vanzelfsprekend 
is dat in het nieuwe stelsel een plaats voor de aanmerkelijk belangregeling dient te 
worden ingeruimd. 
De pijlers waarop de rechtvaardiging voor de aanmerkelijk belangheffing rust, zijn nog 
steeds de machtspositie van de aanmerkelijk belanghouder in de vennootschap en de 
beschikkingsmacht over de reserves. Door zijn machtspositie kan de aanmerkelijk 
belanghouder veelal zelfstandig de omvang van de winstuitdelingen bepalen, althans 

23 
In ieder geval dient bij de aanmerkelijk belangheffing onderscheid te worden gemaakt 
naar de achterliggende winst van de vennootschap. Indien deze winst bestaat uit niet-
beleggingsinkomsten (actieve vennootschap), gelden vorenstaande opmerkingen over 
het karakter van de aanmerkelijk belangregeling. Indien deze winst bestaat uit 
beleggingsinkomsten (beleggingsmaatschappij) en deze inkomsten direct bij uitkering 
of indirect bij vervreemding van de aandelen genoten worden, bestaat voor een heffing 
in een inkomstenbelasting die niet heft over inkomsten uit vermogen, geen grondslag, 
omdat de inkomsten uit vermogen die direct worden genoten buiten de BESib blijven. 
De regeling dient op dit punt aangepast te worden. Evenzo bestaat voor het belasten 
van een forfaitair rendement bij beleggingsmaatschappijen (artikel 2.22, tweede en 
derde lid, BelBES) in een inkomstenbelasting die niet heft over inkomsten uit 
vermogen, geen grondslag. Deze bepalingen dienen geschrapt te worden. 
 
De Raad adviseert in het licht van het vorenstaande het opnemen van een 
aanmerkelijk belangregime in de BESib te heroverwegen. 
 
Bedrag der belasting 
De Raad wijst erop, dat voor de berekening van de te betalen inkomstenbelasting het 
belastbaar inkomen eerst dient te worden verminderd met de belastingvrije som. Het 
tarief van 30,4% wordt vervolgens op dit saldo toegepast. Artikel 2.35, vierde tot en 
met zesde lid, BelBes dient daartoe vooraf te gaan aan artikel 2.35, eerste lid, BelBES 
en artikel 2.35, eerste tot en met derde lid, dient zodanig te worden aangepast dat het 
tarief alleen op het saldo wordt toegepast. 
De Raad adviseert artikel 2.35 BelBES in deze zin aan te passen. 
 
10. Hoofdstuk III Loonbelasting 
 
Vergelijking heffingswetten 
Bij de vergelijking van de BESlb en de Wet LB 1964 wordt voorbijgegaan aan de 
omstandigheid, dat veel regelingen in de Wet LB 1964 veel uitgebreider en 
gedetailleerder zijn geregeld, alsmede dat bedragen aanmerkelijk afwijken. Alleen 
verschillen die bestaan in het niet opnemen van belangrijke onderdelen van de 
heffingen of onderdelen die de uitvoering belangrijk vergemakkelijken, worden in dit 
onderdeel van het advies in aanmerking genomen. 
Uit de vergelijking komt naar voren ten aanzien van het begrip dienstbetrekking, dat dit 
ruim is omschreven, en ten aanzien van het voorwerp van belasting, dat in de BESlb 
de regeling met betrekking tot de aanspraken niet is uitgeschreven en de zogenoemde 
huispersoneelregeling en eindheffingsregeling niet zijn opgenomen. 
 
Dienstbetrekking/huispersoneel 
In artikel 3.3, eerste lid, BelBES is bepaald, dat als dienstbetrekking wordt beschouwd 
elke arbeidsverhouding, waarbij een gezagsverhouding bestaat tussen degene die 
werk opdraagt en degene die het uitvoert. Deze omschrijving omvat aldus ook de 
particuliere opdrachtgever die aanwijzingen kan geven op welke wijze een werk dient 
te worden uitgevoerd. Uit het bepaalde in artikel 3.3, tweede lid, onderdeel f, BelBES 
lijkt echter te volgen dat onder het begrip “dienstbetrekking” zoals omschreven in artikel 
3.3, eerste lid, BelBES, niet wordt begrepen de rechtsverhouding met degene die het 
werk uitvoert in de uitoefening van een onderneming of een zelfstandig uitgeoefend 
beroep. De Raad adviseert de bepaling te verduidelijken.  

25 
als de uitkering van deze overlijdensuitkeringen niet tot het loon te worden gerekend 
(artikel 3.6, derde lid, onderdeel b, BelBES).  
De Raad adviseert de bepalingen met betrekking tot het loonbegrip in vorenstaande zin 
aan te passen. 
 
Eindheffingsregeling 
In artikel 31 Wet LB 1964 is de zogenoemde eindheffingsregeling opgenomen. Op 
grond van deze regeling kan volstaan worden met een loonbelastingheffing van de 
werkgever zonder toerekening van het loon waarover wordt geheven aan individuele 
werknemers. Deze regeling is met name van betekenis bij naheffing over loon waarop 
(ten onrechte) geen loonbelasting is ingehouden, zoals kostenvergoedingen waarvan 
de werkgever ten onrechte heeft aangenomen dat deze onbelast vergoed konden 
worden. Een overeenkomstige bepaling is in de BESlb niet opgenomen. 
De Raad adviseert teneinde de uitvoering van de BESlb zoveel mogelijk te 
vereenvoudigen dit alsnog te doen. 
 
Fictief loon 
In artikel 3.9 BelBES is bepaald, dat ten aanzien van de werknemer die arbeid verricht 
ten behoeve van een lichaam waarin hij een aanmerkelijk belang heeft, het in een 
kalenderjaar genoten loon ten minste wordt gesteld op USD 30.000. Uit de toelichting 
is af te leiden dat deze regeling met name ziet op op de BES-eilanden gevestigde 
vennootschappen. De in artikel 2.21 BelBES opgenomen aanmerkelijk belangregeling 
heeft echter ook betrekking op buiten de BES-eilanden gevestigde vennootschappen. 
De Raad adviseert artikel 3.9 BelBES te verduidelijken. 
 
Tarief 
De Raad merkt op, dat bij een vast tarief van 30,4% de wijze van berekening en 
inhouding vereenvoudigd kan worden. Ook voor de loonbelasting zou volstaan kunnen 
worden met een loonsomheffing over de totale loonsom, zoals thans reeds wordt 
voorgesteld ten aanzien van de premieheffing. Op deze loonsomheffing dient enkel in 
mindering te worden gebracht een bedrag van USD 38,46 voor elke dag dat een 
werknemer in dienst is (of USD 19,23 per halve dag). Dit bedrag correspondeert met 
een belastingvrije som van USD 10.000 voor de inkomstenbelastingheffing van een 
belastingplichtige. De herleiding tot een voljaarsloon (artikel 3.11 BelBES) kan aldus 
aanmerkelijk vereenvoudigd worden. 
Evenzo kan artikel 3.12, derde tot en met zesde lid, BelBES vervallen, aangezien bij 
een vast tarief geen loonbelastingtabellen nodig zijn. 
De Raad adviseert teneinde de uitvoering van de BESlb zoveel mogelijk te 
vereenvoudigen de wijze van berekening in vorenstaande zin aan te passen. 
 
11. Hoofdstuk IV Vastgoedbelasting 
 
Tijdvak en peildatum 
De vastgoedbelasting is een belasting op het rendement op grond en de daarop 
aanwezige onroerende zaken. Het rendement wordt forfaitair bepaald naar rato van de 
waarde van de onroerende zaken en gesteld op 4% van die waarde. De waarde van de 
onroerende zaak wordt vastgesteld volgens artikel 39 FinBES. Dit is de waarde die aan 
de onroerende zaak dient te worden toegekend, indien de volle en onbezwaarde 
eigendom daarvan zou kunnen worden overgedragen en de verkrijger de zaak in de 
staat waarin die zich bevindt, onmiddellijk en in volle omvang in gebruik zou kunnen 

27 
Heffing 
Artikel 4.9, eerste lid, BelBES bepaalt, dat de belasting wordt geheven bij wege van 
aanslag. Gelet op de artikelen 8.1, 8.2 en 8.5 BelBES gaat aan de aanslagregeling een 
aangifte vooraf. De belastingplichtigen dienen op grond daarvan eerst zelf de waarde 
van de onroerende zaken te schatten. Dit is in afwijking van de wijze waarop lokale 
belastingen zullen worden geheven. Indien beoogd wordt deze wijze van heffing te 
gaan volgen, dienen de formele bepalingen van hoofdstuk IV dienovereenkomstig te 
worden aangevuld. Daarbij dient tevens te worden bezien of en in hoeverre artikel 4.7, 
tweede lid, BelBES leidt tot een afzonderlijke beschikking waartegen bezwaar en 
beroep openstaat. 
De Raad adviseert de heffing van de Vgb opnieuw te bezien. 
 
12. Hoofdstuk V Opbrengstbelasting 
 
Vergelijking heffingswetten 
Bij de vergelijking van de Opb en de Wet Div.bel. 1965 wordt voorbijgegaan aan de 
omstandigheid, dat veel regelingen in de Wet Div.bel. 1965 veel uitgebreider en 
gedetailleerder zijn geregeld, alsmede dat bedragen afwijken. Alleen verschillen die 
bestaan in het (niet) opnemen van belangrijke onderdelen van de heffingen, worden in 
dit onderdeel van het advies in aanmerking genomen. 
Uit de vergelijking komen uitbreidingen in de Opb ten aanzien van het voorwerp van 
belasting, alsmede een eigen regeling van de inhoudingsplichtigen naar voren. 
 
Voorwerp van belasting 
In de toelichting is geen aandacht gegeven aan het voorwerp van belasting anders dan 
dat gesteld is de opbrengst, de uitdeling van winst in welke vorm dan ook, in de 
belastingheffing te willen betrekken. Niet aangeduid is of beoogd wordt alleen over de 
op de BES-eilanden gegenereerde winst te heffen, of dat beoogd wordt de wereldwinst 
van de vennootschap te belasten. Voor eerstgenoemde mogelijkheid zijn in de 
toelichting en de Opb aanknopingspunten te vinden, in het bijzonder door het 
ontbreken van een winstbelasting, het koppelen van de inhoudingsplicht aan het 
gevestigd zijn op een van de BES-eilanden en het opnemen in artikel 5.6 BelBES van 
een fictieve uitdeling van het vermogen. Tegen deze mogelijkheid spreekt echter het 
ontbreken van een zogenoemde step-upregeling bij het zich vestigen op de BES-
eilanden. 
Daarbij is tevens op te merken, dat met betrekking tot de belastingdestinaris (artikel 5.4 
BelBES) is bepaald, dat de Opb onder meer wordt geheven van de opbrengst van 
aandelen in op de BES-eilanden gevestigde lichamen als bedoeld in artikel 5.2 
BelBES. Deze verwijzing naar artikel 5.2 BelBES roept evenals de verwijzingen in de 
artikelen 5.1, onderdeel b, en 5.11, eerste lid, BelBES verwarring op. De bepalingen 
zijn echter in de artikelsgewijze toelichting op dit punt niet toegelicht. Uit het algemeen 
deel van de toelichting is echter af te leiden, dat wordt beoogd dat de Opb alleen van 
toepassing is op lichamen als bedoeld in artikel 5.2, derde en vierde lid, BelBES, 
aangezien ten aanzien van de overige op de BES-eilanden gevestigde lichamen de 
Wet Div.bel. 1965 zal gaan gelden. 
In de toelichting is evenmin aandacht gegeven aan de op grond van artikel 1.2, 
onderdeel c, BelBES mede onder lichamen begrepen verenigingen en andere 
rechtspersonen, maat- en vennootschappen en doelvermogens. Toegelicht dient te 
worden waarom de uitdelingen van winst of opbrengst van deze rechtsfiguren niet 
onder de Opb gebracht zijn. Daarbij dient tevens aandacht gegeven te worden aan de 

29 
lichamen niet meer voldoen aan de voorwaarden of na een verloop van tien jaar na het 
nemen van de beschikking, vervalt de inhoudingsplicht voor de Opb en worden zij mits 
dit in de Wet Vpb 1969 is geregeld, (Nederlands) vennootschapsbelastingplichtig; er 
treedt dan sfeerovergang op. In het wetsvoorstel is in artikel 5.6 BelBES een regeling 
getroffen voor deze sfeerovergang, maar in de toelichting is niet aangegeven op welke 
wijze in de Wet Vpb 1969 deze sfeerovergang zal worden geregeld. Van belang hierbij 
is onder meer het tijdstip waarop de sfeerovergang plaatsvindt (tijdstip niet meer 
voldoen aan de voorwaarden, begin of einde kalenderjaar), omdat de Opb een 
tijdstipbelasting is en de vennootschapsbelasting een periodebelasting is. Dit speelt 
onder meer bij een lichaam dat onder de Opb valt op grond van de omstandigheid, dat 
het aan ten minste drie op de BES-eilanden wonende personen voltijds blijvend werk 
verschaft en een van de drie personeelsleden overlijdt of ontslag neemt. Van 
rechtswege vindt dan sfeerovergang plaats en bij het aantrekken van een vervangend 
personeelslid dient opnieuw op verzoek een beschikking te worden genomen. Dit 
“jojoën” tussen Opb- en vennootschapsbelastingheffing dient vermeden te worden. 
Ook indien een op de BES-eilanden gevestigd lichaam eerst aan de (Nederlandse) 
vennootschapsbelasting is onderworpen en vervolgens Opb-plichtig wordt, dient deze 
sfeerovergang geregeld te worden, waarbij de problematiek gecompliceerder ligt. Op 
grond van het stelsel van de Wet Vpb 1969 wordt bij het einde van de belastingplicht 
afgerekend over de stille en fiscale reserves, maar vindt geen aanpassing van het 
fiscaal erkende kapitaal tot de waarde in het economische verkeer plaats. Zonder 
nadere regeling wordt alsdan een Opb-claim gevestigd op de nog niet uitgedeelde 
winst van deze vennootschap. Aangezien de Opb beoogt de op de BES-eilanden 
gegenereerde winst bij uitdeling te belasten, dient een zogenoemde step up plaats te 
vinden teneinde dubbele belastingheffing te voorkomen. 
Hetzelfde geldt bij vestiging op de BES-eilanden van een voordien in een andere 
mogendheid gevestigd lichaam. Ook voor deze gevallen dient een soortgelijke regeling 
te worden getroffen. 
De Raad adviseert het voorstel in vorenstaande zin aan te vullen alsmede in de 
toelichting aandacht te geven aan de overeenkomstige regelingen die in de Wet Vpb 
1969 getroffen zullen worden. 
 
Toepassing verdragen 
Aangenomen dient te worden dat, indien de gerechtigde tot de uitdeling inwoner is van 
een van de andere delen van het Koninkrijk of een verdragsland, de heffing van de 
Opb niet mogelijk is, aangezien het uitdelende lichaam voor de toepassing van de BRK 
en de verdragen geen inwoner van de BES-eilanden is, omdat het lichaam op de BES-
eilanden niet is onderworpen aan belasting (artikel 2, eerste lid, onderdeel d, BRK en 
artikel 4, eerste lid, OESO Modelverdrag). De uitdeling valt daarom niet onder artikel 
11 BRK of artikel 10 van het OESO-modelverdrag of enige andere specifiek in de BRK 
of verdragen genoemde inkomsten. De uitdeling valt in deze gevallen onder de 
"overige inkomsten" waarover slechts de woonstaat van de genieter mag heffen (artikel 
20 BRK en artikel 21 OESO Modelverdrag). 
De Raad adviseert aan dit aspect in de toelichting aandacht te geven. 
 
Vermijding oneigenlijk gebruik 
17
In de toelichting is opgemerkt, dat ter waarborging van de internationale 
aanvaardbaarheid twee relatief eenvoudig toepasbare en uitvoerbare heffingen (Vgb 
en Opb) worden voorgesteld ter vervanging van de winstbelasting, alsmede dat wordt 
                                                
17
  Hoofdstuk 4) BES belastingen. 

31 
strafrechter behoort. Het voegen van de strafprocedure en de belastingprocedure is 
bezwaarlijk aangezien het geheel verschillende procedures betreft, ieder met eigen 
actoren, vereiste materiekennis en procesregels. 
De Raad adviseert het belastingprocesrecht op vorenstaande punten opnieuw te 
bezien. 
 
15. Overgangsrecht 
De Raad merkt op, dat in het wetsvoorstel behoudens in artikel 6.26 BelBES, geen 
overgangsrecht is opgenomen. In de toelichting is aan dit aspect geen aandacht 
gegeven. 
Gelet op de invoering van het nieuwe BES-stelsel is het treffen van 
overgangsregelingen met betrekking tot het  Nederlands-Antilliaanse stelsel 
noodzakelijk. Hierbij dienen ook regelingen getroffen te worden met betrekking tot 
bijzondere regelingen zoals de Garantieverordening Winstbelasting 1993. 
Tevens zullen andere wettelijke bepalingen aan het wetsvoorstel dienen te worden 
aangepast. 
De Raad adviseert in overgangsbepalingen en aanpassingsbepalingen te voorzien. 
 
16. Systematiek en samenhang 
In de toelichting is aangegeven dat in het wetsvoorstel per hoofdstuk de bepalingen 
van een belastingsoort zijn opgenomen, conform de systematiek van de Wet op 
belastingen van rechtsverkeer (WBR).  
De Raad acht deze opzet passend, maar stelt vast dat deze opzet in belangrijke mate 
niet is gerealiseerd. De uitwerking van de verschillende belastingen heeft verschillend 
en daardoor niet consequent plaatsgevonden. Ook is sprake van onvolkomenheden in 
de onderlinge samenhang tussen en binnen de hoofdstukken. Dit komt onder meer 
doordat in het wetsvoorstel anders dan in de WBR alle formele bepalingen zijn 
opgenomen. Dit vergt daardoor een andere benadering van de onderlinge samenhang 
tussen de heffingshoofdstukken enerzijds en hoofdstuk VIII met de formeelrechtelijke 
bepalingen anderzijds. De Raad verwijst voor een aantal voorbeelden naar de bij dit 
advies behorende bijlage 1. 
De Raad adviseert het voorstel en de toelichting naar aanleiding van de opmerkingen 
in bijlage 1, met inachtneming van de in het advies gemaakte opmerkingen, aan te 
passen. 
 
17. Eindoordeel; interimvoorziening 
De Raad van State acht het voornemen van de regering om voor de BES-eilanden een 
fiscaal stelsel te ontwerpen dat is afgestemd op de bijzondere kenmerken van deze 
eilanden in vergelijking tot het Europese deel van Nederland, en dat daarbij voldoet 
aan eisen van eenvoud van uitvoering, op zichzelf een goede zaak. Daarbij merkt hij 
op dat eventuele afwijkingen ten opzichte van het fiscale stelsel zoals dat geldt voor 
het Europese deel van Nederland steeds toereikend zullen moeten zijn gemotiveerd. 
Deze eis van rechtvaardiging weegt zwaarder naarmate deze afwijking meer direct 
betrekking heeft op de beginselen die aan het Nederlandse belastingstelsel ten 
grondslag liggen. Overwegingen van doelmatigheid van uitvoering mogen daaraan niet 
op voorhand bovengeschikt worden gemaakt. Verder wijst de Raad op punt 6 van dit 
advies, waarin hij een aantal randvoorwaarden heeft genoemd die hij van belang acht 
voor het ontwerpen van een nieuw fiscaal stelsel voor de BES-eilanden.   
 

 I
Bijlage 1 bij punt 16 van het advies van de Raad van State betreffende 
no.W06.09.0159/III. 
 
 
Systematiek en samenhang tussen en binnen de hoofdstukken 
 
Hoofdstuk I Inleidende bepalingen 
 
1. Artikelen 1.1 en 1.7 BelBES  
Teneinde terstond duidelijk te maken om welke belastingen het gaat is het duidelijker 
om artikel 1.7 als eerste artikel op te nemen en daarna de definitieartikelen (conform 
de opzet van de Wet op belastingen van rechtsverkeer 1970 (WBR 1970), waar in de 
20
memorie van toelichting ook naar wordt verwezen als het gaat om de systematiek 
van het opnemen van meerdere belastingen in één wet en conform de Wet belastingen 
op milieugrondslag (WBM)). In dat eerste artikel zou dan eveneens dienen te worden 
opgenomen dat deze wet op meer betrekking heeft dan alleen de heffing van bepaalde 
belastingen: zie hoofdstuk VIII  en hoofdstuk IX. Artikel 1.1, tweede lid, BelBES kan 
dan worden meegenomen in de definitie van BES belastingen die is opgenomen in 
artikel 1.2, onderdeel d, BelBES. 
 
2. Artikelen 1.2 en 1.3 BelBES 
Bij de definitie van "BES-eilanden" in artikel 1.2, onderdeel h, BelBES zou sprake 
moeten zijn van de opsomming "de openbare lichamen Bonaire, Sint Eustatius en 
Saba", waarbij het voor de hand ligt tevens de in artikel 1.3, onderdeel c, BelBES 
beschreven uitbreiding van het begrip BES-eilanden mee te nemen. Bij de definitie van 
"openbaar lichaam" in artikel 6.1, onderdeel a, BelBES - voor de onderlinge 
samenhang beter ook op te nemen in artikel 1.2 BelBES - zou van "openbaar lichaam 
Bonaire, Sint Eustatius of Saba" sprake moeten zijn, gelijk artikel 1, eerste lid, 
onderdeel a, van de Wet openbare lichamen Bonaire, Sint Eustatius en Saba 
(WOLBES). Het komt de duidelijkheid ten goede daarbij tevens artikel 2, tweede lid, 
WOLBES te incorporeren, waarin wordt aangegeven dat het openbaar lichaam Bonaire 
omvat de eilanden Bonaire "en Klein Bonaire". 
 
Hoofdstuk II Inkomstenbelasting 
 
3. Algemeen 
Hoofdstuk VI (Abb) kent een logische opbouw met afdelingen die de kenmerkende 
elementen van een belasting bevatten (belastbaar feit, maatstaf en tarief van heffing, 
vrijstellingen, enzovoort). Hoofdstuk II en de andere hoofdstukken kennen een 
dergelijke opbouw veelal niet. Zo kent hoofdstuk V slechts drie titels. Daarnaast staan 
de kenmerkende elementen soms verwarrend door elkaar heen opgesomd. 
Voorbeelden daarvan zijn hoofdstuk IV (daar wordt hierna bij het desbetreffende 
hoofdstuk op ingegaan) en hoofdstuk II, titel 3, "Binnenlandse belastingplichtigen", dat 
eigenlijk over de heffingsgrondslag gaat.  
Ook de vormgeving verschilt. Bijvoorbeeld de hoofdstukken III (artikelen 3.1 - 3.4 
BelBES) en VIII kennen een vormgeving waarbij de artikelen zelf een duiding van de 
inhoud kennen, terwijl bij andere hoofdstukken een dergelijke duiding ontbreekt.  
Van enige afstemming van de opbouw en van de vormgeving van titel-, paragrafen- en 
artikelduidingen in de diverse hoofdstukken, is geen sprake. Met het overnemen van 
                                                
20
  Hoofdstuk 4) BES belastingen, eerste volzin.  

 III 
wordt niet beschouwd"). Vergelijk ook artikel 2.15, derde lid BelBES ("onzuivere 
opbrengst van een onderneming").  
Als aanvulling op de onzuivere-opbrengstcategorieën "onderneming en arbeid" (van 
artikel 2.12 BelBES) en "periodieke uitkeringen" (van artikel 2.13 BelBES), wordt in 
artikel 2.14 BelBES opgesomd hetgeen niet als onzuivere opbrengst wordt beschouwd. 
Daarmee vergelijkbaar kent artikel 2.20 BelBES een opsomming van "onzuivere 
opbrengsten" die mede tot die onzuivere-opbrengstcategorieën behoren. Daardoor 
behoort de inhoud van artikel 2.20 BelBES te staan voor artikel 2.15 BelBES. Dit 
laatste geldt overigens ook voor de correctie van afgetrokken, met een misdrijf 
samenhangende, kosten (artikel 2.17, vijfde lid, BelBES) die, gelet op de tekst van dit 
vijfde lid, eveneens moet worden gezien als een opbrengstpost en dus thuishoort vóór 
artikel 2.15 BelBES. 
 
9. Artikelen 2.15 t/m 2.18 BelBES  
Artikel 2.15, eerste lid, BelBES geeft aan dat de onzuivere opbrengst van onderneming 
(hierna aangeduid met (1)), arbeid (hierna aangeduid met (2)) en periodieke 
uitkeringen (hierna aangeduid met (3)) - ter berekening van het zuivere bedrag - wordt 
verminderd "met de kosten tot verwerving, inning en behoud van de opbrengst" en 
"met de op de opbrengst rustende lasten". Artikel 2.15 BelBES is daarmee een 
bepaling die artikel 2.8, vierde lid, BelBES nader uitwerkt en daarmee ook een 
"kapstok" vormt voor een verdere gedetailleerdere uitwerking.  
Die meer gedetailleerde uitwerking verloopt echter niet samenhangend. Ter 
concretisering het volgende. 
  
1°.  Op verschillende plaatsen wordt over kosten (o f over géén kosten) gesproken. 
Over kosten met betrekking tot (1) wordt reeds gesproken in de voorbeeldsgewijze 
opsomming van artikel 2.15, eerste lid, BelBES ("zoals de kosten [….]"). Over kosten 
met betrekking tot (2) wordt gesproken in artikel 2.15, zesde lid, BelBES. Daarnaast 
wordt over uitgaven die géén kosten zijn, gesproken in artikel 2.15, tweede lid, BelBES 
(met betrekking tot (1)), en in artikel 2.17, eerste tot en met vierde lid en zesde lid, 
BelBES (met betrekking tot (1) en (2)).  
 
2°.  Ook in het tweede, derde en vierde lid, van ar tikel 2.18 BelBES is sprake van 
uitgaven die al dan niet als ondernemingskosten (1) worden beschouwd, terwijl de 
bedoeling van dat artikel is om aan te geven op welke uitgaven moet worden 
afgeschreven en op welke uitgaven niet (zie artikel 2.18, eerste lid, BelBES).  
In artikel 2.18 BelBES wordt er kennelijk van uitgegaan dat, indien kosten worden 
beschouwd als ondernemingskosten, deze integraal (in één jaar) ten laste van de winst 
komen (zie het derde lid), terwijl indien kosten niet als ondernemingskosten worden 
beschouwd, er op moet worden afgeschreven (zie het tweede lid, slotzinsnede). Die 
afschrijvingen zijn echter wel degelijk ook ondernemingskosten. Dat overigens op de 
uitgaven voor "gereedschappen en andere goederen, die voor de uitoefening van de 
onderneming worden gebruikt" - daarbij kan het gaan om zaken van geringe waarde - 
moet worden afgeschreven (artikel 2.18, tweede lid, BelBES), is niet te begrijpen. 
 
3°.  Al hetgeen met afschrijven samenhangt, staat v erbrokkeld weergegeven.  
a. De hoofdregel staat in de artikelen 2.15, derde lid, BelBES (vermindering van 
de gebruikswaarde ten laste van de winst brengen), en - maar eigenlijk 
dubbelop, zie 2° hiervoor - 2.18, eerste lid, BelBE S. Daarbij past niet de 
afschrijving buiten de winstsfeer ingevolge artikel 2.15, vijfde lid, BelBES.  

 V 
inkomen en hoort dus aan te sluiten bij de opsomming van inkomensbronnen voor de 
buitenlandse belastingplicht in artikel 2.26, tweede lid, BelBES.  
Tot slot kunnen ook vraagtekens worden gezet bij de verwijzingen in artikel 2.27, 
eerste lid, BelBES. Niet helder is waarom wordt verwezen naar de definitie van eigen 
woning (artikel 2.11 BelBES), die immers geen rol speelt bij de opbrengsten van artikel 
2.26, tweede lid, BelBES (het begrip woning in artikel 2.14, onderdeel j, BelBES, zou 
hier wél van betekenis kunnen zijn, maar daar wordt juist niet naar verwezen). Voorts is 
niet duidelijk waarom wordt verwezen naar artikel 2.13 BelBES, waar het immers om 
periodieke uitkeringen gaat, die toch niet een "beginsel" betreffen die bij de bepaling 
van de zuivere opbrengst van de in artikel 2.26 BelBES genoemde bronnen in acht 
moet worden genomen. Ook is niet duidelijk waarom niet wordt verwezen naar artikel 
2.17 BelBES en naar artikel 2.25 BelBES (het genietingstijdstip). 
 
13. Artikelen 2.35, 2.8 en 2.26 BelBES 
Artikel 2.35 BelBES kent geen rangorde tussen het eerste en tweede lid enerzijds (het 
tarief wordt - zowel voor binnenlandse als voor buitenlandse belastingplichtigen - 
berekend over het belastbaar inkomen) en het vierde lid anderzijds (het tarief wordt 
voor binnenlandse belastingplichtigen berekend over het belastbaar inkomen 
verminderd met de belastingvrije som). De artikelen 2.8, eerste lid, BelBES 
(belastingplicht naar het belastbaar inkomen), en 2.26, eerste lid, BelBES (eveneens 
een belastingplicht naar het belastbaar inkomen), komen niet met die beoogde 
berekeningswijze overeen.  
 
14. Artikelen 2.41, 3.18, 6.25 en 8.17 BelBES  
Het als sluitstuk van wetgeving opnemen van een delegatiebepaling voor het 
- eventueel - stellen van nadere regels ter uitvoering van wettelijke artikelen, is niet 
ongebruikelijk. Niet alleen hoofdstuk II kent dan ook een dergelijk artikel (artikel 2.41 
BelBES, alleen voor de toepassing van hoofdstuk II), ook in de hoofdstukken III en VI 
zijn dergelijke bepalingen opgenomen (artikel 3.18 BelBES, ook hier uitsluitend voor de 
toepassing van hoofdstuk III respectievelijk artikel 6.25, onderdeel a, BelBES met een 
geheel ander toepassingsbereik). Bij de nieuwe belastingen (hoofdstuk IV en V) 
ontbreekt een dergelijke bepaling, terwijl met name daar in de toekomst behoefte aan 
uitvoeringsregels kan ontstaan. Anderzijds kent artikel 8.17 BelBES - ten onrechte 
onder het kopje "Hardheidsclausule" - een bepaling die vergelijkbaar is met die in de 
artikelen 2.41 en 3.18 BelBES en die reeds voor de gehele BelBES geldt. Van 
afstemming is hier geen sprake.  
 
Hoofdstuk III Loonbelasting 
 
15. Artikel 3.3 BelBES 
Artikel 3.3, vijfde lid, BelBES beschrijft het voorwerp van belasting (loon) in een 
specifieke situatie. Dit lid zegt niets over de "dienstbetrekking", zoals het opschrift van 
artikel 3.3 BelBES suggereert, en hoort dus thuis in titel 2. 
 
16. Artikel 3.4 BelBES 
Artikel 3.4 BelBES bepaalt wie inhoudingsplichtige is. Het zesde lid van dit artikel vormt 
in wezen een uitbreiding van (en hoort dus te zijn opgenomen bij) artikel 3.1 BelBES, 
aangezien wordt aangegeven dat - naast de werknemer - ook loonbelasting kan 
worden geheven van de ontvanger van bepaalde uitkeringen. Het zesde lid geeft 

 VII 
22. Artikel 5.8 BelBES  
Vanuit een oogpunt van systematiek verdient het de voorkeur om de inhoud van artikel 
5.8 BelBES te plaatsen voor de artikelen 5.5, 5.6 en 5.7 BelBES. Daarmee wordt 
voorkomen dat in deze laatste artikelen begrippen worden gehanteerd ("Inhouding" en 
"inhoudingsplichtige") voordat de daarop betrekking hebbende regeling in artikel 5.8, 
eerste lid BelBES (inhouding op de opbrengst), aan de orde is geweest. 
 
Samenhang tussen diverse hoofdstukken en hoofdstuk VIII 
 
23. Artikelen 1.1, 8.4 en 8.19 BelBES 
Vraagtekens kunnen worden geplaatst bij de betekenis van artikel 1.1 BelBES. Het is 
het equivalent van artikel 1, eerste lid, AWR dat noodzakelijk is om een verband te 
leggen tussen enerzijds de AWR en anderzijds de separate heffingswetten waarvoor 
de AWR moet gelden. Maar in de BelBES komen heffingswetten en formeel recht 
samen. Daarmee is het vanzelfsprekend dat hoofdstuk VIII geldt voor de 
heffing/invordering van de belastingen in de andere hoofdstukken. Daar is artikel 1.1, 
eerste lid, BelBES niet voor nodig. Om dezelfde reden kan in het opschrift van 
hoofdstuk VIII "van BES belastingen" worden gemist en is het niet noodzakelijk om in 
bijvoorbeeld artikel 8.4, tweede lid, BelBES expliciet de hoofdstukken II en VI te 
vermelden. Nu hoofdstuk VIII een algemeen karakter als dat van de AWR ontbeert en 
alleen betrekking heeft op BES-belastingen, dient in artikel 8.19, eerste lid, BelBES het 
begrip "rijksbelasting" een minder ruime reikwijdte te krijgen. 
Daarnaast bepalen artikel 1.1, tweede lid, BelBES en artikel 8.59 BelBES hetzelfde. 
Het ligt meer voor de hand de inhoud van dit tweede lid mee te nemen in artikel 1.2, 
onderdeel d, BelBES. 
 
24. Artikelen 1.4 en 1.6 BelBES 
Zoals de toelichting ook aangeeft, bevat artikel 1.4 BelBES formeelrechtelijke 
bepalingen. Dit artikel hoort dus thuis in hoofdstuk VIII. Bij artikel 1.4, eerste lid, 
BelBES komt overigens de vraag op of dit lid wel nodig is aangezien er wel meer 
criteria zijn die niet bepalend zijn voor de bevoegdheid van een directeur, inspecteur of 
ontvanger. 
Ook artikel 1.6 BelBES bevat bepalingen van formeelrechtelijk aard, hetgeen opneming 
in hoofdstuk VIII rechtvaardigt. Hetgeen in de toelichting op artikel 1.6 BelBES wordt 
gesteld, namelijk dat het hier gaat om "een algemene regeling" "met betrekking tot de 
functies van het aanslagbiljet in het belastingrecht", rechtvaardigt niet het opnemen 
ervan in hoofdstuk I.  
Daarbij is de toelichting op artikel 1.6 BelBES met betrekking tot het opnemen van de 
inhoud van artikel 1.6 BelBES in hoofdstuk I (“waardoor betekenis en reikwijdte van 
artikel 1.6 BelBES zich uitstrekt "tot alle belastingwetten"“) niet juist. Zo ziet artikel 1.1, 
eerste lid, BelBES - in verbinding met artikel 1.2, onderdeel d, BelBES - duidelijk alleen 
op de BES-belastingen van artikel 1.7 BelBES en niet op bijvoorbeeld de 
eilandbelastingen van de FinBES of de accijnzen van de Douane- en Accijnswet BES. 
 
25. Artikelen 1.5 en 2.7 BelBES 
Het zal de bedoeling zijn dat artikel 1.5 BelBES geldt voor de toepassing van de gehele 
BelBES (net zo goed als artikel 4 AWR - ingevolge artikel 1, eerste lid, AWR - geldt 
voor alle rijksbelastingen), ook al ontbreekt een aanhef die vergelijkbaar is met die van 
de artikelen 1.2 en 1.3 BelBES. Indien dat zo is, komt de vraag op hoe artikel 1.5 
BelBES zich verhoudt tot bijvoorbeeld de artikelen 2.7 en 5.2 BelBES. In de verhouding 

 IX
opgelegd. Eventueel kunnen die gegevens wel worden geëist bij het doen van 
"aangifte". 
 
32. Artikelen 5.8 en 6.15 BelBES 
In artikel 5.8, derde lid, BelBES staan elementen (15 dagen en kwartaal) waarvan het 
meer voor de hand ligt die in - of op basis van - hoofdstuk VIII (bijvoorbeeld artikel 8.9 
BelBES) te regelen. Ter vergelijking zij gewezen op het "kale" artikel 6.15 BelBES 
waarin soortgelijke elementen ontbreken en zijn overgelaten aan het formele recht van 
hoofdstuk VIII. 
 
33. Artikelen 5.11 en 7.19 BelBES  
Ook verdient het de voorkeur om de in de artikelen 5.11 en 7.19 BelBES opgenomen 
aansprakelijkheid te regelen in hoofdstuk VIII, temeer nu die aansprakelijkheid in 
hoofdstuk VIII ook wordt geregeld voor de BESlb en voor de Abb (artikelen 8.61 en 
volgende BelBES). 

 II
"winst" en ", anders dan" (onderdeel c) en "winsten" en "anders dan" (onderdeel 
b) met elkaar in overeenstemming brengen. Voorts in onderdeel j, van dit artikel 
"woning" vervangen door "eigen woning" en de zinsnede "voor zover deze aan 
de ondernemer als hoofdverblijf ter beschikking staat" schrappen. Ten slotte in 
onderdeel g van dit artikel "voor pensioenen en pensioenfondsen" vervangen 
door "ingevolge een pensioenregeling".  
- In artikel 2.15, tweede lid, de zinsnede "worden niet aangemerkt als 
ondernemingskosten maar als particuliere uitgaven, ook ingeval" vervangen 
door "komen niet in mindering bij de berekening van het onzuivere bedrag, ook 
niet ingeval". Voorts in het vierde lid, eerste volzin, van dit artikel de komma na 
"Een belastingplichtige" en de komma na "bedrijfsmiddelen" schrappen 
aangezien het beperkende bijzinnen betreft. Ten slotte in het zesde lid van dit 
artikel ", pensioenen" schrappen en "voor pensioen en pensioenfondsen" 
vervangen door "ingevolge een pensioenregeling".  
- In artikel 2.16, tweede lid, "de aldaar genoemde jaren" vervangen door "de 
aldaar bedoelde jaren". Voorts in het derde lid, onderdeel g, van dit artikel 
", omschreven in" vervangen door "als bedoeld in". Ten slotte in het vierde lid, 
tweede volzin, van dit artikel ", onderdelen a, b of c" schrappen. 
- In artikel 2.17, eerste lid, onderdeel h, "representatie, daaronder begrepen 
recepties, feestelijke bijeenkomsten en vermaak alsmede excursies, 
studiereizen en dergelijke;" vervangen door "representatie (daaronder 
begrepen recepties, feestelijke bijeenkomsten en vermaak), excursies alsmede 
studiereizen en dergelijke,". Voorts in het eerste lid, onderdeel m, van dit artikel 
"woning" vervangen door "eigen woning" en de zinsnede ", een en ander 
onverminderd artikel 2.23, eerste lid, onderdeel e, onder 2°" schrappen. In het 
derde lid van dit artikel de verwijzingen "de aldaar bedoelde kosten", "Het 
voorgaande" en "de aldaar bedoelde goederen" nader preciseren. Ten slotte 
aan het slot van het vierde lid, onderdeel a, van dit artikel het al dan niet 
cumulatieve karakter van de opsomming tot uitdrukking brengen door het 
gebruik van "of" of "en". 
- In artikel 2.18, derde lid, onderdeel b, de zinsnede "voorwerpen van geringe 
waarde, voor zover die uitgaven gewoonlijk tot de dagelijkse onkosten van de 
onderneming worden gerekend" vervangen door "voorwerpen indien die 
uitgaven gewoonlijk tot de dagelijkse onkosten van de onderneming worden 
gerekend (voorwerpen van geringe waarde)". 
- In artikel 2.20, eerste lid, aanhef, "artikel 2.8, vierde lid" vervangen door "artikel 
2.8, vierde lid, onderdelen a en b". Voorts in het tweede lid van dit artikel 
"schadeloosstelling, tegemoetkoming dan wel het in het eerste lid onder 2° 
bedoelde bedrag" vervangen door "schadeloosstelling of tegemoetkoming" 
aangezien de verwijzing naar het eerste lid, onder 2°, een verwijzing betreft 
naar het niet overgenomen artikel 11, eerste lid, onder 2°, Lv 1943. Ten slotte 
in het vierde lid van dit artikel de verwijzing naar artikel 3.8 nader duiden met 
betrekking tot bedoelde overgangen (tweede lid, tweede volzin, en derde lid 
van artikel 3.8). 
- De tekst van artikel 2.22, tweede en derde lid, opnemen in artikel 2.21, 
aangezien de inhoud van die leden geen verband houdt met artikel 2.22, eerste 
lid. 
- In artikel 2.23, eerste lid, onderdeel a, 1°, "ree ds betaalde uitkeringen" 
vervangen door "reeds betaalde uitkeringen en verstrekkingen". Voorts in 
onderdeel a, 2°, "uitgaven" vervangen door "uitkeri ngen en verstrekkingen". 

 IV 
verwijzing naar hoofdstuk V (opbrengstbelasting) in het tweede lid van dit 
artikel. Ten slotte de tekst van het eerste lid, onderdeel b, van dit artikel op 
correcte wijze laten aansluiten op de aanhef van dit eerste lid. 
- Artikel 2.40, eerste lid, herformuleren en daarbij dubbele ontkenningen (… niet 
vastgesteld … tenzij … met meer dan … te boven gaat …) vermijden. Voorts in 
het eerste lid, onderdeel b, de verwijzing naar artikel 3.12 aanpassen, 
aangezien op grond van artikel 3.12 geen vermindering van loonbelasting kan 
worden verleend. Ten slotte in artikel 2.40, tweede lid, "het eerste lid, onderdeel 
c" vervangen door "het eerste lid, aanhef en onderdeel c".  
- In artikel 3.1 de zinsnede "van de werknemers geheven" vervangen door 
"geheven van werknemers". 
- In artikel 3.4, vijfde lid, de zinsnede "bij ministeriële regeling aan te wijzen 
internationale organisaties en vertegenwoordigers en functionarissen daarvan" 
vervangen door "vertegenwoordigers en functionarissen van bij ministeriële 
regeling aan te wijzen internationale organisaties", overeenkomstig artikel 2.33.  
- Artikel 3.6, eerste lid, tweede volzin, schrappen, gelet op artikel 3.10, eerste lid. 
Voorts in het derde lid, onderdeel d, van dit artikel "voor pensioenen en aan 
pensioenfondsen" vervangen door "ingevolge een pensioenregeling". 
- Artikel 3.10, derde lid, schrappen, aangezien het daarin bepaalde al voortvloeit 
uit het tweede lid van dit artikel. 
- In artikel 3.12, derde lid, de verwijzing naar "de tabel, bedoeld in het eerste lid" 
aanpassen, aangezien in het eerste lid geen sprake is van een tabel. 
- Artikel 4.1 op vergelijkbare wijze formuleren als de artikelen 2.1 en 3.1. Voorts 
in dit artikel "een binnen het openbaar lichaam gelegen onroerende zaak" 
vervangen door "een op de BES-eilanden gelegen onroerende zaak". 
- Artikel 4.2, vierde lid, opnemen na het eerste lid en daarbij in dit vierde lid de 
zinsnede ", tenzij blijkt dat op dat tijdstip een ander genothebbende krachtens 
eigendom, bezit of beperkt recht is" schrappen. 
- In artikel 4.3, onderdelen a en b, verwijzen naar de van belang zijnde artikelen 
in plaats van naar "hoofdstuk II", teneinde onduidelijkheden te voorkomen. 
- In artikel 4.6, tweede lid, tweede, derde en vierde volzin, uitgaan van het 
daadwerkelijke aantal dagen in een jaar (365 of - in een schrikkeljaar - 366) in 
de plaats van steeds 360, teneinde onder meer te voorkomen dat de 
gebruiksfactor groter is dan 100%.  
- In artikel 4.8, eerste lid, tot uitdrukking brengen dat de fiscaal 
vertegenwoordiger op de BES-eilanden moet wonen dan wel daar gevestigd 
moet zijn. Voorts het eerste lid, derde volzin, en het derde lid van dit artikel 
tezamen opnemen als tweede lid. Ten slotte in het tweede lid van dit artikel tot 
uitdrukking brengen, in overeenstemming met de artikelsgewijze toelichting, dat 
het verhaal van de fiscaal vertegenwoordiger per afzonderlijke 
belastingplichtige beperkt is tot diens verschuldigde bedrag. 
- In artikel 5.1 voorzien in het aanmerken als opbrengst van de meerwaarde die 
wordt betaald bij inkoop van winstdelende obligaties door een lichaam (in lijn 
met het als belastbare opbrengst aanmerken van de uitdeling bij inkoop van 
aandelen), nu de opbrengst van winstdelende obligaties tot de opbrengst 
behoort, gelet ook op artikel 5.3, onderdeel b. Voorts in onderdeel a, 5°, van dit 
artikel "een Stichting, een Stichting Particulier Fonds of doelvermogen" 
vervangen door "een stichting of een doelvermogen" en ook de artikelen 5.3, 
onderdeel c, en 5.5, onderdeel b, in deze zin aanpassen.  

 VI 
- In artikel 5.6, eerste lid, "het vermogen van de inhoudingsplichtige" vervangen 
door "zijn vermogen". Voorts de slotzinsnede laten aansluiten bij de in artikel 
5.3 omschreven gerechtigden. 
- In artikel 5.10, eerst en tweede lid, de niet gedefinieerde begrippen 
"gewaarmerkt" respectievelijk "algemeen geaccepteerde 
waarderingsgrondslagen" uitwerken en aangeven op welke wijze en door wie 
een document moet worden gewaarmerkt respectievelijk welke 
waarderingsgrondslag geldt.  
- De tekst van artikel 6.24, eerste lid, als zelfstandig artikel opnemen, aangezien 
die tekst geen verband houdt met het tweede tot en met vierde lid van dit 
artikel. 
- In artikel 7.3, tweede lid, "vennootschappen op aandelen" vervangen door 
"open commanditaire vennootschap op aandelen". 
- In artikel 7.6, tweede lid, "wordt voor de berekening van" vervangen door "wordt 
dit aandeel voor de berekening van". 
- Artikel 7.7 herformuleren, aangezien het artikel niet goed leesbaar is. 
- In artikel 8.1, eerste lid, tweede volzin, de zinsnede "die derde uitnodigen tot 
het doen van aangifte" vervangen door "aan die derde een aangiftebiljet 
uitreiken". Voorts de derde volzin van dit artikel schrappen. 
- In artikel 8.7 de woorden "met redenen omklede" schrappen. 
- Artikel 8.8, tweede lid, onderdeel c, schrappen, aangezien de BelBES de in dit 
onderdeel genoemde kortingen niet kent. Voorts het vijfde lid van dit artikel 
schrappen aangezien de BelBES ingevolge artikel 2.10, eerste lid, alleen een 
voorwaartse verrekening van verliezen kent.  
- In artikel 8.9, vierde lid, de woorden "de aangifte worden gedaan en" 
schrappen, aangezien dit artikel gaat over de voldoening en de aangifte al is 
geregeld in artikel 8.3. 
- In artikel 8.10, derde lid, eerste volzin, de zinsnede "die wordt opgelegd aan 
degene, aan wie" vervangen door "die wordt opgelegd aan degene die de 
belasting had behoren te betalen, dan wel aan degene aan wie". 
- In artikel 8.31 aangeven waarover de verzuimboete van ten hoogste 15% wordt 
berekend. 
- In artikel 8.50, eerste lid, onderdeel b, de zinsnede "wanneer blijkt, dat" 
vervangen door "wanneer de ontvanger aannemelijk maakt". 
- In de BelBES een bepaling opnemen waarin expliciet wordt bepaald dat de 
belastingschuldige in verzet kan komen (vergelijk artikel 17, eerste lid, van de 
Invorderingswet 1990), aangezien artikel 8.51 slechts impliciet in de 
mogelijkheid tot verzet voorziet.  
- In artikel 8.64, vierde lid, de verwijzing naar artikel 3.14, eerste lid, aanpassen, 
aangezien er geen verband bestaat met dat artikel 3.14, eerste lid. 
- In artikel 8.69, tweede lid, de passage "dan volgens dit hoofdstuk tot grondslag 
van de heffing moet strekken" herformuleren, aangezien hoofdstuk VIII niet 
voorziet in een grondslag voor de heffing. 
- In artikel 8.73, tweede lid, "De strafwet die van toepassing is op de BES-
eilanden" vervangen door de citeertitel van bedoelde wet. 
- In de artikelen 8.78, vijfde lid, en 8.81, negende lid, voor "identiteitskaart" 
invoegen "geldige". 

 VIII
termijnen van 15 dagen en niet naar de gelijkluidende termijnen die in andere 
leden van dit artikel zijn gesteld. 
- Artikel 8.26, derde lid, geeft de belastingplichtige recht op verduidelijking in een 
voor hem begrijpelijke taal indien hij de Nederlandse taal onvoldoende begrijpt. 
Artikel 8.29, derde lid, regelt bijstand tijdens verhoor door een tolk voor degene 
die het Nederlands, Papiaments of Engels onvoldoende begrijpt. Artikel 8.81, 
derde lid, schrijft voor dat de administratie behoort te worden gevoerd in het 
Nederlands, Papiaments, Engels of Spaans. Deze verschillen in de 
artikelsgewijze toelichting verduidelijken. 
- In de artikelsgewijze toelichting verduidelijken waarom in artikel 8.52, eerste lid, 
het derdenbeslag beperkt is tot gelden en vorderingen. 
- In de artikelsgewijze toelichting motiveren waarom ingevolge artikel 8.56, 
tweede lid, een beslissing inzake een verzoek om kwijtschelding voor bezwaar 
en beroep vatbaar is, terwijl dat in het in Europa gelegen deel van Nederland 
niet het geval is. 
- Verrekening door de ontvanger van uit te betalen en te innen 
belastingbedragen is in artikel 8.57, eerste lid, beperkt tot BES-belastingen. De 
regeling in het in Europa gelegen deel van Nederland is daarentegen ruimer en 
betreft bijvoorbeeld ook de meststoffenheffing. In de artikelsgewijze toelichting 
motiveren waarom op de BES-eilanden niet is voorzien in een ruimere 
verrekeningsmogelijkheid en daarbij aangeven waarom in artikel 8.57 een 
regeling ontbreekt zoals in artikel 24, zevende lid, van de Invorderingswet 1990, 
ingevolge welke beroep mogelijk is bij een verrekeningsbesluit. 
- Ingevolge de artikelen 8.61, zesde lid, en 3.16, derde lid, geldt een 
bewaarplicht van tien jaren, anders dan de - in beginsel - zeven jaren waar in 
het in Europa gelegen deel van Nederland sprake van is. In de toelichting een 
motivering opnemen voor dit verschil. 
- Artikel 8.70 voorziet in de strafbaarstelling van een schending van de fiscale 
geheimhoudingsplicht voor belastingdienstambtenaren. Die strafbaarstelling is 
er ook ingevolge het Wetboek van Strafrecht BES (thans artikel 285 van het 
Wetboek van Strafrecht van de Nederlandse Antillen). In de toelichting hierop 
ingaan. 
- Nu ingevolge artikel 8.87, derde lid, voeging van bezwaarschriften inzake 
meerdere aanslagen mogelijk is, in de artikelswijze toelichting motiveren 
waarom vervolgens artikel 8.100, tweede lid, dwingt om in de beroepsfase weer 
te gaan splitsen. 
- In de artikelsgwijze toelichting aangeven hoe de afzonderlijke regeling inzake 
vertegenwoordiging van artikel 8.102 zich verhoudt tot de regelingen in artikel 
8.11 en volgende. 
- Nu de BES-sfeer en de sfeer van het in Europa gelegen deel van Nederland 
niet afzonderlijk begrensd zijn, kunnen kanttekeningen worden geplaatst bij de 
regeling inzake wederzijdse bijstand (hoofdstuk VIII, titel 2, afdeling 2). 
Gewezen zij op artikel 8.126, eerste lid (uitsluitend gebruik van verstrekte 
inlichtingen ten behoeve van de heffing van BES-belastingen terwijl de BES-
eilanden onderdeel zijn van Nederland), en op artikel 8.127 (waarin sprake is 
van twee ontvangers terwijl het om één rijksbelastingdienst gaat), waar deze 
spanning duidelijk naar voren komt. De toelichting ter zake aanvullen. 

