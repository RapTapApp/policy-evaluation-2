HET NIEUWE STRATEGISCH CONCEPT 
De Adviesraad Internationale Vraagstukke n is een adviesorgaan van de regering. Hij
brengt adviezen uit aan de minister van Buitenlandse Zaken, de minister van Defensie, de
VAN DE NAVO 
minister voor Ontwikkelingssamenwerking, de staatssecretaris van Buitenlandse Zaken en
het Parlement. No. 67, Januari 2010
De Adviesraad kent vier permanente commissies voor de advisering op de beleidsterr e i n e n
van mensenrechten, vrede en veiligheid, o n t w i k ke l i n g s s a m e n we rking en Europese integratie.
De staf van de Adviesraad en permanente commissies bestaat uit: m w. dr. D.E. Comijs,
m w. mr. D.E. van Norr e n , d rs. T. D.J. Oostenbrink, d rs. M.W.M. Wa a n d e rs en mw. drs. A.M.C.
We s t e r.
ADVIESRAAD INTERNATIONALE VRAAGSTUKKEN
ADVIESRAAD INTERNATIONALE VRAAGSTUKKEN
POSTBUS 20061, 2500 EB DEN HAAG 
A D V I S O RY COUNCIL ON INTERNATIONAL AFFA I R S A I V
TELEFOON 070.348 5108/60 60 FAX 070.3486256
E-MAIL AIV@MINBUZA.NL  
INTERNET  WWW.AIV-ADVIES.NL

  Commissie Vrede en Veiligheid 
Voorzitter Prof.dr.ir. J.J.C. Voorhoeve 
Vicevoorzitter Lt-gen. b.d. M.L.M. Urlings
Leden    Drs. D.J. Barth
Mw. dr. I. Duyvesteyn
Dr. Ph.P. Everts
Lt-gen. b.d. G.J. Folmer
Mw. mr. B.T. van Ginkel
Mw. dr. M. de Goede
Mr. J.S.L. Gualthérie van Weezel
Dr. P. van Ham
Prof.dr. K. Koch
Sbn. b.d. R.M. Lutje Schipholt
Mw. dr. C.M. Megens
Mw. mr. C.F. Meindersma
Drs. J. Ramaker
Lt-gen. b.d. H.W.M. Satter
Toegevoegd lid Dr. W.F. van Eekelen
Secretaris Drs. M.W.M. Waanders
  
   
   
   
   
   
   
   
   
   
   
   
   
   
  

Woord vooraf
De	regering	heeft	de	AIV	op	18	juni	2009	gevraagd	advies	uit	te	brengen	over	
de	herziening	van	het	Strategisch	Concept	van	de	NAVO.	Een	nieuw	Strategisch	
Concept	moet	een	gezamenlijk	antwoord	geven	van	de	28	lidstaten	op	de	vraag	
wat	de	hoofddoelstellingen	van	de	NAVO	in	de	voorzienbare	toekomst	zijn.	Welke	
betekenis	hebben	de	oorspronkelijke	doelstellingen	uit	1949	voor	de	NAVO	aan	
ste
het	begin	van	de	21 	eeuw,	rekening	houdend	met	de	evolutie	die	zich	sinds	
het	vorige	Strategisch	Concept	van	1999	heeft	voltrokken	en	de	actuele	en	de	te	
verwachten	veiligheidsdreigingen?	
In	dit	advies	wordt	ingegaan	op	de	belangrijkste	veiligheidsrisico’s	die	thans	
zijn	waar	te	nemen,	de	uitdagingen	waar	de	NAVO	zich	voor	gesteld	ziet	en	de	
uiteenlopende	veiligheidspolitieke	belangen	binnen	het	bondgenootschap.	Op	basis	
van	deze	analyse	worden	voorstellen	gedaan	voor	de	inzet	van	de	Nederlandse	
regering	bij	de	onderhandelingen	over	een	nieuw	Strategisch	Concept.	
In	de	adviesaanvraag	heeft	de	regering	de	volgende	onderzoeksvragen	gesteld:
• Welke	betekenis	hebben	de	oorspronkelijke	doelstellingen	van	de	NAVO	in	
ste
de	21 	eeuw,	rekening	houdend	met	de	actuele	veiligheidsdreigingen	en	de	
evolutie	die	zich	sinds	1999	heeft	voltrokken?
• Wat	moeten	het	doel	en	de	reikwijdte	van	eventueel	verdere	NAVO-uitbreiding	
zijn?
 •Hoe	kan	nader	invulling	gegeven	worden	aan	de	relaties	met	partners	
(individuele	landen,	formele	partnerschappen	en	internationale	organisaties)?
 •Welke	hervormingen	zijn	noodzakelijk	om	de	NAVO	effectief	te	kunnen	laten	
functioneren	in	de	nieuwe	context?
 •Hoe	zou	het	expeditionaire	profiel	van	de	NAVO-strijdkrachten	verder	kunnen	
worden	vergroot?
 •Op	welke	wijze	zou	het	principe	van burden sharing in	de	breedste	zin	van	het	
woord	(het	delen	van	troepenbijdragen,	financiële	lasten	en	operationele	risico’s)	
kunnen	worden	geoptimaliseerd,	met	name	bij	expeditionaire	operaties?
 •Welke	rol	kan	de	NAVO	spelen	op	het	gebied	van	wapenbeheersing,	ontwapening	
en	non-proliferatie?
 •Welke	rol	kan	Nederland	bij	dit	alles	spelen?
De	inleiding	begint	met	een	karakterisering	van	de	functie	van	het	Strategisch	
Concept	van	de	NAVO.	Vervolgens	wordt	een	aantal	belangrijke	gebeurtenissen	
in	de	internationale	veiligheidscontext	sinds	het	verschijnen	van	het	laatste	
Strategisch	Concept	uit	1999	geschetst.
In	hoofdstuk	I,	Veiligheidscontext	tot	2020,	worden	de	actuele	en	toekomstige	
veiligheidsrisico’s	geïnventariseerd	en	wordt	een	inschatting	gemaakt	van	hun	
betekenis	in	de	komende	vijf	tot	tien	jaar.	Niet	elk	veiligheidsrisico	ontwikkelt	zich	
tot	een	dreiging	of	noopt	tot	militair	optreden.	Wel	moeten	deze	risico’s	een	plek	
krijgen	op	de	veiligheidsagenda	van	de	NAVO	onder	hetzij	collectieve	verdediging,	
hetzij	out of area operaties,	hetzij	politieke	dialoog.
	
In	hoofdstuk	II,	Kernvragen	voor	de	NAVO,	staan	de	belangrijkste	uitdagingen	voor	
de	NAVO	in	de	komende	vijf	tot	tien	jaar	centraal.	Allereerst	komen	de	reikwijdte	
van	Artikel	5	en	de	wenselijkheid	van	een	intensievere	politieke	consultatie	over	

Inleiding
Het Strategisch Concept beoogt een gemeenschappelijke basis te verschaffen voor de 
doelen, de prioriteiten en de middelen van het NAVO bondgenootschap in relatie tot de 
politieke context en de veiligheidsrisico’s in de komende vijf tot tien jaar. Als zodanig 
heeft het een drievoudige functie:
- het verwoordt een politieke consensus, die door de lidstaten wordt gedragen;
- het vormt een uitgangspunt voor de planning en inzet van de NAVO-strijdkrachten; 
- het vormt een instrument van publieke diplomatie ten opzichte van andere spelers op 
het gebied van internationale veiligheid.
Het laatste Strategisch Concept dateert uit 1999 en was gebaseerd op de ervaringen 
met de crises op de Balkan, maar was ten dele al achterhaald voordat het werd vast-
gesteld, met name op het punt van de relatie tussen de NAVO en de Europese Unie als 
1
gevolg van het nieuwe Europese Veiligheids en Defensiebeleid (EVDB). Sindsdien is het 
bondgenootschap gegroeid van 16 tot 28 lidstaten en is het niet mogelijk gebleken een 
nieuw Strategisch Concept op te stellen dat rekening hield met de grote veranderingen 
in de veiligheidscontext als gevolg van de terroristische aanvallen op de Verenigde  
Staten op 11 september 2001, de oorlog in Irak en het optreden van de NAVO in Afgha-
nistan. Wel werden tussentijdse aanpassingen vastgelegd in ministeriële communiqués 
en in de politieke richtlijnen van de Top van Riga in november 2006. Op de NAVO-Top van 
Straatsburg/Kehl in april 2009 werd besloten tot een nieuw Strategisch Concept in de 
verwachting dat consensus mogelijk zou zijn, mede gezien de nieuwe multilaterale bena-
dering van de Verenigde Staten en de terugkeer van Frankrijk in de militaire structuren 
van de NAVO. 
Uit analyses van wereldwijde strategische trends en veiligheidsrisico’s komt grote onze-
2
kerheid en veranderlijkheid in de komende decennia op tal van terreinen naar voren. 
Onzekerheden over de negatieve kanten van de mondialisering, de effectiviteit van inter-
nationale veiligheidsinstellingen en de opkomst van niet-statelijke actoren zijn ook van 
invloed op het NAVO-bondgenootschap. Vanwege die onzekerheid en veranderlijkheid 
geeft de AIV de voorkeur aan een kernachtig Strategisch Concept met een korte horizon 
van vijf tot tien jaar.
 
Het strategisch concept moet de kerntaken van de NAVO in een onvoorspelbare wereld 
beschrijven en politieke richtlijnen geven voor toekomstig handelen van het bondgenoot-
schap. De vertaling van deze richtlijnen naar concrete maatregelen en actuele stand-
punten – zoals force planning, afspraken over de hervorming van hoofdkwartieren en 
institutionele aanpassingen – kan geschieden in later op te stellen, ondersteunende 
documenten met een korte tijdshorizon. 
Het Strategisch Concept kan tevens dienen om bij een breed publiek begrip en steun te 
verkrijgen voor de relevantie en taken van de NAVO in de gewijzigde veiligheidsomstan-
digheden.
1 The Alliance’s Strategic Concept, NAVO-Top Washington D.C., (April 1999).
2 NATO Allied Command Transformation, Multiple Futures Project: Navigating towards 2030 (April 2009).
7

andere verbanden kunnen worden aangepakt, al dan niet met ondersteuning van de 
NAVO, komt in dit advies aan de orde. Dat geldt ook voor de gevolgen van de verbreding 
van het veiligheidsbegrip in relatie tot de doelstellingen van de NAVO. 
I.1 Interstatelijke conflicten
De kans op een grootschalig interstatelijk conflict binnen het Euro-Atlantische verdrags-
gebied is dit decennium afgenomen. Ofschoon de relatie met Rusland de afgelopen ja-
ren werd gekenmerkt door enkele ernstige incidenten, zijn de meeste veiligheidsexperts 
het erover eens dat van een militaire dreiging van Rusland jegens het bondgenootschap 
thans geen sprake is. Dat neemt niet weg dat veel landen die voorheen tot de Sovjet-
invloedssfeer behoorden, zorgen over hun politieke onafhankelijkheid en territoriale inte-
4
griteit houden. 
Buiten het Euro-Atlantische verdragsgebied moet rekening worden gehouden met de  
mogelijkheid van escalatie van (latente) regionale conflicten, met name in het Midden-
Oosten, de Kaukakus en Centraal-Azië, Zuid-Oost Azië en Afrika. Een conventionele 
militaire confrontatie tussen staten op grote schaal lijkt thans echter niet waarschijnlijk, 
hoewel dit risico vooral in het Midden-Oosten niet kan worden uitgesloten. De machts-
verschuivingen tussen grote mogendheden vormen voorts een potentiële bron van 
conflicten, bijvoorbeeld de opkomst van China als een grote mogendheid naast de Ver-
enigde Staten. In de Stille Oceaan hebben de Verenigde Staten een belangrijke militaire 
aanwezigheid in verband met de bestaande veiligheidsgaranties aan Japan, Zuid-Korea 
5
en Taiwan. Naar verwachting breidt China zijn militaire macht in de Stille Oceaan uit. 
Voorts wedijveren grote mogendheden met elkaar bij het veiligstellen van de toevoer 
van energie en andere grondstoffen in conflictrijke regio’s als het Midden-Oosten, Afrika, 
6
Centraal en Zuid-Oost Azië. Ook de spanningen tussen India en Pakistan, en India en 
China, verdienen de aandacht. Dit is geen uitputtende lijst. De ervaring leert immers dat 
plotseling nieuwe conflicten kunnen oplaaien uit lang smeulende, latente spanningen. 
De AIV is van mening dat de collectieve verdediging van het eigen grondgebied de 
kerntaak van de NAVO is en moet blijven. Daarom is ook bij een sterk verminderde 
veiligheidsdreiging van het eigen grondgebied aandacht voor Artikel 5-scenario’s gewenst.
I.2 Massavernietigingswapens
Kernwapens
Krachtens het Nucleaire Non-Proliferatie Verdrag (NPV) uit 1968 kent de wereld op dit 
moment vijf erkende kernwapenstaten: de Verenigde Staten, Rusland, het Verenigd 
Koninkrijk, Frankrijk en China. Daarnaast beschikken India, Pakistan, Noord-Korea en 
Israël de facto over kernwapens. Vooral de uitbreiding van deze lijst met Pakistan en 
India na de kernwapenproeven van deze landen aan het eind van de jaren negentig van 
4 Zie ook Gazeta Wyborcza, An open letter to the Obama Administration from Central and Eastern Europe 
(15 July 2009).
5 Zie ook AIV-advies nummer 55, Met het oog op China: op weg naar een volwassen relatie, Den Haag, april 
2007.
6 United States National Intelligence Council, Global Trends 2025: Transformed World (November 2008), 
Ministerie van Defensie, Strategische Kennis Agenda (november 2008).
9

I.3 Fragiele staten
Fragiele staten zijn landen waar de centrale regering niet in staat of niet bereid is  
basisfuncties als waarborging van openbare orde, veiligheid en mensenrechten alsmede 
ontwikkeling en armoedebestrijding te vervullen. Het begrip ‘fragiel’ heeft betrekking op 
zwakke staatsvorming. Het probleem is het ernstigst in Afrika ten zuiden van de Sahara, 
alsmede Centraal-Azië. Van de negentien meest fragiele staten in de wereld liggen de 
meeste op het Afrikaanse continent. Voorts zijn er ook nog zogenoemde ‘schurkenstaten’ 
waar sterk onderdrukkende regimes de scepter zwaaien. De problemen in deze staten 
kunnen gemakkelijk overslaan naar buurlanden en zo regionale instabiliteit veroorzaken. 
Gewelduitbarstingen, criminaliteit, vluchtelingenstromen en economische crises kunnen 
10 
directe grensoverschrijdende gevolgen hebben, soms ook voor verafgelegen landen.
De NAVO heeft dit decennium haar verantwoordelijkheden met militaire operaties in fra-
giele staten, zoals Bosnië, Kosovo en Afghanistan, geografisch uitgebreid. Ook ernstige 
en grootschalige mensenrechtenschendingen kunnen een reden zijn tot internationaal 
ingrijpen. De NAVO dient bij te dragen aan de naleving van de internationale verdragen 
inzake mensenrechten en de handhaving van het humanitaire oorlogsrecht door ten eer-
ste zelf in alle operaties het goede voorbeeld te geven en ten tweede, waar mogelijk en 
gewenst, internationale verbanden voor de handhaving van mensenrechten en internatio-
11
naal strafrecht de nodige steun te verlenen.
De huidige fragiele staten en ‘schurkenstaten’ zullen ook in de komende tien jaar 
voortdurende aandacht van de internationale gemeenschap vergen. De mogelijke 
veiligheidsrisico’s die uitgaan van dergelijke staten zijn terrorisme, regionale conflicten, 
grensoverschrijdende criminaliteit, piraterij en verstoring van de toegang tot energie en 
grondstoffen. Voorts veroorzaken interne conflicten vaak grote stromen vluchtelingen, die 
12
buurlanden in hun voegen doen kraken.
De AIV is van mening dat genoemde veiligheidsrisico’s kunnen nopen tot internationaal 
ingrijpen met een mogelijke rol voor de NAVO.
I.4 Grensoverschrijdende criminaliteit
Zuid-Amerika, het Caribisch gebied, Centraal-Azië en delen van Zuid-Oost Azië hebben te 
kampen met grootschalige georganiseerde criminaliteit, zoals de internationale drugs-
handel. Deze netwerken hebben ook verbindingen met zware, georganiseerde misdaad 
in Europa en Noord-Amerika en met andere vormen van internationale georganiseerde 
 
criminaliteit, zoals mensenhandel en witwassen.
10 Minister van Buitenlandse Zaken en minister voor Ontwikkelingssamenwerking, beleidsnota Veiligheid en 
ontwikkeling in fragiele staten: Strategie voor de Nederlandse inzet 2008-2011, Den Haag, 7 november 
2008. 
11 De AIV brengt binnen afzienbare tijd een advies uit over de Responsibility to Protect.
12 Zie ook AIV-advies nummer 35, Falende Staten: een wereldwijde verantwoordelijkheid, Den Haag, mei 
2004, AIV-advies nummer 60, Nederland en de Europese Ontwikkelingssamenwerking, Den Haag, mei 
2008 en AIV-advies nummer 64, Crisisbeheersingsoperaties in Fragiele Staten: de noodzaak van een 
samenhangende aanpak, Den Haag, maart 2009.
11

worden met conventionele wapens, bestaat de vrees dat terroristische organisaties, in-
dien mogelijk, ook gebruik zullen maken van massavernietigingswapens. Een groot risico 
gaat uit van mogelijk gebruik van een radiologisch wapen of vuile bom (dirty bomb) bij 
terroristische aanslagen. De betrekkelijke eenvoud waarmee zo’n wapen kan worden ver-
vaardigd, maakt het een aantrekkelijk wapen voor terroristen. 
Terrorisme vindt een voedingsbodem in zowel democratische als autocratische staten 
en kan zich snel ontwikkelen, vooral in landen waar het centrale staatsgezag zwak is. De 
bestrijding van home-grown terrorisme is weliswaar allereerst een zaak van interne veilig-
heid en valt dus onder verantwoordelijkheid van nationale instanties. Voor de bestrijding 
van internationaal opererende terroristische netwerken is echter een multinationale aan-
16
pak vereist, met inbegrip van samenwerking tussen de inlichtingendiensten.
Toekomstige conflicten zullen zeer waarschijnlijk een hybride karakter hebben. Dit 
wil zeggen dat ze gekenmerkt worden door dreigingen van statelijke en niet-statelijke 
actoren, die zich bedienen van reguliere en/of irreguliere strijdmethoden, inclusief 
terrorisme. Het NAVO-bondgenootschap wordt ook in toenemende mate geconfronteerd 
met terroristische strijdmethoden bij expeditionair optreden.
De AIV is van mening dat de NAVO als militair bondgenootschap niet de eerst aangewezen 
organisatie is om het probleem van diverse soorten terrorisme te bestrijden. Dat is vooral 
de taak van de politie, justitie en inlichtingendiensten in de desbetreffende landen. Dit sluit 
niet uit dat de aard en omvang van de terroristische dreiging kunnen leiden tot NAVO-inzet 
‘out of area’.
I.6 Digitale aanvallen
Moderne economieën zijn zeer afhankelijk van vitale infrastructuur op het gebied van 
transport, energievoorziening en communicatie, vooral ook het internet. De snelle groei 
van open netwerkstructuren als het internet heeft naast economische innovatie en 
17
groei ook nieuwe kwetsbaarheden aan het licht gebracht. Door middel van information 
18
operations en hacking kunnen samenlevingen ontregeld worden.
Hacking en de manipulatie van communicatienetwerken, ook wel aangeduid als 
cyber warfare, vormen een reëel veiligheidsrisico voor de ICT-infrastructuur van de 
krijgsmachten van NAVO-landen. Dit vereist omvangrijke beschermingsmaatregelen en 
noodvoorzieningen, die niet afhankelijk zijn van private open netwerkstructuren. Omdat 
er een duidelijke relatie is tussen cyber warfare en operaties in de ruimte, hebben deze 
voorzieningen ook betrekking op satellieten die op relatief eenvoudige wijze in de ruimte 
kunnen worden gebracht en als mobiele data-link kunnen fungeren.
16 Zie ook AIV-advies nummer 49, Terrorismebestrijding in mondiaal en Europees perspectief, Den Haag,    
september 2006.
17 Manuel Castells, The Rise of the Network Society (1996). Ministerie van Defensie, Strategische Kennis 
Agenda (november 2008).
18 Dit overkwam Estland enkele jaren geleden na een controverse met Rusland over verplaatsing van een 
Russisch oorlogsmonument en Georgië tijdens het gewapend conflict met Rusland in augustus 2008.
13

Piraterij vormt een ernstig probleem voor de commerciële scheepvaart op belangrijke 
doorvoerroutes en voor de humanitaire hulpverlening. Door maritieme samenwerking 
tussen landen in de regio kan het probleem beheersbaar blijven, zoals bijvoorbeeld de 
samenwerking tussen Indonesië, Singapore en Maleisië in de Straat van Malakka laat 
zien. De oplossing van dit probleem moet echter vooral op land worden gevonden; het 
is in feite een symptoom van een fragiele staat zonder een goed functionerende rechts-
staat en met een slechte economische situatie. In een dergelijke situatie kunnen pira-
tenbendes uitgroeien tot internationale criminele organisaties. 
Piraterij kan ook als katalysator fungeren voor internationale samenwerking. Zo dragen 
verschillende internationale organisaties (EU, NAVO) en staten (Rusland, China, India, 
 
e.a.) thans bij aan de bestrijding van piraterij voor de kust van Somalië. De rechtsgrond-
slag voor het optreden tegen piraterij is gelegen in het VN-Zeerechtverdrag en in verschil-
23
lende VN-Veiligheidsraadresoluties.
De AIV is van mening dat de EU beter is toegerust om in samenwerking met de landen uit 
de regio de oorzaken van piraterij aan te pakken. De NAVO kan wel ondersteuning bieden 
aan piraterijbestrijding op zee, maar het behoort niet tot de kerntaak. 
I.9 Schaarste van voedsel, water, grondstoffen en energie
De groei van de wereldbevolking en van de consumptie per capita in de snelgroeiende 
economieën vergroten de vraag naar energie, grondstoffen, landbouwgrond en zoet 
water. Dit vergroot de economische competitie tussen de grote mogendheden en heeft 
vooral effect op Afrika en het Midden-Oosten.
Er is sprake van schaarste aan landbouwgrond en/of water in ongeveer 21 landen met 
een totaal van 600 miljoen inwoners. Als gevolg van de bevolkingsgroei zullen in 2025 
naar verwachting ongeveer 36 landen met 1,4 miljard inwoners in deze categorie vallen. 
Het ontbreken van toegang tot stabiele watervoorraden bereikt in veel gebieden in de 
wereld een kritische grens en zal naar verwachting verergeren als gevolg van verdere ver-
24
stedelijking.
Ook de klimaatverandering zal de schaarste aan water en voedsel doen toenemen. Voor-
al de landen in Sub-Sahara Afrika zullen hieronder te lijden hebben. Door de relatieve 
schaarste zal water steeds vaker een strategische hulpbron worden, waarmee invloed 
op de geopolitieke machtsverhoudingen uitgeoefend kan worden. Schaarse toegang tot 
water kan bij gevolg uitgroeien tot een bron van conflict tussen staten of zelfs binnen 
25 
staten en samenlevingen.
23 Bibi van Ginkel, Jort Hemmer, Susanne Kamerling en Frans-Paul van der Putten, ‘Pioneering for Solutions to 
Somalian Piracy: Facing the challenge, seizing the opportunity’, CSCP Policy Brief No. 3 (August 2009). 
Minister van Justitie en minister van Defensie, Kamerbrief Juridische aspecten van piraterij (23 maart 
2009).
24 United States National Intelligence Council, Global Trends 2025: Transformed World (November 2008).
25 Peter Schwartz and Douglas Randall, The Pentagon, An Abrupt Climate Change Scenario and Its 
Implications for United States National Security (October 2003).
15

De AIV beveelt aan in het nieuwe Strategisch Concept op te nemen dat de NAVO 
regelmatig op grond van Artikel 4 van het Noord-Atlantisch Verdrag consultaties verricht 
over internationale spanningen die uit de geschetste schaarstevraagstukken kunnen 
voortvloeien, respectievelijk vitale belangen van de bondgenoten raken, en hoe deze 
kunnen worden aangepakt.
 
I.10 Gewijzigde veiligheidscontext
Bovenstaande inventarisatie van veiligheidsrisico’s toont onzekerheid en verandering 
op tal van terreinen. Daarnaast ontstaat meer samenhang tussen interne en externe 
veiligheid. Niet elk omschreven risico ontwikkelt zich overigens tot een dreiging of noopt 
tot militair optreden. De geschetste risico’s vormen tezamen wel de veiligheidsagenda 
van de NAVO, die in de concentrische cirkels van onderstaande figuur een plaats kunnen 
krijgen. Veiligheidsrisico’s zijn aan verandering onderhevig en kunnen derhalve bewegen 
van de kern naar de periferie en omgekeerd.
Collectieve verdediging tegen een gewapende aanval is en blijft de kerntaak van de NAVO 
en wordt om die reden in de binnencirkel geplaatst. Fysieke agressie van buitenlandse 
oorsprong tegen een NAVO-bondgenoot wordt hiertoe gerekend evenals een omvangrijke 
terroristische aanval op bondgenootschappelijk grondgebied. Bij een terroristische 
aanval is de exogene aard en omvang ervan bepalend voor de vraag of sprake is van 
een Artikel 5-situatie dan wel van een louter binnenlands veiligheidsprobleem. Evenzo 
zouden andere dan de genoemde internationale conflictoorzaken een zeer bedreigende 
omvang voor de vitale veiligheidsbelangen van de NAVO-lidstaten kunnen krijgen. 
In de tweede concentrische cirkel (out of area operaties) worden interstatelijke conflic-
ten buiten het Euro-Atlantische verdragsgebied alsmede veiligheidsoperaties in fragiele 
staten gesitueerd die gevolgen kunnen hebben voor de veiligheid van NAVO-lidstaten. De 
mogelijke veiligheidsrisico’s die uitgaan van fragiele staten – zoals terrorisme, regionale 
conflicten, grensoverschrijdende criminaliteit, piraterij en verstoring van de toegang tot 
energie en grondstoffen – kunnen derhalve aanleiding zijn voor crisisbeheersingsoperaties 
met een rol voor de NAVO.
Cirkeldiagram     De veiligheidsagenda van de NAVO
        
Collectieve verdediging
Out of area operaties
Politieke dialoog
17

II Kernvragen voor de NAVO
Het nieuwe Strategisch Concept moet ingaan op belangrijke vragen, zoals de actuele 
betekenis van Artikel 5 en Artikel 4 van het Noord-Atlantisch Verdrag, de reikwijdte van 
het NAVO-optreden, de samenwerking met andere internationale spelers, de mogelijke 
uitbreiding van de NAVO, en de rol van de NAVO bij (non-)proliferatie van massavernieti-
gingswapens en ontwapening. In dit hoofdstuk worden de kernvragen en uitdagingen die 
in dit verband voor de NAVO rijzen, in kaart gebracht.
II.1 Artikel 5 
‘The Parties agree that an armed attack against one or more of them in Europe or 
North America shall be considered an attack against them all and consequently 
they agree that, if such an armed attack occurs, each of them, in exercise of 
the right of individual or collective self-defence recognised by Article 51 of the 
Charter of the United Nations, will assist the Party or Parties so attacked by taking 
forthwith, individually and in concert with the other Parties, such action as it deems 
necessary, including the use of armed force, to restore and maintain the security of 
31
the North Atlantic area’.
Sinds haar oprichting heeft de NAVO de veiligheid van Europa en Noord-Amerika succes-
vol met elkaar weten te verbinden. Artikel 5 van het Noord-Atlantisch Verdrag – dat stelt 
dat een aanval op één van de staten door de anderen zal worden opgevat als een aanval 
32
op allemaal – is de hoeksteen van het bondgenootschap. De Verklaring inzake Bond-
genootschappelijke Veiligheid, die bij het 60-jarig jubileum van de NAVO is aangenomen, 
33
bevestigt dat collectieve verdediging de hoeksteen van het bondgenootschap blijft. In 
hoofdstuk III wordt hierop nader ingegaan. 
De ‘nieuwe’ veiligheidsvraagstukken leiden tot verbreding van het begrip veiligheid. 
34
Daardoor is het niet langer evident wanneer Artikel 5 van toepassing is. Zo is de bond-
genootschappelijke solidariteit wel van toepassing verklaard op de Verenigde Staten na 
de terreuraanslagen van 11 september 2001, maar werd Artikel 5 niet ingeroepen na 
enigszins vergelijkbare, zij het kleinere aanslagen in Madrid (maart 2004) en Londen (juli 
2005). De reikwijdte van Artikel 5 werd opnieuw onderwerp van discussie na de digitale 
aanvallen (cyber attacks) op Estland in juli 2007. De NAVO moet op dit punt politieke 
keuzes maken die ook van invloed zijn op de militaire force planning.
31 Article 5 of the North Atlantic Treaty, Washington D.C., 4 April 1949.
32 Artikel 5 heeft overigens een discretionair element. Het is ter beoordeling aan de lidstaten zelf wat zij 
noodzakelijk achten om bij te dragen aan de collectieve verdediging in het algemeen en in specifieke 
gevallen.
33 Declaration on Alliance Security issued by the Heads of State and Government participating in the meeting 
of the North Atlantic Council in Strasbourg/Kehl on 4 April 2009.
34 Zie ook de bespreking van de Caroline-criteria in het AIV-advies nummer 36, Preëmptief optreden, 
Den Haag, juli 2004.
19

NAVO-lidstaten hebben uiteenlopende dreigingspercepties en opvattingen hoe deze 
dreigingen te bestrijden. Er wordt verschillend aangekeken tegen het vraagstuk van 
collectieve verdediging en de rol van de NAVO in het komende decennium. Zo zien de 
Verenigde Staten de NAVO primair als een breed samenwerkingsplatform om terrorisme 
en andere (nieuwe) veiligheidsrisico’s die een potentiële bedreiging voor hun nationale 
veiligheid of vitale belangen vormen, wereldwijd aan te pakken. In Amerikaanse ogen 
kunnen het eigen grondgebied en de eigen bevolking thans niet effectief worden 
verdedigd zonder out of area operaties. Daarom hoort expeditionair optreden buiten 
het verdragsgebied vooral ten dienste te staan van collectieve verdediging en de 
bondgenootschappelijke veiligheid. De NAVO moet in die visie een breed spectrum van 
38
veiligheidstaken bestrijken.
Door de Europese bondgenoten wordt verschillend gedacht over de wenselijkheid de 
NAVO een mondiale reikwijdte te geven. Het Verenigd Koninkrijk is van mening dat de 
mondiale aard van de nieuwe dreigingen, de NAVO geen andere keuze laat dan buiten 
39
het Euro-Atlantisch verdragsgebied op te treden. Andere West-Europese landen zijn 
echter terughoudender. De Nederlandse regering kiest weliswaar voor een wereldwijde 
benadering van oude en nieuwe veiligheidsvraagstukken, maar beargumenteert dit 
door de wereldwijde activiteit als volgt op eigen grenzen en daarmee grondgebied te 
betrekken:
‘In deze tijden van globalisering mogen we niet onze ogen sluiten en hopen dat 
conflicten elders hun weg naar onze grenzen niet zullen vinden. Daarom zijn we 
40
wereldwijd actief voor vrede en veiligheid.’
Zo meent Duitsland dat bij mogelijke inzet van NAVO-militairen buiten het verdragsgebied 
een overtuigende relatie met de verdediging van het eigen grondgebied moet worden 
aangetoond. Noorwegen acht het wenselijk meer evenwicht tussen NAVO-operaties ‘out 
of area’ en binnen het verdragsgebied tot stand te brengen, waarbij het ook aandacht 
vraagt voor het draagvlak onder de bevolking van lidstaten voor de activiteiten van de 
NAVO. De AIV merkt op dat de meeste Europese landen een middenpositie innemen 
tussen de Verenigde Staten die een uitbreiding van NAVO-taken voorstaan, onder meer 
ten aanzien van terrorisme, energievoorzieningszekerheid en cyber defence, en de 
nabuurstaten van Rusland binnen de NAVO die de nadruk leggen op nationale veiligheid 
en de klassieke verdedigingstaak van de NAVO. 
Een bezinning op de geografische, politieke en militaire reikwijdte van het bondgenoot-
schap is dus op zijn plaats. De NAVO is dit decennium opgetreden ver van het eigen 
grondgebied en heeft bij deze operaties ook intensief samengewerkt met niet-NAVO- 
lidstaten. De AIV stelt vast dat het accent daarbij is verschoven van collectieve verdedi-
ging als kerntaak naar collectieve veiligheid. Dit roept de vraag op welke prioriteiten de 
NAVO nu moet stellen in de vele veiligheidsvraagstukken die zich voordoen. Moet de  
nadruk (blijven) liggen op verdediging van het bondgenootschappelijk grondgebied of  
38 Zie ook het rapport van Daniel Hamilton e.a., Alliance Reborn: An Atlantic Compact for the 21st Century, 
the Washington NATO Project (February 2009).
39 Zie ook het rapport van het Britse House of Commons, The future of NATO and European defence 
(March 2008).
40 Ministerie van Buitenlandse Zaken, Memorie van Toelichting bij de begroting voor het jaar 2010, p. 29.
21

hebben elkaar onder meer nodig om belangrijke veiligheidsvraagstukken met betrekking 
tot Iran en Noord-Korea aan te pakken. Rusland grenst aan Centraal Azië en heeft 
invloed in het Midden-Oosten. Ook is het van belang met Rusland te overleggen over de 
juiste aanpak van terrorisme. Verder zijn veel Europese NAVO-landen voor een belangrijk 
deel afhankelijk van Rusland voor hun energievoorziening (met name gas).
De nabuurstaten van Rusland binnen de NAVO hebben door hun geografische ligging en 
recente historische ervaringen een andere perceptie van de (latente) veiligheidsrisico’s 
die uitgaan van Rusland dan de Verenigde Staten en West-Europa. Rusland heeft 
inzake Zuid-Ossetië en Abchazië het principe van de onschendbaarheid van nationale 
grenzen geschonden. Er zijn voorts zorgen over de rechtsstatelijkheid en democratie 
van Rusland. Voor de nabuurstaten van Rusland binnen de NAVO geldt de collectieve 
verdediging van het eigen grondgebied als hoogste prioriteit. Om die reden verlangen 
deze landen harde veiligheidsgaranties die alleen de NAVO, en in het bijzonder de 
Verenigde Staten, kunnen bieden. In dit verband wordt gesteld dat het ‘nieuwe Europa’ 
de ‘oude NAVO’ wil behouden.
De beste manier om met Rusland een veiligheidsdialoog te voeren is te praten vanuit 
een duidelijke NAVO-agenda met als uitgangspunt dat Rusland geen exclusieve eigen 
invloedssfeer kan worden toegestaan, die afbreuk zou kunnen doen aan de onafhanke-
44
lijkheid van zijn nabuurstaten. Probleem is echter dat de Europese NAVO-landen geen 
eenduidig beleid voeren ten aanzien van Rusland, omdat individuele landen zich in ster-
ke mate laten leiden door hun economische betrekkingen met Rusland. Dit bemoeilijkt 
een gemeenschappelijke opstelling van de NAVO in haar dialoog met Rusland. De NAVO-
Rusland Raad blijft het meest geschikte forum voor deze dialoog. 
Het lijkt in het belang van Rusland een zakelijke verstandhouding met de NAVO en de 
EU te houden en onderliggende spanningen niet ernstig en blijvend te vergroten. Ook al 
staat het land niet positief tegenover beide organisaties, het heeft goede betrekkingen 
met de lidstaten nodig voor stabiliteit en economische betrekkingen. Uitbreiding van de 
NAVO met Oekraïne en Georgië zou een zware wissel trekken op de relatie met Rusland. 
De Russische bezwaren tegen de toetreding van deze landen mogen echter niet 
de doorslaggevende factor zijn bij toekomstige besluitvorming daaromtrent.
De AIV acht het van groot belang in het nieuwe Strategisch Concept de nadruk te leggen 
op een constructieve relatie met Rusland. De AIV is van mening dat een herbevestiging 
en concretisering van de bondgenootschappelijke veiligheid en solidariteit in het nieuwe 
Strategisch Concept, gebaseerd op Artikel 5 van het Noord-Atlantisch Verdrag, kan 
bijdragen tot een meer open en constructieve opstelling van het ‘nieuwe Europa’ ten 
opzichte van Rusland. 
II.5 Relatie met de EU
De NAVO en de EU hebben vergelijkbare democratische uitgangspunten en belangen. 
Beide organisaties nemen hun besluiten op veiligheidsgebied op basis van consensus. 
In enkele crisisbeheersingsgebieden zijn zij beide aanwezig. De politieke aansturing 
in de NAVO berust bij de Noord-Atlantische Raad die op alle niveaus – permanente 
vertegenwoordigers, ministers en regeringsleiders – vergadert onder leiding van de 
secretaris-generaal. In de EU ligt de aansturing bij het Politiek en Veiligheidscomité op 
44 In overeenstemming met het ‘Charter van Parijs voor een Nieuw Europa’, 21 november 1990.
23

Soms is de relatie te velde beter, maar voor de toekomst is dringend verbetering gebo-
den. Daarnaast speelt dat voor de Verenigde Staten de NAVO het belangrijkste forum is 
voor overleg met Europa, maar dat zij inmiddels ook de veiligheidsrol van de EU ten volle 
omarmen. Zo nemen de Verenigde Staten deel aan civiele missies van de EU, bijvoor-
beeld in Kosovo. 
Kernprobleem is dat er geen afspraken en structuren zijn om de politieke besluitvorming 
in de NAVO Raad en de Raad voor Algemene Zaken en Externe Betrekkingen (RAZEB) van 
48
de EU goed op elkaar af te stemmen. Het is derhalve nodig te werken aan een kader 
voor afstemming. Onderwijl zou bijvoorbeeld een maandelijks overleg kunnen plaatsvinden 
tussen de voorzitters van de NAVO Raad en de Raad Buitenlandse Zaken (RZB) van de EU. 
De bilaterale problemen tussen Cyprus – dat wel lid is van de EU, maar niet van de NAVO 
en ook geen veiligheidsovereenkomst met de NAVO heeft gesloten – en Turkije – dat wel 
lid is van de NAVO, terwijl de toetredingsonderhandelingen tot de EU moeizaam verlopen – 
leiden ertoe dat formele samenwerking tussen beide organisaties verhinderd wordt. Hoewel 
vooralsnog niet duidelijk is hoe en waar nieuwe verbindingen tussen beide organisaties te 
leggen zijn, is het van belang overeenstemming te bereiken over de comparatieve voordelen 
49
van beide organisaties, die als kader kunnen dienen voor nadere onderlinge afspraken. 
De AIV is van mening dat zich met de inwerkingtreding van het Verdrag van Lissabon 
nieuwe kansen voordoen om de coördinatie en samenwerking met de EU op een hoger 
plan te brengen. Tevens dient het Strategisch Concept nauw afgestemd te worden op de 
50
Europese Veiligheidsstrategie.
II.6 Relaties met andere internationale spelers
Het is niet doenlijk scherp af te bakenen welke internationale organisaties voor welke 
veiligheidsvraagstukken en regio’s verantwoordelijk zijn. Er zijn diverse dwarsverbanden 
en overlappingen. Het is ook moeilijk maar wel wenselijk te bepalen welke instrumenten 
(politiek, diplomatiek, economisch, ontwikkelingssamenwerking, militair, humanitair) en 
internationale organisaties in welke omstandigheden het geschikst zijn. De ervaringen in 
de Balkan en Afghanistan hebben bijvoorbeeld geleerd dat de NAVO andere internationale 
organisaties nodig heeft om de civiele- en wederopbouwaspecten van een crisisbeheer-
singsoperatie te integreren met de militaire aspecten. In situaties waar een breed 3D-
perspectief nodig is kan de NAVO daarin niet zelfstandig voorzien. Strategische samen-
werking met de VN en de EU alsmede betere contacten met bijvoorbeeld de Afrikaanse 
Unie en China zijn nodig om te komen tot effectieve samenwerking ten aanzien van de 
comprehensive approach in fragiele staten.
 
De AIV stelt vast dat de NAVO andere internationale organisaties en/of landen nodig heeft 
om te komen tot effectieve samenwerking ten aanzien van de comprehensive approach in 
fragiele staten.
48 Met de inwerkingtreding van het Verdrag van Lissabon is de RAZEB gesplitst in de Raad Algemene Zaken 
(RAZ) en de Raad Buitenlandse Zaken (RBZ). De RBZ werkt het externe optreden van de Europese Unie 
uit conform de door de Europese Raad vastgestelde strategische lijnen. 
49 Zie ook AIV-advies nummer 45, Nederland in de veranderende EU, NAVO en VN, Den Haag, juli 2005.
50 European Security Strategy, A Secure Europe in a Better World (December 2003) en Report on the 
Implementation of the European Security Strategy: Providing Security in a Changing World (December 2008).
25

De AIV adviseert tot een behoedzame uitbreidingsstrategie die vasthoudt aan de 
aandachtspunten uit de bovenvermelde NAVO-uitbreidingsstudie uit 1995.
II.8 (Non-)proliferatie van massavernietigingswapens en ontwapening
De NAVO treedt niet op als actor in wereldwijde fora voor wapenbeheersing en non-proli-
feratie van massavernietigingswapens. De belangrijkste reden hiervoor is dat het bond-
genootschap als zodanig geen diplomatieke rol speelt en zich vooral met de militaire as-
pecten bezighoudt. De NAVO komt wel in beeld wanneer het om raketverdediging gaat en 
de militaire bescherming tegen de dreiging van chemische, biologische en radiologische 
wapens. Deze militaire aspecten hebben grote politieke betekenis. 
Kernwapens
Men onderscheidt twee functies van kernwapens: een politieke, namelijk de afschrikkende 
en weerhoudende werking, en een militaire, namelijk de inzet van kernwapens mocht de 
afschrikking falen. Ten tijde van de Koude Oorlog werden de kernwapens van de NAVO 
vooral gezien als afschrikking van massale agressie met conventionele wapens tegen 
Europese NAVO-leden en hebben zij zeer waarschijnlijk een oorlogsvoorkomend effect ge-
had. Het afschrikkingsevenwicht functioneerde in de Koude Oorlog in een bipolaire situ-
atie met twee supermachten. Het huidige wereldbestel verschilt daar aanzienlijk van en 
is minder stabiel. Het aantal kernwapenstaten is toegenomen. Vooral de situatie in het 
Midden-Oosten baart zorgen. In dat licht is de beperking van het aantal kernwapenstaten 
en de aantallen kernwapens van groot belang.
In het nieuwe strategisch concept dient volgens de AIV de betekenis van kernwapens 
voor de NAVO-strategie te worden verminderd. Deze hebben niet meer zo’n grote rol als 
in de tijd van de Koude Oorlog tussen Oost en West, ook al blijft de feitelijke wederzijdse 
nucleaire afschrikking bestaan. De Verenigde Staten en Rusland hebben opeenvolgende 
afspraken gemaakt over een forse vermindering van het aantal kernkoppen aan beide 
zijden. Ook is de rol van tactische (niet-strategische) kernwapens – zo hier nog behoefte 
aan bestaat – thans veel kleiner dan in de oude NAVO-strategie van flexible response. 
Terzijde kan worden opgemerkt dat er nog vele duizenden tactische kernwapens uit de 
oude voorraden van de toenmalige Sovjet-Unie op ontmanteling wachten en dat deze als 
zodanig een risico vormen dat in samenwerking met Rusland moet worden opgelost. 
Het is thans onwaarschijnlijk dat Rusland of andere staten de NAVO-leden met kern-
wapens zullen bedreigen, al kan een kernwapendreiging in theorie niet geheel worden 
uitgesloten, gezien bijvoorbeeld de kans op een toekomstige bedreiging met mogelijke 
Iraanse kernwapens. De vraag doet zich voor of de NAVO voor de thans voornamelijk 
theoretische dreiging van agressie met kernwapens tegen Europese bondgenoten nog 
het inmiddels kleine aantal Amerikaanse, Britse en Franse kernwapens in Europa nodig 
heeft.
Het streven naar kernwapenvermindering en uiteindelijk algehele kernontwapening is 
versterkt door de langetermijnvisie van president Obama op een kernwapenvrije wereld, 
27

De vraag voor de langere termijn is, of het mogelijk kan worden gemaakt de wereld 
vrij te maken van alle nucleaire bewapening, dus ook die van China, Pakistan, India, 
Israël, Noord-Korea, in de toekomst mogelijkerwijs Iran, en eventuele andere, al dan niet 
erkende of bekende kernwapenstaten. Tijdens de komende NPV-Toetsingsconferentie 
in mei 2010 zou die vraag centraal moeten staan. De NAVO, met name de drie 
lidstaten die tevens kernwapenstaten zijn, en de EU en hun lidstaten hebben daarin 
een duidelijke bijdrage te leveren. De AIV realiseert zich overigens dat een volledig 
kernwapenvrije wereld veel meer vereist dan het overreden van officiële en niet-
officiële kernwapenstaten om hun arsenalen op te geven. Zo zal een door alle landen 
geaccepteerd betrouwbaar inspectiesysteem nodig zijn, met inbegrip van de controle op 
het civiele gebruik van kernenergie, dat veelal als een inbreuk op de soevereiniteit wordt 
opgevat. De ervaring met bestaande, aanmerkelijk minder vergaande systemen toont 
aan hoe moeilijk dat is. Ook kan de kennis om kernwapens te maken niet ongedaan 
gemaakt worden.
II.9 Publieke steun
In veel NAVO-landen, waaronder Nederland, bestaan zorgen over het maatschappelijk 
57
draagvlak voor militaire operaties out of area. De AIV stelde in 2006 dat vijf politieke 
en sociale factoren de voornaamste verklaring vormen voor publieke steun aan de 
internationale inzet van militairen te weten:
1. Legitimiteit: de mate waarin politieke handelingen van gezagsdragers door burgers 
als gerechtvaardigd en juist worden ervaren en gelegitimeerd zijn door rechtsgeldige 
besluiten van internationale organisaties als VN en NAVO;
2. Belangen en waarden: de doelstellingen die met het militaire optreden worden 
beoogd;
3. Succes: het verwachte of bereikte resultaat van een militaire operatie;
4. Leiderschap: als deel van de kwaliteit van het besluitvormingsproces om aan te tonen 
waarom militaire inzet nodig is;
5. Kosten: waaronder vooral het risico op slachtoffers oefenen een negatieve invloed uit 
58
op de steun aan militaire operaties.
Ten aanzien van het risico van slachtoffers (punt 5) gaf de Nederlandse samenleving bij 
de huidige missies evenwel blijk van bereidheid een eenmaal begonnen missie niet te 
willen beëindigen wegens het vallen van slachtoffers. Voorts speelt risk sharing een be-
langrijke rol bij het maatschappelijk draagvlak voor militaire operaties en de solidariteit 
tussen lidstaten. Voor het behoud van publieke steun voor de internationale inzet van 
militairen is het ook van belang achteraf verantwoording af te leggen over deze inzet. 
De AIV is van mening dat de bevordering van publieke steun voor de activiteiten van de 
NAVO in het nieuwe Strategisch Concept een belangrijke rol moet spelen. Het Strategisch 
Concept – maar uiteraard nog meer het daarop stoelende concrete beleid – moet daarom 
een breed publiek duidelijk kunnen maken waar de NAVO voor staat.
57 Opinieonderzoek van onderzoeksbureau TNS/NIPO onder de Nederlandse bevolking dat uitgevoerd is in 
december 2009 wijst uit dat een meerderheid (60%) van de ondervraagden voorstander is van toekomstige 
militaire operaties van de NAVO buiten het Europese grondgebied (Persbericht Atlantische Commissie, 
12 januari 2010).
58 AIV-advies nummer 48, Maatschappij en Krijgsmacht, Den Haag, april 2006, p. 28.
29

II.11 Solidariteit en lastenverdeling
De NAVO is gebaseerd op het principe van solidariteit bij de verdediging van het bond-
genootschappelijk grondgebied en bij overeengekomen andere NAVO-taken. Deze soli-
dariteit moet zich ook vertalen in een eerlijke lastenverdeling. Het gaat hierbij zowel om 
operationele en financiële lastenverdeling (burden sharing en cost sharing) als om de 
bereidheid risico’s te delen bij militaire inzet (risk sharing). In de internationale beoorde-
ling van risk sharing is vooral de bereidheid om met grondtroepen bij te dragen aan 
crisisbeheersingsoperaties bepalend.
Van oudsher bestaat een verschil tussen de Verenigde Staten en de Europese bondge-
noten, waarbij de Amerikanen op militair gebied de zwaarste lasten dragen. Vooral het 
gegeven dat het defensiebudget van de meeste Europese NAVO-landen ver onder de 2%-
norm ligt, is in de Verenigde Staten onderwerp van voortdurende kritiek. Naar aanleiding 
van met name de ISAF-operatie in Afghanistan is er opnieuw discussie ontstaan, ook 
tussen de Europese landen over een eerlijke onderlinge lastenverdeling, de politieke  
samenhang en de solidariteit binnen het bondgenootschap.
Het debat over lastenverdeling is altijd politiek – wat is binnen de bestaande verhoudin-
gen wenselijk en (nog) politiek aanvaardbaar als het gaat om de lastenverdeling – en 
de vaststelling ervan is geen exacte wetenschap. Dat laatste wordt overigens vaak wel 
gesuggereerd, bijvoorbeeld door de defensie-uitgaven van de NAVO-lidstaten tegen elkaar 
af te zetten. Uitgaven, zowel in relatieve als in absolute zin, zeggen veel, maar lang niet 
alles. Minstens zo relevant is de wijze waarop het geld wordt besteed en de bereidheid 
de beschikbare middelen in voorkomende gevallen ook metterdaad in te zetten.
Het mechanisme van common funding is thans slechts zeer beperkt van toepassing en 
dan nog vooral voor infrastructuur in de lidstaten zelf. Dit kan worden verbreed naar de 
versterking van operationele capaciteiten, bijvoorbeeld de opbouw van facilitaire voor-
zieningen zoals basiskampen en de inzet van transportcapaciteit in operatiegebieden. 
Daardoor kan het voor landen ook aantrekkelijker worden deel te nemen aan crisis- 
beheersingsoperaties.
Lastenverdeling wordt bij de NRF bezien over een langere periode waarbij landen aan 
sommige rotaties meer en aan andere minder bijdragen. Bij de inzet van de NRF draaien 
de deelnemende landen zelf volledig op voor de kosten, volgens het principe van costs 
lie where they fall.
De AIV beveelt aan het common funding-mechanisme voor crisisbeheersingsoperaties en 
61
de NRF uit te breiden om tot een betere lastenverdeling te komen. 
61 Nederland heeft zich op het standpunt gesteld dat uitsluitend de kosten van de NRF die niet vooraf door 
de lidstaten kunnen worden begroot, de zogeheten variabele kosten, voor common funding in aanmerking 
moeten komen.
31

De AIV concludeert dat de Artikelen 5 en 4 van het Noord-Atlantisch Verdrag centraal be-
horen te staan. Artikel 5, de verplichting tot collectieve verdediging bij een (omvangrijke 
terroristische) aanval op bondgenootschappelijk grondgebied, blijft de hoeksteen van het 
bondgenootschap, ook al is er thans geen actuele dreiging van grootschalige militaire 
agressie jegens de NAVO-leden. Het lijkt niet zinvol en bovendien onhaalbaar de bewoor-
dingen van dit artikel te wijzigen. Wel kunnen in het Strategisch Concept hieraan enige 
overwegingen worden toegevoegd. 
Invulling van de collectieve verdediging van het eigen grondgebied 
Herbevestiging van Artikel 5 in het nieuwe Strategisch Concept is op zichzelf echter niet 
voldoende. Een geloofwaardige invulling van de collectieve verdediging van het eigen 
grondgebied is vereist om de solidariteit tussen de NAVO-lidstaten zichtbaar te maken.
Voor de oude leden van de NAVO is er meer behoefte aan politieke consultaties en aan 
gezamenlijk optreden in crisisbeheersingsoperaties. Voor de nieuwe leden is er echter 
behoefte aan concretisering van de veiligheidsgarantie, bijvoorbeeld door een vorm van 
contingency planning. Wil men echter tegelijkertijd een constructieve relatie met Rusland 
bevorderen, dan zal een dergelijke contingency planning alleen generiek kunnen zijn, 
omdat zij anders als provocerend zal worden opgevat. Daarom zal de door de NAVO voor 
de nieuwe dreigingen gehanteerde stelling dat onze strijdkrachten flexibel en mobiel 
moeten zijn, algemeen gemaakt moeten worden en ook voor Artikel 5-scenario’s moeten 
gelden. Dergelijke strijdkrachten zijn dan ook in staat snel bijstand te verlenen. Die 
flexibiliteit en mobiliteit kunnen in militaire oefeningen worden aangetoond en bevorderd.
 
Een tweede vraag betreft de toepasselijkheid van Artikel 5 op grootschalige terroristische 
aanvallen of aanwijzingen daartoe, evenals andere niet-militaire dreigingen die onze 
maatschappij kunnen ontwrichten. Hier zou aansluiting gezocht kunnen worden bij de 
solidariteitsclausule in het Verdrag van Lissabon, die de bereidheid uitspreekt om op 
verzoek van de betrokken staat hulp te verlenen bij terroristische aanvallen en andere 
calamiteiten. De rol van de NAVO buiten het verdragsgebied is door verschillende 
oorzaken gegroeid. De VN bleken op enkele cruciale momenten niet in staat conflicten 
tot een einde te brengen en beschikten niet over de middelen om mandaten tot 
vredeshandhaving tijdig kracht bij te zetten. In Afghanistan zijn de NAVO-operaties door de 
VN-Veiligheidsraad gemandateerd, maar de aanvankelijke reden van inroeping van Artikel 
5 betrof de terroristische aanvallen op Amerikaans grondgebied. Ingrijpen in Afghanistan 
tegen de Taliban werd gebaseerd op de bescherming die de Taliban-regering bood aan  
Al-Qaeda en Osama bin Laden.
Criteria voor expeditionaire taken buiten het verdragsgebied
Bij crisisbeheersingsoperaties van de NAVO buiten het verdragsgebied, en in het 
bijzonder de ISAF-missie in Afghanistan, treden regelmatig meningsverschillen aan 
62
het licht tussen lidstaten over de doelstellingen en de effectiviteit van een missie. 
Dit is een reden om scherpere eisen te stellen aan het besluitvormingsproces inzake 
NAVO-operaties out of area. Dit is mogelijk door de volgende aspecten te hanteren als 
toetsingskader voor NAVO-besluitvorming:
62 Ko Colijn, ‘Van ‘Plenty of Nothing’ naar ‘I will Survive’: Bij de 60ste verjaardag van een bondgenootschap’, 
Internationale Spectator Nr. 3/2009.
33

op militaire doelen. Indien digitale aanvallen een samenleving zo in haar vitale functies 
ontwrichten dat de nationale veiligheid in het geding komt, is NAVO-consultatie op grond 
van Artikel 4 noodzakelijk en kunnen de leden besluiten tot maatregelen om elkaar 
direct bij te staan.
 
De dreiging van piraterij op strategische zeeroutes vormt een complex probleem, waarbij 
veiligheidsbelangen (gijzeling van opvarenden, transport van strategische goederen), 
commerciële belangen (vrije scheepvaart), humanitaire aspecten (bescherming 
voedseltransporten) en energiebelangen (doorvoer van olie) om voorrang strijden. Deze 
verscheidenheid van belangen bemoeilijkt de totstandkoming van een samenhangende 
internationale aanpak van het piraterijprobleem.
De AIV concludeert dat de dreiging van piraterij buiten het kader van Artikel 5 valt, maar 
regelmatige consultaties over de internationale aanpak ervan wenselijk zijn op grond van 
Artikel 4. Piraterij is in feite een symptoom van een fragiele staat; de oplossing van dit 
probleem moet vooral op het land worden gevonden. De AIV is van mening dat de EU en 
de VN beter zijn toegerust om de oorzaken van piraterij aan te pakken. De NAVO kan wel 
ondersteuning bieden aan piraterijbestrijding op zee, met maritieme en complementaire 
militaire capaciteiten (bijv. verkenningsvliegtuigen). De AIV merkt verder op dat 
samenwerking met Rusland, China en India bij de bestrijding van piraterij voor de kust 
van Somalië tevens als katalysator kan fungeren voor bredere maritieme samenwerking 
in de toekomst. De AIV verwacht over dit onderwerp binnen afzienbare tijd afzonderlijk te 
adviseren.
Onzekerheden over de energievoorziening vormen een internationaal veiligheidsrisico. 
Allereerst kunnen grote energieproducerende landen hun energieleveranties inzetten 
als politiek dwangmiddel. Verder kunnen ook niet-statelijke actoren (bijv. terroristen) 
de energieaanvoer over land en zee verstoren. Ten aanzien van de bescherming van 
kwetsbare energie-infrastructuur en aanvoerroutes over land (pijpleidingen) en zee 
(choke points) is sprake van een gedeeld internationaal veiligheidsbelang. Strategisch 
beleid inzake energievoorzieningszekerheid wordt in belangrijke mate gedicteerd door 
nationale, economische belangen. Opslag van olie en gas alsmede differentiatie van 
aanvoerlijnen zal de gevoeligheid voor plotseling optredende verstoringen en politieke 
chantage verminderen. Indien de onderbreking van de energieaanvoer een crisissituatie 
met implicaties voor de nationale veiligheid tot gevolg heeft, is politieke consultatie 
binnen de NAVO geboden, alsmede met relevante andere partners. De NAVO-lidstaten 
kunnen dan besluiten tot het nemen van (veiligheids)maatregelen om aan de crisis het 
hoofd te bieden. 
De huidige fragiele staten en zogenaamde ‘schurkenstaten’ zullen ook in de komende 
tien jaar voortdurende aandacht van de internationale gemeenschap vergen. De 
mogelijke veiligheidsrisico’s die uitgaan van dergelijke staten zijn terrorisme, regionale 
conflicten, grensoverschrijdende criminaliteit, piraterij en verstoring van de toegang 
tot energie en grondstoffen. Ook kan sprake zijn van ernstige en grootschalige 
mensenrechtenschendingen. Voorts veroorzaken interne conflicten vaak grote stromen 
vluchtelingen. De AIV is van mening dat genoemde veiligheidsrisico’s kunnen nopen tot 
internationaal ingrijpen met een mogelijke rol voor de NAVO.
35

De AIV adviseert dat beide organisaties zich richten op hun comparatieve voordelen. Het 
belangrijkste voordeel van de NAVO is haar geïntegreerde commando- en communicatie-
systeem met ingewerkte hoofdkwartieren en haar omvangrijke expertise op het gebied 
van de planning, organisatie en uitvoering van grootschalige en complexe militaire ope-
raties. De EU onderscheidt zich van de NAVO door haar civiele capaciteiten en financiële 
middelen voor de opbouw van staatsstructuren en sociaal-economische ontwikkeling in 
door oorlog verscheurde samenlevingen. Civiele capaciteiten worden eveneens geleverd 
door onder meer de VN, de Wereldbank en NGO’s. De civiele capaciteiten van de EU 
worden voor een belangrijk deel geleverd door de ‘civiele expert pools’ die door verschil-
lende landen zijn of worden opgebouwd. Als de gewenste samenwerking tussen NAVO en 
EU niet werkt, zal de NAVO worden gedwongen om enige civiel-militaire planningscapaci-
teit zelf te ontwikkelen en eveneens gebruik te maken van de ‘civiele expert pools’ van 
de landen, bijvoorbeeld bij inzet van politietrainers.
De zogenaamde Berlijn-plus regeling waarbij NAVO middelen ter beschikking worden 
gesteld aan EU-geleide operaties is in Bosnië weliswaar effectief gebleken, maar heeft 
daarbuiten geen toepassing gevonden. De regeling is aan herziening toe, omdat het in 
de toekomst vooral van belang is dat de NAVO en EU zij aan zij optreden in het kader 
van de comprehensive approach. Wegens het Cyprus-probleem wordt door Turkije een 
blokkade opgeworpen binnen de NAVO en door Cyprus en Griekenland binnen de EU. 
Oplossing van dit vraagstuk zou voor beide organisaties een belangrijk winstpunt zijn. De 
AIV beveelt aan, dat Nederland in het kader van de VN, de EU en de NAVO aandringt op 
nieuwe diplomatieke initiatieven om de geschilpunten inzake Cyprus en Turkije tot een 
oplossing te brengen.
Ondanks deze kwestie bestaan mogelijkheden tot betere samenwerking. Zo zien we 
in Kosovo dat de samenwerking tussen de NAVO-stabilisatieoperatie (KFOR) en de EU-
missie op het gebied van politie en justitie (EULEX) goed verloopt ondanks institutionele 
blokkades. De verklaring hiervoor is in dit geval dat beide missies beschikten over 
duidelijke mandaten, die complementair zijn. In Afghanistan wordt de effectiviteit van het 
gezamenlijk optreden van NAVO en EU echter gehinderd door het ontbreken van formele 
arrangementen voor civiel-militaire samenwerking tussen beide organisaties.
Met de inwerkingtreding van het Verdrag van Lissabon op 1 december 2009 is het be-
lang van de EU als veiligheidspartner van de NAVO verder toegenomen. Beide organisa-
ties hebben geen andere keuze dan nauwer met elkaar samen te werken. Er is behoefte 
aan nieuwe initiatieven om te komen tot een verbeterde samenwerking in crisisgebieden 
alsmede meer samenwerking bij de ontwikkeling van schaarse capaciteiten. De AIV geeft 
de volgende voorstellen in overweging:
a. Het is belangrijk dat de secretaris-generaal van de NAVO en de nieuwe Hoge 
Vertegenwoordiger van het Buitenlands Beleid van de EU, en tevens eerste 
vicepresident van de Europese Commissie, een nieuw coördinatiemechanisme voor 
de planning en uitvoering van gecombineerde EU-NAVO-operaties in crisisgebieden 
overeenkomen. Dit coördinatiemechanisme dient onder meer te voorzien in duidelijke 
afspraken over de verdeling van taken en verantwoordelijkheden tussen de NAVO en 
de EU in het kader van de comprehensive approach. De deskundigheid en financiële 
middelen die bij de Europese Commissie aanwezig zijn, spelen daarin een grote rol. 
De gecombineerde functie van Hoge Vertegenwoordiger van het Buitenlands Beleid en 
eerste vicepresident van de Europese Commissie biedt niet alleen kansen voor een 
meer coherente politiek van de EU, maar ook voor een betere coördinatie tussen de 
NAVO en de Europese Commissie. Met inachtneming van de comparatieve voordelen 
van beide organisaties en de geldende besluitvormingsprocedures, moeten de NAVO 
37

aanpak van terrorisme en piraterij. De AIV is van mening dat de NAVO-Rusland Raad 
een forum dient te zijn waar zowel onderlinge meningsverschillen worden uitgesproken 
als over de aanpak van gemeenschappelijke veiligheidsproblemen wordt overlegd. 
Grotere eenstemmigheid tussen de NAVO-lidstaten onderling is een voorwaarde voor een 
vruchtbare dialoog met Rusland.
De recente voorstellen van president Medvedev voor een nieuw bindend Europees 
veiligheidsverdrag verdienen nadere bestudering, maar vallen op door hun concentratie 
op statelijke, ‘harde’ veiligheid terwijl het Westen steeds de band met ‘zachte’ veiligheid 
als mensenrechten, rechtsstaat en democratie heeft benadrukt. Bovendien lijken de 
Russische voorstellen voor een nieuw Europees veiligheidsverdrag zich te richten 
tegen de NAVO als organisatie. Voor het bondgenootschap zal uitgangspunt moeten 
blijven wat in het Handvest van Parijs van 1990 en de Gedragscode van Boedapest 
is overeengekomen, met name dat landen hun eigen toekomst mogen bepalen met 
inbegrip van de bondgenootschappen waarvan zij lid willen worden.
Regeringsvraag 		
Welke	hervormingen	zijn	noodzakelijk	om	de	NAVO	effectief	te	kunnen	laten		
functioneren	in	de	nieuwe	context?
Regeringsvraag			
Hoe	zou	het	expeditionaire	profiel	van	de	NAVO-strijdkrachten	verder	kunnen	worden	
vergroot?
In de afgelopen jaren is binnen de NAVO veel gesproken over ingrijpende aanpassingen 
van de NAVO-commandostructuur, maar resultaten zijn vooralsnog uitgebleven. Nationale 
belangen van de afzonderlijke lidstaten staan een verdere rationalisatie van de NAVO-
structuren in de weg. De AIV is van mening dat de uitkomst van de discussie over het 
Strategisch Concept direct gevolgen moet hebben voor de hervorming van de militaire 
en civiele organisatie van de NAVO. Zo moet het expeditionaire profiel van de NAVO-
strijdkrachten verder worden vergroot, zowel voor inzet bij de collectieve verdediging van 
het eigen grondgebied als voor out of area operaties. 
Het voorstel voor een herziene NRF, dat in juni 2009 door de NAVO-ministers van  
Defensie is goedgekeurd, dient te worden geïmplementeerd. Het verbeteren van de  
interoperabiliteit behoeft hierbij bijzondere aandacht. De AIV is van mening dat het nieuwe 
Strategisch Concept een samenhangende visie op de aard van toekomstige missies en 
de mogelijke bijdrage van de NRF aan die missies moet bevatten. Nederland zou zich bij 
de besprekingen over een nieuw Strategisch Concept sterk moeten maken voor het  
beschikbaar stellen van de NRF als strategische reserve voor omvangrijke missies.
Duidelijke keuzes ten aanzien van de kerntaken van de NAVO en de aard van toekom-
stige missies moeten in het nieuwe Strategisch Concept zijn beslag krijgen. De militaire 
vertaling van deze keuzes naar concrete maatregelen, zoals de aanpassing van het 
expeditionaire profiel van de strijdkrachten en de verdere omvorming naar uitzendbare 
hoofdkwartieren, moet daarna geschieden in aparte documenten. De beantwoording van 
de vraag hoe zou het expeditionaire profiel van de NAVO-strijdkrachten verder kunnen 
worden vergroot, is dan aan de orde.
39

Regeringsvraag	
Welke	rol	kan	Nederland	bij	de	totstandkoming	van	het	nieuwe	Strategisch	Concept	
van	de	NAVO	spelen?
In het verleden is Nederland binnen de NAVO altijd een pleitbezorger geweest van een 
constructieve transatlantische relatie. Naar het oordeel van de AIV moet Nederland de 
transatlantische relatie nu meer plaatsen in samenhang met de groeiende rol van de 
Europese Unie. Meer in concreto zou Nederland zich moeten inspannen voor afstemming 
tussen het NAVO Strategisch Concept en de Europese Veiligheidsstrategie van 2003, die 
geamendeerd is in december 2008 en ook verdere aanpassing behoeft.
In politieke zin is weinig in de wereld haalbaar als de Verenigde Staten en de EU niet sa-
menwerken. Onder de meer multilateraal ingestelde president Obama zal dat makkelijker 
zijn dan onder zijn voorganger, hoewel in Washington zeker zal worden aangedrongen op 
het nemen van meer verantwoordelijkheid en het aanbieden van meer militaire capaci-
teiten door de Europeanen. Zonder Amerikaanse steun zijn grootschalige militaire opera-
ties de komende tien jaar ondenkbaar.
De EU heeft vergeleken met de NAVO niet alleen het voordeel over een breed palet van 
politieke instrumenten te beschikken, maar ook over een buitenlands- en veiligheids-
beleid dat rechtstreekse contacten met de regeringen van andere landen en met interna-
tionale organisaties mogelijk maakt. Door het Verdrag van Lissabon beschikt de EU over 
68
een eigen diplomatieke dienst , die niet alleen optreedt namens de Europese Commis-
sie, zoals in het verleden, maar namens alle instellingen van de EU. Dit zal de rol van de 
EU als mondiale speler versterken.
 
Naar het zich laat aanzien zal een aantal onderwerpen in de onderhandelingen over een 
nieuw Strategisch Concept niet eenvoudig tot een positieve uitkomst leiden: 
 •Hoe kan voorkomen worden dat de gebrekkige samenwerking tussen de NAVO en 
de EU verlammend werkt op de mogelijkheden van beide organisaties effectief op 
te treden in crisisbeheersingsoperaties? Nederland zou zich in beide organisaties 
moeten inzetten om samen met andere bondgenoten en partners een oplossing van 
de Cyprus-kwestie te bevorderen.
 •Hoe kunnen de nabuurstaten van Rusland binnen de NAVO op een geloofwaardige 
wijze worden gesteund zonder de relatie met Rusland negatief te beïnvloeden?
 •Is het mogelijk de negatieve effecten van de temporisering van de uitbreiding met 
voormalige Sovjet-republieken te compenseren met andere vormen van samenwerking 
met deze landen?
 •Is het mogelijk de rol van kernwapens in het nieuwe concept te omschrijven in 
de (nieuwe) betekenis van het weerhouden van andere (kernwapen)staten hun 
massavernietigingswapens of, nog een stap verder, hun nucleaire strijdmiddelen in te 
zetten tegen lidstaten van het bondgenootschap of daarmee te dreigen?
 •Zijn er mogelijkheden te komen tot coalitions of the willing binnen de NAVO waardoor 
het ontbreken van consensus kan worden omzeild? Eenzelfde vraag kan worden 
gesteld ten aanzien van de ‘permanent gestructureerde samenwerking’ in de EU die 
met de inwerkingtreding van het Verdrag van Lissabon mogelijk wordt.
Gezien de omvang van zijn krijgsmacht is Nederland aangewezen op militaire samen-
werking met partners bij crisisbeheersingsoperaties. De Nederlandse krijgsmacht heeft 
68  De Europese Dienst voor Extern Optreden (EDEO).
41

Tot besluit
In Nederland leeft de wens bij te dragen tot beter internationaal beleid van verscheidene 
organisaties en verbanden. Die wens komt voort uit idealen en belangen. Nederland 
wenst de internationale rechtsorde te bevorderen; dat is zelfs een grondwettelijke taak. 
Nederland is voorts als zestiende economie en negende exportnatie een belangrijke 
economische speler. Om zowel ideële als materiële redenen heeft ons land een groot 
belang bij vreedzame, rechtsordelijke en stabiele ontwikkelingen in de wereld. Nederland 
moet een positie van invloed nastreven en verdienen om geloofwaardig mee te praten en 
te beslissen in internationale overlegfora. Daarvoor is het van belang dat ons land bereid 
is samen met onze partners risico’s te delen in het internationaal veiligheidsbeleid. De 
toegevoegde waarde van deze risk sharing mag niet worden onderschat.
Nederland heeft door zijn militaire bijdragen aan crisisbeheersingsoperaties van de 
NAVO, de EU en de VN in de afgelopen tien jaar internationaal de nodige goodwill 
opgebouwd. Tegelijkertijd constateert de AIV dat de stelling dat Nederlandse militaire 
bijdragen aan de bevordering van de internationale rechtsorde en stabiliteit ook een 
Nederlands belang dienen, momenteel minder bijval krijgt in de samenleving. Dit vraagt 
om duidelijke publieksdiplomatie van leidende politici om het draagvlak voor een actief 
buitenlands beleid te versterken.
Een van de voorwaarden voor succesvolle publieksdiplomatie bij Nederlandse deelname 
aan NAVO-taken is een helder Strategisch Concept dat politiek door de lidstaten wordt 
gedragen. Een tweede voorwaarde is dat bij NAVO-inzet buiten het verdragsgebied het 
in dit advies genoemde ‘NAVO-toetsingskader’ wordt gehanteerd en de relatie met de 
veiligheid of vitale belangen van de eigen regio duidelijk wordt gemaakt. Bij Nederlandse 
deelname is het van wezenlijk belang dat voldoende draagvlak bij de volksvertegenwoor-
diging en in de samenleving aanwezig is. Alleen een als noodzakelijk en legitiem ervaren 
69
inzet van de Nederlandse krijgsmacht kan op brede steun van de bevolking rekenen.
Voor al het voorgaande geldt, dat de Nederlandse regering en volksvertegenwoordiging 
er goed aan zouden doen steeds opnieuw de dialoog met de samenleving te zoeken. 
Enerzijds behoren leidende politici duidelijk uiteen te zetten wat de verantwoordelijk-
heden van Nederland zijn als lid van de NAVO, de EU en de VN in specifieke actuele 
vraagstukken. Anderzijds moeten zij steeds goed luisteren naar diverse stemmen uit de 
samenleving alsmede de ontwikkeling van de publieke opinie. Het nieuwe Strategisch 
Concept van de NAVO zou dan ook brede steun van de volksvertegenwoordiging, politieke 
partijen en de publieke opinie moeten genieten. Ten slotte is de AIV van mening dat het 
nieuwe Strategisch Concept in de toekomst slechts betekenis kan krijgen als gevolg van 
daadwerkelijk handelen. 
69 De AIV merkt op dat het criterium dat voor uitzending van militairen voldoende draagvlak in de samen- 
leving aanwezig moet zijn, zoals verwoord in het Toetsingskader voor de besluitvorming over uitzending 
van Nederlandse militairen uit 1995, ten onrechte in latere versies van het Toetsingskader verdwenen is.
43

Bijlage I
Adviesaanvraag



Globalisering Wereldwijd proces van wederzijdse economische, politieke 
en sociaal-culturele beïnvloeding.
Hacking Toegang forceren tot digitale informatiesystemen.
Information operation Gecoördineerd en gericht inzetten van 
informatietechnologie voor sabotagedoeleinden.
Irreguliere strijdmethode Strijd tegen een militair en technologisch superieure 
tegenstander met guerrillatactieken.
Kleine wapens Small Arms and Light Weapons (SALW), individueel 
draagbare wapens die kogels afschieten of granaten 
lanceren zoals machinegeweren, granaatwerpers en 
pistolen. 
Massavernietigingswapen Wapen dat uitgerust is met een nucleaire, biologische, 
chemische of radiologische lading die bij gebruik veel 
slachtoffers maakt.
Militaire reikwijdte Militaire inzetmogelijkheden.
NATO Response Force Snelle interventiemacht van de NAVO die bij internationale 
crises kan worden ingezet.
Out of area Geografische aanduiding voor expeditionaire inzet 
van NAVO-strijdkrachten buiten het Euro-Atlantische 
verdragsgebied.
  
 Proliferatie Verspreiding van massavernietigingswapens en in het 
bijzonder van nucleair materiaal dat voor militaire 
doeleinden kan worden gebruikt. 
Strategisch Concept Politieke en militaire strategie van de NAVO voor de 
voorzienbare toekomst.

Bijlage IV
Overzicht geraadpleegde personen 
NAAM FUNCTIE
Ambassadeur mw. dr. P. Andréani Permanent Vertegenwoordiger van Frankrijk bij de
 NAVO
Ambassadeur U. Brandenburg Permanent Vertegenwoordiger van de   
Bondsrepubliek Duitsland bij de NAVO
Ambassadeur dr. I.H. Daalder Permanent Vertegenwoordiger van de Verenigde 
Staten van Amerika bij de NAVO
Lt-gen. P.J.M. Godderij Directeur Internationale Militaire Staf bij de NAVO
Drs. T.P. Hofstee Oud-ambassadeur in Moskou
Drs. K.J.R. Klompenhouwer Commandant der Civiele Operaties (EVDB) en 
directeur Civil Planning and Conduct Capacity bij 
het Raadssecretariaat van de EU
Ambassadeur mw. dr. M. de Kwaasteniet Nederlands Vertegenwoordiger bij het Politiek 
en Veiligheidscomité van de EU, Permanent 
Vertegenwoordiger WEU
Lt-gen. A.D. Leakey CMG CBE Directeur-Generaal EU Militaire Staf bij het 
Raadssecretariaat van de EU
Prof.dr. J.G. van der Linde Directeur Clingendael International Energy 
Programme en hoogleraar Geopolitiek en 
Energiemanagement, Rijksuniversiteit Groningen
Ambassadeur mr. F.A.M. Majoor Permanent Vertegenwoordiger van Nederland bij 
de NAVO
Drs. A.J. Molenaar Nederlands Vertegenwoordiger bij de Politiek- 
militaire Groep van de Raad van de EU
Lt-gen.drs. A.G.D van Osch Permanent Militair Vertegenwoordiger van 
Nederland bij de NAVO en de EU
Ambassadeur drs. H.A. Schaper Permanent Vertegenwoordiger van Nederland bij 
de VN en oud-Permanent Vertegenwoordiger bij de 
NAVO
Dr. J.P. Shea Directeur Beleidsplanning in het kabinet van de 
Secretaris-Generaal van de NAVO
Ir.drs. J. van der Veer Vicevoorzitter van de Groep van Experts voor de 
herziening van het NAVO Strategisch Concept
Drs. J.T. Versteeg Plv. Permanent Vertegenwoordiger van Nederland 
bij de NAVO

34 nEDErlanD En crisisbEhEErsing: drie actuele aspecten, maart 2004
35 falEnDE statEn: een wereldwijde verantwoordelijkheid, mei 2004**
36 prEëmptiEf optrEDEn, juli 2004**
37 turkijE: de weg naar het lidmaatschap van de Europese unie, juli 2004
38 DE vErEnigDE natiEs En DE rEchtEn van DE mEns, september 2004
39 DiEnstEnlibEralisEring En ontwikkElingslanDEn: leidt openstelling tot achterstelling?, 
september 2004
40 DE parlEmEntairE assEmblEE van DE raaD van Europa, februari 2005
41 DE hErvormingEn van DE vErEnigDE natiEs: het rapport annan nader beschouwd, mei 2005
42 DE invloED van cultuur En rEligiE op ontwikkEling : stimulans of stagnatie?, juni 2005
43 m igratiE En ontwikkElingssamEnwErking: de samenhang tussen twee beleidsterreinen, juni 2005
44 DE niEuwE oostElijkE buurlanDEn van DE EuropEsE uniE, juli 2005
45 nEDErlanD in DE vEranDErEnDE Eu, navo En vn, juli 2005
46 EnErgiEk buitEnlanDs bElEiD: energievoorzieningszekerheid als nieuwe hoofddoelstelling, 
 december 2005***
47 h Et nuclEairE non-prolifEratiErEgimE: het belang van een geïntegreerde en multilaterale 
aanpak, januari 2006 
48 maatschappij En krijgsmacht, april 2006
49 tErrorismEbEstrijDing in monDiaal En EuropEEs pErspEctiEf, september 2006
50 privatE sEctor ontwikkEling En armoEDEbEstrijDing, oktober 2006
51 DE rol van ngo’s En bEDrijvEn in intErnationalE organisatiEs, oktober 2006
52 Europa EEn prioritEit!, november 2006
53 b EnEluX, nut En nooDzaak van nauwErE samEnwErking, februari 2007
54 DE oEso van DE toEkomst, maart 2007
55 mEt hEt oog op china: op weg naar een volwassen relatie, april 2007
56 inzEt van DE krijgsmacht: wisselwerking tussen nationale en internationale besluitvorming, mei 2007
57 
hEt vn-vErDragssystEEm voor DE rEchtEn van DE mEns: stapsgewijze versterking in een 
politiek geladen context, juli 2007
 
58 DE financiën van DE EuropEsE uniE, december 2007
59 DE inhuur van privatE militairE bEDrijvEn: een kwestie van verantwoordelijkheid, december 2007
60 nEDErlanD En DE EuropEsE ontwikkElingssamEnwErking, mei 2008
 
61 DE samEnwErking tussEn DE EuropEsE uniE En ruslanD: een zaak van wederzijds 
 
belang, juli 2008  
62 klimaat, EnErgiE En armoEDEbEstrijDing, november 2008
63 univErsalitEit van DE rEchtEn van DE mEns: principes, praktijk en perspectieven, november 2008
64 crisisbEhEErsingsopEratiEs in fragiElE statEn: de noodzaak van een samenhangende aanpak,
 maart 2009
65 transitional justicE: gerechtigheid en vrede in overgangssituaties, april 2009**
 
66 DEmografischE vEranDEringEn En ontwikkElingssamnEwErking, juli 2009
* Alle adviezen zijn ook beschikbaar in het Engels. Sommige adviezen ook in andere talen.
**  Gezamenlijk advies van de Adviesraad Internationale Vraagstukken (AIV) en de Commissie van Advies inzake  
Volkenrechtelijke Vraagstukken (CAVV).
*** Gezamenlijk advies van de Adviesraad Internationale Vraagstukken (AIV) en de Algemene Energieraad (AER).

