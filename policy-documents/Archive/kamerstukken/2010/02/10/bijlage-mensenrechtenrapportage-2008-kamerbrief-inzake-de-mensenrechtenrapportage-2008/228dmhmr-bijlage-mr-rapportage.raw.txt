Mensenrechtenrapportage 2008
Rapportage over de uitvoering van de mensenrechtenstrategie ‘Naar een menswaardig bestaan’ 
27 maart 2009
Ministerie van Buitenlandse Zaken

7.2 Ondersteuning van mensenrechtenactiviteiten van internationale organisaties 79
7.3 Mensenrechtenactiviteiten in partnerlanden 80
7.4 Matra-projecten 82
7.5 Vakbondsmedefinancieringsprogramma 83
8 Mensenrechten per regio 84
8.1 Noord Afrika, het Midden-Oosten en de Golf 84
8.2 Azië 93
8.3 Afrika 102
8.4 De Amerika’s 108
8.5 Europa 112
8.6 Oost-Europa en Centraal-Azië 117

Eén van de hoogtepunten was de uitreiking van de eerste Mensenrechtentulp, de nieuwe prijs 
voor ondersteuning van mensenrechtenverdedigers, aan Justine Masika Bihamba op 10 
december, de dag dat de Universele Verklaring van de Rechten van de Mens haar zestigste 
verjaardag vierde. Justine Masika gaf een gezicht aan de talloze vrouwen in Oost-Congo, wiens 
rechten met voeten worden getreden. Deze prijs helpt haar haar indrukwekkende werk voort te 
zetten en dat weerspiegelt het doel van de prijs.
Genoeg is het nooit. Er moet nog veel meer gebeuren, zodat we een groter verschil te kunnen 
maken. Dit werk is nooit af, en daarom gaan we het komende jaar stug door, op de ingeslagen 
weg. Ook met kleine stapjes kan een lange weg worden afgelegd. Ik reken daarbij op de 
betrokkenheid van de Nederlandse samenleving. 
Maxime Verhagen
5

komende jaren moeten blijven inzetten om resultaten te kunnen consolideren. Daarom is het –
naast de resultaten die direct voortvloeien uit de doelstellingen van de mensenrechtenstrategie –
evenzeer bemoedigend dat de strategie als katalysator heeft gediend voor een intensivering van 
het hele mensenrechtenbeleid, dat verder gaat dan alleen de uitvoering van het actieplan. Hoe 
meer men in het dagelijks werk bezig is met mensenrechten, hoe meer nieuwe kansen zich 
voordoen. En dat is van grote waarde omdat effectief mensenrechtenbeleid verder moet gaan 
dan het afwerken van een lijst maatregelen, hoe waardevol die op zich ook zijn. De wereld 
waarin we ons werk doen staat immers niet stil.
Deze eerste mensenrechtenrapportage beschrijft op welke wijze de mensenrechtenstrategie sinds 
de presentatie in november 2007 is uitgevoerd en wat daarmee in de praktijk is bereikt. 
Overigens is over veel activiteiten en resultaten reeds op andere wijze aan het Parlement 
gerapporteerd, bijvoorbeeld in brieven over de resultaten van zittingen van de VN-
mensenrechtenraad, maar ook in antwoord op vele vragen van het parlement over 
mensenrechtenkwesties in de wereld. In de rapportage wordt ingegaan op de thematische 
prioriteiten uit de mensenrechtenstrategie en de daarbij behorende concrete maatregelen 
(hoofdstukken 3,4 en 5). Een apart hoofdstuk is gewijd aan de viering van het zestigjarige 
bestaan van de Universele Verklaring van de Rechten van de Mens (hoofdstuk 2). Daarnaast 
wordt verslag gedaan van de bereikte resultaten in internationale fora (hoofdstuk 6) en de 
financiering van mensenrechtenactiviteiten, onder meer vanuit het Mensenrechtenfonds 
(hoofdstuk 7). Ten slotte wordt aandacht besteed aan de concrete inzet per regio (hoofdstuk 8). 
7

Gemeenschappelijk Buitenlands en Veiligheidsbeleid van de EU, vertegenwoordigers van de 
Europese Commissie, het Raadssecretariaat, VN-organisaties en NGO’s. Ook had zij 
gesprekken op het Belgische ministerie van Buitenlandse Zaken. 
Overige activiteiten in Nederland op 10 december
Samen met maatschappelijke organisaties is – naast de uitreiking van de Mensenrechtentulp –
met diverse evenementen in Nederland invulling gegeven aan de viering van Internationale Dag 
van de Rechten van de Mens en het zestigjarig bestaan van de Universele Verklaring. 
Op 9 en 10 december 2008 heeft de interreligieuze conferentie ‘Faith in Human Rights’
plaatsgevonden, door Justitia et Pax met steun van het ministerie van Buitenlandse Zaken 
georganiseerd. In de ochtend van 10 december werd het bijzijn van HM de Koningin en 
minister Verhagen door de vertegenwoordigers van tien verschillende wereldreligies een 
verklaring ondertekend waarin zij hun steun voor de UVRM uitspreken. Ook wordt in de 
verklaring aangegeven dat religies en mensenrechten niet op gespannen voet met elkaar staan, 
maar dat religies juist een inspiratiebron zijn geweest voor mensenrechten. Onder de leiders 
bestond een grote mate van eensgezindheid over de bijdrage die zij zelf kunnen leveren aan de 
bevordering van respect voor de mensenrechten, niet alleen van mensen binnen hun eigen 
geloofsgemeenschap maar ook van aanhangers van andere godsdiensten en 
levensovertuigingen.
Minister Verhagen heeft voorts een bijeenkomst belegd met individuele Nederlandse 
mensenrechtenverdedigers die met kleinschalige initiatieven mensenrechten in verschillende 
delen van de wereld verbeteren. Het betrof bijvoorbeeld de initiatiefneemster van de stichting 
Vrienden van Wings die zich inzet voor een kindertehuis in Madurai (India) dat is opgericht om 
weesmeisjes een betere toekomst te geven. Andere gesprekspartners waren vrijwilligers van de 
‘Actie van Christenen voor het Afschaffen van Martelen en de Doodstraf Nederland’ (ACAT 
Nederland) en de initiatiefneemster van stichting Hester. Deze organisatie heeft onder meer tot 
doel psychische, juridische, educatieve en maatschappelijke hulp mogelijk te maken aan 
slachtoffers en nabestaanden van geweld tegen vrouwen in Mexico. Ook reikten 
vertegenwoordigers van de Nationale Jeugdraad een flyer uit aan de minister waarin 
mensenrechten en de Universele Verklaring van de Rechten van de Mens centraal staan (zie ook 
paragraaf 5.4).
’s Avonds vond in Den Haag het Right Now festival plaats, een initiatief van onder meer de 
mensenrechtenorganisaties Aim for human rights, Justitia et Pax, het Nederlands Helsinki 
Comité en het Nederlands Juristen Comité voor de Mensenrechten. Omdat het van groot belang 
is dat jongeren bekend zijn met mensenrechten en zich betrokken voelen, heeft het ministerie 
van Buitenlandse Zaken het festival actief ondersteund. Minister Verhagen was aanwezig om 
een boek in ontvangst te nemen uit handen van twee jonge mensenrechtenverdedigers uit 
Zimbabwe en Wit-Rusland.
Activiteiten op de posten rond de Internationale Dag van de Rechten van de Mens
Ook de Nederlandse ambassades hebben aandacht besteed aan de Internationale Dag van de 
Rechten van de Mens. Veel ambassades grepen deze dag aan om ontmoetingen met 
mensenrechtenverdedigers en mensenrechtenorganisaties te organiseren. Op andere ambassades 
werden in samenwerking met EU-partners of lokale VN-organisaties initiatieven ontplooid om 
9

3 Mensenrechten voor iedereen, altijd en overal
Voortgekomen uit eeuwenoude tradities, culturen en religies, vormen mensenrechten vandaag 
de dag de universele uitgangspunten voor een menswaardig bestaan. In de 
mensenrechtenstrategie is gekozen voor een extra inzet op de bescherming van die universele 
uitgangspunten: de bescherming van leven en lichaam, het recht om te zijn wie je bent, het recht 
om te worden beschermd tegen onrecht en het recht om voor je eigen rechten op te komen. Dit 
hoofdstuk gaat in op de wijze waarop Nederland zich concreet inzet voor de bevordering en 
bescherming van deze universele rechten. De onderwerpen die aan de orde komen zijn: 
doodstraf, marteling, vrijheid van godsdienst en levensovertuiging, rechten van vrouwen, 
rechten van kinderen, mensenhandel, non-discriminatie van homoseksuelen, 
mensenrechtenverdedigers en de vrijheid van meningsuiting.
Albino’s in Afrika
In de inleiding werd gesteld dat een effectief mensenrechtenbeleid meer inhoudt dan het 
uitvoeren van vooraf vastgelegde activiteiten. Actualiteit en lokale context vragen soms om 
nieuwe initiatieven, ook al komt een thema niet specifiek voor in mensenrechtenstrategie of 
actieplan. 
In 2008 kwam door middel van een documentaire aan het licht dat in Tanzania sinds eind 
2006 met regelmaat albino’s worden vermoord of ernstig verminkt. Evenals op andere 
plaatsen in Afrika gelooft men dat in de lichaamsdelen, het haar en het bloed van deze mensen 
magische krachten schuilen. De Nederlandse ambassade in Dar-es-Salaam heeft met diverse 
initiatieven op deze berichten gereageerd. Er zijn contacten gelegd met NGO’s die zich 
inzetten voor de positie van albino’s en momenteel wordt onderzocht op welke wijze deze 
organisaties structureel kunnen worden ondersteund. Eén van de regio’s waar de moorden 
plaatsvinden, is bezocht door medewerkers van de ambassade. De informatie die tijdens dit 
bezoek werd verzameld, is, vergezeld van aanbevelingen, met EU-partners gedeeld. De 
belangrijkste conclusie is dat de Tanzaniaanse regering weliswaar maatregelen in gang heeft 
gezet om nieuwe moorden te voorkomen, maar dat de vervolging van schuldigen te wensen 
overlaat. Daarom spant Nederland zich in om de druk op de regering te houden. In oktober 
nam de Nederlandse ambassadeur – als enige westerse demonstrant – deel aan een 
demonstratie die met steun van Nederland door een lokale NGO was georganiseerd en die 
door de president van Tanzania werd ontvangen. 
3.1 Strijd tegen de doodstraf
Er is reeds jaren een positieve trend waarneembaar voor wat betreft het aantal landen dat besluit 
de doodstraf niet langer uit te voeren. Dit is hoopgevend, maar wat Nederland betreft niet 
genoeg. Een aantal landen blijft de doodstraf hardnekkig uitvoeren en in een aantal 
democratische landen zien we zelfs een toename van het aantal executies. Nederland heeft zich 
11

Speciale aandacht gaat uit naar de vijf landen die in strijd met internationale verdragen nog 
steeds executies uitvoeren van personen die minderjarig zijn of dat waren ten tijde van hun 
misdrijf. Het betreft Soedan, Pakistan, Iran, Saoedi-Arabië en Jemen. In de laatste drie landen 
hebben in 2008 ook daadwerkelijk executies van minderjarige overtreders plaatsgevonden. Het 
onderwerp staat onder andere op de agenda van de gesprekken die Nederland in voorkomende 
gevallen op hoog ambtelijk niveau met Iran voert.  
Ten slotte ondersteunt Nederland maatschappelijke organisaties en onderzoeksgroepen die zich 
inzetten voor afschaffing van de doodstraf. Nederland financiert onder andere activiteiten van 
de World Coalition against the Death Penalty die een wereldwijde lobby voert voor afschaffing 
van de doodstraf. De coalitie organiseerde met de Nederlandse steun onder andere een seminar 
in Gabon, een onderzoek naar de doodstraf in Oost-Afrika en een lobby rond de Olympische 
Spelen in China. Een andere organisatie die steun ontvangt is het International Justice Project,
dat in een aantal sleutellanden (Indonesië, Thailand en Maleisië) onderzoekt hoe de lobby tegen 
de doodstraf daar zo effectief mogelijk kan worden gevoerd. 
In het actieplan bij de mensenrechtenstrategie is aangekondigd dat Nederland in het voorjaar 
van 2009 voorbereidende bijeenkomsten zal organiseren voor een seminar over de doodstraf in 
Zuidoost-Azië. 
Een eerlijke kans 
In de Verenigde Staten wordt de doodstraf momenteel door 36 staten gehandhaafd. Jaarlijks 
worden tientallen mensen door de overheid ter dood gebracht (in 2008 waren dat er 37) en 
meer dan drieduizend ter dood veroordeelden verblijven onder zware omstandigheden op 
'Death Row'. Bijzonder schrijnend is dat in de VS veel geesteszieken ter dood worden 
veroordeeld. In veel gevallen komt dit omdat het advocaten aan kennis en ervaring ontbreekt 
om geestesziekten goed in te schatten en onder de aandacht van de rechter en/of jury te 
brengen. Daarom steunde Nederland in 2008 een project om advocaten te trainen die 
strafzaken behandelen waarbij de doodstraf wordt geëist en waarin geestesziekte een rol 
speelt. Met Nederlandse steun heeft het International Justice Project een handleiding met 
nuttige kennis en praktische tips over dit onderwerp geschreven, die onder advocaten die 
dergelijke zaken behandelen is verspreid. Daarnaast heeft de National Coalition to Abolish the 
Death Penalty (NCADP) een 40-tal advocaten die doodstrafzaken behandelen twee dagen 
lang intensief getraind over hoe zij in hun specifieke rechtszaken om kunnen gaan met 
geestesziekte. Door middel van steun aan projecten als deze spant Nederland zich in om de 
toepassing van de doodstraf in de VS terug te dringen en zo een waardevolle bijdrage te 
leveren aan de wereldwijde strijd tegen de doodstraf.
13

Nederland is met een bijdrage van 3,4 miljoen Euro voor drie jaar een van de grootste donoren 
van het VN-Fonds voor Slachtoffers van Marteling. Daarnaast ondersteunt Nederland 
verschillende organisaties die zich wereldwijd en op lokaal niveau inzetten voor de uitbanning 
van marteling en andere wrede, onmenselijke of onterende behandeling of bestraffing. Het 
betreft onder andere de Association for the Prevention of Torture, een NGO die zich inzet voor 
de ratificatie en implementatie van het Facultatief Protocol bij het VN-Verdrag tegen marteling 
(OPCAT). Deze organisatie wordt door Nederland ondersteund in haar projecten in Georgië, 
Egypte, Indonesië, Zuid-Afrika en Uganda (en vanaf 2009 ook Armenië). De Organisation 
Mondial Contre la Torture en het International Rehabilitation Centre for Torture Victims zijn 
twee andere organisaties die door Nederland worden gefinancierd en die zich wereldwijd 
inzetten voor de uitbanning van marteling en rehabilitatie van slachtoffers. 
Op nationaal niveau zijn vorderingen gemaakt met de ratificatie het Facultatief Protocol bij het 
VN-Verdag tegen marteling. Op 27 november is het Facultatief Protocol ter stilzwijgende 
goedkeuring voorgelegd aan de Eerste en Tweede Kamer. De stilteprocedure werd op 23 
december door de Staten-Generaal doorbroken, wat betekent dat de uitdrukkelijke 
goedkeuringsprocedure gevolgd zal worden. Na parlementaire goedkeuring zal het Facultatief
Protocol worden bekrachtigd. 
Aanpak van marteling in Turkije
In Turkije financiert Nederland het project ‘Fostering a culture human rights’. 
Hoofddoelstelling van het project is het verbeteren van de mensenrechtensituatie in Turkije 
door het bestrijden van martelen. Hiervoor wordt onder andere onderzoek gedaan naar de 
juridische tekortkomingen in de Turkse regelgeving, wat moet leiden tot aanbevelingen ter 
verbetering van de regelgeving. Ook voorziet het project in training van NGO's en advocaten 
om de juridische en medische kennis op het gebied van marteling te verbeteren. Hierdoor staan 
zij sterker in de strijd tegen martelingen en straffeloosheid. Tenslotte wordt in het kader van dit 
project ook gezorgd voor publieksvoorlichting, om zo te werken aan bewustwording en 
betrokkenheid bij een breed publiek.
3.3 Vrijheid van godsdienst en levensbeschouwing 
Zoals voorgenomen in de mensenrechtenstrategie, heeft Nederland in de afgelopen periode veel 
aandacht besteed aan de bescherming van de vrijheid van godsdienst en levensbeschouwing. 
Dat was en is hard nodig, want het respect voor deze vrijheid is in een aantal landen in de 
wereld eerder af- dan toegenomen. Zowel in multilateraal als in bilateraal verband heeft 
Nederland een flink aantal stappen gezet. 
Verdediging van het individuele recht op vrijheid van godsdienst 
Zoals ook in de mensenrechtenstrategie werd vastgesteld, spannen met name landen die lid zijn 
van de OIC zich in om het schandaliseren van godsdiensten te definiëren als schending van 
mensenrechten. Op 16 juli 2008 nam de Europese Raad een document aan waarin stelling wordt 
15

onderhandelingen vaak uiterst complex waren, lukte het oplossingen te vinden voor de 
knelpunten en konden de resoluties met consensus aanvaard worden.
Zowel in 2007 als in 2008 bleek het mogelijk een expliciete verwijzing in de resolutie op te 
nemen naar het recht om van geloof te veranderen. Ook wordt in beide resoluties vastgesteld dat 
iemands recht op vrijheid van godsdienst niet af mag hangen van de vraag of hij zich al dan niet 
heeft laten registeren als aanhanger van een bepaalde godsdienst of levensovertuiging. In de in 
2008 aangenomen resolutie zijn bovendien enkele belangrijke nieuwe elementen opgenomen 
die waren ontleend aan het rapport van de VN-Speciaal Rapporteur inzake de Vrijheid van 
Godsdienst en Levensovertuiging, mevrouw Asma Jahangir. Het gaat daarbij om het verbod op 
het stellen van eisen ten aanzien van godsdienst of levensovertuiging bij de vervulling van 
openbare functies. Ook is uit het rapport opgenomen dat men het recht heeft om niet gedwongen 
te worden informatie te verschaffen over de eigen godsdienst of levensovertuiging, bijvoorbeeld 
bij de aanvraag van identiteitsdocumenten.
Versterking van internationale samenwerking
Op 29 en 30 september 2008 bracht de Speciale VN-Rapporteur inzake de Vrijheid van 
Godsdienst en Levensovertuiging een bezoek aan Nederland. Hoofddoel van de uitnodiging was 
om kennis te nemen van haar werk en advies in te winnen over de wijze waarop Nederland het 
beste kan bijdragen aan het wereldwijd bevorderen van de vrijheid van godsdienst en 
levensovertuiging. Samenwerking met de Speciale Rapporteur maakt immers deel uit van de 
strategische inzet van de mensenrechtenstrategie. Mevrouw Jahangir vroeg bijzondere aandacht 
voor het recht om van geloof te veranderen. Tevens waarschuwde de Rapporteur voor de 
gevaren van het streven naar een internationaal verbod op schandalisering. Ze was overigens 
positief over de situatie in Nederland, al sprak zij zich uit tegen stromingen in de samenleving 
die de moslims in Nederland volledig willen laten assimileren. Mevrouw Jahangir toonde zich 
erkentelijk voor de intensieve samenwerking met de Nederlandse autoriteiten, die onder andere 
tot uiting kwam in de verwerking van de aanbevelingen uit haar rapportage in de door 
Nederland geschreven ontwerp VN-resoluties. 
Op ambtelijk niveau is regelmatig gesproken met de Persoonlijke Vertegenwoordiger voor 
mensenrechten van de Hoge Vertegenwoordiger voor het Gemeenschappelijk Buitenlands en 
Veiligheidsbeleid van de EU, mevrouw Riina Kionka. Hierbij werd nadrukkelijk aandacht 
besteed aan vrijheid van godsdienst en levensbeschouwing in het kader van het bredere 
mensenrechtenbeleid. In het voorjaar van 2009 zal Nederland een informele bijeenkomst 
organiseren met vertegenwoordigers van andere lidstaten, de Europese instellingen, academici 
en NGO’s, waaronder het Europees Platform voor Internationale Bescherming van het Recht op 
Godsdienstvrijheid (EPRID). Conform eerdere toezeggingen aan de Kamer zal ook de 
Persoonlijke Vertegenwoordiger voor mensenrechten van de Hoge Vertegenwoordiger voor het 
Gemeenschappelijk Buitenlands en Veiligheidsbeleid van de EU voor deze bijeenkomst worden 
4
uitgenodigd. Deze bijeenkomst moet resulteren in een aanvullend EU-document dat 
ambassades duidelijkheid moet bieden over de verschillende aspecten van de vrijheid van 
godsdienst en levensbeschouwing en met name gemeenschappelijke demarches moet 
bevorderen in landen waar deze vrijheid wordt geschonden.
  
4
Dit werd door de minister van Buitenlandse Zaken toegezegd tijdens de behandeling van de begroting van het 
ministerie van Buitenlandse Zaken voor 2008, 7 en 8 november 2007.
17

Bilateraal / religieuze minderheden
Nederland heeft in de dialoog met derde landen, waar relevant, zowel op politiek als ambtelijk 
niveau consequent en consistent aandacht gevraagd voor de bescherming van de vrijheid van 
godsdienst en levensbeschouwing. Op 8 mei 2008 heeft de mensenrechtenambassadeur in het 
kader van het Breed Overleg Godsdienstvrijheid (BOG) met een groot aantal NGO’s gesproken 
over landen waar volgens de NGO’s de vrijheid van godsdienst van bepaalde religieuze 
minderheden onder druk staat. Onder meer naar aanleiding van de signalen van NGO’s in het 
BOG zijn de ambassades in Algerije, Jordanië en Iran verzocht om extra alert te zijn op de 
positie van religieuze minderheden en hierover voor zover mogelijk een actieve dialoog te 
voeren met de autoriteiten van het land van vestiging. Voorts is de kwetsbare positie van 
religieuze minderheden in landen als Egypte, Oezbekistan, China, India, Irak en Turkije in 
bilaterale gesprekken aan de orde gesteld. Zo werd op 9 oktober 2008 een delegatie van de 
Chinese State Administration for Religious Affairs ontvangen door de secretaris-generaal van 
het ministerie van Buitenlandse Zaken en de mensenrechtenambassadeur. Met hen is onder 
andere gesproken over de sluiting van niet-geregistreerde huiskerken. Verder heeft minister 
Verhagen op 17 oktober 2008 de Iraanse Directeur-generaal Mensenrechten en Internationale 
Vrouwenzaken ontvangen. Met haar is indringend gesproken over de onderdrukking van 
religieuze minderheden. De Nederlandse regering heeft zich voorts, mede op verzoek van de 
Tweede Kamer, ingespannen voor de versterking van de humanitaire hulpverlening aan 
ontheemden in Noord-Irak en in het bijzonder ontheemden op de Nineve-vlakte, waar 
5
overwegend ontheemden uit religieuze en etnische minderheden verblijven. Richting zijn 
Turkse ambtgenoot  heeft Minister Verhagen op 10 oktober 2008 het belang onderstreept van de 
erkenning van religieuze minderheden in Turkije, waaronder de Syrisch Orthodoxe 
gemeenschap. Deze kwestie wordt tevens opgebracht in het kader van de EU-
toetredingsonderhandelingen (zie eveneens paragraaf 8.7). Tot slot dringt Nederland, waar 
relevant, aan op de toelating van de VN Special Rapporteur inzake godsdienstvrijheid. 
3.4 Rechten van vrouwen
Zoals de winnares van de eerste Mensenrechtentulp Justine Masika Bhamba ons leerde, blijft de 
strijd voor de verbetering van de positie van vrouwen wereldwijd onverminderd relevant. We 
zien op dit vlak nog veel te weinig vooruitgang. De afgelopen jaren zijn de internationale 
aandacht en het beschikbare budget voor het bevorderen van rechten en kansen voor meisjes en 
vrouwen zelfs afgenomen. Dit tij moet worden gekeerd en daarom zet Nederland in op gelijke 
kansen en rechten voor mannen en vrouwen in Nederland en overal ter wereld. 
In algemene zin is het van groot belang dat de bestaande normen op het gebied van 
vrouwenrechten optimaal worden gebruikt om de positie van vrouwen in de praktijk te 
verbeteren. Door middel van een subsidie uit het Mensenrechtenfonds aan de NGO IWRAW 
Asia Pacific draagt Nederland bij aan betere implementatie van de aanbevelingen van het VN-
verdragscomité dat toeziet op de naleving van het VN-vrouwenrechtenverdrag (CEDAW). 
  
5
De regering heeft de Tweede Kamer op 3 april 2008 geïnformeerd over de wijze waarop zij uitvoering heeft 
gegeven aan het amendement Van der Staaij c.s. (31200 V nr. 19), waarin de regering werd verzocht 6 miljoen 
euro extra te besteden aan humanitaire hulp in Noord-Irak. Voorts werd de Kamer op 18 augustus geïnformeerd 
over de uitvoering van de motie Voordewind c.s. (nr 258 (23432)) over humanitaire hulp aan ontheemde op de 
Nineve-vlakte, Noord-Irak.
19

Als erkenning voor de actieve rol die Nederland op dit gebied speelt, ontving minister Koenders 
op 31 januari 2008 de 'Prinsjesdagaward', een prijs die de vrouwenrechtenorganisatie 'Women 
on Top' jaarlijks uitreikt aan de meest vrouwvriendelijke politicus. Hij ontving de prijs omdat 
vrouwenrechten een hoofdprioriteit is in het ontwikkelingsbeleid.
Bestrijden van geweld tegen vrouwen 
Nederland spant zich in het bijzonder in voor het bestrijden van geweld tegen vrouwen. In 2008 
heeft Nederland op dit onderwerp binnen de VN opnieuw een zeer actieve rol gespeeld en 
hiermee invulling gegeven aan de strategische inzet van de mensenrechtenstrategie. Een 
belangrijk succes is de aanname van de Nederlands-Belgische resolutie over geweld tegen 
vrouwen in de Derde Commissie van de Algemene Vergadering. De inhoudelijk sterke resolutie 
bevat veel nieuwe verwijzingen naar concrete maatregelen om straffeloosheid en een cultuur 
van tolerantie van geweld tegen vrouwen op nationaal niveau tegen te gaan. Maar liefst 112 
landen uit alle delen van de wereld hebben de resolutie, die met consensus werd aangenomen, 
mede ondersteund.
Daarnaast heeft Nederland zich het afgelopen jaar sterk gemaakt voor wereldwijde 
implementatie van de Nederlands-Franse VN-resolutie uit 2007 over de uitbanning van alle 
vormen van geweld tegen vrouwen, die in 2007 werd aangenomen. Minister Koenders heeft 
ruim 8 miljoen dollar toegezegd aan het door UNIFEM beheerde VN-fonds ter bestrijding van 
geweld tegen vrouwen en heeft met succes bepleit dat de VN-landenteams op voet van 
gelijkwaardigheid mee kunnen dingen naar financiering van hun gezamenlijke projecten. Naar 
aanleiding van de oproep in de resolutie aan de VN-instellingen om beter samen te werken, 
hebben VN-landenteams in tien landen een pilot gestart om gezamenlijk geweld tegen vrouwen 
aan te pakken. 
Verder is de VN Division for the Advancement of Women met behulp van een Nederlandse 
subsidie van 700.000 euro bezig met het opstarten van een databank met gegevens en goede 
praktijkvoorbeelden van de bestrijding van geweld tegen vrouwen wereldwijd. Aan deze 
informatie is veel behoefte. Om te bewerkstelligen dat Europa optimaal bijdraagt aan deze 
databank, heeft minister Verhagen in zijn gesprek met de Raad van Europa bepleit dat de Raad 
gegevens en goede praktijkvoorbeelden van de bestrijding van geweld tegen vrouwen zal 
aanleveren. Ook heeft Nederland aan de Secretaris-generaal van de VN (SGVN) een uitgebreid 
rapport gestuurd over de mate waarin de resolutie over geweld tegen vrouwen op landenniveau 
wordt uitgevoerd. Op basis van onder andere dit rapport heeft de SGVN de Algemene 
Vergadering geïnformeerd over de implementatie van de resolutie door VN-lidstaten. 
Op Europees niveau heeft Nederland, zoals aangegeven in de mensenrechtenstrategie, bij het 
Franse voorzitterschap met succes gepleit voor de totstandkoming van EU-richtsnoeren inzake 
geweld tegen vrouwen. Als resultaat beschikt de EU sinds december 2008 over een heldere 
handleiding hoe (ambassades van) EU-lidstaten op een coherente manier derde landen kunnen 
aanspreken op hun internationale verplichtingen om geweld tegen vrouwen effectief te 
bestrijden. Nederland hoopt dat met deze richtsnoeren een stap wordt gezet naar meer 
systematische aandacht voor de positie van vrouwen in het kader ban het gemeenschappelijk 
buitenlandse beleid van de Unie.
21

Tenslotte staat het onderwerp ook op de agenda bij reizen die de bewindspersonen en de 
mensenrechtenambassadeur ondernemen naar landen waar geweld tegen vrouwen een 
belangrijk punt van zorg is. Tijdens zijn reis naar de DRC in november 2008 heeft minister 
Koenders in gesprekken met Congolese en Rwandese autoriteiten aandacht gevraagd voor het 
bestrijden en bestraffen van (seksueel) geweld tegen vrouwen in het oosten van het land. De 
mensenrechtenambassadeur heeft tijdens zijn reis naar de DRC bovendien met NGO’s 
gesproken over de wijze waarop Nederland hieraan zou kunnen bijdragen. In Guatemala sprak 
de mensenrechtenambassadeur met parlementariërs over de parlementaire behandeling van de 
wet inzake geweld tegen vrouwen, die later werd aangenomen. 
In hoofdstuk 4 wordt ingegaan op de Nederlandse inspanningen om binnen het veiligheidsbeleid 
meer aandacht te besteden aan de speciale positie van vrouwen. 
Praatjes in het dorp
In veel landen begint de strijd tegen huiselijk geweld met het bespreekbaar maken van het 
onderwerp. In Bhutan ondersteunt Nederland de Bhutaanse NGO RENEW.  Deze organisatie 
werkt aan het opzetten van community based support systems in zes districten in het oosten van 
Bhutan. Concreet houdt dit in dat in de lokale gemeenschap groepen van vrouwen worden 
opgezet die regelmatig bijeenkomen om over vrouwenrechten en huiselijk geweld te spreken.  
Het gaat hier om afgelegen gemeenschappen op het platteland, waar traditionele 
voorlichtingscampagnes vaak minder goed aanslaan. Op deze manier kunnen de vrouwen die 
hier wonen toch worden bereikt. 
3.5 Rechten van kinderen 
De mensenrechtenstrategie wijst kinderrechten aan als één van de prioritaire gebieden: omdat 
kinderen kwetsbaar zijn, hebben juist zij steun nodig bij de realisatie van hun rechten. Indien 
kinderen bovendien niet van jongs af aan meekrijgen dat zij rechten hebben, zullen zij ook later 
vaak niet het inzicht hebben dat zij zelf iets kunnen doen aan het verbeteren van hun situatie. 
Uitbannen van kinderarbeid
Uitbanning van kinderarbeid is één van de grootste uitdagingen. Nederland zal het voortouw 
nemen bij het bestrijden van alle vormen van kinderarbeid, te beginnen bij de ergste vormen. 
Ongeveer een-zesde van alle kinderen op de wereld (meer dan 200 miljoen kinderen) verricht 
kinderarbeid en ziet zich daarmee ontnomen van rechten en van kansen voor de toekomst.
Minister-president Balkenende noemde in zijn toespraak ter gelegenheid van de nationale 
herdenking Nederlands slavernijverleden op 1 juli 2008 kinderarbeid een schandvlek van de 21e 
eeuw. ‘Het is een uiting van immens onrecht waar we snel een eind aan moeten maken. Het 
móet en het kán.’ Sinds het uitkomen van de mensenrechtenstrategie heeft Nederland sterk 
ingezet op de bestrijding van kinderarbeid. Hiertoe wordt allereerst gewerkt aan het vergroten 
van het politieke draagvlak voor effectieve maatregelen, nationaal en internationaal. 
23

besluitvorming kan plaatsvinden over de mogelijkheden van een verbod op het op de markt 
brengen van producten gemaakt met de ergste vormen van kinderarbeid. Het onderzoek van de 
Commissie wordt in 2009 verwacht.  
Nederland hecht er ook aan om preferentiële handelsafspraken in te zetten om mensenrechten te 
stimuleren en de dialoog met partnerlanden aan te gaan. Onder het Algemeen Preferentieel 
Stelsel (APS+) van de EU hebben 17 ontwikkelingslanden zich in ruil voor extra 
handelspreferenties verbonden aan ratificatie en effectieve naleving van de verplichtingen van 
27 verdragen die betrekking hebben op mensenrechten, arbeidsrechten, goed bestuur en milieu. 
Dit is een trend die Nederland wil voortzetten voor toekomstige vrijhandelsakkoorden. 
Nederland heeft er in onderhandelingen met deze landen op aangedrongen dat het land in 
kwestie effectieve maatregelen neemt ter bestrijding van kinderarbeid.
Bij ernstige en systematische schendingen van mensenrechten en arbeidsrechten zet Nederland 
in op intrekking van de preferenties onder het APS totdat vastgesteld is dat de landen deze 
schendingen hebben beëindigd. In het geval van Birma/Myanmar en Wit-Rusland zijn op basis 
hiervan eerder al preferenties ingetrokken en tegen El Salvador en Sri Lanka is in 2008 een 
onderzoek ingesteld. Ook heeft Nederland in de EU het initiatief genomen om te spreken over 
de inzet van kinderen als katoenplukker in Oezbekistan. 
Een ander resultaat op Europees gebied betreft de aanvaarding van richtsnoeren inzake 
kinderrechten, in december 2007. Zoals aangegeven in de mensenrechtenstrategie heeft 
Nederland hier actief aan bijgedragen. Thans maakt Nederland actief deel uit van de EU-
taakgroep over kinderen die de implementatie van de richtsnoeren vorm geeft. Zo is inmiddels 
een groep van 10 pilot landen geïdentificeerd. Nederland heeft er voor gezorgd dat ook landen 
waar kinderarbeid een groot probleem vormt op die lijst zijn gekomen. Ten slotte zet Nederland 
er structureel op in dat de EU in haar dialogen met derde landen, waar relevant, kinderarbeid op 
de agenda plaatst. Als voorbeeld hiervan gelden de dialoog van de EU met India en 
Oezbekistan. In het laatste geval heeft de internationale druk er mede aan bijgedragen dat 
Oezbekistan ILO-conventies die betrekking hebben op kinderarbeid heeft geratificeerd. 
Ook in VN-kader heeft Nederland zich actief ingezet voor kinderrechten, in het bijzonder de 
strijd tegen kinderarbeid. Dit is onder meer gebeurd via de jaarlijkse resolutie over 
kinderrechten, een gezamenlijk initiatief van de EU en de Latijns-Amerikaanse groep. Op 
Nederlands initiatief besteedt de resolutie dit jaar met name aandacht aan de bestrijding van 
kinderarbeid. Zo roept de resolutie op tot tijdsgebonden plannen ter implementatie van onder 
meer de ILO-conventies op het gebied van kinderarbeid. Extra aandacht wordt gevraagd voor de 
ergste vormen van kinderarbeid. In een nationale verklaring heeft Nederland bovendien het 
belang benadrukt van het tegengaan van kinderarbeid en het betrekken van handelsmaatregelen 
daarbij. 
Bouwen aan draagvlak in Nederland
Op 23 juni organiseerde het ministerie van Buitenlandse Zaken in de Grote Kerk te Den Haag 
een ronde tafel bijeenkomst over de verschillende invalshoeken en instrumenten ter bestrijding 
van kinderarbeid. De bijeenkomst bracht experts en geïnteresseerden afkomstig uit het 
maatschappelijk middenveld, het bedrijfsleven, de academische wereld, de politiek en de 
overheid bijeen. Er vond een discussie plaats over de effectiviteit en complementariteit van de 
25

van 2006 tot 2009 nog eens $ 6 miljoen per jaar (2008: € 4,5 miljoen) extra voor de 
bescherming van kinderen. Daarmee was Nederland in 2007 de op een na grootste donor op dit 
gebied. UNICEF’s inzet op het gebied van kinderbescherming is gebaseerd op het Internationale 
Verdrag inzake de Rechten van het Kind en op de studie die de Secretaris Generaal van de 
Verenigde Naties heeft laten verrichten over geweld tegen kinderen (het Pinheiro-rapport). Op
deze basis zijn vijf hoofdgebieden geïdentificeerd, variërend van wetgeving tot concrete 
bescherming tegen geweld, uitbuiting en (seksueel) misbruik tot sociale bescherming van 
kwetsbare kinderen en adolescenten.
Via financiering vanuit het Mensenrechtenfonds is bovendien een begin gemaakt met de 
kindvriendelijke vertaling van de Pinheiro-studie over geweld tegen kinderen in het Nederlands. 
Deze versie zal dienen als naslagwerk voor een Nederlands lespakket over dit onderwerp voor 
de groepen 7 en 8. Zoals aangegeven in de mensenrechtenstrategie is ook onderzocht in welke 
andere talen de studie nog meer zou kunnen worden vertaald. Vooralsnog heeft dat ertoe geleid 
dat momenteel wordt gewekt aan een vertaling van de Pinheiro-studie in het Urdu, zodat deze 
tekst ook voor kinderen in Pakistan toegankelijk wordt. 
Specifiek op het gebied van de bestrijding van kindersekstoerisme is de inzet het afgelopen jaar 
geïntensiveerd, mede naar aanleiding van de motie Van der Staaij en een rapport van Terre des 
7
Hommes uit 2007 over misbruik in Cambodja. De focus van deze activiteiten is in eerste 
instantie gericht op Cambodja en enkele buurlanden in Zuidoost-Azië. Onderzocht wordt of 
activiteiten breder in de regio kunnen worden uitgevoerd. Hierbij zal nauw worden 
samengewerkt met het Korps Landelijke Politiediensten (KLPD), die actief is op het gebied van 
de bestrijding van kindersekstoerisme in Zuidoost-Azië. Overigens financieren Nederlandse 
ambassades ook reeds kleinere projecten buiten deze regio.
Nederland draagt ongeveer 2.088.000 dollar bij aan een programma van UNICEF dat is gericht 
op het versterken van de opsporings- en vervolgingscapaciteit van de Cambodjaanse 
autoriteiten. In aanvulling op deze steun, gericht op de autoriteiten, wordt uit het 
Mensenrechtenfonds een project van Terre des Hommes gefinancierd ter versterking van de 
capaciteit van NGO’s in Cambodja. Hiermee is 145.000 euro gemoeid. Voorts wordt via de 
organisatie ECPAT (End Child Prostitution, Child Pornography and Trafficking of Children for 
Sexual Purposes) een project ter waarde van 153.000 euro gefinancierd dat tot doel heeft 
kindersekstoerisme te voorkomen. Hiertoe worden lokale NGO’s in onder meer Cambodja, 
Thailand en de Filippijnen ondersteund. Deze organisaties brengen lokale toeristische 
organisaties op de hoogte van de gedragscode voor de reisindustrie ter bescherming van 
kinderen tegen seksueel misbruik. 
Van 25 tot 28 november 2008 hebben vertegenwoordigers van het ministerie van Buitenlandse 
Zaken, waaronder de mensenrechtenambassadeur, en het ministerie van Justitie deelgenomen 
aan het Derde Wereldcongres inzake Seksuele Uitbuiting van Kinderen in Brazilië. Nederland 
heeft bij deze gelegenheid de preventieve maatregelen uitgedragen die ons land op dit terrein 
zowel nationaal als internationaal heeft genomen. Nederland heeft ook de noodzaak benadrukt 
van interdisciplinaire en intersectorale samenwerking.
  
7
Motie Van der Staaij (31200-V, nr.58), aangenomen op 20 november 2007. Het bedoelde rapport van Terre des 
Hommes heeft als titel ‘Wat we niet zien, dat is er niet’ en verscheen in september 2007.
27

Jonge delinquenten op het goede pad
Nederland steunt diverse projecten die erop gericht zijn het rechtssysteem in China te 
verbeteren. Hierbij is ook aandacht voor de positie van kinderen en jongeren. Nederland 
draagt bij aan een gezamenlijk project van de organisatie Save the Children UK en de 
gemeente Panlong in de zuidelijke provincie Yunnan. Het project richt zich onder andere op 
de alternatieve behandeling van minderjarigen binnen het Chinese rechtssysteem. Tot nu toe 
heeft dit ertoe geleid dat ongeveer 250 minderjarigen die waren veroordeeld voor relatief 
lichte vergrijpen geen gevangenisstraf uit hoefden te zitten maar een alternatieve straf hebben 
gediend. Ook is een netwerk van zogenaamde ‘geschikte volwassenen’ opgezet: volwassenen 
treden op als coach van veroordeelde jongeren en helpen hen op het juiste pad te komen en 
blijven. Het succesvolle programma wordt inmiddels ook op andere plaatsen in China 
uitgevoerd. Bovendien heeft het project ertoe geleid dat het Chinese ministerie van Justitie de 
nieuwe regelingen ontwikkelt die ervoor moeten zorgen dat jongeren in de toekomst anders 
worden behandeld. 
3.6 Bestrijding van mensenhandel 
Mensenhandel is een ingrijpende aantasting van de menselijke waardigheid die gepaard gaat 
met ernstige schending van fundamentele mensenrechten. Mensenhandel is dan ook door de 
Raad van Europa aangeduid als mensenrechtenschending. Deze moderne vorm van slavernij 
dient krachtig te worden aangepakt. Nederland zet zich in om de internationale samenwerking 
ter bestrijding van mensenhandel te verstevigen.
Het VN-protocol inzake de bestrijding van mensenhandel is daarvoor een belangrijk instrument. 
Samen met de EU-partners bepleit de regering wereldwijde ratificatie en betere implementatie 
van dit protocol en van het daarmee samenhangende VN-verdrag tegen grensoverschrijdende 
georganiseerde criminaliteit.. Een belangrijke toevoeging aan de internationale normgeving 
wordt gevormd door het verdrag van de Raad van Europa voor actie tegen mensenhandel. Dit 
verdrag gaat immers op het punt van de bescherming van slachtoffers verder dan het genoemde 
VN-protocol. In februari 2008 waren de benodigde 10 ratificaties bereikt, waardoor het verdrag 
in werking kon treden. De nationale ratificatieprocedure is in een ver gevorderd stadium.
Van belang is voorts dat de VN-mensenrechtenraad de functie van Speciale Rapporteur inzake 
mensenhandel in juni 2008 voor een periode van drie jaar heeft verlengd. Nederland heeft deze 
verlenging actief ondersteund. De bezoeken die de Speciale Rapporteur elk jaar aan een aantal 
landen brengt, kunnen een nuttige bijdrage leveren aan een verbeterde aanpak van de 
mensenhandel in de betrokken landen.
In EU-kader vindt nauwe afstemming plaats zowel ten aanzien de aanpak van mensenhandel 
binnen de Unie als in relatie tot derde landen. Uitgangspunt daarbij is het ‘EU-plan inzake de 
beste praktijken, normen en procedures bij de voorkoming en bestrijding van mensenhandel’, 
dat in december 2005 werd aangenomen. Nederland zet zich voorts in om de samenwerking in 
Europol-verband te intensiveren. Zo is het initiatief genomen om in het kader van de North-
29

bredere erkenning binnen de VN van seksuele geaardheid als discriminatiegrond. Een groot 
succes is het feit dat de steun voor deze verklaring afkomstig was uit alle regionale groepen van 
de VN. Dit was te danken aan een zorgvuldige voorbereiding, waarbij door Nederland en 
Frankrijk is samengewerkt met een interregionale coalitie van landen (Argentinië, Brazilië, 
Gabon, Japan, Kroatië en Noorwegen). Hiermee heeft Nederland mede invulling gegeven aan 
het voornemen in het actieplan om de effectiviteit van het EU-optreden in multilateraal verband 
te vergroten door meer interregionale samenwerking tot stand te brengen. 
Nederland en Frankrijk hebben het uitspreken van de verklaring, die zich mocht verheugen in 
wereldwijde media-aandacht, kracht bijgezet door op 18 december in New York ook een 
speciaal evenement over mensenrechten en seksuele geaardheid te organiseren. Minister 
Verhagen benadrukte in zijn toespraak tijdens dit evenement aan dat er geen enkele grond 
bestaat voor vervolging of discriminatie vanwege iemands seksuele geaardheid. Hij gaf aan dat 
Nederland, in samenwerking met gelijkgezinden uit alle regio’s, dit thema op de agenda van de 
VN zal blijven zetten. Tijdens het evenement sprak ook de Franse staatssecretaris voor 
mensenrechten Rama Yade en werd een videoboodschap vertoond van de VN Hoge 
Commissaris voor de Mensenrechten, mevrouw Pillay. Zij sprak zich hierin uit tegen 
criminalisering van homoseksuele relaties. Ze vergeleek dit fenomeen met wetten uit de 
Apartheidstijd die seksuele relaties tussen mensen van verschillende rassen verbood. 
Verschillende homoseksuele en lesbische mensenrechtenverdedigers vanuit alle regio’s spraken 
over de schendingen en discriminatie waar ze soms dagelijks mee te maken hebben. 
Zowel het Vaticaan als verschillende islamitische landen hebben zich overigens actief verzet 
tegen het Nederlands-Franse initiatief. Het Vaticaan gaf aan de verklaring een slecht idee te 
vinden omdat men vreesde dat hiermee voor het homohuwelijk werd gepleit en dat de vrijheid 
van meningsuiting van priesters werd beperkt. Enkele OIC-landen, aangevoerd door Egypte,  
namen het initiatief voor een tegenverklaring. 
Minister Verhagen heeft ook in de VN-mensenrechtenraad aandacht gevraagd voor de positie 
van homoseksuelen. Tijdens zijn toespraak op 3 maart 2008 veroordeelde hij strafbaarstelling 
van homoseksualiteit en discriminatie op grond van seksuele geaardheid. Ook heeft hij de 
lidstaten van de VN opgeroepen om de Yogyakarta Principles, over de toepassing van 
internationale mensenrechtennormen in relatie tot seksuele geaardheid, te onderschrijven.
Om binnen de VN een zinvolle discussie te kunnen voeren, is het ook van groot belang dat 
NGO’s de kans krijgen om hun stem te laten horen. Na jarenlange weigering heeft COC 
Nederland op 6 juni een positief advies meegekregen van het VN-comité dat oordeelt over 
aanvragen van NGO's die een zogenaamde ‘consultatieve status’ bij de VN nastreven. Voor het 
eerst in de geschiedenis stemde een (minieme) meerderheid van dit comité vóór de aanvraag 
van een homo-organisatie. Ook hiermee is het doel om discriminatie op basis van seksuele 
geaardheid in de VN bespreekbaar te maken dichterbij gebracht. Nederland heeft zich in 
overeenstemming met de mensenrechtenstrategie in het proces voorafgaand aan de stemming 
actief ingezet om de regeringen die lid zijn van het VN-comité te overtuigen van het belang om 
het COC deze status toe te kennen.
31

De mensenrechtenambassadeur heeft in zijn gesprekken met Poolse en Gambiaanse autoriteiten 
het ongenoegen van Nederland over homovijandige uitspraken overgebracht. In Polen pleitte hij 
voor respect voor Europese regelgeving om discriminatie van homoseksuelen te bestrijden. In 
juni 2008 heeft de mensenrechtenambassadeur de Gambiaanse zaakgelastigde in Den Haag in 
een gesprek te verstaan gegeven dat de homofobe uitspraken van haar president voor Nederland 
onacceptabel zijn.
Op 25 april 2008 was minister Verhagen gastheer van een seminar over de Yogyakarta 
Principles. Hierbij waren vertegenwoordigers van het maatschappelijk middenveld, 
Nederlandse en buitenlandse diplomaten aanwezig om onder meer te spreken over strategieën 
om te komen tot wereldwijde afschaffing van strafbaarstelling van homoseksualiteit en om de 
Yogyakarta Principles internationaal onder de aandacht te brengen. De belangrijkste conclusies 
van dit seminar waren dat de Yogyakarta Principles een waardevol document vormt voor 
NGO’s, mensenrechtenverdedigers én regeringen, maar ook dat aan de bekendheid van de 
Yogyakarta Principles nog veel valt te verbeteren.
Gezien de vragen die het thema mensenrechten in relatie tot seksuele geaardheid vaak nog 
oproept heeft het ministerie een handleiding ‘Mensenrechten en seksuele geaardheid’ opgesteld 
voor alle ambassades. Hierin zijn onder meer suggesties voor de ambassades opgenomen hoe dit 
thema op lokaal niveau kan worden opgepakt. 
Een serieuze partner
Discriminatie op basis van seksuele geaardheid is een groot probleem in veel Afrikaanse 
landen, zo ook in Uganda. De Nederlandse ambassade in Kampala spant zich in om lokale 
NGO’s te ondersteunen die zich hiertegen verzetten. In 2008 werden enkele informele 
bijeenkomsten tussen mensenrechtenorganisaties en homovertegenwoordigers georganiseerd. 
Het directe en informele contact van lokale organisaties met vertegenwoordigers van de 
homogemeenschap heeft effect: de Ugandese homo-organisaties worden steeds meer als 
serieuze partner gezien en betrokken bij het werk van lokale (mensenrechten)organisaties. De 
bereidheid van mensenrechtenorganisaties om ook over de positie van homoseksuelen te 
denken en te praten is gegroeid. De overkoepelende mensenrechtenorganisatie van Uganda is 
van plan om een rapport te schrijven over minderheden, waarin expliciet ook de positie van 
seksuele minderheden zal worden meegenomen. 
3.8 Opkomen voor mensenrechtenverdedigers 
De morele en financiële ondersteuning van mensenrechtenverdedigers is een essentieel aspect 
van het mensenrechtenbeleid. Individuele mensenrechtenverdedigers zijn immers van grote 
betekenis voor het initiëren van verandering binnen een land. 
Zoals in hoofdstuk 2 reeds werd vermeld, werd dit jaar op 10 december de eerste 
Mensenrechten Tulp uitgereikt aan Justine Masika Bihamba, afkomstig uit de Democratische 
Republiek Congo. Deze onderscheiding werd vorig jaar ingesteld met het doel jaarlijks een 
33

nemen op de websites van de ambassade met bruikbare informatie over 
mensenrechtenverdedigers. 
Mede op aandringen van Nederland heeft de EU in de afgelopen periode een groot aantal 
demarches en verklaringen afgelegd over de situatie van mensenrechtenverdedigers, zoals 
bijvoorbeeld in Oezbekistan, Colombia, China, Belarus, Iran en Turkije. Ook pleit Nederland 
consequent voor het noemen van individuele gevallen in het grote aantal EU-
mensenrechtendialogen, zoals met China, Rusland, Tunesië en Egypte.
Op initiatief van Nederland is bovendien een tussentijdse evaluatie uitgevoerd van de nationale 
strategieën voor het ondersteunen van mensenrechtenverdedigers die het afgelopen jaar door 
ambassades van EU-lidstaten in 59 landen zijn opgesteld. Deze evaluatie is belangrijk omdat de 
nationale strategieën een nuttig instrument zijn voor intensivering van de activiteiten van die 
ambassades ter bescherming van het werk van mensenrechtenverdedigers. Ook kan men door 
middel van deze evaluatie van elkaars successen en teleurstellingen leren. Nederland heeft een 
belangrijk deel van deze evaluatie uitgevoerd. Uitkomst is dat de ambassades het afgelopen jaar 
de inzet ten aanzien van mensenrechtenverdedigers beter hebben gecoördineerd en dat er meer 
activiteiten ter bescherming van mensenrechtenverdedigers zijn ondernomen. Dat betekent 
echter niet dat er geen ruimte is voor verbetering. Zo loopt het aantal en het soort activiteiten dat 
in de diverse landen worden ondernomen zeer uiteen, wat niet altijd valt te verklaren door het 
verschil in lokale omstandigheden. De aanbevelingen van de evaluatie zijn op 18 juni jl. door de 
EU-Raadswerkgroep mensenrechten goedgekeurd en zullen door alle lidstaten aan hun 
vertegenwoordigingen in derde landen worden gestuurd. 
Een levensgevaarlijk milieu
Bij mensenrechtenverdedigers moeten we niet alleen denken aan hen die zich inzetten voor 
burgerrechten en politieke rechten. De Nederlandse ambassade in Guatemala hield op de 
Internationale Dag van de Rechten van de Mens een lunch ter ere van het werk van Yuri 
Melini. Yuri Melini is directeur van de milieuorganisatie CALAS en overleefde recent een 
moordaanslag. CALAS is een zeer waardevolle partner voor de ambassade. De ambassade 
steunt deze organisatie omdat zij belangrijk werk doet op het gebied van milieurechten in 
Guatamala. Yuri Melini zelf is een groot verdediger van milieu- en sociale rechten en bekend 
binnen en buiten Guatemala. De ambassade heeft de Guatemalteekse autoriteiten dringend 
gevraagd om de aanslag op Melini tot op de bodem uit te zoeken zodat de daders kunnen 
worden berecht.  
3.9 Vrijheid van meningsuiting en mediadiversiteit 
Nederland staat pal voor het recht op vrije meningsuiting. Dit recht is onontbeerlijk voor een 
democratische, vrije en ontwikkelde samenleving, en deze mening heeft Nederland ook op het 
internationale vlak breed uitgedragen. 
35

Iran wordt door velen gezien als een van de belangrijkste obstakels voor hervorming. Nederland 
investeert daarom in het Iraanse medialandschap en stelde in 2008 een bedrag van circa vier 
miljoen euro beschikbaar. Dit is verdeeld over zes projecten, variërend van websites tot 
trainingen voor journalisten. Alle projecten maken voor het behalen van hun doelstellingen 
gebruik van moderne communicatietechnologieën. Via websites weten deze verschillende 
projecten een groot publiek aan te spreken op een relatief veilige manier voor makers en 
gebruikers. Het gaat hierbij om online media evenals online journalistieke trainingen of 
debatten. De betreffende websites tonen een toenemende mate van interactiviteit met lezers en 
deelnemers. Hoewel het voor journalisten in Iran niet makkelijk is om hun werk te doen, zijn de 
negatieve effecten hiervan op deze activiteiten redelijk beperkt gebleven. Een aantal 
deelnemende journalisten is door de autoriteiten ondervraagd. Ook werd apparatuur tijdelijk in 
beslag genomen. Deze incidenten worden door de deelnemers niet als onoverkomelijk 
beschouwd. 
Goed nieuws voor Iran
Eén van de projecten die in Iran wordt gesteund, is de nieuwssite Shahrzad News.  Shahrzad 
News begon in 2006 als internetmedium gericht op Iraanse vrouwen en is inmiddels 
uitgegroeid tot een organisatie die belangrijk werk verricht in het promoten van 
mediadiversiteit en vrijheid van meningsuiting. In het eerste half jaar van 2008 werden 316 
artikelen voor de site geproduceerd, 418 nieuwsitems en 42 speciale rapportages. Daarnaast 
werden 12 documentaires gemaakt over uiteenlopende thema’s, waaronder kinderarbeid, 
scheiding, HIV/AIDS, huisvesting en vluchtelingen. Verschillende organisaties in Iran hebben 
op hun website een link naar Shahrzad News opgenomen. Omdat veel Iraniërs weinig of geen 
toegang tot internet hebben, wordt ook wekelijks een PDF-document met artikelen naar 
57.000 adressen rondgestuurd. 
Geluid over de grens 
Het is in Wit-Rusland zorgelijk gesteld met de mediavrijheid. Met name radio en televisie zijn 
exclusief in handen van de staat en bieden weinig of geen ruimte voor afwijkende meningen. 
Daarom ondersteunt Nederland, samen met vijf andere Westerse landen, het onafhankelijke 
radiostation European Radio for Belarus (ERB). Dit station zendt zijn programma's, een mix 
van nieuws, achtergrond en muziek, bedoeld voor jonge Wit-Russen tussen de 15 en 35 jaar,  
het land in vanaf zendmasten in de buurlanden. Ook heeft ERB een eigen website 
(www.belradio.fm) waarop haar programma's via een livestream te volgen zijn en zendt het 
ook uit via de satelliet. Ondanks het feit dat ERB lastig te ontvangen is in Wit-Rusland (niet 
iedereen houdt ervan radio op AM-golf te beluisteren en niet iedereen heeft internet, laat staan 
een satellietontvanger) zijn de eerste luistercijfers bemoedigend. 
Nederland steunt tevens diverse organisaties die zich inzetten voor de persvrijheid op 
internationaal niveau, waaronder IFEX en Article 19. Article 19 onderzoekt en verdedigt 
37

4 Mensenrechten, vrede en veiligheid
Mensenrechten en veiligheid zijn sterk met elkaar verbonden en van elkaar afhankelijk. Het is 
daarom van belang om binnen het veiligheidsbeleid recht te doen aan deze relatie en voldoende 
aandacht te besteden aan de rol die veiligheid kan spelen bij het bevorderen van mensenrechten, 
en andersom. Nederland werkt aan een op mensenrechten gestoelde effectieve bestrijding van 
terrorisme, invulling van het principe responsibility to protect, wapenbeheersing, effectieve 
vredesoperaties met aandacht voor kwetsbare groepen en een rechtvaardige vrede.
4.1 De bestrijding van terrorisme 
Bestrijding van terrorisme is vanuit mensenrechtenoogpunt noodzakelijk en de bescherming en 
bevordering van mensenrechten is essentieel bij het voorkomen van extremisme en geweld. 
Tegelijkertijd dient terrorismebestrijding altijd in overeenstemming te zijn met de 
mensenrechten. Het beschermen en bevorderen van mensenrechten dient dan ook integraal deel 
dient uit te maken van antiterrorismestrategieën. Nederland draagt dit standpunt, dat ook is 
bevestigd in de ‘Wereldwijde Strategie tegen Terrorisme’ van de VN, de Richtlijnen inzake 
Mensenrechten en de Bestrijding van Terrorisme van de Raad van Europa en de ‘Strategie tegen 
Terrorisme’ van de EU, stelselmatig uit in zijn bilaterale contacten en in internationaal verband. 
Minister Verhagen heeft tijdens zijn bezoeken aan Algerije en Marokko nadrukkelijk gewezen 
op het belang van mensenrechten bij de bestrijding van het terrorisme. 
Dit gebeurt ook in bilaterale contacten met landen als Afghanistan en Pakistan en in contacten 
met regionale organisaties als ASEAN (Azië) en de Gulf Cooperation Council (GCC). In 
EUROMED-kader heeft bovendien op 16 juni 2008 een bijeenkomst over dit thema 
plaatsgevonden. Tijdens het bezoek dat de minister-president en minister Verhagen op 7 juni 
2008 aan Washington brachten, werden in een gesprek met toenmalig president Bush opnieuw 
de Nederlandse zorgen over de situatie op Guantanamo Bay geuit.  
In EU- en VN-verband worden talrijke initiatieven ontplooid om de normstelling op het gebied 
van terrorisme zodanig te verbeteren dat de bescherming van mensenrechten voldoende is 
gewaarborgd. 
Rond het thema financiering van terrorisme heeft ons land binnen de EU actief bijgedragen aan 
de verbetering van de rechtsbescherming van organisaties en personen die op de EU-
terrorismelijst staan. De MKO-uitspraken (laatstelijk van 4 december 2008) van het Gerecht van 
Eerste Aanleg maken duidelijk dat het Gerecht veel belang hecht aan een strikte naleving van 
deze procedurele waarborgen. 
De recente Kadi-uitspraak van het Hof van Justitie van de Europese Gemeenschap (3 september 
2008) onderschrijft de noodzaak van verdere procedureverbeteringen rond VN-sanctiebesluiten. 
Nederland is voornemens om in 2009 een bijeenkomst over de effectiviteit en legitimiteit van 
gerichte sancties te organiseren. Doel van de bijeenkomst is mogelijkheden voor verdere 
verbetering van de sanctieprocedures te bewerkstelligen.
39

Tegengaan van straffeloosheid en de berechting van terroristen
Net zo goed als de bestrijding van terrorisme vanuit mensenrechtenoogpunt noodzakelijk is, 
gaat dat op voor de berechting van personen die zich schuldig hebben gemaakt aan het plegen 
van terroristische daden. Zoals in de mensenrechtenstrategie aangegeven, kunnen we niet 
toestaan dat er vrijhavens zijn waarin personen die verdacht zijn van het plegen van 
terroristische misdrijven een veilig heenkomen zoeken en vinden. Daders dienen te worden 
vervolgd en bestraft, niet alleen om de internationale rechtsorde te beschermen en 
straffeloosheid tegen te gaan, maar ook omdat slachtoffers van terroristische daden daar recht 
op hebben. Gezien de ernst van deze daden en het grensoverschrijdende karakter dat zij vaak 
hebben, is het noodzakelijk om te onderzoeken op welke wijze internationale berechting kan 
worden bevorderd indien het land zelf hiertoe niet bereid is of niet in staat is.  
Nederland wil hier een bijdrage aan leveren. Dit gebeurt, zoals hierboven reeds werd vermeld, 
onder meer in het kader van het ‘Oud Poelgeest-proces’. Verbetering van de internationaal 
strafrechtelijke aanpak van terrorisme, waarbij ook internationale berechting aan de orde zal 
komen, is een van de kernthema’s van dit proces. Subthema’s waar deskundigen nader 
onderzoek naar zullen doen, zijn bijvoorbeeld verbeterde informatie-uitwisseling (rechtshulp) 
ten behoeve van nationale berechting, internationale berechting door een nieuw tribunaal of het 
inschakelen van het Internationaal Strafhof. Zoals bekend kunnen plegers van terroristische 
daden die onder het Statuut van Rome kwalificeren als strafbare feiten reeds door het 
Internationaal Strafhof worden vervolgd. Nederland streeft ernaar dat in de toekomst concreet 
van deze mogelijkheid gebruik wordt gemaakt en dat andere opties voor internationale 
berechting niet ongebruikt worden gelaten.
In dit kader dient ook de motie Çörüz te worden vermeld, waarin de Nederlandse regering wordt 
verzocht met concrete voorstellen te komen voor een in Nederland te vestigen antiterrorisme-
instituut. Momenteel wordt onderzoek gedaan naar de mogelijkheden om een dergelijk instituut 
in Nederland te vestigen en wordt in kaart gebracht wat de meerwaarde van een dergelijk 
instituut zou zijn ten opzichte van reeds bestaande initiatieven.  
Een complicatie bij het verbeteren van internationale berechting van terroristen is overigens dat 
het tot op heden onmogelijk is gebleken om overeenstemming te bereiken over een 
internationaal algemeen aanvaarde definitie van terrorisme. Dit is een belangrijk geschilpunt in 
de onderhandelingen die in de VN plaatsvinden over een alomvattend verdrag tegen terrorisme, 
dat zou moeten dienen ter aanvulling van het brede scala aan reeds bestaande verdragen tegen 
specifieke vormen van terrorisme. De onderhandelingen over een dergelijk verdrag bevinden 
zich reeds jaren in een impasse. Nederland en de overige EU-landen hebben ook in 2008 de 
Griekse facilitator gesteund, die middels compromisteksten een uitweg uit de impasse heeft 
getracht te vinden. Dit is tot op heden niet gelukt. Als tevoren is voor de aanpak van terrorisme 
een internationale eensgezindheid nodig om tot een daadkrachtige aanpak te komen.
In 2009 zal de minister van Buitenlandse Zaken samen met de minister van Justitie met een 
notitie komen over internationaal recht en terrorisme, die ook zal ingaan op de bijdrage die 
Nederland kan bieden aan de berechting van terroristen. 
41

International Crisis Group, Human Rights Watch, het Institute for Global Policy, Oxfam 
International en Refugees International. Nederland heeft dit centrum bij zijn oprichting in 2006  
met € 288.500 gesteund en heeft dit jaar nog eens € 500.000 toegezegd. Het centrum stelt zich 
tot doel om internationale actie te bundelen en te ondersteunen teneinde landen te helpen 
grootschalige mensenrechtenschendingen te voorkomen of te stoppen. 
Nederland pleitte met succes voor een (indirecte) verwijzing naar R2P in het EU-plan van 
aanpak voor Kosovo. Op deze manier is de bescherming van de burgers een van de 
uitgangspunten geworden voor de inspanningen van de EU in dat land. Nederland heeft 
eveneens, net als Frankrijk, op 20 mei 2008 in de Veiligheidsraad een verband gelegd tussen het 
nalatige optreden van de Birmese regering, mogelijke misdaden tegen de menselijkheid en R2P. 
4.3 Een rechtvaardige en duurzame vrede 
Transitional justice
Landen die na een periode van oorlog toe zijn aan de wederopbouw van een vreedzame
samenleving moeten een manier vinden om het verleden van mensenrechtenschendingen achter 
zich te laten, zodat de verschillende bevolkingsgroepen het vertrouwen in een rechtvaardige 
samenleving kunnen herwinnen. Hier zijn verschillende middelen voor, die onder de brede 
noemer ‘transitional justice’ vallen, zoals het strafrechtelijk vervolgen van oorlogsmisdadigers, 
het opzetten van waarheidscommissies, verzoeningsprojecten, herstelbetalingen en institutionele 
hervormingen, bijvoorbeeld van het leger of de politie. 
In het Nederlandse beleid ten aanzien van fragiele staten spelen fundamentele mensenrechten 
een belangrijke rol. Zonder respect voor mensenrechten kunnen de oorzaken voor fragiliteit 
immers niet worden weggenomen. Daar waar Nederland zich inzet voor wederopbouw na een 
conflict, wordt specifiek aandacht besteed aan het onderwerp transitional justice. In de strategie 
ter invulling van het fragiele statenbeleid, die in november 2008 aan de Kamer is aangeboden, 
wordt bijzondere aandacht besteed aan de positie van vrouwen en kinderen, maar ook aan 
thema’s als het recht op vrijwaring van geweld, het tegengaan van straffeloosheid en gelijke 
toegang tot elementaire publieke voorzieningen zoals gezondheidszorg en onderwijs. 
Een belangrijk dilemma op het gebied van transitional justice gaat over de vraag of, en 
wanneer, het berechten van oorlogsmisdadigers de politieke stabiliteit van een land in gevaar 
brengt, en daarmee vrede in de weg staat. Een geïntegreerde aanpak, waarin het bestrijden van 
straffeloosheid door berechting van mensenrechtenschenders wordt gecombineerd met andere 
mechanismen van transitional justice, zoals Security Sector Reform (SSR), is dan ook 
wenselijk. Het hier geschetste dilemma geeft al aan dat processen van transitional justice in 
fragiele staten soms uiterst moeizaam verlopen. Om die reden heeft, bijvoorbeeld, minister 
Koenders in Afghanistan de toegezegde 15 miljoen euro aan steun aan de justitiesector via het 
ARTF ingetrokken. Desondanks wil Nederland graag bijdragen aan deze belangrijke sector. 
Nederland ziet het als essentieel voor de opbouw van een stabiele democratie dat de nog zwakke 
rechtsstaat snel wordt versterkt. Nederland heeft vertrouwen in de nieuwe minister van 
Binnenlandse Zaken Atmar en wil hem dan ook graag ondersteunen. Tijdens zijn bezoek aan 
Afghanistan in november jl. spraken minister Koenders en minister Atmar uitgebreid over dit 
onderwerp. Het is van groot belang dat het justitieapparaat in staat gesteld wordt om transitional 
43

Voor Nederland is het tegengaan van straffeloosheid ook een belangrijk punt in de betrekkingen 
met Servië. Nederland heeft, ondanks zware druk, vastgehouden aan de eis dat Servië volledig 
moet samenwerken met het Joegoslavië Tribunaal (ICTY) voor er sprake kan zijn van verdere 
samenwerking tussen dit land en de EU. De arrestatie van Radovan Karadžić in juli 2008 valt 
deels toe te schrijven aan deze politiek van conditionaliteit. Overigens is Nederland van mening 
dat de samenwerking met het ICTY weliswaar is verbeterd, maar nog niet optimaal is. 
De rechters van het Rwanda Tribunaal (ICTR) hebben in de afgelopen maanden in een aantal 
zaken uitspraken gedaan. In december 2008 werden Théoneste Bagosora, Aloys Ntabakuze en 
Anatole Nsengiyumva tot levenslang veroordeeld voor genocide, misdaden tegen de 
menselijkheid en oorlogsmisdaden in Rwanda. Protais Zigiranyirazo werd tot twintig jaar cel 
veroordeeld voor genocide en misdaden tegen de menselijkheid. Zanger Simon Bikindi (die in 
2001 in Nederland werd gearresteerd) werd wegens het aanzetten tot genocide veroordeeld tot 
15 jaar cel. Gratien Kabiligi werd op alle aanklachten vrijgesproken. 
Nederland is de zetelstaat van het Speciaal Tribunaal voor Libanon. De voorbereidingen voor 
het Tribunaal zijn momenteel volop gaande. Nederland is hier door lidmaatschap van het 
Management Comité in New York en interdepartementale afstemming in Den Haag intensief bij 
betrokken. Naast de formeel vastgelegde financiële bijdrage (de kosten van de huur van het 
pand en de externe beveiliging) zal Nederland in 2009 een eenmalige extra financiële bijdrage 
doen van 1,2 miljoen euro. Op 17 december 2008 kondigde de Secretaris-generaal van de VN 
aan dat het Speciaal Tribunaal voor Libanon per 1 maart 2009 formeel van start zal gaan.
Nederland heeft onlangs opnieuw financiële steun toegezegd aan het Speciale Hof voor Sierra 
Leone. In 2008 is een bijdrage van 2 miljoen euro overgemaakt. Door zijn lidmaatschap van het 
Management Comité kan Nederland een vinger aan de pols houden met betrekking tot de 
besteding van deze bijdragen.
In de VN wordt momenteel gediscussieerd over de resterende taken na sluiting van de ad hoc 
tribunalen ICTY en ICTR (nu voorzien in 2010). Een aantal taken zal, uit respect voor 
mensenrechten en de internationale rechtsorde, ook na sluiting van de tribunalen moeten worden 
voortgezet. Te denken valt aan getuigenbescherming, herzieningsprocedures en het monitoren 
van strafuitzittingen. Nederland is van mening dat deze taken na sluiting van de genoemde 
tribunalen moeten worden uitgevoerd door een residual mechanism. De nalatenschap van het 
ICTY en ICTR, waaronder de omvangrijke archieven, moet veiliggesteld worden. Verder 
moeten de rechten van getuigen, slachtoffers, verdachten en gevangenen ook na sluiting van de 
tribunalen gewaarborgd blijven. Als gastland van het ICTY hecht Nederland bovendien 
bijzondere waarde aan een zorgvuldige afronding van het tribunaal. Nederland pleit derhalve in 
internationale fora voor de oprichting van een dergelijk residual mechanism.
Ook in bilaterale contacten wordt waar nodig aandacht besteed aan het bestrijden van 
straffeloosheid. Het was bijvoorbeeld een belangrijk thema tijdens het bezoek dat minister 
Koenders in augustus 2008 aan Guatemala bracht. Hij sprak met de nieuwe president Colom en 
het maatschappelijk middenveld over noodzakelijke investeringen in de veiligheid- en 
justitiesector. Nederland steunt met twee miljoen euro een speciale VN-commissie die in 
Guatemala onderzoek doet naar criminele netwerken en rechtszaken voorbereidt die cruciaal 
zijn in de strijd tegen straffeloosheid. 
45

Hiermee is een budget van circa 6 miljoen euro voor drie jaar gemoeid. In Burundi is extra 
aandacht besteed aan het rekruteren en opleiden van vrouwelijke politieagenten.
Nederland heeft het thema Security Sector Reform (SSR) internationaal onder de aandacht 
gebracht tijdens de samen met de OESO/DAC op 9-10 april 2008 in Den Haag georganiseerde 
conferentie over dat onderwerp. Bij deze conferentie waren naast internationale organisaties, 
ook staten (Denemarken, het Verenigd Koninkrijk, Frankrijk, de Verenigde Staten, Zweden, 
Japan, Noorwegen België, Duitsland, Spanje, Italië, Ierland, Australië, Canada) en NGO’s 
(Saferworld, International Alert, ICTJ, Oxfam,Cordaid, IKV Pax Christi) vertegenwoordigd. 
Minister Koenders heeft tijdens de conferentie gepleit voor een meer politieke benadering van 
ontwikkelingssamenwerking en benadrukte de relatie tussen SSR en effectiviteit van 
ontwikkelingshulp. De conclusies van de bijeenkomst betroffen onder andere aanbevelingen op 
strategisch, tactisch en operationeel niveau. Dit varieerde van het geven van de hoogste 
prioriteit aan de bijdrage van SSR op landniveau (onder andere om discussie over 
soevereiniteitskwesties te voorkomen) tot het opzetten van flexibele en snel inzetbare SSR-
experts pools. 
Ten slotte heeft Nederland het initiatief genomen om de samenwerking met Burundi op het
gebied van veiligheid uit te bouwen tot een Security Sector Development (SSD) programma 
voor een periode van zes jaar. Het programma is gericht op hervorming van leger en politie en 
zal in 2009 worden vastgelegd in een bilateraal Memorandum of Understanding. Voor dit SSD 
programma wordt aan de Nederlandse kant nauw samengewerkt met Defensie en de politie.
Bad cop, good cop
Toen in 1999 de nationale politie van Indonesië formeel werd losgemaakt van de krijgsmacht, 
leverde dat kansen op om de politie te hervormen. Nederland draagt reeds enkele jaren bij aan 
deze hervorming, die tot doel heeft om een professioneel en verantwoordelijk politiekorps te 
creëren waarin mensenrechten een vanzelfsprekend onderdeel zijn van het dagelijks werk. 
Met Nederlandse steun worden politiefunctionarissen getraind en wordt lesmateriaal op het 
gebied van mensenrechten ontwikkeld en verspreid. Uiteindelijk is het de bedoeling dat 
mensenrechten een vast onderdeel in de reguliere politieopleidingen gaan vormen. Een ander 
onderwerp dat door het project meer onder de aandacht van politiefunctionarissen wordt 
gebracht, is het concept van ‘community policing’, ofwel gemeenschapsgericht werken. Het 
project heeft er tot nu toe geleid tot toegenomen kennis en begrip van mensenrechten bij
diverse korpsen. Rond 12.000 politieagenten en 500 chefs zijn inmiddels getraind en er zijn 
78 ‘community police partnership forums’ opgericht. 
47

Op 9 december 2008 kwam de RAZEB overeen dat de EU-gedragscode inzake 
Wapenexportbeleid wordt omgezet in een Gemeenschappelijk Standpunt. Nederland is 
verheugd dat de gedragscode, waarvan de herziening in 2004 grotendeels onder Nederlands 
voorzitterschap tot stand was gekomen, nu is omgezet in een juridisch bindend instrument. 
Hiermee is invulling gegeven aan de doelstelling die hierover was opgenomen in de 
mensenrechtenstrategie. Het bewijst hoezeer de EU lidstaten hechten aan uniforme toepassing 
van de acht criteria van het wapenexportbeleid, waaronder toetsing aan het 
mensenrechtencriterium. Het betekent ook dat alle EU lidstaten het mensenrechtencriterium op 
dezelfde wijze zullen toepassen, inclusief de toets aan het internationaal humanitair recht. 
Nederland werkt samen met andere landen en internationale organisaties om in de verschillende 
regio’s steun te creëren voor de totstandkoming van een mondiaal wapenhandelsverdrag (Arms 
Trade Treaty, kortweg ATT). Het doel van dit verdrag is de handel in militaire goederen te 
reguleren. Tijdens de afgelopen AVVN is met grote steun een ATT-resolutie aangenomen. 
Nederland heeft zich actief ingezet om zoveel mogelijk steun voor deze door het Verenigd 
Koninkrijk ingediende resolutie te verkrijgen. De resolutie besluit tot het instellen van een Open 
Ended Working Group die in 2009 moet gaan werken aan een ontwerp-wapenhandelsverdrag. 
Nederland is voornemens actief in deze werkgroep te participeren. Nederland blijft daarnaast 
werken aan een zo breed mogelijke betrokkenheid van relevante partijen bij het tot stand komen 
van een wapenhandelsverdrag. 
Nederland heeft ten slotte bijgedragen aan de totstandkoming van een verdrag dat 
clustermunitie verbiedt. Dit is de belangrijkste uitbreiding van het humanitaire oorlogsrecht 
sinds de totstandkoming van het Ottawa landmijnenverdrag. Het leidt ertoe dat de deelnemende 
landen binnen acht jaar al hun voorraden clustermunitie zullen vernietigen. De ceremoniële 
openstelling voor ondertekening van het verdrag vond plaats op 3 december 2008. Nederland en 
93 andere landen hebben het verdrag op die datum ondertekend. 
4.5 Crisisbeheersing in de praktijk 
Militaire en civiele operaties 
Bij de besluitvorming over crisisbeheersingsoperaties en de Nederlandse deelname daaraan 
blijft het mensenrechtenaspect een van de vaste Nederlandse aandachtspunten. 
In VN-verband heeft Nederland tijdens de besprekingen in het Special Committee on 
Peacekeeping van de VN er steeds op aangedrongen dat bevordering van de mensenrechten 
expliciet in het mandaat van eventuele vredesmissies dient te worden opgenomen. Behalve in 
het mandaat  van United Nations Mission In Sudan (UNMIS) en United Nations African Union 
Mission in Darfur (UNAMID) is de bevordering van de mensenrechten expliciet opgenomen in 
het mandaat van de EUFOR-missie in Tsjaad en in de Centraal Afrikaanse Republiek.
Aan de missie in Tsjaad, waar Nederland momenteel met zestig 60 mariniers aan bijdraagt, 
heeft Nederland ook een financiële bijdrage geleverd voor de inzet van een genderexpert. 
Tevens heeft Nederland een bijdrage aan de civiele EU monitoring mission in Georgië (EUMM) 
geleverd, die dit jaar van start is gegaan na het conflict tussen Rusland en Georgië. Nederland 
levert aan deze missie onder meer een mensenrechtenexpert.
49

toegezegde 15 miljoen euro. Hiermee wordt Nederland een van de grootste donoren van het 
Fonds. Het PBF financiert meerdere specifiek op de bevordering van mensenrechten gerichte 
programma’s, zoals het herstellen van de rule of law en het opzetten van een functionerend 
juridisch systeem (in Burundi, Liberia en Sierra Leone), het bevorderen van vrouwenrechten in 
Burundi en Sierra Leone en het organiseren van mensenrechtentrainingen voor leiders van de 
gemeenschappen in Liberia. 
4.6 Vrouwen, vrede en veiligheid 
Minister Koenders greep de Internationale Dag voor de bestrijding van geweld tegen vrouwen  
(25 november) aan om aandacht te vragen voor de positie van vrouwen in conflictsituaties en 
vredesprocessen. Tijdens een bijeenkomst van internationale experts in het Vredespaleis riep hij 
op tot een effectievere implementatie van de VNVR-resoluties 1325 en 1820 over vrouwen in 
gewapend conflict. Stilstaand bij de vrouwelijke slachtoffers van het conflict in Oost-Congo 
onderstreepte hij het niet te onderschatten belang van deelname van vrouwen aan 
vredesonderhandelingen. 
VN-veiligheidsraadresolutie 1325 over vrouwen, vrede en veiligheid raakt diverse deelterreinen 
van buitenlands beleid, variërend van veiligheidsbeleid tot humanitaire hulp en wederopbouw. 
Het is van belang dat deze resolutie op de agenda blijft staan en wordt uitgevoerd. Het vergroten 
van betrokkenheid en zeggenschap van vrouwen draagt immers bij aan het oplossen van 
conflicten en aan een veilige, stabiele en leefbare wereld. Nederland zet zich op basis van 
resolutie 1325 in voor de participatie van vrouwen aan de onderhandelingstafel, het betrekken 
van vrouwen en kinderen bij demobilisatieprocessen en aandacht voor man/vrouw 
verhoudingen bij de verlening van humanitaire hulp en tijdens wederopbouwprocessen. 
Nederland heeft zich het afgelopen jaar actief ingezet om het Nationaal Actieplan 1325 uit te 
voeren, dat op 4 december 2007 werd gelanceerd door de ministers voor 
Ontwikkelingssamenwerking, van Defensie en van Binnenlandse Zaken, samen met een groot 
aantal vertegenwoordigers van Nederlandse ontwikkelingsorganisaties en kennisinstellingen. 
Het ministerie van Buitenlandse Zaken organiseert ieder half jaar een overleg over de voortgang 
van de uitvoering van het Nationale Actieplan. In juli 2008 werd bovendien een training ‘gender 
en conflict’ gegeven aan beleidsmedewerkers van de ministeries van Buitenlandse Zaken en 
Defensie. Ook heeft Nederland zijn ervaringen in het opstellen en uitvoeren van een Nationaal 
Actieplan 1325 gedeeld met Ierland, dat een eigen actieplan aan het voorbereiden is.
Nederland is binnen de VN lid van de breed samengestelde ‘vriendengroep van resolutie 1325’ 
en neemt in dit kader regelmatig deel aan bijeenkomsten over dit thema met hoofden van VN-
vredesmissies en VN-Speciale Vertegenwoordigers. 
Op 19 juni 2008 heeft de VN-veiligheidsraad een resolutie aangenomen over seksueel geweld 
als oorlogswapen (VNVR-resolutie 1820). Deze resolutie is een vervolg op resolutie 1325 en 
legt een verband tussen het tegengaan van seksueel geweld en het behoud van vrede en 
veiligheid. Nederland heeft de totstandkoming van deze resolutie verwelkomd. 
51

5 Ondeelbaarheid van mensenrechten
De mensenrechtenstrategie gaat ervan uit dat voor een menswaardig bestaan economische, 
sociale en culturele rechten even onmisbaar zijn als burgerrechten en politieke rechten. Voor 
een verkrachte vrouw in de DRC heeft medische zorg minstens evenveel prioriteit als het 
berechten van de dader. Er is bovendien sprake van een sterke onderlinge verbondenheid tussen 
deze rechten. Wanneer haar regering deze medische zorg niet verstrekt, moet deze vrouw naar 
een onafhankelijke rechter kunnen stappen om haar recht af te dwingen. Of naar een krant, om 
door middel van publiciteit de overheid op haar verantwoordelijkheden te wijzen. Of zij moet de 
vrijheid hebben zelf een organisatie op te richten die hulp kan bieden zoals Justine Masika 
Bihamba heeft gedaan. Daarbij moet zij kunnen rekenen op bescherming wanneer dat nodig is. 
En ten slotte moet zij in vrijheid kunnen kiezen voor een regering die effectief werkt aan de 
realisatie van haar economische, sociale en culturele rechten. Voor al deze zaken zijn 
burgerrechten en politieke rechten onmisbaar. 
5.1 Een infrastructuur voor mensenrechten 
Nederland wil bijdragen aan de opbouw van alle instrumenten en instituties die nodig zijn om 
burgers in staat te stellen op te komen voor hun recht, ofwel een ‘nationale infrastructuur voor 
mensenrechten’. Het idee is gebaseerd op het VN-concept van national human rights protection 
systems. Het gaat hier om de wetgeving, het beleid en de instituten die in een land aanwezig 
dienen te zijn voor optimale bescherming van de mensenrechten. Met andere woorden: goede 
wetgeving, eerlijke rechtspraak, onafhankelijke media, democratische instituten, 
maatschappelijk middenveld en meer. Een dergelijk systeem is noodzakelijk voor structurele en 
duurzame bescherming van de mensenrechten. Vooral in landen waar de algehele ontwikkeling 
op een laag peil staat, is het vaak nodig om deze instrumenten op het gebied van mensenrechten 
vanaf de grond en in samenhang op te bouwen. Maar ook in veel andere landen ontbreken een 
of meer van deze elementen. Daarom ontwikkelt het ministerie van Buitenlandse Zaken een 
handboek gericht op het opbouwen van een nationale infrastructuur voor bescherming van 
mensenrechten. 
Veel ambassades ondersteunen reeds activiteiten op dit terrein. Zo wordt bijvoorbeeld in 
Afghanistan steun verleend aan de Nationale Mensenrechten Commissie en werkt de ambassade 
in Uganda aan tal projecten ter verbetering van het justitiële systeem. In Indonesië zijn in 2007 
nieuwe activiteiten ontplooid op het gebied van verbetering van het justitieel apparaat en 
recentelijk is Nederland benaderd met een verzoek vanuit het Indonesische parlement om 
directe steun te verlenen aan het versterken van de wetgevende capaciteit van het parlement. 
Het handboek heeft als doel ambassades beter te rusten om dergelijke 
mensenrechteninterventies te entameren en hun effect te vergroten. Het is niet bedoeld als 
blauwdruk, maar eerder als handreiking voor ambassademedewerkers die door hen op de lokale 
situatie kan worden toegepast. Door het handboek ook aan alle ambassades van EU-lidstaten in 
derde landen beschikbaar te stellen, hoopt Nederland het effect van het handboek te 
maximaliseren. 
Achtereenvolgens zal het handboek de verschillende elementen van het nationale systeem in 
kaart brengen. Per onderwerp worden praktische aanbevelingen aan ambassades gedaan hoe zij 
53

Concrete resultaten werden in 2008 geboekt op het gebied van het recht op water, dat een goed 
voorbeeld is van de wijze waarop millenniumdoelen en mensenrechtenverplichtingen elkaar 
kunnen versterken. Het recht op water is afgeleid van het recht op een passende levensstandaard 
en houdt in dat iedereen recht heeft op een dagelijkse hoeveelheid betaalbaar en bereikbaar 
water, zoveel als nodig is voor drinken, koken en persoonlijke hygiëne. Door expliciete 
erkenning van dit recht ontstaat een legitiem drukmiddel dat door andere landen maar vooral 
ook door de eigen burgers kan worden aangewend om regeringen in ontwikkelingslanden te 
houden aan hun internationale verplichtingen om diensten te leveren op het gebied van 
drinkwater en sanitatie, vooral aan de armsten. Het recht op water kan daarmee een belangrijk 
instrument zijn om een inhaalslag te maken met het behalen van millenniumdoel 7, de 
doelstelling om in 2015 het aantal mensen dat geen toegang heeft tot schoon drinkwater met de 
helft terug te brengen. Nadat minister Koenders in 2007 pleitte voor een Nederlandse rol op dit 
gebied, heeft Nederland het recht op water in 2008 erkend. Hieraan werd ook in diverse 
verklaringen aandacht besteed, waaronder door minister-president Balkenende, en door minister 
Verhagen tijdens zijn toespraak voor de VN-mensenrechtenraad in 2008. De erkenning werd 
bezegeld in een brief aan de Tweede Kamer van mei 2008. 
Nederland zette zich op twee manieren in om de erkenning van het recht op water te vertalen in 
actie. Zo lobbyde Nederland met succes voor de instelling van een nieuw mandaat voor een 
speciale deskundige op het gebied van het recht op water en sanitatie. Deze deskundige gaat 
onderzoeken hoe dit recht het beste kan worden toegepast. Ten tweede werden twee succesvolle 
workshops georganiseerd met deskundige NGO’s over de vertaling van het recht op water en 
sanitatie naar de bilaterale ontwikkelingssamenwerking. In vervolg hierop is een aantal 
activiteiten ontplooid, waaronder het uitbrengen van twee brochures en de voorbereiding van 
twee pilots over het recht op water en sanitatie in de bilaterale samenwerking (Indonesië en 
Benin). Naast erkenning van het recht op water draagt Nederland als grote donor op het gebied 
van water en milieu actief bij aan de verwezenlijking van dit recht.  
Samen met de MDG-ambassadeur zal nader invulling worden gegeven aan de relatie tussen 
mensenrechten en de millenniumdoelen. In 2009 is een internationaal seminar voorzien over dit 
onderwerp.
5.3 Maatschappelijk verantwoord ondernemen 
Voor een effectief mensenrechtenbeleid is het niet voldoende wanneer alleen de overheid zich 
inzet voor de bescherming van mensenrechten. Het internationale bedrijfsleven heeft de laatste 
jaren veel invloed gekregen in vrijwel alle landen van de wereld en kan die invloed ook 
gebruiken om mensenrechten te bevorderen, zowel binnen de eigen onderneming als daarbuiten. 
De staatssecretaris van Economische Zaken heeft het Nederlandse beleid inzake 
Maatschappelijk Verantwoord Ondernemen (MVO) uiteengezet in de gelijknamige 
kabinetsvisie. In deze kabinetsvisie, die in december 2007 aan de Kamer werd gestuurd, wordt 
ook ingegaan op de wijze waarop overheid en bedrijfsleven samen aan de slag gaan om de 
naleving van mensenrechten te verbeteren. Het ministerie van Buitenlandse Zaken, het 
ministerie van Economische Zaken en het ministerie van Sociale Zaken en Werkgelegenheid 
werken nauw samen om verder vorm te geven aan MVO in relatie tot mensenrechten.
55

Tijdens de afsluiting van de bedrijfslevendag werd ook van verschillende kanten de bereidheid 
uitgesproken mee te werken aan het informatiepakket voor ambassades over MVO in relatie tot 
mensenrechten. Het gaat hier om zogenaamde ‘MVO-gereedschapskisten’ die thans samen met 
het ministerie van Economische Zaken en het ministerie van Sociale Zaken en Werkgelegenheid 
voor een aantal vanuit handelsoogpunt belangrijke landen worden voorbereid. In deze pakketten 
wordt expliciet aandacht aan mensenrechten besteed als integraal onderdeel van MVO. Ook zal 
daarin kinderarbeid uitdrukkelijk aan de orde komen. Daarnaast hebben ambassades ook nu 
reeds de opdracht om in landen waar kinderarbeid voorkomt hieraan speciale aandacht te 
besteden in het kader van het mensenrechtenbeleid en hierover een dialoog aan te gaan met 
Nederlandse bedrijven die in deze landen actief zijn. In 2009 zullen bij vijf ambassades 
proefprojecten worden gestart waarbij de samenwerking met het bedrijfsleven ter versterking 
van hun MVO-activiteiten in relatie tot mensenrechten zal worden geïntensiveerd. Ook bij deze 
13
proefprojecten zal, waar relevant, kinderarbeid een specifiek aandachtspunt zijn.
Naast deelname aan de bedrijvendag werd de samenwerking met de VN-Speciaal 
Vertegenwoordiger ook op een aantal manieren geïntensiveerd. In november 2007 had de 
Speciaal Vertegenwoordiger op uitnodiging van het ministerie van Buitenlandse Zaken 
deelgenomen aan een consultatieve bijeenkomst over multi-stakeholder initiatieven op het 
gebied van maatschappelijk verantwoord ondernemen en mensenrechten. In de VN-
mensenrechtenraad heeft Nederland een actieve rol gespeeld bij de onderhandelingen over de 
resolutie waarbij het mandaat van de Speciaal Vertegenwoordiger met drie jaar werd verlengd. 
Daarnaast heeft Nederland de VN-Speciaal Vertegenwoordiger ook financieel gesteund bij zijn 
werkzaamheden ter voorbereiding van zijn rapportage aan de Mensenrechtenraad. Deze steun 
zal naar verwachting in 2009 worden voortgezet.
Voluntary Principles on Security and Human Rights
De Voluntary Principles (VP’s), een ‘multistakeholder’ initiatief van diverse betrokken partijen, 
hebben tot doel dialoog te stimuleren over het respecteren van mensenrechten bij de winning 
van delfstoffen. Deelnemende bedrijven vertalen de uitgangspunten van de VP’s daarnaast ook 
naar operationele protocollen en trainingen voor beveiligingspersoneel. Op dit moment hebben 
vijf overheden (de Verenigde Staten, het Verenigd Koninkrijk, Noorwegen, Nederland en 
Canada), 18 bedrijven en acht NGO’s zich aan het initiatief verbonden. 
Het afgelopen jaar lag voor Nederland de nadruk op de institutionele ontwikkeling van de VP’s,  
in het bijzonder het opstellen van criteria voor de nieuwe toetreding van overheden. Met 
dergelijke criteria kan op transparante en eenduidige wijze worden besloten over de toetreding 
van nieuwe overheden. Concrete activiteiten in 2008 waren de organisatie en het voorzitten van 
de jaarlijkse vergadering van de deelnemers aan het initiatief, die in maart 2008 in Amsterdam 
plaatsvond. Ook werden de VP’s onder de aandacht gebracht van de Nigeriaanse overheid 
tijdens een bijeenkomst van de Gulf of Guinea Energy Security Strategy in Abuja, maart 2008).
In de landen waar wordt gewerkt aan implementatie van de VP’s (Colombia, Indonesië en 
Nigeria) gaven ambassades bekendheid aan het initiatief of zullen zij dit nog doen. Daarnaast 
startte de Nederlandse ambassade in Nigeria een project met een internationale NGO, 
  
13
Hiermee wordt uitvoering gegeven aan motie 31200 V 45, aangenomen tijdens de behandeling van de begroting 
van het ministerie van Buitenlandse Zaken 2008 (8 november 2007).
57

Tevens heeft minister Verhagen aangekondigd dat hij in samenwerking met het Platform 
Mensenrechteneducatie wil werken aan een lespakket over mensenrechten, dat op scholen kan 
worden gebruikt.
Ten slotte heeft het ministerie van Buitenlandse Zaken bij diverse gelegenheden het initiatief 
genomen om jongeren te betrekken bij het mensenrechtenwerk. Minister Verhagen neemt 
regelmatig jongeren mee op zijn reizen naar het buitenland, zoals naar Soedan (februari 2008), 
de VN-mensenrechtenraad (maart 2008) en Marokko (november 2008). Kinderen en jongeren 
worden ook betrokken bij thema’s die hen specifiek aangaan, zoals het tegengaan van 
kinderarbeid. Zo waren basisschoolleerlingen op 11 juni 2008 uitgenodigd om samen met 
minister Verhagen een fototentoonstelling over kinderarbeid in de Grote Kerk in Den Haag te 
openen. In 2009 is het voornemen om voor jongeren een bijeenkomst over mensenrechten en
religie te organiseren. 
Op 8 december heeft minister Verhagen samen met de minister van Onderwijs, Cultuur en 
Wetenschappen een brief aan de Kamer gestuurd waarin een aantal van bovenstaande 
activiteiten wordt beschreven en waarin de beide ministers aangeven graag verder de dialoog 
aan te gaan met organisaties in Nederland om te kijken hoe dit onderwerp nog meer aandacht 
kan krijgen. In deze brief is overigens tevens aangegeven dat ook andere ministeries een grote 
rol spelen in het vergroten van de kennis over mensenrechten in verschillende niveaus van de 
samenleving. Zo werkt het ministerie van Binnenlandse Zaken en Koninkrijksrelaties aan het 
kabinetsbrede actieplan ter bevordering van (het uitdragen van) de kernwaarden van de 
14
democratische rechtsstaat.
5.5 Facultatief protocol bij het verdrag voor economische, sociale en culturele rechten
Het belang van de realisatie van economische, sociale en culturele rechten werd in 2008 stevig
onderstreept door het Facultatief Protocol inzake Economische, Sociale en Culturele Rechten, 
dat door de Algemene Vergadering werd aangenomen ter ondertekening en ratificatie. Met dit 
protocol is er nu, evenals voor de politieke en burgerlijke rechten, ook een individueel 
klachtrecht voor schendingen van de ESC-rechten. Hieraan zijn jarenlange onderhandelingen 
voorafgegaan. Nederland heeft zich tijdens de onderhandelingen constructief opgesteld en in de 
laatste fase enkele bezwaren opzij gezet om zich aan te sluiten bij de meerderheid van de landen 
die een groot belang hechten aan het klachtrecht. Een belangrijk bezwaar was dat niet alle ESC-
rechten zich lenen voor een klachtrecht waarbij een internationaal comité uitspraken kan doen 
over Nederlands sociaaleconomisch beleid. De positieve opstelling van de regering komt voort 
uit de vaste overtuiging dat de ESC-rechten op gelijke voet staan met de politieke en burgerlijke 
rechten. Ook is het belangrijk tegemoet te komen aan landen en maatschappelijke organisaties 
die in dit klachtrecht een mogelijkheid zien om sociale rechtvaardigheid en een menswaardig 
bestaan te bevorderen. 
  
14
Tweede Kamer, vergaderjaar 2008–2009, 31 700 V, nr. 72 (8 december 2008)
59

6 Mensenrechten in multilateraal verband
Hoewel er nog veel te verbeteren valt, is het internationale systeem voor de bescherming en 
bevordering van mensenrechten sterker dan ooit. Dat is mede te danken aan de investering van 
landen als Nederland. Want hoewel wij in internationale fora uiteraard maar één van vele leden 
zijn, draagt Nederland in zowel VN, EU, Raad van Europa als OVSE op een zichtbare en 
effectieve wijze bij aan het versterken en intensiveren van het mensenrechtenwerk dat binnen 
deze fora plaatsvindt. 
6.1 Europese Unie 
De Europese Unie is een waardegemeenschap. Nederland werkt continue samen met EU-
15
partners om deze waarden binnen en buiten de Europese Unie uit te dragen. In deze paragraaf 
is aangegeven wat daarbij voor Nederland in 2008 de prioriteiten zijn geweest. Een algemeen en
uitgebreid overzicht van de EU-activiteiten op het gebied van mensenrechten is te vinden in het 
16
'Jaarverslag van de EU over de mensenrechten 2008'.
EU extern mensenrechtenbeleid
Nederland heeft zich, zoals aangegeven in de mensenrechtenstrategie en het actieplan, ingezet 
voor de versterking van het externe EU-beleid op het terrein van de bescherming en bevordering 
van mensenrechten. Door initiatief te nemen en partners te overtuigen met goede argumenten 
kan het Nederlandse mensenrechtenbeleid immers Europees mensenrechtenbeleid worden. 
Concreet betekent dit dat we nauw contact onderhouden met alle lidstaten van de Europese Unie 
en met de Europese instellingen. In het bijzonder is veel geïnvesteerd in de relatie met 
(inkomende) voorzitterschappen, zodat in een vroeg stadium kan worden besproken hoe 
vooruitgang kan worden geboekt op prioritaire thema’s voor Nederland. Ook is op verschillende 
terreinen de strategische samenwerking met afzonderlijke EU-partners versterkt om het EU-
mensenrechtenbeleid een extra impuls te geven. 
Nederland speelt bovendien een actieve rol in de EU-raadswerkgroep mensenrechten, die 
maandelijks bijeenkomt en waar besluiten in het kader van het EU-mensenrechtenbeleid worden 
voorbereid. Nederland neemt deel in zes van de acht taakgroepen die deze raadswerkgroep heeft 
opgericht het beleid op specifieke onderwerpen te versterken en is hiermee de lidstaat die actief 
is in het grootste aantal taakgroepen. Het gaat om de taakgroepen over geweld tegen vrouwen, 
seksuele geaardheid, doodstraf, mensenrechtenverdedigers, mensenrechtendialogen, en 
kinderrechten. Specifiek heeft Nederland zich sterk ingezet voor de uitvoering van EU-
richtsnoeren over de rechten van kinderen en voor meer aandacht voor bestrijding van 
  
15
In paragraaf 8.7 wordt ingegaan op het Nederlandse mensenrechtenbeleid ten aanzien van de afzonderlijke 
lidstaten van de EU (en andere Europese landen). 
16
Het Jaarverslag van de EU over de mensenrechten 2008 (document 14146/2/08 REV 2) beslaat de periode juli 
2007-juni 2008 en is te vinden op de website van de Raad van de Europese Unie (link:  
http://www.consilium.europa.eu/uedocs/cmsUpload/st14146-re02.nl08.pdf)
61

Deze zijn tot nu toe gesloten met twaalf van de zestien partnerlanden behorende bij het ENB. 
De ontwikkeling van de actieplannen wordt jaarlijks weergegeven in voortgangsrapportages die 
18
alle samenwerkingsgebieden bestrijken, inclusief mensenrechten . Met de buurlanden van de 
Unie wordt het thema mensenrechten besproken in subcomités, waarin vertegenwoordigers van 
hoog ambtelijk niveau van de Europese Commissie, Raadssecretariaat, EU-lidstaten en het 
partnerland zitting hebben. Daarnaast heeft Nederland zich er bij diverse gelegenheden voor 
ingezet dat tijdens de bijeenkomsten van de subcomités over mensenrechten de mogelijkheid 
wordt geboden om individuele gevallen van mensenrechtenschendingen aan de orde te stellen. 
In het kader van de EU-toetredingsonderhandelingen met Kroatië en Turkije houdt Nederland 
ook wat betreft de mensenrechtensituatie een vinger aan de pols middels de politieke dialoog 
tussen deze landen en de Europese Commissie. Mensenrechten vormen een essentieel onderdeel 
van de politieke Kopenhagen criteria waaraan landen moeten voldoen om in aanmerking te 
komen voor lidmaatschap van de EU. Bij de onderhandelingen over de overname van het acquis
communautaire, het geheel aan Europese wet- en regelgeving, komen de mensenrechten 
uitgebreid aan bod in hoofdstuk 23, dat handelt over 'rechterlijke macht en fundamentele 
vrijheden'. Aan Kroatië is in december 2007 huiswerk meegegeven in de vorm van zogenaamde 
openingsijkpunten op het terrein van minderhedenbeleid en hervorming van de rechterlijke 
macht, waaraan het land moet voldoen voordat de onderhandelingen over dit hoofdstuk van start 
kunnen gaan. Voor Turkije wordt in de raadswerkgroep voor uitbreiding nog gesproken over de 
openingsijkpunten die de EU vervuld wil zien.        
Azië
In de relatie met Azië is in diverse fora en bilateraal aandacht besteed aan de mensenrechten. 
Belangrijke momenten daarin vormden het afgelopen najaar  de EU-India top van 29 september 
en de ASEM-top van 24-25 oktober. De Europese Unie zette er bij dergelijke gelegenheden 
steeds op in de mensenrechten hoog op de agenda te plaatsen. De situatie in Birma heeft in de 
afgelopen maanden opnieuw bijzondere aandacht gekregen in de mensenrechtendialoog met de 
Aziatische partners. Onder andere tijdens de ASEM-top vormde de situatie in Birma een 
belangrijk agendapunt. Tijdens de ASEM-top is op aandringen van de EU ook stilgestaan bij het 
60-jarige bestaan van de Universele Verklaring van de Rechten van de Mens.
De EU streeft ernaar te komen tot vrijhandelsakkoorden met India, de ASEAN landen (zonder 
Laos, Cambodja en Birma/Myanmar) en Zuid Korea. Nederland heeft zich sterk gemaakt voor 
de opname van een mensenrechtenclausule in die akkoorden. Het resultaat is dat met alle 
onderhandelingspartners naast de handelsbesprekingen ook overleg zal worden gestart gericht 
op vernieuwing van de bestaande partnerschaps- en samenwerkingsovereenkomsten (PSO). De 
politieke clausules en de mensenrechtenclausule zullen in deze overkoepelende overeenkomsten 
een plaats krijgen. 
  
18
Deze rapportages zijn op 19 mei 2008 aan de Kamer gestuurd.
63

werken. Nederland heeft binnen de EU consequent het belang onderstreept van volledige 
samenwerking van de landen in de Westelijke Balkan met het Joegoslavië tribunaal.
Oostelijke buren van de EU
De mensenrechten speelden ook in 2008 een grote rol in de relatie met de oostelijke buren van 
de EU. In de samenwerkingsraden met de verschillende landen (Armenië, Azerbeidzjan, 
Georgië, Oekraïne, Kazachstan) stond het steeds op de agenda. In de samenwerkingsraad van 
Oezbekistan (september 2008) heeft de EU mede op aandringen van Nederland specifieke 
aandacht gevraagd voor de situatie van kinderen in de katoensector. Daarnaast is er in 2008 een 
mededeling van de Commissie verschenen over het Oostelijk Partnerschap, waarin wordt 
gesteld dat de verrijking van de relatie met de oostelijke landen van het Europese 
Nabuurschapsbeleid afhankelijk is van de mensenrechtensituatie in deze landen. Zie voorts 
paragraaf 8.7.
Roma
Nederland is verheugd met de huidige Europese aandacht voor de positie van de 8 tot 10 
miljoen Roma, de grootste minderheidsgroep in de Unie. Van alle bevolkingsgroepen in Europa 
hebben zij de meeste achterstand wat betreft toegang tot onderwijs, gezondheidszorg, werk en 
huisvesting. Tijdens de Europese Raad van 11 en 12 december 2008 zijn daarom conclusies van 
de Raad van 8 december over de integratie van Roma herbevestigd. Hierin worden de 
Commissie en lidstaten verzocht rekening te houden met de situatie van Roma bij het maken 
van beleid op diverse terreinen: grondrechten, armoede- en discriminatiebestrijding, gelijkheid 
van vrouwen en mannen, toegang tot onderwijs, huisvesting, gezondheid, werk, justitie en 
cultuur. Het staat Commissie en lidstaten vrij om voor 2009 en 2010 maatregelen op de 
genoemde terreinen te bepalen. Eveneens moeten bestaande Europese instrumenten, zoals de 
structuurfondsen, het pre-toetredingsinstrument, en het nabuurschapsinstrument beter worden 
gebruikt. De Commissie wordt verzocht uiterlijk medio 2010 aan de Raad te rapporteren over de 
voortgang van de integratie van Roma en in samenwerking met de komende voorzitters vanaf 
2010 (Spanje, België, Hongarije) een nieuwe Roma-top te organiseren. Ook wordt de 
Commissie verzocht een geïntegreerd Europees platform te organiseren voor de uitwisseling 
van best practices, en hierbij ook de Roma civil society te betrekken. 
Verder is Nederland van mening dat internationale organisaties die zich met Roma 
bezighouden, waaronder de EU, beter moeten samenwerken. Daarom heeft Nederland in 
november een driedaagse bijeenkomst georganiseerd om de diverse internationale organisaties 
die zich met Roma-beleid bezig houden (EU, Raad van Europa, OVSE, UNDP, UNHCR en de 
Wereldbank) bijeen te brengen om zo meer samenwerking en coördinatie van de activiteiten te 
bevorderen. Dit heeft geresulteerd in concrete aanbevelingen die zijn aangeboden in de 
informele Roma-contactgroep, die bestaat uit diverse internationale organisaties en Roma-
groeperingen.
65

Samen gaat het beter II
In Ecuador hebben de ambassades van EU-landen en de Europese Commissie het initiatief 
genomen om zichzelf te organiseren in zestien informele werkgroepen, ieder met een thema op 
het gebied van ontwikkelingssamenwerking, goed bestuur of mensenrechten. Hiermee willen 
de ambassades de uitwisseling van informatie op de verschillende thema’s verbeteren, zodat 
men beter van elkaar weet wat er wordt gedaan en zo effectiever kan werken. Nederland 
coördineert de werkgroep over mensenrechten.
6.2 Verenigde Naties 
Mensenrechten en de VN zijn onlosmakelijk met elkaar verbonden. De VN vormt de bakermat 
van mensenrechten en speelt nog altijd een onmisbare rol bij het toezicht houden op de 
wereldwijde naleving van mensenrechten. De universele samenstelling van de VN maakt het 
mensenrechtenwerk binnen deze organisatie niet altijd even gemakkelijk, maar tegelijk ook van 
unieke waarde. Nederland speelt hierin een actieve rol. Mede als blijk van erkenning voor deze 
rol, was Nederland in 2008 voorzitter van de Derde Commissie van de AVVN en Nederland 
heeft zich bijzonder ingespannen om binnen de verschillende delen van de Verenigde Naties, 
met name de VN-mensenrechtenraad en de Derde Commissie van de AVVN, goede resultaten 
te behalen op mensenrechtengebied. Waar het thematische initiatieven betreft, is dit in de 
meeste gevallen reeds aan de orde gekomen in de betreffende paragrafen. In overeenstemming 
met de strategische inzet die in de mensenrechtenstrategie is opgenomen, heeft Nederland zich 
tevens voortdurend ingespannen om binnen de VN ernstige landensituaties op de agenda te 
krijgen en te houden. Deze paragraaf biedt een overzicht van deze resultaten en gaat in meer 
algemene zin in op de rol die Nederland binnen de VN speelt ten aanzien van mensenrechten. 
Integratie van mensenrechten in de VN
Nagenoeg al het werk van de vele VN-organisaties en instellingen is op enigerlei wijze relevant 
voor het beschermen en bevorderen van mensenrechten. Dit geldt ook voor andere 
internationale organisaties, waaronder de financiële instellingen. Het is van belang dat dit in de 
praktijk tot uiting komt en dat de betrokkenheid bij mensenrechten zo expliciet mogelijk wordt 
gemaakt. Zoals voorzien in de mensenrechtenstrategie, heeft Nederland onder meer in de 
beheersraden van de VN-instellingen, tijdens de jaarvergaderingen van ontwikkelingsbanken en 
in bilaterale gesprekken in de marge van deze bijeenkomsten het belang van het integreren van 
mensenrechten in het werk en de activiteiten van de betreffende organisaties benadrukt. 
Nederland maakt zich bovendien sterk voor implementatie van het One UN model, dat moet 
leiden tot een meer geïntegreerde benadering van de VN-inspanningen op landenniveau. Het is 
positief dat de voortschrijdende implementatie van dit model leidt tot een stevigere verankering 
van dwarsdoorsnijdende onderwerpen – waaronder mensenrechten – in het werk van de VN.
67

mensenrechtenverdedigers, geweld tegen vrouwen, marteling. Ook werd het recht op water en 
sanitatie als mensenrecht erkend en vond een speciale zitting plaats over het recht op voedsel. 
Nederland heeft zich ook sterk gemaakt om de onafhankelijke rol van de Hoge Commissaris ten 
opzichte van de Raad te handhaven. Hierin zijn we vooralsnog geslaagd. Om deze rol te 
versterken is de jaarlijkse bijdrage in 2008 verhoogd tot 7,5 miljoen per jaar (zie ook paragraaf 
7.2). Ook ging de Universal Periodic Review (UPR) van start, tot op heden met relatief 
positieve resultaten (zie hieronder).
Er zijn ook minder positieve resultaten behaald, zoals het beëindigen van de mandaten van de 
rapporteurs voor Wit-Rusland en Cuba, afschaffing van het landenmandaat voor Liberia en 
verlenging van het landenmandaat voor Soedan met slechts zes maanden. Ook te betreuren zijn 
de consistent eenzijdige veroordelingen van Israël. Nederland heeft zich herhaaldelijk zeer 
krachtig ingezet om dit tegen te gaan, vaak met succes. Een andere zorgelijke ontwikkeling 
betreft de gepolariseerde discussies over onderwerpen als godslastering en racisme in het kader 
van het Durban-proces. Op dit laatste punt maakt Nederland zich ernstige zorgen, omdat een 
geplande follow-up conferentie over racisme (de Durban Review conferentie) wederom dreigt 
uit te lopen op een eenzijdige veroordeling van Israël. Nederland spant zich momenteel samen 
met de EU-partners en andere gelijkgezinde landen in om een positieve invloed uit te oefenen 
op de ontwikkelingen. De huidige stand van zaken in de onderhandelingen over een 
slotdocument voor deze conferentie stemmen echter niet hoopvol en kunnen wellicht leiden tot 
een terugtrekking uit het proces.
De minderheidspositie waarin Nederland en gelijkgezinde landen zich bevinden maakt het 
20
moeilijk om een doorslaggevende invloed te hebben op de resultaten. De meerderheid van de 
leden van de Mensenrechtenraad, aangevoerd door de OIC, met als woordvoerder Pakistan, de 
Afrikaanse Groep met als woordvoerder Egypte en de Non-Aligned Movement (NAM) 
aangevoerd door Cuba, zijn er op uit de positie van de Raad aanzienlijk te verzwakken en doen 
hierbij een beroep op nationale soevereiniteit en niet-inmenging in binnenlandse 
aangelegenheden. Met name het klassieke instrument van de landenmandaten en speciale 
rapporteurs zijn deze landen een doorn in het oog. De verwachting is dat in de toekomst de 
landenmandaten verder onder druk komen te staan. Bovendien slaagt deze groep landen erin om 
onderwerpen zoals het Midden Oosten, racisme, het recht op ontwikkeling en godsdienstlaster 
op de agenda van de Raad te houden.
De discussies die in de Raad plaatsvinden zijn echter een afspiegeling van het internationale 
denken over mensenrechten en mogen door Nederland niet uit de weg worden gegaan. 
Nederland is van mening dat de Raad nog immer voldoende mogelijkheden biedt om de 
universaliteit van de mensenrechten te blijven benadrukken en toe te zien op de naleving van 
mensenrechten op landenniveau. Nederland is als lid binnen de Raad een actieve speler en hecht 
met name groot belang aan het behandelen van landensituaties in de Raad, het behoud van 
landenrapporteurs, een goede uitvoering van de Universal Periodic Review, betekenisvolle 
participatie van NGO’s en de onafhankelijkheid van het kantoor van de Hoge Commissaris van 
de Mensenrechten. De afgelopen sessies van de Raad (eind september is de negende sessie 
  
20
De Mensenrechtenraad bestaat uit 47 lidstaten (13 Afrikaanse, 13 Aziatische, 6 Oost Europese, 8 Latijns 
Amerikaanse en 7 Westerse) die over een periode van drie jaar worden verkozen. Zie voor een actueel overzicht 
van het lidmaatschap: www.ohchr.org/english/bodies/hrcouncil/membership.htm. In 2008 werden de volgende 
landen (her)kozen als lid: Argentinië, Bahrein, Brazilië, Burkina Faso, Chili, Frankrijk, Gabon, Ghana, Japan, 
Pakistan, Zuid Korea, Slowakije, Oekraïne, VK en Zambia.
69

Sessie 1 Sessie 2 Sessie 3
(7-18 april 2008) (5-16 mei 2008) (1-15 december 2008)
Bahrein Gabon Botswana
Ecuador Ghana Bahama's
Tunesië Peru Burundi
Marokko Guatemala Luxemburg
Indonesië Benin Barbados
Finland Zuid-Korea Montenegro
Verenigd Koninkrijk Zwitserland Verenigde Arabische Emiraten
India Pakistan Israël
Brazilië Zambia Liechtenstein
Filipijnen Japan Servie
Algerije Oekraïne Turkmenistan
Polen Sri Lanka Burkina Faso
Nederland Frankrijk Kaapverdië
Zuid-Afrika Tonga Colombia
Tsjechië Roemenië Oezbekistan
Argentinië Mali Tuvalu
Nederland zal erop blijven aandringen dat de aanbevelingen die uit de review zijn 
voortgekomen daadwerkelijk worden geïmplementeerd en dat de implementatie ervan door de 
Raad wordt getoetst. De uitkomsten van de UPR kunnen door Nederland en de EU ook 
overigens ook worden gebruikt in dialogen met derde landen. Zo heeft minister Verhagen 
tijdens zijn bezoek aan Algerije de uitkomst van de UPR-behandeling van dat land met de 
autoriteiten besproken. 
Een drietal landen (Tunesië, Afghanistan en de Verenigde Arabische Emiraten) hebben 
inmiddels contact opgenomen met Nederland over de UPR. Zij hebben aangegeven graag 
gebruik te maken van de Nederlandse kennis en ervaring bij de voorbereidingen van hun UPR-
examen.  
Tijdens de eerste rondes van de Universal Periodic Review van de VN-mensenrechtenraad is 
overigens wel gebleken dat het NGO’s sterk wordt bemoeilijkt side-events te organiseren 
waarin de landensituaties kunnen worden besproken. Dit geldt ook voor NGO’s die een 
consultatieve status bij de VN hebben. Nederland spant zich er actief voor in om door NGO’s 
georganiseerde side events toch doorgang te laten vinden, omdat deze activiteiten van grote 
waarde kunnen zijn voor het effectief functioneren van de UPR. Overigens zijn NGO’s zoals 
Human Rights Watch per saldo positief over het verloop van de UPR en het effect op de 
71

Stemuitslagen landenresoluties Derde Commissie 2008
Voor Tegen Onthouding
Birma 89 29 63
Noord-Korea 95 24 62
Iran 70 51 60
Een analyse van de stemmingen laat zien dat vooral Westerse en gelijkgezinde 
Latijnsamerikaanse landen voor landenresoluties stemmen, gematigde Aziatische en Afrikaanse 
landen veelal onthouden, terwijl hardliners zoals China, Pakistan, Venezuela, Zimbabwe, 
Rusland, Iran en Cuba tegen stemmen. Een opvallende koers werd gevaren door Servië, dat zich 
geen enkele keer bij de EU-positie aansloot. 
Thematische resoluties
Alle door Nederland en de EU ingediende of gesteunde thematische initiatieven waren eveneens 
succesvol, waaronder de resoluties over kinderrechten, geweld tegen vrouwen, een moratorium 
op de doodstraf en de resolutie over religieuze tolerantie. Deze resoluties, waarvan hieronder 
een kort overzicht wordt gegeven, zijn in de betreffende thematische paragrafen van deze 
rapportage reeds aan de orde gekomen (respectievelijk 3.5, 3.4, 3.1 en 3.3.). 
De Nederlandse delegatie heeft zich actief ingezet voor een goed resultaat in de 
onderhandelingen over een alomvattende resolutie over de rechten van het kind. De resolutie 
bevat goede verwijzingen naar seksueel geweld in conflict en de positie van kinderen in 
strafprocedures. Kinderarbeid stond tijdens de onderhandelingen centraal. Op Nederlands 
initiatief roept de resolutie op tot tijdsgebonden plannen ter implementatie van de ILO conventie 
op het gebied van kinderarbeid. Extra aandacht wordt gevraagd voor de ergste vormen van 
kinderarbeid. Mede door tegenstand van de Europese Commissie en een aantal EU-lidstaten, 
bleken ambitieuze passages op het gebied van handelsmaatregelen en kinderarbeid onhaalbaar. 
In een nationale verklaring heeft Nederland het belang benadrukt van het tegengaan van 
kinderarbeid en het betrekken van handelsmaatregelen daarbij. 
De Nederlands-Belgische VN-resolutie inzake geweld tegen vrouwen is met consensus 
aangenomen, waarbij maar liefst 112 andere landen de tekst mede indienden. Deze resolutie 
roept de secretaris-generaal van de Verenigde Naties op de VN-inspanningen ter bestrijding van 
het geweld tegen vrouwen te intensiveren en de daders te bestraffen. 
Een belangrijke doorbraak was het aannemen van de mede door de EU ingediende resolutie 
waarin landen worden opgeroepen een moratorium op de doodstraf in te voeren, als eerste stap 
richting universele afschaffing van de doodstraf. Na langdurige en verhitte onderhandelingen en 
een wereldwijde lobby door Nederland en EU-partners werd de resolutie uiteindelijk met 105 
voorstemmen, 48 tegenstemmen en 31 onthoudingen aangenomen. Dit goede resultaat was 
mede te danken aan een intensieve en goed gecoördineerde lobby waaraan Nederland heeft 
bijgedragen.
Op Nederlands initiatief heeft de EU een resolutie over religieuze tolerantie ingediend. De tekst 
van de resolutie is door Nederland opgesteld en ook gedurende de onderhandelingen heeft 
Nederland een essentiële rol gespeeld. De resolutie, die eveneens met consensus is aangenomen, 
73

Het bestrijden van discriminatie van homoseksuelen is een ander speerpunt van Nederland 
binnen de Raad van Europa. Dat heeft onder meer geleid tot de instelling van een werkgroep die 
het Comité van Ministers (CM) zal adviseren over een richtlijn inzake homoseksualiteit van de 
Raad van Europa. Nederland heeft zitting in deze werkgroep. Daarnaast is, evenals voorgaande 
jaren, een Nederlandse LGBT-deskundige gedetacheerd op het secretariaat van de 
Mensenrechtencommissaris (zie ook paragraaf3.7). Daarnaast zijn in het afgelopen jaar ook in 
het personeelsbeleid van de RvE zelf gelijke rechten voor partners van RvE-ambtenaren 
opgenomen. 
De Roma vormen binnen Europa één van de grootste minderhedenbevolkingen. Nederland was 
in 2008 gastland van de Roma-werkgroep van de RvE en heeft daarnaast in november een 
driedaagse conferentie in Den Haag georganiseerd om de diverse internationale organisaties die 
zich met Roma-beleid bezig houden bijeen te brengen (zie paragraaf 6.1).
Ook is in het kader van de Raad van Europa aandacht besteed aan het onderwerp transitional 
justice (zie paragraaf 4.3).
Concentratie op kerntaken en een solide financiële basis
Om haar essentiële functie in de Europese mensenrechtenarchitectuur goed te kunnen uitvoeren, 
is het noodzakelijk dat de RvE een slagvaardige organisatie is, zowel qua activiteiten als qua 
middelen. 
De RvE bevindt zich in een voortdurend hervormingsproces teneinde de efficiëntie te vergroten, 
waarbij onder andere herverdeling van budget richting kerntaken plaatsvindt. Nederland 
moedigt dit proces actief aan en heeft zich net als voorgaande jaren ingezet voor een duidelijke 
focus op de kernactiviteiten van de Raad. Daarbij is een solide financiële basis voor de 
kerninstellingen van de RvE als het Hof, de mensenrechtencommissaris, het Comité tegen 
foltering, het Comité tegen racisme en intolerantie en de Venetiëcommissie noodzakelijk. 
Nederland heeft in het kader van de budgetonderhandelingen voor 2009 aangegeven bereid te 
zijn te praten over reële toename van het budget. 
Daarnaast draagt Nederland buiten het reguliere budget om bij aan een aantal mensenrechten-
activiteiten van de Raad van Europa. Zo is een bedrag van 600.000 euro (uit het 
Mensenrechtenfonds) bestemd voor vrijwillige bijdragen voor de periode 2007-2009. Hieruit 
hebben onder andere het bureau van de Mensenrechtencommissaris en een assistentieproject in 
Wit-Rusland bijdragen ontvangen. Ook draagt Nederland 250.000 euro bij aan het recentelijk 
opgerichte Human Rights Trust Fund. Uit dit fonds worden structurele maatregelen ter 
versterking van de nationale rechtsstelsels gefinancierd bedoeld om de implementatie van het 
Europees Verdrag voor de Rechten van de Mens te bevorderen. Beoogd resultaat is hierdoor de 
werklast van het Hof te verminderen en daarmee effectiviteit van het Hof te verbeteren.
In 2008 werd het fonds aangewend ter bevordering van effectieve uitvoering van nationale en 
internationale rechterlijke uitspraken en ter ondersteuning van het werk van de 
Mensenrechtencommissaris in het door het conflict getroffen Zuid-Ossetië. Tevens financiert 
Nederland twee extra medewerkers bij de griffie van het Hof, twee medewerkers van het 
Secretariaat van de Raad van Europa en de medewerker van het HELP-programma. De 
continuering van dit programma, dat hulp verleent aan lidstaten bij de implementatie van 
Europese regelgeving, is door Nederlandse inzet in ieder geval voor 2009 veilig gesteld.
75

groepen in een aantal Oost-Europese en Centraal-Aziatische OVSE-landen (zie ook paragraaf 
3.3). Daarnaast vroeg Nederland tijdens de HDIM aandacht voor de positie van Roma in de 
OVSE-regio. Ook benadrukte Nederland dat het mandaat van het mensenrechtenkantoor van de 
OVSE (ODIHR) nadrukkelijk álle vormen van discriminatie omvat, inclusief discriminatie van 
homoseksuelen. Nederland zal ook in de toekomst aandacht blijven vragen voor een 
evenwichtige benadering van tolerantie en non-discriminatievraagstukken, o.a. in het kader van 
de zogenaamde Supplementary Human Dimension Meetings binnen de menselijke dimensie van 
de OVSE.
Ook nam Nederland binnen de OVSE actief deel aan discussies over verkiezingswaarneming, 
zodat ook in de toekomst zinvolle verkiezingswaarneming in OVSE-deelnemende staten 
mogelijk blijft. Het Fins voorzitterschap heeft om specifieke Nederlandse inbreng gevraagd 
voor de organisatie van een tweetal seminars op het gebied van verkiezingen.
Nederland vraagt tijdens OVSE-bijeenkomsten politieke aandacht voor individuele 
mensenrechtenverdedigers en voert overleg met hen (laatstelijk tijdens de OVSE Ministeriële 
Raad in Helsinki op 4 en 5 december). Daarnaast steunt Nederland hen in praktische zin door 
via de OVSE financieel bij te dragen aan hun participatie aan bijeenkomsten van de HDIM. 
Door een persoonlijk interventie heeft minister Verhagen ervoor gezorgd dat tijdens de recente 
OVSE Ministeriële Raad in Helsinki NGO-aanwezigheid mogelijk was bij de slotzitting. 
Nederland heeft in OVSE-kader ook aandacht gevraagd voor het gebruik van clustermunitie en 
het effect ervan op de menselijke veiligheid. Tijdens de Ministeriële Raad in Helsinki heeft 
Nederland benadrukt dat gezien de uitwerking van clustermunitie bij inzet ervan extra 
voorzichtigheid moet worden betracht in situaties waarbij de kans bestaat dat burgerslachtoffers 
worden gemaakt. Daarnaast heeft Nederland de OVSE-lidstaten die nog geen partij zijn bij het 
Verdrag inzake Clustermunitie opgeroepen dit alsnog te worden.
Nederland heeft de afgelopen tijd overleg gevoerd met Kazachstan om te zien hoe de 
voorbereiding op het Kazachstaans OVSE-voorzitterschap in 2010 kan worden ondersteund. 
Kazachstan zal in aanloop naar het OVSE-voorzitterschap nauwlettend worden gevolgd in de 
vervulling van zijn verplichtingen binnen de menselijke dimensie. In dit kader bepleitte minister 
Verhagen in het gesprek met zijn Kazachse counterpart tijdens de OVSE Ministeriële Raad in 
Helsinki (4 en 5 december j.l.) voor een continue gedachte-uitwisseling over de Wet op de 
Godsdienstvrijheid met alle betrokken partijen. 
Tenslotte blijft Nederland binnen de OVSE het werk van de in Den Haag gevestigde OVSE 
Hoge Commissaris voor Nationale Minderheden ondersteunen. Dit gebeurt door een financiële 
bijdrage voor het kantoor en op ad hoc basis met steun voor concrete projecten. 
77

De projecten verschillen per land, al naar gelang de mensenrechtenproblemen die zich ter 
plekke voordoen en de mogelijkheden die er zijn om te interveniëren. Projecten zijn onder 
andere gericht op voorkomen van geweld tegen vrouwen door betere wetgeving en naleving 
daarvan, hulp aan slachtoffers van mensenrechtenschendingen door middel van 
rehabilitatiecentra, bevorderen van vrijheid van meningsuiting en mediadiversiteit, bevorderen 
van eerlijke toegang tot onafhankelijke rechtspraak, non-discriminatie van minderheden, 
mensenrechten en terrorismebestrijding en mensenrechtentraining aan ordehandhavingstroepen. 
Ook is, in overeenstemming met de mensenrechtenstrategie, het thema vrijheid van godsdienst 
25
en levensovertuiging expliciet opgenomen in de beleidsregels van het fonds.
Het is de verwachting dat ambassades in de komende jaren nog actiever dan tot nu toe 
mensenrechtenactiviteiten zullen identificeren. Hier is in voorzien met de voorgenomen groei 
van het Mensenrechtenfonds. Maar er zijn ook ‘witte vlekken’, landen waar ernstige 
mensenrechtenschendingen voorkomen, en waar Nederland tot nu toe geen 
mensenrechtenactiviteiten ondersteunt. Soms kan dat ook niet. Een voorbeeld is Noord Korea, 
waar de overheid geen enkele politieke wil tot verandering toont en waar geen maatschappelijk 
middenveld is dat kan worden ondersteund. De enige manier om in dergelijke situaties 
verandering te weeg te brengen is door praktische hulp te bieden via internationale NGO’s of 
VN-instanties. In andere landen met ernstige mensenrechtenschendingen is het soms wat 
eenvoudiger mensenrechtenactiviteiten te ondersteunen, omdat daar wel een maatschappelijk 
middenveld aanwezig is dat verandering nastreeft. Het streven is om ook in landen als 
bijvoorbeeld Oezbekistan, Eritrea, Qatar en Tsjaad niet alleen van ons te laten horen, maar dit 
ook te gaan ondersteunen middels financiering van mensenrechtenactiviteiten.
7.2 Ondersteuning van mensenrechtenactiviteiten van internationale organisaties 
Nederland ondersteunt diverse internationale organisaties op het gebied van mensenrechten. In 
totaal was hier in 2008 een bedrag mee gemoeid van 9.264.326 euro. Hiermee zijn 
mensenrechtenactiviteiten gefinancierd van OHCHR, de Raad van Europa, de OVSE, UNICEF 
en het UN Development Programme (UNDP). 
Het grootste deel van dit budget is besteed aan de ondersteuning van het kantoor van de VN-
Hoge Commissaris voor de Rechten van de Mens (OHCHR). Nederland is een belangrijke 
donor van dit kantoor en heeft in 2008 zijn bijdrage verhoogd van 6 miljoen euro tot 7,5 miljoen 
euro per jaar. Het in het actieplan vermelde streven om tot de vijf grootste donoren van het 
kantoor te blijven behoren is hiermee ruimschoots waargemaakt. De door Nederland gesteunde 
activiteiten zijn gericht op het voorkomen van schendingen van en het zekerstellen van respect 
voor de mensenrechten, het bevorderen van internationale samenwerking, het coördineren van 
mensenrechtenactiviteiten en -programma’s en het integreren van mensenrechten in het gehele 
VN-apparaat. 
Nederland is van mening dat de onafhankelijkheid van OHCHR een cruciale factor is in het 
uitdragen en monitoren van mensenrechten. De verhoogde en niet-geoormerkte Nederlandse 
financiële bijdrage past in het streven van Nederland om de onafhankelijke positie van de 
  
25
De volledige tekst van de beleidsregels voor het mensenrechtenfonds zijn gepubliceerd in de Staatscourant van 
21 september 2007 (nr. 183, pagina 12).
79

met de overheid, via steun aan NGO’s en door instituties te versterken die zeggenschap en 
aanspreekbaarheid van de overheid bevorderen. In zeven partnerlanden zet Nederland pilot-
programma’s op om de verantwoording van overheden aan de eigen burgers (‘domestic 
accountability’) te bevorderen. In november 2008 werden de conceptvoorstellen voor deze 
pilots in Benin, Bolivia, Ghana, Mozambique, Rwanda, Tanzania en Zambia besproken. Een 
steeds meer beproefde methode om de overheid op mensenrechtenbeleid aan te spreken is het 
kritisch volgen van de toewijzing van nationale begrotingsmiddelen voor de realisatie van 
mensenrechten. Daarnaast worden ook ondersteunende activiteiten in partnerlanden 
gefinancierd. In Ghana nam de Nederlandse ambassade met succes deel aan een lobby die 
resulteerde in het introduceren van gender in de begrotingen van de ministeries van gezondheid, 
onderwijs en landbouw. Tegelijk droeg Nederland in het kader van de Schoklandakkoorden bij 
aan een Nationaal Actieplan om de uitvoering van wetgeving tegen huiselijk geweld te 
bevorderen. In Ethiopië verleende de ambassade steun aan organisaties die met succes opkomen 
voor de rechten van vrouwen, waardoor goede resultaten bereikt werden op het gebied van 
slachtofferhulp en veilige abortus. In Mozambique steunde de ambassade de provincie Nampua 
op het gebied van verantwoording aan de eigen burgers. De ambassade gaf steun aan NGO’s in 
Nampua om sectorale en thematische platforms op te zetten om hun dialoog met het provinciale 
bestuur vorm te geven.
In totaal werd in de OS-partnerlanden 2008 voor 117 miljoen Euro besteed aan activiteiten die 
zijn gericht op goed bestuur, mensenrechten en versterking van de rechtstaat. 
Tevens worden uit de subsidiekaders TMF/MFS en SALIN enkele mensenrechtenorganisaties 
ondersteund. Deze organisaties, zoals de Association for the Prevention of Torture en de World 
Council on Religion and Peace, dragen bij aan implementatie van de prioritaire doelstellingen 
van de mensenrechtenstrategie.
Mensenrechten in partnerlanden: Uganda
Bij de Sebei-stam in Kapchorwa (en enkele andere stammen) in Uganda worden vrouwen 
en meisjes nog altijd genitaal verminkt. De organisatie Reproductive, Educative And 
Community Health Programme (REACH) heeft in de afgelopen 10 jaar baanbrekend werk 
in Kapchorwa verricht (onder meer met steun van UNFPA). Het aantal gevallen van 
genitale verminking is daar drastisch gedaald. Om haar campagne in Kapchorwa te 
kunnen voortzetten en uit te breiden in andere delen van het land en om genitale 
verminking definitief uit te bannen heeft REACH in 2007 een bijdrage ontvangen van 
ambassade Kampala. Met deze steun heeft REACH onderzoek gedaan naar de 
verspreiding van genitale verminking in andere delen van het land. REACH acht nu de tijd 
rijp voor een nationaal verbod op en strafbaarstelling van genitale verminking. Met behulp 
van de bijdrage van de ambassade richt REACH zich hier nu op. 
81

7.5 Vakbondsmedefinancieringsprogramma 
Het Vakbondsmedefinancieringsprogramma (VMP) is een belangrijk instrument bij het 
ondersteunen van de vakbeweging en het bevorderen van vakbonds- en arbeidsrechten 
wereldwijd. De twee uitvoerders van het programma zijn FNV en CNV. Zij richten zich onder 
meer op verbetering van de naleving van internationaal erkende vakbonds- en arbeidsrechten, 
versterking van de vakbeweging in ontwikkelingslanden, stimuleren van de sociale dialoog, 
bestrijding van kinderarbeid en versterking van de positie en participatie van vrouwen in 
vakbondsstructuren. Zij zijn werkzaam in landen als Colombia, Guatemala, Ghana, Pakistan, 
Indonesië, Sri Lanka, Cambodja en Zimbabwe, waar sprake is van (structurele) schendingen van 
vakbonds- en arbeidsrechten. Hun inzet varieert van capaciteitsversterking en internationale 
lobby tot gerichte acties met als doel overheden tot naleving van vakbonds- en arbeidsrechten te 
bewegen. In Colombia is bijvoorbeeld gewerkt aan capaciteitsversterking van vakcentrales, 
zodat zij beter in staat zijn onderwerpen als gelijke betaling bij gelijk werk te agenderen en de 
participatie en representatie van vrouwen binnen vakbondsstructuren te vergroten. In Guatemala 
is de nationale vakcentrale ondersteund om zo de sociale dialoog tussen vakbonden, overheid en 
werkgeversorganisaties over arbeidsrechten te stimuleren.
Met het vakbondsmedefinancieringsprogramma is jaarlijks ongeveer 16 miljoen euro gemoeid. 
In het nieuwe VMP 2009-2012 zullen de vakbondsactiviteiten meer worden geconcentreerd in 
OS-partnerlanden. Hierdoor kan meer synergie worden bereikt tussen de verschillende 
beleidsinstrumenten, waardoor de effectiviteit van de hulp wordt vergroot. 
83

Tijdens het bezoek heeft de minister gesproken met vertegenwoordigers van 
mensenrechtenorganisaties en de advocaat van een mensenrechtenverdediger. De ambassade 
heeft in 2008 eveneens de Nederlandse zorgen over nieuwe restrictieve maatregelen tegen de 
Algerijnse rooms-katholieke en protestantse minderheden met de autoriteiten besproken. In de 
rechtszaak tegen mensenrechtenverdediger Amine Sidhoum, die zich in de Algerijnse pers 
kritisch zou hebben uitgelaten over gerechtelijke vonnissen, heeft de Nederlandse ambassade in 
Algiers bovendien meerdere zittingen bijgewoond. 
Nederland heeft zich op EU-niveau hard gemaakt voor het bespreken van individuele gevallen 
van mensenrechtenschendingen in Egypte, bijvoorbeeld bij de besprekingen in het EU-Egypte 
subcomité politieke zaken en mensenrechten. Nederland biedt financiële ondersteuning aan de 
Egyptische National Council for Human Rights (NCHR) sinds diens oprichting in 2003. 
Nederland is momenteel met de NCHR in overleg om verdere steun meer toe te spitsen op het 
onderwerp 'marteling' en in het bijzonder het versterken van de NCHR bij het documenteren van 
formele klachten van marteling. De Nederlandse ambassade voert voorts regelmatig gesprekken 
over mensenrechten met de onderminister voor mensenrechten, het ministerie van Buitenlandse 
Zaken, het ministerie voor internationale samenwerking, religieuze leiders, Nederlandse en 
Egyptische NGO’s en de National Council for Women (NCW). De ambassade verzorgde een 
presentatie van een rapport over godsdienstvrijheid door Human Rights Watch en de Egyptian 
Organisation for Human Rights. Er is een bezoek aan Nederland gefaciliteerd van de 
Egyptische ‘liaison judge’ waarbij hij met het ministerie van Justitie en het Permanent Bureau 
van Haags Kinderverdrag heeft gesproken over kindontvoeringen. De ambassade woonde 
tevens rechtszaken bij van onder andere Ibrahim Eissa, journalist en hoofdredacteur van Al-
Dostour, en Maher al-Gohari, een bekeerling die vecht voor registratie van zijn (christelijke) 
geloof op zijn identiteitskaart. Ook is de ambassade aanwezig geweest bij rechtszaken inzake de 
sluiting van twee NGO’s. Via de ambassade worden diverse mensenrechtenprojecten in Egypte 
ondersteund. 
Aandacht voor mensenrechten heeft een belangrijke plaats in het Nederlandse beleid ten aanzien 
van Irak. Kwesties als eerwraak, positie van vrouwen en minderheden zijn door Nederland bij 
herhaling opgebracht tijdens bilaterale contacten met Irakese en Koerdische autoriteiten. 
Speciaal aandachtspunt is de positie van religieuze minderheden. Minister Verhagen heeft naar 
aanleiding van de moord op aartsbisschop Rahho in maart 2008 bij de Irakese regering 
aangedrongen op maximale inspanning voor het berechten van de daders. Naar aanleiding van 
geweld tegen christelijke families in Mosul in oktober heeft de Nederlandse ambassadeur bij de 
Irakese vicepremier zorgen uitgesproken over het geweld en de intimidatie tegen christelijke 
families. De Irakese regering is verzocht alles in het werk te stellen om 
de veiligheid te herstellen zodat de verdreven families kunnen terugkeren. Ook in EU-verband 
is de mensenrechtensituatie in het algemeen, en in het bijzonder ook de positie van vrouwen, 
etnische en religieuze minderheden, regelmatig door Nederland opgebracht. In diverse 
conclusies van de RAZEB zijn, mede als gevolg hiervan, deze zorgen eveneens verwoord. 
Nederland heeft ook enkele malen zorgen uitgesproken jegens Irak en de VS over de positie van 
gevangen in gevangenissen en detentiekampen. Eind augustus bezocht de ambassadeur het 
detentiekamp ‘Camp Bucca’ ten zuiden van Basra. 
Ook wordt een tweetal mensenrechtenprojecten gesteund, uitgevoerd door Irakese NGO’s. De 
projecten richten zich vooral op het verbeteren van de positie van vrouwen, vluchtelingen en 
(christelijke) minderheden. Verder wordt aandacht besteed aan mensenrechten in diverse 
85

mensenrechten te bevorderen. In 2008 heeft de heeft de Nederlandse vertegenwoordiging in 
Ramallah het co-voorzitterschap uitgeoefend in de Informal Working Group on Human Rights. 
Deze werkgroep heeft zich onder andere bezig gehouden met het onderwerp doodstraf. 
Nederland financierde het National Human Rights Institute (ICHR), evenals twee NGO’s in de 
West Bank en Gaza, die steun verlenen aan slachtoffers van marteling. Samen met Zwitserland, 
Denemarken en Zweden is bovendien een contract getekend met het NGO Development Centre
(NDC), dat als mensenrechtensecretariaat moet gaan functioneren. Voort is een informele 
brainstormsessie over mensenrechten georganiseerd met vijf Palestijnse NGO’s en vijf 
geselecteerde donoren.
De Nederlandse ambassade in Tel Aviv ondersteunt diverse projecten op het gebied van 
mensenrechten, onder andere gericht op verbetering van de positie van Arabische vrouwen en 
de Bedoeïenenminderheid en ter bevordering van de interculturele dialoog. Daarnaast heeft de 
ambassade in 2008 contacten onderhouden met Israëlische NGO’s en is actie ondernomen in 
enkele individuele gevallen. De ambassade heeft een hoorzitting van de zaak omtrent Shalwan 
Jabareen bijgewoond, de directeur van een Palestijnse NGO die van de Israëlische autoriteiten 
geen toestemming krijgt om de Westoever te verlaten omdat hij verbonden zou zijn aan een 
militante Palestijnse organisatie. De Nederlandse ambassade heeft, met assistentie van de 
vertegenwoordiging in Ramallah, met succes bemiddeld bij de Israëlische autoriteiten om 
studenten uit Gaza met een studiebeurs naar Nederland te brengen. Ten slotte is aangedrongen 
op onderzoek naar gang van zaken met betrekking tot vermeende mishandeling van de 
Gazaanse journalist Mohammed Omer.
In de op 29 oktober 2008 gehouden politieke dialoog tussen EU en Jemen zijn de 
mensenrechten uitvoerig aan de orde geweest, waaronder met name uitbanning van de doodstraf 
voor minderjarigen en gehandicapten. Het onderwerp doodstraf werd ook door minister 
Koenders met de president besproken tijdens zijn bezoek eind oktober. Tijdens een eerder 
bezoek in maart 2008 sprak hij de autoriteiten bovendien aan op de bijzonder slechte 
omstandigheden in het vluchtelingenkamp Kharaz. Op het gebied van vrouwenrechten heeft 
Nederland zich ingezet voor de invoering van een wettelijke minimumleeftijd voor huwbare 
meisjes. Sinds 2000 wordt de mogelijkheid van het instellen van de wettelijke minimumleeftijd 
van vijftien jaar door Parlement en regering besproken. De ambassade biedt actieve steun aan de 
lobby tegen kindhuwelijken en aan een voortdurende campagne voor opname van minimum 
huwelijksleeftijd in wetgeving. Ook biedt de post een financiële bijdrage aan Marie Stoops 
International in Jemen, met name om informatievoorziening aan jongeren over seksuele en 
reproductieve gezondheid en rechten te verbeteren. Daarnaast neemt de ambassade actief deel 
aan de discussie over beleidsontwikkeling op het terrein van de bestrijding van genitale 
verminking. Ten slotte is er de afgelopen maanden aandacht geweest voor (seksueel) geweld 
tegen vrouwen. Zo is de film "Fighting the Silence" vertoond aan vertegenwoordigers van het 
maatschappelijk middenveld, overheid, donoren, journalisten en parlementariërs. Ook heeft 
institutionele versterking van de Yemeni Women Union plaatsgevonden.
Met de autoriteiten en het maatschappelijk middenveld in Jordanië spreekt Nederland (al dan 
niet in EU-verband) regelmatig over initiatieven tot hervorming op diverse terreinen. De 
ambassade heeft in 2008 onder meer aandacht gevraagd voor de positie van de christelijke 
minderheid in Jordanië. In Europees kader zijn mensenrechten onder andere aan de orde gesteld 
tijdens de zoals EU-Jordanië Associatieraad van 10 november 2008, waar de EU haar zorg heeft 
uitgesproken over nieuwe wetgeving op het gebied van NGO’s. 
87

mate toe aan de inspanningen van de ambassade. Het tegen deze vrijspraak ingestelde hoger 
beroep zal eveneens nauwlettend worden gevolgd. Ook werd in 2008 door de EU 
gedemarcheerd naar aanleiding van berichten over marteling in Libanese detentiecentra en 
mensenrechtenschendingen in een Palestijns vluchtelingenkamp. De Nederlandse ambassadeur 
heeft in gesprekken met o.m. de minister van Binnenlandse zaken, de directeur-generaal van de 
interne veiligheidsdienst en de commandant van de Libanese strijdkrachten het belang 
benadrukt van respect voor de naleving van mensenrechten. De directeur-generaal van de 
interne veiligheidsdienst zijn bovendien trainingen op dit terrein aangeboden. Voorts vonden 
diverse activiteiten plaats die uit het mensenrechtenfonds/MATRA worden gefinancierd. Het 
betreft onder meer het eerste "Human Rights Film Festival" in Beiroet en Tripoli, een viertal 
workshops over waarheidsvinding en verzoening na de burgeroorlog, een tweetal workshops 
over bestrijding van seksueel geweld tegen kinderen in Palestijnse kampen. Ook werd een 
nieuwe activiteit opgestart met een Libanese NGO voor uitvoering van het project "Human 
Rights Law Review Mechanisms". Een ander nieuw project betreft de uitvoering van trainingen 
op het gebied van vrouwenrechten.
Met steun van Nederland heeft de EU de autoriteiten in Libië aangesproken op het proces tegen 
de zogenaamde ‘februari-2007 demonstranten’, die de neergeslagen opstand in Benghazi van 
februari 2006 wilden herdenken. Ook is aandacht gevraagd voor de situatie van Fathi Al Jhami, 
die vastzit omdat hij kritiek heeft geuit op de Libische leider Kadaffi en heeft opgeroepen tot 
politieke hervormingen. Nederland heeft voorts in Europees verband een actieve en initiërende 
rol gespeeld in de zaak Jamal al-Haggi, een gearresteerde Libiër die ook de Deense nationaliteit 
bezit en wie aan consulair bezoek wordt geweigerd. De ambassade is sinds mei 2008 samen 
met vrouwelijke Libische kunstenaars bezig met voorbereidingen van een project op het gebied 
van vrouwenrechten. 
Tijdens het bezoek van minister Verhagen aan Marokko op 24-25 november 2008 vond een 
themabijeenkomst over mensenrechten plaats met vertegenwoordigers van 
mensenrechtenorganisaties, overheid en academische wereld. De minister onderstreepte tijdens 
deze bijeenkomst het belang dat Nederland hecht aan verbetering van de mensenrechtensituatie 
en inspanningen van het maatschappelijk middenveld. Tijdens een gesprek met zijn collega 
Fassi Fihri heeft de minister de Nederlandse bezorgdheid over de mensenrechtensituatie in de 
Westelijke Sahara tot uitdrukking gebracht.
Op 8 oktober 2008 vond de reguliere mensenrechtendialoog EU-Marokko plaats. Onder andere 
op aandringen van Nederland werd door de EU veel aandacht besteed aan hervorming van het 
justitiële apparaat en de nieuwe wet over de pers en de situatie van vrouwen, met name het 
tegengaan van geweld tegen vrouwen. 
De ambassade heeft in 2008 de Nederlandse zorgen overgebracht over de veroordeling van zes 
mannen wegens homoseksuele gedragingen en de strafbaarheid van dergelijke gedragingen in 
het algemeen. Daarnaast woonde de ambassade het proces bij tegen Hassan Rachidi, directeur 
van Al Jazeera Maghreb. Rachidi was aangeklaagd vanwege het verspreiden van valse 
informatie, terwijl hij slechts aan hem door een mensenrechtenorganisatie aangeboden 
informatie had geciteerd. De ambassadeur sprak met de minister voor Familiezaken over de 
noodzaak vrouwenrechten steviger in de wetgeving te verankeren. Ook bracht de ambassade een 
bezoek aan de Westelijke Sahara. Tijdens dit bezoek werd gesproken met een aantal 
mensenrechtenorganisaties.De Nederlandse ambassade heeft in 2008 drie 
89

Society, dr. Bandar, in augustus een bezoek aan Nederland. Hij deed een groot aantal 
organisaties in Nederland aan. In oktober bracht een aantal Saoedische 
mensenrechtenverdedigers als onderdeel van een regionale delegatie van maatschappelijke 
organisaties van de Gulf Cooperation Council-landen een bezoek aan Brussel en Nederland om 
nader over mensenrechten van gedachten te wisselen. Ook Dr. Ibrahim Mugaiteeb van
mensenrechtenorganisatie Human Rights First (HRF) bezocht Nederland. Ook deze bezoeken 
vonden plaats op uitnodiging van de Stichting Bridging the Gulf.
Begin augustus werd in Riyad een bijeenkomst gehouden met drie vertegenwoordigers van de 
Human Rights First mensenrechtenorganisatie en vertegenwoordigers van de diplomatieke 
gemeenschap. Belangrijkste thema's waren het Saoedische mensenrechtenbeleid in het 
algemeen, de positie van de Sjiieten in het bijzonder en de positie van mensenrechtenactivisten 
in dit land. In november jl. gaf de heer Mugaiteeb een uiteenzetting over de 
mensenrechtensituatie in zijn land aan het EU ambassadeurs-overleg in Riyad. Hij vroeg daarbij 
ook brede EU nadrukkelijk steun voor zijn organisatie, en verwees daarbij naar de hulp die hij 
van sommige landen, waaronder Nederland, al ontving. Belangrijke wens is registratie door de 
Saoedi-overheid, hetgeen nog steeds niet is gelukt. Wel is de NGO recentelijk opgenomen in 
een internationaal verband. Begin december vroeg hij om EU-steun om de tenuitvoerlegging 
van de doodstraf van Abdullah Fandi Al Shammari te voorkomen, hetgeen door de 
ambassadeurs direct met positief advies aan de hoofdsteden werd doorgeleid. Op 9 december 
werd door de EU gedemarcheerd. Ten slotte heeft de ambassade in augustus een werkbezoek 
gebracht aan het grensgebied met Jemen, waar de meerderheid van de bevolking tot de 
religieuze minderheid van Ismaelieten behoort. Zij worden ernstig gediscrimineerd door de 
Saoedi autoriteiten. 
Minister Verhagen heeft tijdens zijn bezoek aan Syrië in januari 2008 mensenrechten aan de 
orde gesteld, onder meer in zijn gesprek met de Syrische president. De Nederlandse ambassade 
in Damascus neemt actief deel aan maandelijkse EU-afstemming over de mensenrechtensituatie. 
In dat kader is voorgesteld om de taken beter te verdelen, onder meer met betrekking tot het 
bijwonen van rechtszittingen. De EU volgt de ontwikkelingen op het mensenrechtendossier op 
de voet, ook vanwege de weer opgestarte discussie over het EU-associatieakkoord. Er is helaas 
weinig reden tot optimisme, zoals geïllustreerd door de arrestatie en veroordeling in 2007 van 
twaalf leden van de ‘Nationale Raad van Damascus Verklaring’, die oproept tot meer 
individuele en politieke vrijheden. De EU heeft tegen de veroordeling van deze vreedzame 
activisten meerdere malen geprotesteerd, recentelijk nog op 31 oktober via een verklaring door 
toenmalig EU-voorzitter Frankrijk. De Nederlandse ambassade heeft viermaal een rechtszitting 
bijgewoond, waaronder tweemaal een zitting van de inmiddels tot tweeënhalf jaar 
celstraf veroordeelde leden van de reeds genoemde ‘Nationale Raad van de Damascus 
Verklaring’. Op 30 juni jl. had de ambassadeur bovendien een gesprek met de directeur 
Internationale Organisaties van het Syrische ministerie van Buitenlandse Zaken (in Syrië de 
dossierhouder mensenrechten). Daarbij is ook aandacht gevraagd voor individuele zaken en is 
gesproken over mogelijke ondersteuning van initiatieven ter verbetering van de 
mensenrechtensituatie en het rechtsstelsel in zijn algemeenheid. De ambassade heeft in 2008 
met een groot aantal mensenrechtenverdedigers gesproken over hun punten van zorg alsmede 
over mogelijke projectsteun. Dit laatste blijft moeilijk wegens enerzijds het illegale karakter van 
genoemde organisaties en anderzijds de zwakke kwaliteit van overgelegde projectvoorstellen. 
91

De mensenrechtensituatie in de Verenigde Arabische Emiraten (VAE) is in december 2008 
door de VN-mensenrechtenraad besproken in het kader van de Universal Periodic Review. De 
Nederlandse mensenrechtenambassadeur bezocht in juli de VAE om te adviseren bij de 
voorbereidingen hiervoor en om de Nederlandse ervaringen te delen. De VAE heeft inmiddels 
aangegeven het merendeel van de UPR-aanbevelingen te zullen uitvoeren, waaronder een 
onderzoek naar de instelling van een onafhankelijke mensenrechtencommissie. Nederland pleit 
eveneens voor de instelling van een dergelijke commissie. De ambassade heeft in 2008 de 
contacten met lokale mensenrechtenorganisaties versterkt. Eén (semi-overheids)organisatie is 
uitgenodigd om in Nederland een werkbezoek te brengen. 
Regionale mensenrechtenconferentie
In de mensenrechtenstrategie is als strategische inzet opgenomen dat Nederland ieder jaar een 
regionale mensenrechtenconferentie zal organiseren ten behoeve van medewerkers van 
Nederlandse ambassades. De eerste regionale conferentie was bestemd voor ambassades in 
Noord-Afrika, het Midden Oosten en de Golfregio en vond plaats van 18 tot 21 februari 2008 in 
Cairo. De conferentie had tot doel kennis uit te wisselen over de specifieke problemen en 
mogelijkheden van de regio met betrekking tot het ondersteunen en verdedigen van de 
mensenrechten. Aanwezig waren vertegenwoordigers van de Nederlandse ambassades in de 
regio en enkele direct betrokkenen van het ministerie. Daarbij is uitgebreid van gedachten 
gewisseld met zowel lokale mensenrechtenverdedigers als vertegenwoordigers van de VN en de 
Egyptische autoriteiten.
8.2 Azië 
De Aziatische regio wordt gekenmerkt door grote verscheidenheid, ook op het gebied van 
mensenrechten. De mensenrechtensituatie in gesloten dictaturen als Noord-Korea en 
Birma/Myanmar wordt al jaren gerekend tot de meest ernstige wereldwijd. In andere landen 
leidt snelle economische ontwikkeling tot veranderingen in de samenleving en hoewel in de 
meeste gevallen nog niet direct sprake is van een ideale mensenrechtensituatie, bieden de 
ontwikkelingen in deze landen wel kansen. Ook kent deze regio landen die door ernstig conflict 
zijn getroffen, zoals Sri Lanka, en landen waar in het kader van wederopbouw ook de 
mensenrechten nagenoeg vanaf de basis moeten worden opgebouwd, met name in Afghanistan. 
Weer andere landen, zoals Japan, Zuid-Korea, Australië en Nieuw-Zeeland, zijn op 
mensenrechtengebied gelijkgezinde partners in multilateraal verband. 
Deze verscheidenheid houdt in dat voor ieder land een eigen strategie moet worden gekozen. In 
internationaal verband trekt Nederland veelal samen op met EU-partners, bijvoorbeeld tijdens 
ontmoetingen tussen de EU en de regionale organisatie ASEAN (Association of Southeast Asian 
Nations) en binnen het samenwerkingsverband ASEM (Asia-Europe Meeting). Ambassades 
richten zich vooral op het opzetten van praktische samenwerking op het gebied van 
mensenrechten, bijvoorbeeld bij het versterken van de rechtsstaat en het verbeteren van de 
positie van vrouwen. Daarnaast wordt met veel landen in de regio gesproken over afschaffing 
van de doodstraf.
De regering praat regelmatig over mensenrechten met de autoriteiten in Afghanistan. In de 
afgelopen periode kreeg de doodstraf volop de aandacht. Naar aanleiding van de 
93

In september 2008 heeft minister Verhagen de situatie van de mensenrechten en kinderarbeid in 
Bangladesh aangekaart tijdens het bezoek van zijn Bengaalse collega aan Nederland. 
Met de presentatie van het boek ‘Breaking the Silence’ heeft ambassade Dhaka op 11 november 
2008 het startsein gegeven voor de implementatie van de strategie inzake geweld tegen 
vrouwen. Het boek bevat data over geweld tegen vrouwen en verhalen van slachtoffers. 
Daarnaast geeft het boek een overzicht van bestaande maatregelen, uitdagingen en 
aanbevelingen voor de preventie van geweld. De staatssecretaris van het ministerie van 
vrouwen- en kinderzaken was eregast.
Nederland heeft samen met andere donoren, waaronder UNDP, Denemarken en de Europese 
Commissie, voortdurend druk bij op regering uitgeoefend om een National Human Rights 
Commission (NHRC) op te richten. Deze is in 2008 eindelijk van de grond gekomen met de 
benoeming van drie commissieleden per 1 december 2008. De regering heeft deze stap zeer 
waarschijnlijk mede gezet omdat in 2009 de Universal Periodic  Review van Bangladesh in de 
VN-mensenrechtenraad plaatsvindt. De NHRC heeft tot doel om de mensenrechtensituatie te 
onderzoeken en om de overheid te adviseren over de uitvoering van mensenrechtenverdragen. 
Om een effectief functioneren te bevorderen, heeft Nederland toegezegd de NHRC financieel te 
ondersteunen via een pooled fund-constructie. UNDP bereidt daartoe een voorstel voor.
Nederland speelt in diverse internationale fora een actieve rol om de mensenrechtensituatie in 
Birma/Myanmar onder de aandacht te brengen en de autoriteiten op te roepen tot verandering. 
In vervolg op acties die Nederland in 2007 naar aanleiding van het neerslaan van de vreedzame 
demonstraties heeft ondernomen (het bezoek van de mensenrechtenambassadeur aan Birma en 
het ijveren voor een Speciale Zitting over de situatie in Birma in de VN-mensenrechtenraad), 
heeft Nederland tijdens de Derde Commissie van de Algemene Vergadering in 2008 actief 
bijgedragen aan een sterk geformuleerde resolutie die de regering van Birma veroordeelt 
vanwege de aanhoudende schendingen van de mensenrechten. Ook is de situatie in Birma vast 
onderdeel van de politieke dialoog met de Aziatische landen en in het kader van ASEAN en 
ASEM. Nederland heeft voorts een aantal EU-demarches ten aanzien van Birma ondersteund. 
De EU heeft in oktober 2007 het sanctiepakket ten aanzien van Birma aangescherpt en 
uitgebreid met als uitgangspunt dat deze herziene maatregelen vooral het regime dienen te 
treffen en de bevolking dient te ontzien. Voor wat betreft investeringen bestaat op dit moment 
een verbod op nieuwe investeringen in een drietal sectoren die nauw verbonden zijn met het 
regime (hout, mineralen en edelstenen).
Mede op initiatief van Nederland vergaderden de EU ministers op 13 mei 2008 over de 
humanitaire situatie na de overstromingen in Birma als gevolg van de cycloon Nargis. De EU 
riep Birma daarbij nogmaals op volledige toegang aan humanitaire hulpverleners te verlenen. 
Deze boodschap werd ook uitgedragen door Minister Koenders tijdens het bezoek dat hij eind 
mei aan Birma bracht, onder andere om deel te nemen aan een VN-ASEAN donorconferentie. 
Pas onder grote internationale druk van onder meer de EU en SGVN werd het internationale 
humanitaire hulpverleners toegestaan onbelemmerd toegang te krijgen tot de zwaarstgetroffen 
gebieden zoals de Irrawaddy-delta. 
Weliswaar heeft het militaire regime in september 2008 ruim 9000 gevangenen vrijgelaten, 
maar onder deze amnestie vielen slechts enkele politieke gevangenen. Nog altijd zijn er ruim 
2000 politieke gevangenen in Birma, waarvan oppositieleidster Aung San Suu Kyi de meest 
95

betreuren en riep hij de Chinese autoriteiten op Hu Jia vrij te laten. Minister Verhagen heeft ook 
tijdens een ontmoeting in New York bij zijn Chinese collega aangedrongen op vrijlating van Hu 
Jia en op het respecteren van mensenrechten in het algemeen.
Op 17 januari 2008 organiseerde het ministerie van Buitenlandse Zaken in Den Haag een 
rondetafelbijeenkomst met ongeveer 150 personen over China, de Olympische Spelen en 
mensenrechten. In een paneldiscussie, waaraan minister Verhagen, de staatssecretaris van 
Volksgezondheid, Welzijn en Sport, directeur Amnesty International Nederland Nazarski en 
voorzitter NOC*NSF Terpstra deelnamen, en een discussie met de zaal werd uitgebreid 
besproken hoe Nederland het beste kon bijdragen aan de verbetering van de mensenrechten in 
China.
Nederland heeft op diverse manieren aandacht gevraagd voor de ontwikkelingen in Tibet. Zo 
ontbood de staatssecretaris voor Europese Zaken op 17 maart de Chinese ambassadeur om de 
ernstige bezorgdheid van Nederland over te brengen. Ook gaf de EU die dag een verklaring uit 
over de situatie in Tibet, waarin onder andere opheldering wordt gevraagd en beide zijden 
worden opgeroepen tot terughoudendheid. Op Nederlands initiatief heeft de EU zich ook 
kritisch uitgelaten in de VN-mensenrechtenraad. In latere gesprekken, zowel in Peking als in 
Den Haag, heeft de regering er bij de Chinese autoriteiten op aangedrongen de internationale 
media en diplomaten weer toegang te verlenen tot Tibet. Ook is door zowel Nederland als de 
EU aangedrongen op hervatting van de dialoog tussen de Chinese autoriteiten en gezanten van 
de Dalai Lama. Mede als gevolg van deze internationale druk vond begin mei een verkennend 
gesprek tussen beide zijden plaats. Na langdurige onderhandelingen kreeg een medewerker van 
de Nederlandse ambassade in Peking eind juli 2008 toestemming om als één van de eerste 
26
buitenlandse diplomaten Lhasa te bezoeken.
Nederland heeft zich sterk gemaakt voor een zinvolle en effectieve EU-China 
mensenrechtendialoog, inclusief het juridisch seminar dat doorgaans wordt georganiseerd 
voorafgaand aan de dialoogrondes. Nederland oefent invloed uit op de dialoog door actief 
agendapunten en individuele gevallen van mensenrechtenschendingen aan te brengen. 
Daarnaast zet Nederland zich in voor een brede participatie van het maatschappelijk middenveld 
bij de seminars. De meest recente rondes van de dialoog vonden plaats in oktober 2007, mei 
2008 en november 2008. Belangrijke agendapunten waren: doodstraf, heropvoedingskampen, 
mensenrechten en de Olympische Spelen, vrijheid van godsdienst en levensbeschouwing, 
vrijheid van meningsuiting en de positie van mensenrechtenverdedigers. De sfeer tijdens de 
laatste ronder van de dialoog leed onder het uitstel van de voor 1 december voorziene EU-China 
Top en met name ook de executie van de heer Wo op de laatste dag van de dialoog. Nederland 
pleit voor regelmatige evaluatie van de effectiviteit van de dialoog om te voorkomen dat de 
dialoog een doel op zich wordt in plaats van een instrument om bij te dragen aan verbetering 
van de mensenrechtensituatie in China. 
27
In de verslagperiode bracht de minister-president twee maal een bezoek aan China. In 
augustus woonde hij de openingsceremonie bij van de Olympische Spelen en in oktober nam hij 
deel aan de ASEM-top en bracht hij een bilateraal bezoek aan China. Hij stelde bij beide 
  
26
De bevindingen van deze reis werden in augustus 2008 aan de Tweede Kamer gestuurd (Kamerstuk 2007-2008, 
31263, nr. 23, Tweede Kamer).
27
Aan de Kamer is verslag gedaan van beide bezoeken van de minister-president (Kamerstukken 31 200 III nr. 18 
en 31 700 V nr.20).
97

Bespreking van mensenrechten tussen de EU en India vindt plaats tijdens de jaarlijks te houden 
lokale EU-India mensenrechtendialoog. Aan het begin van 2008 vond de verlate dialoog plaats 
van 2007. De ambassade leverde in de voorbereiding van de vorige dialoog de spreekpunten en 
fact sheets aan voor een belangrijk deel van de thema’s, namelijk kinderarbeid, non-
discriminatie van homoseksuelen, en de positie van Dalits en religieuze minderheden). Ook 
voor de dialoog in 2009 (datum nader te bepalen) zal de ambassade de voor Nederland meest 
relevante thema’s voorbereiden en agenderen.  In EU-kader is van Europese en Nederlandse 
kant ingezet om naast een vrijhandelsverdrag met India eveneens een Politieke 
Samenwerkingsovereenkomst (PSO) te sluiten met daarin opname van een clausule inzake 
mensenrechten. Recentelijk heeft India aangegeven geen belangstelling te hebben voor een 
PSO. Nader moet worden bezien hoe de mensenrechten in de samenwerking tussen EU en India 
sterker kunnen worden ingekaderd. 
De uitvoering van de EU-richtsnoeren voor mensenrechtenverdedigers krijgt in India steeds 
meer vorm. Binnengekomen meldingen worden besproken in een EU mensenrechtenwerkgroep, 
waarna op basis van een arbeidsverdeling verdere actie wordt ondernomen. De ambassade 
speelt een trekkende rol in de lokale werkgroep en is actief in het onderhouden van contacten 
met mensenrechtenverdedigers en het verlenen van bijstand volgens de EU-richtsnoeren over dit 
thema. Zo heeft Nederland samen met het Franse voorzitterschap deelgenomen aan een lokale 
EU-waarnemingsmissie (een noviteit in India) naar het proces tegen mensenrechtenverdediger 
Dr. Binayak Sen. Dr. Sen, vice-president van de prominente Indiase NGO People’s Union for 
Civil Liberties, zit in voorarrest vanwege vermeende banden met Maoïstische rebellen. De 
aanklacht tegen Dr. Sen is gebaseerd op artikelen uit speciale anti-Maoistische 
veiligheidswetten, die in zekere mate ruimte laten voor ‘schuld door associatie’. In zijn 
algemeenheid leiden veiligheidswetten regelmatig tot klachten over inbreuk op persoonlijke 
vrijheid. De ambassade organiseerde in november eveneens een grootschalige 
netwerkbijeenkomst voor mensenrechtenverdedigers.   
Christelijke bekeringsactiviteiten leiden in verschillende delen van India tot een reactie van 
groepen hindoes. Zo bestaan er in verschillende staten anti-bekeringswetten. De Indiase 
deelstaat Orissa staat al enige tijd bekend om geweld van radicale hindoes tegen christenen 
(veelal bekeerde Dalits uit lagere hindoekastes). Hierbij spelen vaak ook sociaaleconomische en 
etnische kwesties een rol. De moord op een hindoe geestelijke leidde in augustus tot wraakacties 
van hindoes tegen christenen, die de schuld van de moord kregen. Christenen werden gedood, 
kerken werden vernield en mensen moesten vluchten. De Indiase premier Singh veroordeelde 
het geweld in scherpe bewoordingen. Mede op aandringen van Nederland werd deze kwestie 
opgebracht tijdens de EU-India top. In december 2008 maakte de Nederlandse ambassade deel 
uit van een EU-fact finding missie naar Orissa.
De ambassade heeft in de verslagperiode een analyse opgesteld over de meest nijpende thema’s 
ten aanzien van vrouwenrechten. Met geld uit het Mensenrechtenfonds is onder meer een 
project opgestart van de NGO Human Rights Law Network, dat zich richt op vrouwenrechten 
via juridische bijstand en rechtsbewustzijn.
Tijdens zijn bezoek aan Indonesië in december 2007 sprak minister Koenders op de 
Internationale Dag voor de Mensenrechten met de weduwe van de mensenrechtenverdediger 
Munir over de noodzaak van verdere voortgang in het strafrechtelijk onderzoek naar de moord 
99

Tijdens bezoek van minister van Buitenlandse Zaken Maxime Verhagen aan Zuid-Korea op 28 
en 29 oktober 2008 sprak hij met zijn ambtgenoot YU Myung-hwan onder meer over de recente 
ontwikkelingen in Noord-Korea, het belang van mensenrechten en van een gezamenlijke 
resolutie in de AVVN. Uiteindelijk werd op 21 november 2008 de VN-landenresolutie tegen de 
mensenrechtensituatie in Noord-Korea, mede ondersteund door Zuid-Korea, aangenomen in de 
Derde Commissie.
In Pakistan riep toenmalig president Musharraf op 3 november 2007 de noodtoestand uit. In 
reactie op dit besluit en op de arrestaties van leden van oppositiepartijen, rechterlijke macht, 
mensenrechtenorganisaties en journalisten die hierop volgden, schortte Nederland de 
ontwikkelingssamenwerkingsrelatie op. Een uitzondering hierop vormden activiteiten die door 
lokale ontwikkelingsorganisaties werden uitgevoerd op het terrein van democratisering en 
mensenrechten, alsmede humanitaire activiteiten. De EU heeft sinds het uitroepen van de 
noodtoestand diverse stappen gezet om de terugkeer naar de democratie te bevorderen. In 
verschillende verklaringen en demarches bij de Pakistaanse autoriteiten deed de EU een oproep 
om onder andere politieke gevangenen vrij te laten en vrijheid van de media te herstellen. Mede 
onder internationale druk werd de noodtoestand op 15 december 2007 opgeheven. Ook heeft de 
EU aangedrongen op vrije en eerlijke verkiezingen. Na de verkiezingen van februari 2008 is 
met het aantreden van Yusuf Raza Gilani als premier van Pakistan een nieuw tijdperk 
aangebroken. De ontwikkelingssamenwerking is hervat. Nieuwe projecten op het gebied van 
mensenrechten en goed bestuur worden momenteel geïdentificeerd.
De huidige regering van Pakistan stelt zich welwillender op ten aanzien van mensenrechten dan 
de voorgaande regering. Dat blijkt uit de ondertekening in 2008 van het VN-verdrag inzake 
marteling en het VN-verdrag inzake burgerrechten en politieke rechten, en de ratificatie van het 
VN-verdag inzake economische, sociale en culturele rechten. Ook is er sprake van een mogelijk 
pardon voor ter dood veroordeelden en een opener houding ten opzichte van samenwerking met 
de internationale gemeenschap. De regering heeft aangegeven de halfjaarlijkse 
mensenrechtendialoog met de EU voort te willen zetten. Tijdens de RAZEB van 8 december jl. 
werd gesproken over intensivering van de EU-relatie met Pakistan, teneinde de civiele regering 
te ondersteunen bij het omgaan met de uitdagingen waarvoor het land zich gesteld ziet. In de 
conclusies van deze bijeenkomst wordt gesproken over nauwere politieke samenwerking op een 
aantal terreinen, waaronder ook mensenrechten.
Binnen de context van het langdurige conflict en veiligheidssituatie is de Nederlandse inzet in 
Sri Lanka gericht op mensenrechten en humanitaire hulpverlening. Deze prioriteiten worden 
consequent uitgedragen in EU-verband en in VN-fora als de Mensenrechtenraad. In 2008 is 
mensenrechtenstrategie voor de Nederlandse inzet in Sri Lanka opgesteld.
Nederland is instrumenteel geweest in het oprichten en financieren van de International 
Independent Group of Eminent Persons (IIGEP), een groep van internationale specialisten die 
een rapport hebben geschreven met aanbevelingen voor de Sri Lankaanse regering voor het 
bestrijden van de cultuur van straffeloosheid en het versterken van mechanismen voor de 
bescherming van mensenrechten. De autoriteiten hebben deze aanbevelingen, ondanks 
herhaalde oproepen, niet opgevolgd. Daarom heeft IIGEP besloten om eind maart 2008 haar 
werkzaamheden te beëindigen. 
101

mensenrechtensituatie regelmatig onderwerp van gesprek binnen internationale fora, zoals 
Soedan, Somalië, Zimbabwe en de DRC. 
Nederland heeft met een flink aantal Afrikaanse landen een structurele ontwikkelingsrelatie. Dit 
biedt bijzondere mogelijkheden om in het kader van deze relatie aandacht te besteden aan 
mensenrechten, zowel in de dialoog als in de OS-programmering. Dit geldt eveneens voor de 
wederopbouwactiviteiten die Nederland in de regio ondersteunt. Mensenrechten zijn ook 
onderwerp van de dialoog tussen de EU en de Afrikaanse Unie en zijn onderdeel van de 
samenwerking in het kader van het Verdrag van Cotonou. 
De mensenrechtensituatie in Burundi is in de aanloop naar de verkiezingen in 2010 langzaam 
aan het verslechteren. Begin juni 2008 werden 22 onafhankelijke parlementariërs uit het 
parlement gezet en vervangen door leden van de regeringspartij. Minister Koenders heeft daarop 
tijdens zijn bezoek aan Burundi aangegeven dat het respect voor de democratie en de beginselen 
van de rechtsstaat voor Nederland voorwaarden zijn bij de wederopbouw van Burundi.  
In oktober liep het mandaat van de mensenrechtenrapporteur van de VN af en dreigde Burundi 
een verlenging tegen te houden, terwijl de regering nog geen nationale 
mensenrechtencommissie had ingesteld. Na internationale druk, waaronder die van Nederland, 
heeft Burundi toch ingestemd met de verlenging van het mandaat totdat Burundi een nationale 
mensenrechtencommissie heeft ingesteld.
In november heeft de Nationale Assemblee van Burundi een nieuwe strafwet goedgekeurd 
waarin een aantal positieve elementen staan, zoals de afschaffing van de doodstraf en 
strafbaarstelling van seksueel geweld, maar ook enkele negatieve elementen, zoals de 
strafbaarstelling van homoseksualiteit en afschaffing van de strafbaarstelling van arbitraire 
detentie. De Senaat zal de strafwet nog moeten goedkeuren en Nederland spant zich samen met 
andere EU-partners in om de Senaat te overreden deze elementen niet aan te nemen. 
Naar aanleiding van de arrestaties van journalisten en oppositieleden in de laatste maanden van 
2008, hebben minister Koenders en minister Solheim van Noorwegen in een brief en een 
persoonlijk gesprek met de president de inperking van politieke en civiele vrijheden aan de orde 
gesteld. Medio december heeft de mensenrechtenambassadeur een bezoek gebracht aan 
Burundi, waar hij onder andere een bezoek aan drie politiek gevangenen in de gevangenis heeft 
gebracht. Tijdens het bezoek aan Burundi heeft de mensenrechtenambassadeur onder meer de 
inperking van civiele en politieke vrijheden, de nieuwe strafwet, de oprichting van een 
onafhankelijke verkiezingscommissie en mensenrechtencommissie en het proces van 
transitional justice aangekaart. 
Nederland heeft in de VN-mensenrechtenraad ingezet op het behoud van het mandaat van de 
Onafhankelijke Expert inzake de Democratische Republiek Congo (DRC). Door sterk verzet 
van de DRC en de Afrikaanse Groep is dit niet gelukt. Wel wist de EU, op sterk aandringen van 
Nederland, te bereiken dat VN-rapporteurs op thema’s als seksueel geweld en onafhankelijke 
rechtsspraak de situatie ter plekke onderzoeken en daarvan verslag uitbrengen aan de VN-
e
mensenrechtenraad. Nederland zal in de voorbereidingen voor de 10 zitting van de 
Mensenrechtenraad (voorjaar 2009) intensief lobbyen voor een gezamenlijke rapportage van 
deze rapporteurs aan de Raad. Nederland leverde daarnaast een actieve bijdrage aan de speciale 
sessie over de DRC die in december 2008 in de VN-mensenrechtenraad plaatsvond. Nederland 
103

een gesprek met de Eritrese minister van Buitenlandse Zaken tijdens de EU-Afrikatop in 
december 2007. 
Nederland was zeer intensief betrokken bij het politieke proces naar aanleiding van anti-homo 
uitspraken van president Jammeh van Gambia. Naar verluidt zou deze homoseksuelen willen 
laten onthoofden. Op initiatief van Nederland heeft de EU de Gambiaanse autoriteiten duidelijk 
gemaakt wat het EU-standpunt is ten aanzien van homoseksualiteit, de doodstraf en 
mensenrechten. Ook is overgebracht dat de EU de uitlatingen van president Jammeh en de 
houding van Gambia ten aanzien van homoseksualiteit ernstig afkeurt. Tevens ontbood 
Nederland de Tijdelijk Zaakgelastigde van Gambia om deze boodschap over te brengen. 
Uit de onrustige Nigerdelta in Nigeria kwamen berichten over het gebruik van buitensporig 
geweld door de Joint Military Taskforce. In het midden van het land bleven conflicten 
voorkomen van etnische en religieuze aard, waarbij door politie en ordediensten soms 
hardhandig wordt ingegrepen. Op gebied van vrouwenrechten heeft Nederland in juli 2008 een 
vierjarige overeenkomst getekend met de organisatie RAPA voor het opzetten van tien 
vrouwencentra, waar voorlichting wordt gegeven over vrouwenrechten. Wat betreft 
mensenhandel wordt bijgedragen aan een project van het IOM voor de opvang van slachtoffers 
en wordt een project voor technische assistentie aan het Nigeriaanse agentschap voor de 
bestrijding van mensenhandel opgezet. Ook is bijgedragen aan een project gericht op 
bewustwording inzake vooral milieurechten, een project ter bevordering van transparantie en 
ethiek binnen de Nigeriaanse private sector en een project gericht op monitoring van lokaal 
bestuur. Ten slotte steunde Nederland via de ambassade een Nigeriaanse NGO bij het 
organiseren van workshops ter bevordering van een meer positieve berichtgeving over 
homoseksuelen. 
In 2008 heeft Nederland zich ingespannen om een veilig onderkomen te zoeken voor een 
mensenrechtenverdediger die Rwanda was ontvlucht. Ook heeft de ambassade in 2008 een rol 
kunnen spelen in de vrijlating van twee lesbische vrouwen die zonder proces waren gedetineerd. 
De Nederlandse ambassadeur heeft in februari de strafbaarstelling van homoseksualiteit 
besproken met de Rwandese minister van Justitie. In mei is tijdens de Cotonou artikel 8 dialoog 
de strafbaarstelling van homoseksualiteit ook aan de orde gesteld. Tot op heden is het 
conceptwetsartikel (artikel 191) ten aanzien van de strafbaarstelling van homoseksualiteit en 
activisme op dit gebied nog niet goedgekeurd door het Rwandese parlement. 
Mede naar aanleiding van het VN-rapport over schendingen van het wapenembargo tegen de 
Democratische Republiek Congo (DRC), waarin onder andere de betrokkenheid van zowel de 
Congolese als de Rwandese regering bij de rebellenbewegingen in het oost- Congo beschreven 
wordt, heeft minister Koenders besloten voorlopig geen algemene begrotingssteun te verlenen 
aan de Rwandese overheid.
De voortgang van het proces maakt deel uit van de politieke dialoog van Nederland met 
Senegal. Nederland heeft zich in 2008 intensief ingezet voor de bescherming van een 
homoseksuele Senegalese man, die ernstig bedreigd werd. De ambassade werkte hierbij 
intensief samen met Frankrijk, Human Rights Watch en de lokale mensenrechtenorganisatie 
RADDHO, om in overleg met de Senegalese autoriteiten te zoeken naar een oplossing en 
mogelijkheden tot bescherming van de man. In november 2008 heeft de Nederlandse 
Ambassade in Dakar een bijeenkomst voorbereid van Senegalese mensenrechtenactivisten en 
105

straffeloosheid, het geweld tegen vrouwen, het geweld tegen vluchtelingen en het belang van 
persvrijheid. De gesprekken met de Soedanese overheid waren redelijk openhartig maar ook 
werd kritiek enkele malen afgedaan als vermeende eenzijdigheid en dubbele standaarden. Uit de 
dialoog met de diverse gesprekspartners bleek dat het onderwerp mensenrechten in Soedan 
bijzonder gevoelig ligt, maar niet onbespreekbaar is. Van Soedanese kant werd benadrukt dat 
het tijd kost om bepaalde misstanden uit te bannen. In de gesprekken zijn ook enkele 
mogelijkheden geïdentificeerd om steun te verlenen aan mensenrechtentrainingen voor NGO’s, 
advocaten, rechters, politie, journalisten en comités inzake geweld tegen vrouwen.
Nederland pleit er in de VN-mensenrechtenraad voor dat Soedan de uitkomsten van de VN 
expert-missie naar Darfur volledig ten uitvoering brengt. Nederland heeft daarnaast een sterke 
lobby uitgevoerd voor verlenging van het mandaat van de Speciale Rapporteur voor de 
mensenrechtensituatie in Soedan. Door het verzet van Soedan en de Afrikaanse landen loopt 
e
deze  verlenging telkens zeer moeizaam. Tijdens de 9 zitting van de VN-mensenrechtenraad is 
het mandaat opnieuw verlengd, maar slechts voor een periode van zes maanden. Nederland zal 
met een intensieve lobby pogen voldoende steun te verwerven voor een volgende, langere 
verlening van het mandaat.  
In de aanloop naar de VN-Veiligheidsraad bijeenkomst van 5 juni 2008 heeft Nederland bij het 
Verenigd Koninkrijk en Frankrijk aangedrongen op het afgeven van een krachtig signaal ten 
aanzien van Soedan. Nederland heeft gepleit voor een resolutie waarin het gebrek aan 
medewerking van de Soedanese regering aan het Internationaal Strafhof veroordeeld wordt. 
Nederland heeft tijdens de zevende zitting van de mensenrechtenraad een aparte verklaring 
afgegeven over Soedan en heeft zich actief ingezet om de aanname van een resolutie over 
Soedan door de raad te bewerkstelligen. 
In Tanzania vinden sinds eind 2006 met regelmaat moorden op albino’s plaats. Tot dusverre 
zijn 29 moorden bekend. Deze staan in verband met het bijgeloof dat de lichaamsdelen, het 
bloed en haar van albino’s magische krachten geven. Hoewel de Tanzaniaanse regering deze 
moorden fel veroordeelt, laat de vervolging van de mogelijke schuldigen te wensen over. 
Nederland ondersteunt de NGO's die zich bezighouden met de situatie van albino's en speelt een 
aanjagende rol in het Europees verband om druk uit te oefenen op de regering (zie ook tekstbox 
in paragraaf 3.70) . 
Nederland is zeer betrokken bij de mogelijke berechting van voormalige president Hissène 
Habré van Tsjaad, die momenteel in ballingschap verblijft in Senegal. Het voorgenomen proces 
tegen Habré is uniek en van politiek belang, aangezien het de eerste keer zou zijn dat een 
Afrikaans staatshoofd in een Afrikaans land onder nationale wetgeving zou worden berecht 
voor zijn misdaden. In februari 2008 droeg Nederland bij aan een EU expertmissie ter 
voorbereiding van het proces. Nederland heeft intussen ook 1 miljoen euro gereserveerd om bij 
te kunnen dragen indien een proces daadwerkelijk van start gaat. 
Nederland heeft de situatie in Zimbabwe het afgelopen jaar zeer nauwlettend gevold. Na 
ondertekening van een akkoord tussen de partijen ZANU-PF en MDC-T op 15 september leek 
de onderdrukking door de Zimbabwaanse overheid enigszins af te nemen. Sinds november 
verslechtert de situatie echter opnieuw dagelijks. Het regime van President Mugabe heeft de 
geweldscampagne tegen mensenrechtenorganisaties, oppositie en vakbonden stelselmatig 
opgevoerd. Eind 2008 zijn verschillende oppositieleden en mensenrechtenverdedigers ontvoerd, 
107

25 tot 27 juli 2007 stond zelfs grotendeels in het teken van mensenrechtengerelateerde 
onderwerpen. Daarnaast heeft de mensenrechtenambassadeur in maart/april van dit jaar 
Argentinië en Guatemala bezocht en in november Brazilië, waar hij gesprekken heeft gevoerd 
met zowel overheden als vertegenwoordigers van het maatschappelijk middenveld. In Curaçao 
heeft hij tijdens een regionale ambassadeursconferentie uitgebreid aandacht gegeven aan de in 
november 2007 gepubliceerde mensenrechtenstrategie en het belang van nationale actieplannen 
ter bevordering van mensenrechten. Belangrijke speerpunten hierbij zijn de universaliteit en 
ondeelbaarheid van mensenrechten, vrouwenrechten, de relatie tussen mensenrechten en 
veiligheid, de positie van mensenrechtenverdedigers en vrijheid van meningsuiting.
Relevante thema’s
In alle Amerikaanse landen wordt door Nederland actief aandacht gegeven aan het thema 
mensenrechten. Te denken valt aan de positie van mensenrechtenverdedigers, geweld tegen 
vrouwen, straffeloosheid, situatie in gevangenissen en vrijheid van meningsuiting. Ook worden 
initiatieven ondersteund die de situatie van inheemse bevolking beogen te verbeteren en wordt 
er met diverse landen een actieve dialoog over (een moratorium op) de doodstraf gevoerd.
Rechten van vrouwen worden in veel Latijns-Amerikaanse landen stelselmatig geschonden. 
Nederland bestrijdt dit actief. In Honduras wordt door Nederland speciale aandacht besteed aan 
de toegankelijkheid van het justitieel apparaat voor vrouwen. In Mexico, Peru, Chili, Nicaragua 
en andere Midden-Amerikaanse landen, maar ook in het Caribisch gebied (Haïti), steunt 
Nederland projecten die geweld tegen vrouwen moeten tegengaan. Ook de problematiek rond 
femicidio of vrouwenmoord krijgt uitgebreid aandacht. Bij het voorkomen van mensensmokkel 
speelt Nederland in landen als Canada en Brazilië een actieve rol, onder meer door projecten te 
financieren die de smokkel in kaart en onder de aandacht brengen.
In landen als Nicaragua, Chili, Bolivia en Uruguay wordt steun gegeven aan initiatieven om de 
positie van homoseksuelen in de samenleving bespreekbaar te maken en discriminatie tegen te 
gaan. Ook wordt in een groot aantal landen in de regio door Nederland bevorderd dat rechten 
van inheemse volkeren op de agenda van de lokale regering worden gezet. Zo wordt er in 
Brazilië overleg gepleegd tussen NGO’s, VN-organisaties en de Europese Commissie over de 
bescherming van de inheemse bevolking. In Ecuador heeft Nederland bijgedragen aan het 
opzetten van concepten en wetten voor gemeenschapsrecht van Indianen voor de 
Grondwetgevende Vergadering. In Bolivia steunt Nederland de regering Morales bij 
beleidswijzigingen die de positie van de inheemse bevolking verbeteren. In Chili ondersteunt 
Nederland een ngo die onderwijs en informatie verzorgt over de rechten van inheemse volkeren. 
Verder wordt in Chili steun verleend aan het verwerken van het dictatoriale verleden en het 
stimuleren van de mensenrechtendialoog.
Bevordering van de positie mensenrechtenverdedigers is een van de belangrijkste speerpunten 
van het Nederlandse beleid in de regio. In landen als El Salvador, Colombia, Honduras, 
Guatemala en Cuba zet Nederland zich actief voor deze belangrijke actoren in. Ook de vrijheid 
van meningsuiting en persvrijheid staat in sommige landen onder druk. Onder andere in Mexico 
en Cuba wordt hieraan bijzondere aandacht gegeven. In Venezuela helpt Nederland de dialoog 
tussen regeringsgezinde en oppositionele media te bevorderen en steunt het een goed verloop 
van verkiezingen. 
109

burdensharer op het gebeid van mensenrechtenverdedigers’. Ook door middel van het OS-
programma draagt Nederland direct en indirect bij aan de bescherming van mensenrechten in 
het land. Niet alleen wordt een programma ondersteund waarmee bedreigde personen tijdelijk 
elders in de regio kunnen verblijven, ook wordt via steun aan mensenrechtenorganisaties 
bijgedragen aan een groot project tegen straffeloosheid dat zich richt op verbetering van 
effectieve en onafhankelijke rechterlijke voorzieningen. In het sectorale milieuprogramma zijn 
mensenrechten en het belang van onafhankelijke rechterlijke instituten in afgelegen gebieden 
een relevant thema, zowel in de dialoog met de Colombiaanse autoriteiten als in de beoordeling 
van projecten.
Met betrekking tot Cuba zet Nederland in op het gaande houden van de kritische dialoog met 
de Cubaanse regering. Nederland zal, zowel in Europees verband als in bilaterale contacten 
blijven aandringen op verbetering van de mensenrechtensituatie en de vrijlating van politieke 
gevangenen. In EU-verband wordt eveneens nauw samengewerkt ter bevordering van de 
mensenrechten in het  land en waar mogelijk wordt actief contact onderhouden met 
mensenrechtenverdedigers en relevante organisaties. 
De Europese Raad riep in juni Cuba wederom op om alle politieke gevangenen vrij te laten en 
humanitaire organisaties toe te laten tot de Cubaanse gevangenissen. Ook deed de EU een 
beroep op Cuba om de recentelijk door Cuba ondertekende internationale conventies over de 
burgerlijke en politieke rechten en de economische, sociale en culturele rechten te ratificeren en 
uit te voeren en vrijheid van informatie en meningsuiting toe te staan. De Europese Raad sprak 
af om op voorwaarde van een brede, allesomvattende dialoog, inclusief individuele 
mensenrechtenzaken met Cuba, de reeds opgeschorte sancties van juni 2003 op te heffen. 
Tevens werd afgesproken dat de dialoog in juni 2009 geëvalueerd zal worden en dat de Raad 
dan zal besluiten of de dialoog wordt voortgezet. Deze moet dan wel hebben geresulteerd in 
verbeteringen in Cuba, inclusief op het gebied van de mensenrechten. Op 23 oktober heeft EU-
Commissaris Michel met de Cubaanse autoriteiten een akkoord getekend over het herstel van de 
ontwikkelingssamenwerking tussen de Europese Commissie en Cuba. Het herstel van de OS-
relatie sluit aan bij de hervatting van de dialoog tussen de Europese Unie en Cuba. Deze 
politieke dialoog vormt het kader waarbinnen de mensenrechten met Cuba worden besproken. 
In Guatemala heeft Nederland het initiatief genomen om in EU-verband regulier 
mensenrechtenschendingen onder de loep te nemen en waar nodig EU-actie te initiëren (zie ook 
tekstbox in paragraaf 6.1). Bedreigingen van mensenrechtenverdedigers en 
vakbondsvertegenwoordigers worden hier besproken worden, evenals bijvoorbeeld de 
problematiek rond geweld tegen vrouwen. Ook wordt actief aandacht besteed aan het verbeteren 
van de prestaties van het Openbaar Ministerie, vooral gezien het hoge aantal onopgeloste 
moorden. Daarvoor is ook ondersteuning gekomen van de VN Commissie tegen straffeloosheid 
CICIG, waar Nederland 2 miljoen Euro aan bijdraagt. Aandacht voor straffeloosheid bestaat 
ook uit ondersteuning aan initiatieven door forensisch antropologische organisaties zoals het 
Fundación Antropológica Forense de Guatemala, dat massagraven onderzoekt ten behoeve van 
bewijsvoering rond de dood van slachtoffers van het gewapend conflict.
In Haïti ondersteunt Nederland projecten op het gebied van promotie van mensenrechten, onder 
ander via een trainingsprogramma voor de politie en workshops voor schoolkinderen. Daarnaast 
zet Nederland zich in voor de bescherming van de mensenrechten van uit de Dominicaanse 
Republiek uitgezette, niet-gedocumenteerde (illegale) Haïtianen. 
111

voorvechter van ESC-rechten en dient Denemarken een resolutie in over het tegengaan van 
marteling in de VN-mensenrechtenraad en de Derde Commissie. Ook met niet-EU-lidstaten  als 
Noorwegen en Zwitserland wordt samengewerkt op het gebied van mensenrechten. Een 
succesvol voorbeeld betreft de verklaring over mensenrechten, seksuele geaardheid en gender
identiteit, die op 18 december in de VN werd voorgelezen (paragraaf 3.7) , die ook door 
Noorwegen actief werd ondersteund Hoe goed de samenwerking echter ook is, we moeten 
bereid blijven om ook Europese landen de maat te nemen. 
Mensenrechten in Europa
De landen in de Europese regio hebben zich op diverse wijze gecommitteerd aan de bevordering 
en bescherming van mensenrechten. Mensenrechtennormen uit de Europese 
mensenrechtenverdragen zijn geïncorporeerd in de nationale constituties. Nationale hoven zien 
toe op naleving ervan en ook door het Europese Hof voor de Rechten van de Mens (EHRM) 
wordt op naleving toegezien. 
Ondanks het feit dat Europese burgers zich beschermd weten door het EHRM en dat aan alle 
lidstaten van de EU voorafgaand aan toetreding politieke criteria worden gesteld, de 
zogenaamde Kopenhagencriteria, blijft een onverminderde inzet op het terrein van naleving van 
mensenrechten van groot belang.  Mensenrechten kunnen in bilaterale gesprekken aan de orde 
komen, maar er wordt ook gebruik gemaakt van multilaterale monitoringsinstrumenten. 
Nederland en andere Europese landen worden regelmatig bezocht door de verschillende 
monitoringsmechanismen van de Raad van Europa. Daarnaast neemt Nederland de Universal 
Periodic Review van de de VN-mensenrechtenraad serieus, ook wanneer Europese landen 
worden behandeld. Nederland heeft zich bijvoorbeeld tijdens de bespreking van de 
mensenrechtensituatie in Finland, Frankrijk en het Verenigd Koninkrijk actief opgesteld door 
constructief-kritische vragen te stellen. 
De voornaamste aandachtspunten in de Europese regio zijn de rechten van minderheden, 
kinderen, vrouwen en migranten. 
Rechten van minderheden
Gelijke toegang tot dienstverlening en het tegengaan van discriminatie van minderheden zoals 
de Roma en andere etnische minderheden, is nog steeds een uitdaging in een aantal Europese 
landen. Zoals in paragraaf 6.1 is aangegeven, is Nederland verheugd dat de positie van Roma 
binnen het kader van de Europese Unie steeds meer aandacht krijgt. Nederland is echter ook op 
nationale titel actief op het gebied van minderheden. De meeste aandacht gaat uit naar het 
volgen van de situatie van deze minderheden, het daarover in gesprek gaan met de lokale 
autoriteiten en het ondersteunen van concrete activiteiten. Een voorbeeld hiervan vormt het door 
de ambassade in Boedapest ondersteunde project Independent Center for Journalism (ICJ)
gericht op cursussen voor getalenteerde jonge Roma die graag journalist willen worden. 
Ambassade Boekarest heeft op het gebied van Roma-integratie een project ondersteund ter 
bevordering van laagdrempelige eerstelijns rechtshulp aan Roma op gemeentelijk niveau. De 
ambassade in Tallinn heeft in mei 2008 bij de Estse overheid de situatie van Russische 
minderheden onder de aandacht gebracht. 
113

training en capaciteitsversterking van een gespecialiseerde eenheid binnen het Bulgaarse 
Ministerie van Binnenlandse Zaken die zich toelegt op de bestrijding van mensenhandel. Tevens 
worden de plannen van de Bulgaarse Nationale Commissie ondersteund om een 
voorlichtingscampagne op middelbare scholen te houden en om nieuwe opvangcentra voor 
slachtoffers op te richten. Voorts wordt, eveneens via MATRA, een NGO-project gefinancierd 
dat tot doel heeft een “national referral mechanism” voor Bulgarije uit te werken.
Mensenrechten, democratie en rechtsstaat in het kader van EU- toetreding 
Zoals in paragraaf 6.1 werd aangegeven, houdt Nederland in het kader van de EU-
toetredingsonderhandelingen met Kroatië en Turkije wat betreft de mensenrechtensituatie een 
vinger aan de pols middels de politieke dialoog tussen deze landen en de Europese Commissie. 
Daarnaast levert Nederland ook een substantiële inspanning gericht op de verbetering van de 
algehele mensenrechtensituatie in deze landen. Tijdens ontmoetingen in het afgelopen jaar met 
ambtgenoten, maar ook in openbare optredens zoals de toespraak van minister Verhagen voor 
de Bosporus-universiteit in Istanboel, stellen de bewindslieden steevast het belang van 
noodzakelijke hervormingen op het gebied van de vrijheid van godsdienst, de vrijheid van 
meningsuiting, en de positie van vrouwen en minderheden aan de orde. Tegelijkertijd worden in 
Kroatië en Turkije via het MATRA-programma en het Mensenrechtenfonds projecten van 
NGO’s ondersteund en uitwisseling van expertise op het niveau van overheden gefaciliteerd. De 
ambassade in Ankara financiert onder meer een project dat gericht is op de uitbanning van 
marteling (zie tekstbox in paragraaf 3.2).
Ook in Roemenië en Bulgarije zijn – in het post-accessietraject - verscheidene projecten ten 
behoeve van het verbeteren van de rechtspraak en het moderniseren van de wetgeving en 
jurisprudentie ondersteund. Nederland biedt met name expertise aan op de domeinen van 
Justitie en Binnenlandse Zaken. Waar beide landen moeten voldoen aan specifieke benchmarks 
onder het Co-operation and Verification Mechanism zijn samenwerkingsprojecten in gang gezet 
gericht op onafhankelijke rechtspraak en corruptiebestrijding. In Bulgarije wordt bijvoorbeeld in 
samenwerking met het Nederlands Helsinki Comité de Bulgarian Judges’ Association (BJA) 
gesteund. Er wordt gestreefd om de BJA institutioneel te versterken op zowel organisatorisch 
als operationeel gebied. In Roemenië sprak de staatssecretaris van Europese Zaken tijdens zijn 
werkbezoek (september 2008) nadrukkelijk bij al zijn gesprekspartners (waaronder de 
Roemeense minister van Buitenlandse Zaken en minister van Justitie) de Nederlandse zorg uit 
over onvoldoende vooruitgang ten aanzien van de CVM benchmarks (CVM: Co-operation and 
Verification Mechanisms, gericht op onafhankelijke rechtspraak en aanpak corruptie). Ook heeft 
de mensenrechtenambassadeur eind september een bezoek aan Roemenië gebracht.
Westelijke Balkan
Het integratieproces van de Westelijke Balkan landen in de Europese structuren vraagt ook van 
deze regio dat het de normen en waarden waar Europa voor staat, overneemt. In dit traject stelt 
Nederland zich, mede naar aanleiding van de laatste EU-voortgangsrapportages in bilateraal en 
in multilateraal verband, kritisch op ten aanzien van bijvoorbeeld de gebrekkige 
rechtshandhaving ter bescherming van etnische minderheden in een aantal van deze landen. 
Zoals in paragraaf 6.1 werd aangegeven, blijft Nederland van mening dat er voor straffeloosheid 
en schending van de rechten van minderheden geen ruimte is in Europa en spreekt met name 
Servië en Kroatië aan op het feit dat zij niet volledig samenwerken met het Joegoslavië 
115

8.6 Oost-Europa en Centraal-Azië 
In Oost-Europa en Centraal-Azië valt op mensenrechtengebied nog veel te verbeteren. Hoewel 
ook hier opgaat dat de situatie per land verschilt, geldt over het algemeen dat er zorgen zijn over 
het democratische gehalte van de meeste regeringen, over de positie van onafhankelijke 
maatschappelijke organisaties en mensenrechtenverdedigers, over de vrijheid van meningsuiting 
en de veiligheid van journalisten en over het ontbreken van een goede rechtsgang. 
Zoals ook is aangegeven in paragraaf 6.1, speelden mensenrechten in 2008 een grote rol in de 
relatie met de oostelijke buren van de EU, onder andere in het kader van de 
samenwerkingsraden met de verschillende landen. Ook is in 2008 een mededeling van de 
Commissie verschenen over het Oostelijk Partnerschap, waarin wordt gesteld dat de verrijking 
van de relatie met de oostelijke landen van het Europese Nabuurschapsbeleid afhankelijk is van 
de mensenrechtensituatie in deze landen.
Nederland heeft het initiatief genomen om de EU-mensenrechtendialoog met de afzonderlijke 
Centraal-Aziatische landen (Kazachstan, Oezbekistan, Turkmenistan, Kirgizië en Tadzjikistan) 
te versterken door deze van benchmarks te voorzien. Om de voortgang van deze dialoog goed te 
kunnen te evalueren, bevatten deze benchmarks zoveel mogelijk concrete resultaten, zoals de 
toegang tot gevangenen en het toestaan van onafhankelijke NGO’s.  
In bilaterale gesprekken met de Russische regering is consequent aandacht besteed aan 
mensenrechten in Rusland. Premier Balkenende heeft dit gedaan tijdens zijn ontmoetingen met 
zowel President Poetin (Moskou, november 2007) als premier Zoebkov (Den Haag, april 2008). 
Tijdens het bezoek aan Moskou van november 2007 heeft de minister-president NGO’s ontmoet 
die actief zijn op het gebied van mensenrechten en heeft hij in een publieke voordracht het 
belang van democratie en mensenrechten onderstreept. Ook tijdens het bezoek van de Russische 
minister van Buitenlandse Zaken Lavrov aan Nederland (30 oktober 2008) is dit onderwerp 
besproken. 
Ook in EU-kader heeft Nederland een actieve rol gespeeld bij het opbrengen van 
mensenrechten. Samen met het Verenigd Koninkrijk zijn benchmarks opgesteld voor de 
halfjaarlijkse EU-mensenrechtendialoog met Rusland. Ook werd aandacht besteed aan 
specifieke zaken. Hierbij kan worden gedacht aan het bijwonen door EU-vertegenwoordigers 
van de rechtszaak over de moord op mensenrechtenverdediger/journalist Anna Politkovskaya, 
het monitoren van demonstraties van de oppositiebeweging en het demarcheren bij de Russische 
28
autoriteiten na de inval bij de NGO Memorial Sint-Petersburg . Nederland heeft aandacht 
gevraagd voor de zorgelijke detentieomstandigheden van oud-Joekos bestuurder Aleksanjan. 
Inmiddels is Aleksanian, na het betalen van een borgsom, eind december 2008 voorwaardelijk 
in vrijheid gesteld. Na een interview met een Nederlandse correspondent werd de Russisch-
Oezbeekse mensenrechtenactivist Gamrojev vastgezet. Een vertegenwoordiger van de 
Nederlandse ambassade bezocht Gamrojev tijdens de detentie op het politiekantoor. 
  
28
Memorial Sint-Petersburg houdt zich bezig met het onderzoek naar de Stalinperiode en beschikt over een 
omvangrijk historisch archief waarin in veel ego-documenten en andere persoonlijke herinneringen aan deze 
periode worden bewaard. 
117

Oezbekistan. Ook heeft Nederland binnen de EU het initiatief genomen om een nieuwe lijst met 
nog vastzittende Oezbeekse mensenrechtenverdedigers op te stellen. Deze lijst heeft de EU 
overhandigd aan de Oezbeekse minister van Buitenlandse Zaken tijdens een ministerieel overleg 
in Turkmenistan (Ashgabat, april 2008). Na internationale druk van onder meer Nederland werd
in juni 2008 de Oezbeekse mensenrechtenverdedigster Mutabar Tadjibaeva vrijgelaten. Begin 
november werd zij door minister Verhagen in Den Haag ontvangen, die haar feliciteerde met de 
“Martin Ennals Award” die zij dit jaar heeft ontvangen vanwege haar strijd voor verbetering 
van de mensenrechtensituatie in Oezbekistan.
Tijdens zijn toespraak voor de zevende VN-mensenrechtenraad in maart 2008 heeft minister 
Verhagen aandacht gevraagd voor kinderarbeid en marteling in Oezbekistan. De 
mensenrechtenambassadeur heeft Oezbekistan eind maart bezocht en gesprekken gevoerd met 
onder meer de Oezbeekse ministers van Buitenlandse Zaken en de vice-ministers van Justitie en 
Binnenlandse Zaken, evenals een groot aantal mensenrechtenverdedigers. Daarnaast heeft de 
Nederlandse ambassadeur in Moskou bij bezoeken aan Oezbekistan gesprekken gevoerd met 
zowel NGO’s als de Oezbeekse overheid over de mensenrechtensituatie, en daarnaast ook een 
poging gedaan om de politieke gevangenen Agzam Turgunov en Solijon Abdurakhmanov te 
bezoeken in de gevangenis van Nukus. De Nederlandse ambassade in Moskou steunt ten slotte 
een project van een Oezbeekse NGO op het gebied van strijd tegen kinderarbeid. 
Tijdens de OVSE Ministeriële Raad in Helsinki afgelopen december heeft minister Verhagen 
bij zijn amtgenoot uit Kazachstan bepleit om mensenrechten blijvend te respecteren en een 
restrictieve ontwerp-religiewet aan te laten passen. De ambassade in Astana heeft gesprekken 
gevoerd met het maatschappelijk middenveld en de overheid over verschillende wetsontwerpen 
(inzake democratie, media en religie). Er zijn demarches uitgevoerd om de overheid te bewegen 
deze wetgeving niet aan te nemen en ook om aandacht te vragen voor de vrijheid van seksuele 
geaardheid. Tijdens een bilateraal bezoek van een hoogambtelijke delegatie van het ministerie 
van Buitenlandse Zaken aan Astana in oktober is aandacht gevraagd voor voortzetting van de 
hervormingskoers, zoals toegezegd door de Kazachstaanse minister van Buitenlandse Zaken 
tijdens de OVSE Ministeriële Raad in Madrid in november 2007. 
Tijdens het bezoek van de Nederlandse ambassadeur in Moskou aan Turkmenistan in 
november 2008 is in de gesprekken bij het ministerie van Buitenlandse Zaken en het 
Presidentiële Instituut voor Mensenrechten nadrukkelijk zorg uitgesproken over de 
mensenrechtensituatie in Turkmenistan, o.a. over geldende restricties voor NGO’s, 
hervormingen ter bevordering van de Trias Politica en toegang voor verschillende VN speciale 
rapporteurs. In het algemeen kan gesteld worden dat er een duidelijke dicrepantie blijft bestaan 
tussen aangekondigde hervormingen en daadwerkelijke implementatie ervan. 
Nederland stelt de mensenrechtensituatie in Georgië regelmatig aan de orde, zowel in EU-, 
VN-, RvE- en OVSE-verband als bilateraal. Sinds de gewapende confrontatie met Rusland in 
augustus 2008 is de aandacht voor de mensenrechtensituatie met name voor de conflictgebieden 
en de grote aantallen ontheemden geïntensiveerd. Nederland levert negen waarnemers aan de 
EU Monitoring Missie, onder wie twee mensenrechtenexperts. Er wordt intensief contact 
onderhouden met de Ombudsman en NGO’s onder meer over onderwerpen als tolerantie, 
etnische minderheden, godsdienstvrijheid (onder andere problemen van de Armeense kerk). Uit 
het OS-programma en het MATRA-programma worden diverse projecten gesteund op het 
gebied van mensenrechten, in het bijzonder op het gebied van jeugdrecht, de rechten van 
119

