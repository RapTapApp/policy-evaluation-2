UNIVERSALITEIT VAN DE RECHTEN VAN DE MENS
De Adviesraad Internationale Vraagstukken is een adviesorgaan van de regering.Hij
brengt adviezen uit aan de minister van Buitenlandse Zaken, de minister van Defensie, de
PRINCIPES, PRAKTIJK EN PERSPECTIEVEN
minister voor Ontwikkelingssamenwerking, de staatssecretaris van Buitenlandse Zaken en
het Parlement. No. 63, November 2008
De Adviesraad kent vier permanente commissies voor de advisering op de beleidsterreinen
van mensenrechten, vrede en veiligheid, ontwikkelingssamenwerking en Europese integratie.
De staf van de Adviesraad en permanente commissies bestaat uit: mw. mr. W.A. van
Aardenne, mw. dr. D.E. Comijs, drs. J.M.D. van Leeuwe, drs. T.D.J. Oostenbrink en mw. drs.
A.M.C. Wester.
ADVIESRAAD INTERNATIONALE VRAAGSTUKKEN
ADVIESRAAD INTERNATIONALE VRAAGSTUKKEN
POSTBUS 20061, 2500 EB DEN HAAG 
ADVISORY COUNCIL ON INTERNATIONAL AFFAIRS AIV
TELEFOON 070.348 5108/60 60 FAX 070.3486256
E-MAIL AIV@MINBUZA.NL  
INTERNET  WWW.AIV-ADVIES.NL

Leden van de Commissie Universaliteit
van Mensenrechten
Voorzitters Prof.mr. C. Flinterman
Prof.dr. W.J.M. van Genugten
Leden Mw. dr. K.C.J.M. Arts
Mw. S. Borren MA
Mw. mr. C. Hak
Mr. R. Herrmann
Prof.mr. P.J.G. Kapteyn
Mw. prof.dr. B.M. Oomen
Prof.mr. N.J. Schrijver 
Mw. mr. H.M. Verrijn Stuart
Mw. J.M. Verspaget
Secretaris Drs. A.M.C. Wester

Woord vooraf
Op 21 mei 2008 verzochten de minister van Buitenlandse Zaken en de minister
voor Ontwikkelingssamenwerking de Adviesraad Internationale Vraagstukken (AIV)
advies uit te brengen over de problematiek van de universaliteit van de
mensenrechten (zie bijlage I voor de adviesaanvraag). Het advies hierover is
voorbereid door een gemengde commissie onder voorzitterschap van prof.mr. 
C. Flinterman en prof.dr. W.J.M. van Genugten. In deze commissie hadden de
volgende personen zitting: mw. dr. K.C.J.M. Arts, mw. S. Borren MA, mw. mr. C. Hak,
mr. R. Herrmann, prof.mr. P.J.G. Kapteyn, mw. prof.dr. B.M. Oomen, prof.mr. N.J.
Schrijver, mw. mr. H.M. Verrijn Stuart en mw. J.M. Verspaget. Ondersteuning bij de
opstelling van het advies werd verleend door de ambtelijke contactpersoon mr. A.S.
Versluis (ministerie van Buitenlandse Zaken, DMH/MR). Het secretariaat is gevoerd
door mw. mr.dr. Q. Eijkman (tijdelijk) en mw. drs. A.M.C. Wester (secretaris van de
Commissie Mensenrechten), met hulp van mw. S. van Schoten en de stagiairs 
S. van Hooff en mr. M. Erik.
Bij de voorbereiding van dit advies heeft de commissie uitgebreid kunnen putten
uit een achtergrondstudie van dr. C.M.J. Ryngaert van de Universiteit Utrecht.
Verder heeft de commissie aanvullende informatie ingewonnen bij een aantal
deskundigen, onder wie mr. A.P. Hamburger (Nederlands ambassadeur voor de
mensenrechten). De AIV is de geraadpleegde personen zeer erkentelijk voor hun
bereidheid hun inzichten met de commissie te delen.
Dit advies is door de AIV vastgesteld op 5 november 2008.

op gezondheidszorg, water en sanitatie, maar ook andere rechten, met name de rech-
ten van vrouwen en kinderen, de rechten van inheemse volkeren en minderheden, een
centralere rol te zijn gaan spelen in het mensenrechtendebat. Helaas zijn het afgelopen
decennium ook nieuwe gewelddadige conflicten uitgebarsten, niet zozeer tussen als wel
binnen staten, met grove schendingen van de mensenrechten tot gevolg. Voorts zijn er
nieuwe fragiele staten ontstaan, waar democratie en eerbiediging van de mensenrechten
niet veel meer zijn dan abstracte idealen, die voorlopig nog ver weg lijken. Verder heeft
de globalisering geleid tot grotere onderlinge afhankelijkheid van en meer interactie tus-
sen samenlevingen en tot een verschuiving van traditionele bestuursvormen en besluit-
vormingsprocessen. Niet-statelijke actoren, met name NGO’s en ondernemingen, heb-
ben een grote invloed op deze transities en de rol die zij spelen is ten gevolge van deze
5
ontwikkelingen toegenomen. Het debat over de universaliteit van de mensenrechten
moet in de context van de hier geschetste ontwikkelingen worden geplaatst. 
De AIV zou om te beginnen willen opmerken dat de veronderstellingen die in de advies-
aanvraag naar voren worden gebracht – dat de universaliteit van de mensenrechten
door steeds meer staten in twijfel wordt getrokken en dat in dit verband dringend tegen-
argumenten gevonden moeten worden – misschien wat al te defensief zijn. Het concept
van universaliteit van de mensenrechten staat inderdaad soms onder druk van culturele
en politieke opvattingen of economische omstandigheden die als onverenigbaar met
6
maar
internationale of universele mensenrechtennormen kunnen worden beschouwd,
er zijn ook signalen die in een andere richting wijzen. Gedacht kan worden aan het slot-
document van de Wereldtop van 2005, waarin het thema van de rechten van de mens
en de rechtsstaat een van de belangrijke pijlers vormt en waarin alle VN-lidstaten nog-
maals bevestigd hebben dat de rechten van de mens universeel, ondeelbaar, onderling
7
verbonden en onderling afhankelijk zijn en elkaar versterken. Een ander voorbeeld is
het algemene debat dat onlangs (2008) in de Mensenrechtenraad gevoerd is over de
follow-up en implementatie van de Verklaring en het Actieprogramma van Wenen uit
1993: alle lidstaten hebben ook bij deze gelegenheid opnieuw de universaliteit van de
mensenrechten bevestigd.
Niettemin erkent de AIV dat er sprake is van een onderliggend debat van complexere
aard. Staten trekken in internationale fora de universaliteit van de mensenrechten 
misschien niet in formele zin in twijfel, maar komen vaak wel op voor hun religieuze en
politieke tradities en maken daarbij tevens gebruik van instrumenten die zijn vastgelegd
in het internationaal mensenrechtenacquis: ze maken voorbehouden bij verdragen of
beroepen zich op verdragsbepalingen waarin beperkingen van mensenrechten in bepaalde
omstandigheden toegestaan worden. Verder betekent een formele verklaring waarin 
universele mensenrechtennormen worden onderschreven, nog niet dat die normen in de
praktijk ook worden toegepast. Dit is niet enkel de verantwoordelijkheid van de staat;
5 Zoals al werd opgemerkt in AIV, Universaliteit van de rechten van de mens en culturele verscheidenheid,
advies nr. 4, Den Haag, juni 1998, p. 9.
6 Er zijn ook andere factoren die ertoe leiden dat het internationale recht inzake de mensenrechten onder
druk is komen te staan, zoals het spanningsveld tussen de wereldwijde strijd tegen het terrorisme en de
bescherming van burgerlijke vrijheden, onderwerp van AIV-advies nr. 49, Terrorismebestrijding in mondiaal
en Europees perspectief, Den Haag, september 2006. Het onderhavige advies is primair gericht op argu-
menten van culturele, religieuze of economische aard.
7 VN-Wereldtop 2005, slotdocument, paragraaf 121 (A/RES/60/1).
8

wordt gehouden met culturele uitzonderingen en steun voor initiatieven van onderaf
mogelijk is. Het laatste hoofdstuk van het advies betreft de consistentie en de geloof-
waardigheid van een Nederlandse strategie gericht op versterking van de universaliteit
van mensenrechten, die beide onmisbaar zijn om op internationaal niveau een effectieve
rol te kunnen spelen.
De visie op universaliteit die in dit advies naar voren gebracht wordt, lijkt wellicht wat
breed van opzet. De AIV is evenwel van mening dat er geen eenduidige oplossingen
bestaan in het ingewikkelde en veelzijdige debat over de universaliteit van de mensen-
rechten in relatie tot culturele en religieuze verscheidenheid. Niettemin wil de AIV met
dit advies bijdragen aan de verdere versterking van het concept van universaliteit en
aan de feitelijke uitwerking daarvan in de praktijk.
10

die rechten mag niet als een uitgemaakte zaak worden gezien. Universaliteit is alleen
effectief als mensenrechten werkelijk aanvaard en in de loop der tijd geïmplementeerd
worden. Daarom wordt in dit advies onderscheid gemaakt tussen het concept van
universaliteit en het proces van universalisering, dat wil zeggen het proces waarmee
mensenrechten in de praktijk verwezenlijkt worden. 
Universalisering dient de kloof tussen principes en praktijk te verkleinen. Ze heeft
betrekking op een aantal afzonderlijke acties en processen die binnen een bepaalde
culturele, religieuze, sociale en politieke context moeten plaatsvinden: 
a) kennisuitbreiding en bewustwording met betrekking tot mensenrechten, op overheids-
en niet-overheidsniveau, maar ook op het niveau van de verschillende etnische
gemeenschappen (zoals inheemse volkeren en nationale minderheden en hun 
leiders) waaruit staten bestaan;
b) aanvaarding door de bevolking van mensenrechten als een zinvolle invalshoek voor
het benaderen van bepaalde kwesties;
c) implementatie van mensenrechten en wettelijk toezicht op de naleving ervan;
d) inroeping van mensenrechten bij kwesties van sociale aard;
e) feitelijke verwezenlijking van mensenrechten via alle beschikbare economische,
politieke en juridische middelen.
Het is van belang bij het zoeken naar antwoorden op de vraag welke beleidsopties voor
Nederland openstaan, deze acties en processen, alsook de context waarin ze plaatsvin-
den, in gedachten te houden.
Wat kennis van en bewustwording omtrent mensenrechten betreft, zou de aandacht bij-
voorbeeld gevestigd kunnen worden op het belang van educatie inzake mensenrechten
(op school, maar ook via, onder meer, radio- en televisieprogramma’s) en van het vertalen
van informatie over deze rechten in de taal of talen van het land in kwestie. Verder
draagt algemene kennis van rechten en procedures onder de bevolking bij aan een gun-
stig klimaat voor het bevorderen van de bewustwording op mensenrechtengebied. Wat
betreft de aanvaarding van mensenrechtenclaims, of die nu betrekking hebben op bij-
voorbeeld gelijkheid voor de wet of toegang tot gezondheidszorg, kan het beleid gericht
worden op identificatie van en aandacht voor de overeenkomsten tussen de mensen-
rechtenprincipes en de principes van de dominante culturele tradities in het desbe-
treffende land. Nuttige initiatieven op dit vlak zijn de Group of Friends van de Alliance of
13
(waarvan Nederland lid is) en de bijeenkomst van religieuze leiders uit
Civilizations
alle delen van de wereld die op 9 en 10 december 2008 in Den Haag zal plaatsvinden
om de zestigste verjaardag van de Universele Verklaring te herdenken. Ten aanzien van
de implementatie van mensenrechten en het wettelijk toezicht op de naleving ervan, zijn
kwesties als de rol van het binnenlands staats- en bestuursrecht en de onafhankelijk-
heid van de rechterlijke macht, maar ook de toegang tot de rechter van belang. Voor
wat betreft het inroepen van mensenrechten, moeten juristen maar ook NGO’s bereid en
in staat zijn sociale vragen te formuleren in termen van schendingen van mensenrechten.
Al deze processen spelen een rol bij de volledige verwezenlijking van de mensenrechten
zoals die gemeten wordt met behulp van bijvoorbeeld Human Rights Impact Assessments. 
13 De Alliance of Civilizations komt voort uit een initiatief uit 2005 van de Turkse premier Recep Tayyip
Erdogan en diens Spaanse collega José Luis Rodriguez Zapatero dat later opgepakt is door VN-Secretaris-
Generaal Kofi Annan. De Alliance organiseert politieke bijeenkomsten op hoog niveau en bevordert 
contacten op internationaal, regionaal, nationaal en lokaal niveau tussen mensen met uiteenlopende
achtergronden, met de bedoeling spanningen tussen bevolkingsgroepen met verschillende etnische,
culturele of religieuze achtergronden te verminderen.
12

III Ratificatie van verdragen en opname in grondwetten 
als middelen ter bevordering van universalisering van 
mensenrechten
Het afgelopen decennium heeft een groot aantal staten, waaronder staten met weinig
of geen traditie op het vlak van mensenrechten, internationale mensenrechtenverdragen
geratificeerd. Dit geeft aan dat staten het universele karakter van de mensenrechten
erkennen en bereid zijn zich te onderwerpen aan het toezicht van organen die bij inter-
nationale mensenrechtenverdragen in het leven zijn geroepen – organen die in de regel
weinig geneigd zijn culturele uitzonderingen als rechtvaardiging voor niet-naleving te 
aanvaarden.
Ratificatie van mensenrechtenverdragen brengt verplichtingen inzake periodieke rappor-
tage aan mensenrechtenorganen met zich mee. Dit vraagt weer om institutionele imple-
mentatie van mensenrechtennormen in het eigen land en ontkracht argumenten die ont-
leend zijn aan een discours dat tegen de mensenrechten is gericht. Verdragsratificatie
vergroot dus de kansen op institutionalisering van de mensenrechten en daarom wordt
Nederland geadviseerd een lijn te blijven volgen waarbij getracht wordt staten te overtui-
gen van de meerwaarde van ratificatie van internationale mensenrechtenverdragen en
hen ertoe te bewegen bij ratificatie zo min mogelijk voorbehouden te maken en de
17
gemaakte voorbehouden na verloop van tijd in te trekken.
Dat de universaliteit van de mensenrechten steeds breder aanvaard wordt, blijkt niet
alleen uit het toenemende aantal verdragsratificaties, maar ook uit het in nationale
grondwetten vastleggen van de mensenrechten. China is wat dit betreft een goed voor-
beeld. Na de dood van Mao in 1976 begonnen de mensenrechten een steeds promi-
nentere rol te spelen in het officiële Chinese discours, hetgeen er uiteindelijk toe leidde
dat in de Chinese Grondwet van 1982 een hoofdstuk over fundamentele rechten (en
plichten) van burgers werd opgenomen (artikelen 33-56). Dat gebeurde in een periode
waarin China nog geen begin had gemaakt met het ratificeren van mensenrechten-
verdragen. Na een onderbreking van een aantal jaren na de onderdrukking van de
demonstraties op het Tiananmenplein (1989), volgden de ratificatie van het Internatio-
naal Verdrag inzake Economische, Sociale en Culturele Rechten (ESC-verdrag), de onder-
tekening van het Internationaal Verdrag inzake Burgerrechten en Politieke Rechten
(BuPo-verdrag) en een expliciete verwijzing naar mensenrechten in de herziene Grondwet
18
Deze explicitering van mensenrechten in nationale juridische instrumenten
van 2003.
draagt, zelfs als er sprake is van weinig strikte eerbiediging ervan in de praktijk of het
uitblijven van ratificatie van verdragen waarin deze rechten neergelegd zijn, bij tot verdere
uitkristallisering van de algemene principes van het internationale recht inzake de men-
senrechten en daarmee tot versterking van de universaliteit daarvan. In een dergelijk
geval wordt het internationale mensenrechtenacquis niet door een internationale
gemeenschap opgelegd, maar ontwikkelt het zich meer organisch in samenhang met de
19
nationale constitutionele praktijk.
17 Zie voor voorbehouden hoofdstuk IV van dit advies. 
18 In november 2008 kondigde de Chinese regering tevens aan dat zij te zijner tijd een ‘actieplan voor de
mensenrechten’ zal uitbrengen.
19 Zie ook AIV, Met het oog op China: op weg naar een volwassen relatie, advies nr. 55, Den Haag, april 2007.
14

IV Culturele context
Hoewel de taal van de mensenrechten inmiddels nagenoeg wereldwijd wordt aanvaard,
ligt in het verzoek van de ministers aan de AIV de gedachte besloten dat cultuur- of
contextgebonden redeneringen – waarin afwijkingen van de universele mensenrechten-
normen worden bepleit – nog steeds veel voorkomen. Dat is enerzijds correct, ander-
zijds wijst de AIV er evenwel op dat het doorsijpelen van het internationale mensen-
rechtenacquis in nationale rechtssystemen er in de praktijk toe lijkt bij te dragen dat in
beperkte mate een beroep wordt gedaan op culturele uitzonderingen. Als dat al
gebeurt, worden ze voornamelijk ingeroepen door lokale gemeenschappen (en dus niet
door de staat die het desbetreffende mensenrechtenverdrag geratificeerd heeft) of door
staten wanneer ze de belangen van het politieke of religieuze establishment dienen.
In dit verband zij erop gewezen dat veel Afrikaanse staten geen steun meer geven aan
schadelijke traditionele praktijken als genitale verminking/besnijdenis, huiselijk geweld
of kindhuwelijken. Daarmee sluiten ze aan bij hetgeen bepaald is in de desbetreffende
mensenrechtenverdragen, zoals het Verdrag inzake de Uitbanning van Alle Vormen van
Discriminatie van Vrouwen (CEDAW) en het Verdrag inzake de Rechten van het Kind
21
Deze praktijken worden ook expliciet verworpen in pan-Afrikaanse verdragen.
(CRC).
Zo bepaalt het Afrikaans Handvest inzake de rechten en het welzijn van het kind
(1990), dat door 41 (van de 53) Afrikaanse staten is geratificeerd, dat de verdrag-
sluitende staten ‘shall take all appropriate measures to eliminate harmful social and
cultural practices affecting the welfare, dignity, normal growth and development of the
child’ (artikel 21); en in het meer recente Protocol betreffende de rechten van vrouwen
in Afrika bij het Handvest, dat is geratificeerd door 23 (en is ondertekend door 43) Afri-
kaanse staten, is bepaald dat de verdragsluitende staten ‘shall prohibit and condemn
all forms of harmful practices which negatively affect the human rights of women and
which are contrary to recognized international standards’ (artikel 5). Verder wijzen poli-
tieke elites schadelijke traditionele praktijken doorgaans af en stellen ze strafrechtelijke
vervolging in het vooruitzicht, waarbij ze – onder verwijzing naar de beperkte middelen
waarover ontwikkelingslanden beschikken – soms tijd vragen om definitief een einde te
maken aan dergelijke praktijken. Daarmee appelleren ze aan een gebruikelijk concept in
het discours aangaande economische, sociale en culturele rechten: geleidelijke verwe-
zenlijking van rechten.
Geleidelijke verwezenlijking van mensenrechten is echter niet altijd vanzelfsprekend. In
veel staten hebben traditionele lokale autoriteiten – die schadelijke praktijken mogelijk
steunen – meer macht dan overheidsinstanties. In Afghanistan bijvoorbeeld, aldus de
Speciale VN-rapporteur voor geweld tegen vrouwen, is het ‘normative framework 
governing the lives of most Afghan women, particularly in rural areas, [..] in fact dictated
22
Binnen deze tribal customs worden op sekseongelijkheid gebaseer-
by tribal customs’.
de praktijken als verkrachting binnen het huwelijk, seksueel geweld en andere vormen
van huiselijk geweld tegen vrouwen als norm aanvaard. Evenzo blijven traditionele lokale
21 Zie voor schadelijke traditionele praktijken artikel 5, sub a) CEDAW en artikel 24, lid 3 CRC, en voor
huiselijk geweld artikel 16, lid 2 CEDAW en artikel 19 CRC. 
22 Special UN Rapporteur on violence against women, its causes and consequences, Mission to Afghanistan,
2005, p. 12.
16

spreekt voor zich dat bij de implementatie van deze plichten niet getornd mag worden
aan de eerbiediging van de rechten van het individu zoals die in de internationale 
mensenrechtenverdragen neergelegd zijn. Het concept van plichten als zodanig komt in
26
het discours van de internationale mensenrechten wel voor, maar het is nooit de
bedoeling geweest dat het ingeroepen zou worden om de mensenrechten van individuen
te beperken.
Sommige Aziatische staten hanteren het concept ‘Aziatische waarden’, vooral sinds het
begin van de jaren negentig van de vorige eeuw, als reactie op de toegenomen export
van ‘westerse ideeën’ na de beëindiging van de Koude Oorlog. Singapore en Maleisië
zijn de belangrijkste pleitbezorgers van deze waarden, maar ook andere Aziatische 
landen – China, Japan, Korea, Indonesië, India – hebben wel voor deze lijn gekozen. Ze
voeren aan dat ‘Aziatische waarden’ voortkomen uit onder meer het taoïsme en het
confucianisme. In het confucianisme bijvoorbeeld heeft ethiek een andere inhoud dan
in het op rechten gebaseerde mensenrechtenstelsel. De confuciaanse ethiek is geba-
seerd op het begrip deugd; de kern is niet dat de mens als individu zijn rechten opeist,
maar probeert een ‘voortreffelijk mens’ te worden. Daarbij speelt bescheidenheid een
grote rol, evenals een harmonieus samenleven met andere leden van de gemeenschap.
In algemene zin brengt de discussie over ‘Aziatische waarden’ met zich mee dat ruimte
opgeëist wordt voor brede culturele, economische en religieuze diversiteit. Daarmee
moet bij de verdere ontwikkeling van het internationale mensenrechtenbestel rekening
worden gehouden. 
Verschillende auteurs hebben geprobeerd te achterhalen welke waarden pan-Aziatisch
lijken en daarbij de volgende thema’s onderscheiden: respect voor hiërarchie en gezag;
voorrang van gezinswaarden en van sociale consensus boven conflict; voorrang van de
wet, handhaving van de openbare orde en veiligheid boven individuele burger- en politieke
rechten, ter bevordering van economische en sociale ontwikkeling; voorrang van welzijn
van de gemeenschap boven mensenrechten van het individu; en nadruk op zelfdisci-
pline. Er zijn in dit debat echter ook andere geluiden te horen, zoals de NGO-Verklaring
van Bangkok uit 1993, waarin de universaliteit van mensenrechten met kracht verdedigd
wordt (zie hoofdstuk II). Intussen worden door de Associatie van Zuidoost-Aziatische
staten (ASEAN) de mogelijkheden verkend voor de ontwikkeling van een mensenrechten-
systeem waarin naleving van internationale mensenrechtennormen en samenwerking
met internationale mensenrechtenmechanismen samengaan met eerbiediging van ‘Azia-
27
tische waarden’. Zo probeert de ASEAN de vruchten te plukken van de ASEAN-Europa-
26 Artikel 29, lid 1 van de Universele Verklaring luidt: ‘Eenieder heeft plichten jegens de gemeenschap 
zonder welke de vrije en volledige ontplooiing van zijn persoonlijkheid niet mogelijk is.’
27 Dit deel over ‘Aziatische waarden’ is gebaseerd op het werk van B.S. de Vries, promovenda aan de Uni-
versiteit van Tilburg. Door haar gebruikte bronnen zijn onder meer: S.L.Y. Arriola, ‘Proposing an ASEAN
Human Rights Commission: a critical analysis’, Ateneo Law Journal 2004, pp. 906-949; E. Brems,
Human rights: universality and diversity, Den Haag: Kluwer Law International 2001; M. Criselda (red.),
Philosophy of human rights and emerging perspectives: Western versus Eastern concept - The ASEAN 
scenario, Quezon City (Filippijnen): The Institute of Human Rights University of the Philippines Law Center
1999; V. Iyer, ‘Asian values and human rights’, in: V. Iyer, Democracy human rights and the rule of law:
essays in honour of Nani Palkhivala, New Delhi: Butterworts India 2000; F. Luthans, W. Zhu & B.J. Avolio,
‘The impact of efficacy on work attitudes across cultures’, in: Journal of World Businesses 2006,
pp. 121-132; K. Mahbubani, Can Asians think?, Singapore: Times Books International 2002; K. Mayambala,
‘A critical examination and appraisal of the continuing relevance of the universality/cultural relativism 
noot 27 vervolg op pag. 19
18

V Universaliteit van mensenrechten en culturele 
verscheidenheid: het onderscheid tussen normstelling 
en normtoepassing
Culturele verscheidenheid staat niet per definitie op gespannen voet met universele
mensenrechten, of zoals Indonesië onlangs nog benadrukte in de VN-Mensenrechten-
raad (2007): ‘Cultuurspecifieke kenmerken mogen niet beschouwd worden als onverenig-
met de [universele] mensenrechten.’ De AIV is er sterk van overtuigd dat universa-
baar
liteit in de zin van universele aanvaarding van de mensenrechten juist wordt versterkt
wanneer culturele diversiteit wordt erkend. Immers, als de mensenrechtennormen 
ruimte laten voor cultuurspecifieke toepassingen ervan, zijn culturen en staten mogelijk
eerder bereid de universele gelding van het internationale mensenrechtenbestel te aan-
vaarden. Universaliteit kan dus niet worden gelijkgesteld met uniformiteit. 
In sommige mensenrechtenverdragen van de VN komt dit tot uitdrukking in de ruimte
die expliciet geboden wordt om recht te doen aan economische, culturele of juridische
verscheidenheid. Het meest sprekende voorbeeld in dit verband is wellicht het CRC-
verdrag uit 1989, waarin een bovengemiddelde sensitiviteit voor uiteenlopende vormen
van diversiteit naar voren komt. Zo laat dit verdrag enige ruimte voor interpretatie waar
het gaat om de definitie van ‘kinderen’. Artikel 1 CRC-verdrag luidt: ‘Voor de toepassing
van dit verdrag wordt onder een kind verstaan ieder mens jonger dan achttien jaar, ten-
zij volgens het op het kind van toepassing zijnde recht de meerderjarigheid eerder wordt
bereikt.’ Vervolgens worden de ‘belangen van het kind’ geïntroduceerd als ‘de eerste
overweging’ bij ‘alle maatregelen betreffende kinderen’. Dit concept vormt aldus een
belangrijk richtsnoer voor alle maatregelen in verband met de implementatie van het
verdrag, maar wordt in de verdragsbepalingen zelf niet gedefinieerd, vanuit de gedachte
dat dit beter kan gebeuren in de specifieke context waarin een probleem of kwestie
inzake kinderrechten zich voordoet. Het is interessant te zien dat verschillende nationale
wetgevers dit punt opgepakt hebben en de geboden ruimte hebben benut om zelf hun
30
definitie van ‘belangen van het kind’ wettelijk vast te leggen.
De AIV is zich er terdege van bewust dat soms een beroep op culturele verscheidenheid
wordt gedaan om schadelijke praktijken te rechtvaardigen. De AIV zou echter willen
benadrukken dat hij ten stelligste overtuigd is van het dynamische karakter van culturen.
Met de juiste prikkels, de inzet van het lokale leiderschap en de steun van lokale opi-
niemakers zou een brede consensus over het schadelijk karakter van dergelijke praktij-
ken bereikt kunnen worden, hetgeen ertoe zou kunnen leiden dat ze uiteindelijk afge-
schaft worden. Goede voorbeelden hiervan zijn de afschaffing van de voetafbinding in
31
China en die van de ‘sati’ (weduweverbranding) in India. In beide gevallen bleek de
betrokkenheid van personen afkomstig uit de culturen in kwestie cruciaal te zijn voor
het in de juiste culturele context vormgeven van de campagne die heeft geleid tot
afschaffing van deze praktijken. Voorstanders van deze praktijken werden bij discussies
betrokken, en de argumenten die ze aanvoerden ter rechtvaardiging van die praktijken
op basis van religie, traditie, huwbaarheid of esthetiek, bleken geen onoverkomelijk
obstakel.
30 Zie bijvoorbeeld de Kinderwet van Oeganda.
31 Zie voor een uitgebreidere beschrijving en analyse C. Packer, Using Human Rights to Change Tradition,
Antwerpen: Intersentia 2002, hoofdstuk 7.
20

VI Discretionaire bevoegdheid en margin of appreciation
Zoals aangegeven in het voorgaande hoofdstuk, is de AIV van mening dat culturele 
35
verscheidenheid gekoesterd in plaats van geleidelijk afgeschaft moet worden. In dit
verband zou de AIV de aandacht willen vestigen op het in 2005 in Parijs ondertekende
UNESCO-verdrag betreffende de bescherming en de bevordering van de diversiteit van
cultuuruitingen, waarbij Nederland partij zou moeten worden. Respect voor culturele 
verscheidenheid betekent niet dat mensenrechten onder verwijzing naar dit beginsel
geschonden kunnen worden. Artikel 2, lid 1, van het UNESCO-verdrag laat er geen mis-
verstand over bestaan dat staten nimmer artikelen uit het verdrag kunnen inroepen om
inbreuk te maken op mensenrechten en fundamentele vrijheden zoals vervat in de 
Universele Verklaring of in het internationaal recht inzake de rechten van de mens.
Over het algemeen speelt een groot deel van het debat over ‘universaliteit versus cultuur-
relativisme’ zich eerder binnen dan buiten het mensenrechtendiscours af, zoals aange-
geven in hoofdstuk IV. Dit roept de vraag op welke beleidsruimte het kader van de uni-
versele mensenrechten biedt voor cultuurbepaalde opvattingen en interpretaties van
universele normen. 
Zoals aangegeven in het AIV-advies uit 1998, verschilt het antwoord op die vraag naar
36
Bepaalde niet-opschortbare rechten, zoals het recht
gelang van het recht in kwestie.
op leven, het recht niet aan foltering en andere vormen van mishandeling onderworpen
te worden en het recht erkend te worden voor de wet, dienen strikt geïmplementeerd en
dus ook uniform toegepast te worden. In andere gevallen kan staten een zekere vrijheid
altijd
toegestaan worden bij de vaststelling van het beleid inzake de toepassing, al dient 
de mogelijkheid te bestaan staten voor nationale of internationale (semi-)rechterlijke orga-
gebruik
nen ter verantwoording te roepen voor de manier waarop ze van die beleidsruimte
maken.
Een aantal bepalingen van mensenrechtenverdragen staat toe dat beperkingen worden
37
Deze bepalingen geven staten de vrij-
opgelegd aan de daarin opgenomen vrijheden.
heid bepaalde mensenrechten in te perken, mits aan de in de verdragen neergelegde
voorwaarden is voldaan. Voor bepaalde andere rechten – met name, maar niet uitslui-
tend, economische, sociale en culturele rechten – is verder aanvaard dat staten deze
geleidelijk of naar gelang van de middelen waarover ze beschikken, dienen te verwezen-
lijken. Ook daaruit kan een zekere beleidsruimte voor staten worden afgeleid. Dit bete-
kent echter niet dat ratificatie van het ESC-verdrag gezien kan worden als niet meer dan
de bekrachtiging van het ‘streven’ de daarin opgenomen mensenrechten te verwezenlij-
ken. Uit het werk dat het VN-comité inzake Economische, Sociale en Culturele Rechten
35 Zie ook AIV, Universaliteit van de rechten van de mens en culturele verscheidenheid, advies nr. 4,
Den Haag, juni 1998, p. 10 (‘culturele diversiteit [kan] een bron (...) zijn van grote kracht’).
36 Idem, p. 14.
37 Opgemerkt zij dat ook als voor een recht geen beperkingen zijn voorzien in de bepaling waarin dat recht
beschermd wordt, van dat recht afgeweken kan worden bij ‘een algemene noodtoestand, die een bedrei-
ging vormt voor het bestaan van het volk’ (artikel 4, lid 1 van het BuPo-verdrag), behalve in het geval van
de niet-opschortbare rechten.
22

niettemin goed zijn als het Hof zijn standpunten over deze kwestie explicieter zou ver-
41
woorden dan het tot nu toe gedaan heeft. Door zijn overwegingen en criteria voor 
uitbreiding of beperking van de speelruimte beter toe te lichten, zou de doctrine aan
duidelijkheid winnen. 
Tegelijkertijd is het de vraag of de margin of appreciation-doctrine zoals die op Europees
niveau is ontwikkeld, ook op mondiaal niveau bruikbaar en effectief kan zijn. Europa
kan beschouwd worden als een waardengemeenschap met een sterkere interne samen-
hang dan de wereldgemeenschap, en dat maakt de toepassing van jurisprudentie in de
verschillende staten die er deel van uitmaken eenvoudiger. De ontwikkeling van een
equivalent van de Europese doctrine op mondiaal niveau zou echter nuttig kunnen zijn
bij pogingen de tegenpolen universaliteit en verscheidenheid bij de interpretatie en
implementatie van mensenrechtennormen met elkaar te verenigen. Officiële verklarin-
gen en interpretaties van VN-verdragsorganen betreffende specifieke gevallen, maar ook
van algemenere strekking (bijvoorbeeld in de vorm van een General Comment) zouden
kunnen helpen de contouren te bepalen van hetgeen zou kunnen gelden als ‘toelaatba-
re beperkingen’ van specifieke mensenrechten op mondiaal niveau. Een mogelijkheid
om deze lijn verder te ontwikkelen biedt een benadering waarin rechten gezien worden
42
De kern van rechten zou dan op uni-
als bestaande uit een ‘kern’ en een ‘periferie’.
forme wijze geïnterpreteerd moeten worden, en de periferie zou meer ruimte laten voor
diversiteit. Een dergelijke benadering werkt echter alleen wanneer de kern van ieder
recht gezaghebbend is vastgelegd, bijvoorbeeld in General Comments van VN-verdragsor-
ganen. Vermeldenswaard in dit verband is dat het Comité inzake Economische, Sociale
en Culturele Rechten het concept van kern versus periferie al gepropageerd heeft in
43
General Comment nummer 3.
In de context van de discussie over discretionaire bevoegdheid, kan de AIV zich niet 
vinden in de suggestie van de minister op bladzijde 3 van de adviesaanvraag dat de uit-
breiding van het mandaat van de Speciale VN-rapporteur voor de bevordering en
bescherming van het recht op vrijheid van meningsuiting – welk mandaat voortaan ook
rapportages over misbruik van de vrijheid van meningsuiting voor discriminatie op grond
van ras of religie omvat – symbool staat voor de manier waarop de universele kern van
de internationale mensenrechten door cultuurrelativistische visies met betrekking tot
mensenrechten wordt uitgehold. Het zoeken naar de wenselijke grenzen van de vrijheid
van meningsuiting is legitiem en verenigbaar met de discretionaire bevoegdheid waarin
44
het internationale recht inzake de mensenrechten voorziet. Nederland zou al het
41 Zie ook: E. Brems, ‘The Margin of Appreciation Doctrine of the European Court of Human Rights’, in 
D.P. Forsythe en P.C. McMahon, Human Rights and Diversity, Area Studies Revisited, Lincoln and London:
University of Nebraska Press 2003, pp. 81-110.
42 Idem, p. 106.
43 VN-Comité inzake de Economische, Sociale en Culturele Rechten, General Comment 3, ‘The Nature of
States Parties obligations (article 2, par. 1)’, vijfde zitting, 1990, CESCR document E/1991/23.
44 Over deze kwestie wordt al geruime tijd gediscussieerd, zoals ook blijkt uit het grote aantal verklaringen,
interpretaties en voorbehouden van westerse landen ten aanzien van artikel 4 van het Internationaal 
Verdrag inzake de Uitbanning van Alle Vormen van Rassendiscriminatie (artikel 4 betreft beperkingen van
de vrijheid van meningsuiting en de vrijheid van organisatie in geval van pogingen rassenhaat en rassen-
discriminatie te rechtvaardigen of te bevorderen). 
24

VII Formulering van een Nederlands mensenrechten-
beleid in relatie tot ‘culturele uitzonderingen’
De AIV heeft begrip voor de zorgen van de minister over een mogelijke uitholling van
universele mensenrechtennormen inzake de vrijheid van meningsuiting via artikel 19, lid
3 van het BuPo-verdrag. Deze zorgen zijn ook geuit door de NGO Article 19. Het is waar
dat sommige staten lippendienst bewijzen aan het internationale recht inzake de mensen-
rechten en tegelijkertijd de bevoegdheid om bepaalde vrijheden aan beperkingen te 
binden zo ruim uitleggen dat de hele mensenrechtenstructuur ondermijnd wordt. Zoals
de AIV in zijn advies uit 1998 oordeelde, dient de beleidsvrijheid die staten hebben bij
de toepassing van universele mensenrechten altijd een gecontroleerde vrijheid te zijn,
dat wil zeggen een beleidsvrijheid die onderworpen is aan internationaal toezicht, bij-
voorbeeld van internationale mensenrechtenorganen, hetzij van politieke hetzij van 
rechterlijke aard. 
Hoewel deze controle op de discretionaire bevoegdheden van staten in potentie een
zeer krachtig instrument is, moet niet vergeten worden dat het stelsel voor de handha-
ving van en het toezicht op het internationale recht inzake de mensenrechten in hoge
mens
mate gedecentraliseerd is; beoordeling van de toepassing van de rechten van de 
is in de eerste plaats een zaak van staten en hun nationale rechterlijke instanties. Het
stelsel van supranationaal toezicht is onvolledig en zwak. Er zijn twee internationale toe-
zichthoudende rechterlijke colleges: het Europees Hof voor de Rechten van de Mens in
Europa en het Inter-Amerikaanse Hof voor de Rechten van de Mens in Amerika. Verder
is in 2004 het Protocol inzake de oprichting van een Afrikaans Hof voor de rechten van
47
Er bestaat echter geen mensen-
mensen en volkeren uit 1998 in werking getreden.
rechtenhof met mondiale bevoegdheden, en dat zal er naar verwachting ook niet
komen. Daarnaast is het zo dat de meeste verdragsrechtelijke organen op het gebied
van de mensenrechten geen handhavende bevoegdheden hebben. Wel kunnen ze, in
het kader van het onderzoek van statenrapportages en van de beslissingen op individuele
klachten, voorbehouden die op culturele of religieuze gronden bij de ratificatie van 
mensenrechtenverdragen zijn gemaakt, toetsen en buiten beschouwing laten wegens 
onverenigbaarheid met het voorwerp en doel van het verdrag in kwestie. Vooralsnog
hebben de mensenrechtenorganen evenwel geen staande praktijken op dat vlak ontwik-
48
keld. De Mensenrechtenraad zou als politiek orgaan eveneens kunnen bijdragen aan
het afbakenen van de contouren van de discretionaire bevoegdheden die staten hebben
bij de toepassing van mensenrechten. Het mechanisme van de Universal Periodic
Review kan in dit verband een nuttig instrument zijn. 
Vanwege de tekortkomingen van het supranationaal toezicht willen afzonderlijke staten
vaak zelf strategieën ontwikkelen om tegenwicht te bieden aan de beperkingen waaraan
andere staten de mensenrechten onderwerpen. Nederland is (als zelfstandige staat en
als EU-lidstaat die deelneemt aan de uitvoering van het Gemeenschappelijk Buitenlands
47 Op dit moment is een fusieproces gaande waarbij dit hof samengevoegd wordt met het Afrikaanse Hof
van Justitie.
48 Een uitzondering vormt de General Comment ‘Issues relating to reservations made upon ratification or
accession to the Covenant or the Optional Protocols thereto, or in relation to declarations under article
41 of the Covenant’ van het VN-comité inzake Burgerrechten en Politieke Rechten,
CCPR/C/21/Rev.1/Add.6, 2 november 1994.
26

Door mensenrechtenprojecten te financieren die aansluiten bij lokale culturele opvat-
tingen en die door de overheid niet als politiek gevoelig worden gezien, kan Nederland
goodwill kweken bij de autoriteiten, en die goodwill kan weer de weg vrijmaken voor een
vruchtbare dialoog over mensenrechtenkwesties die politiek gevoeliger liggen. Maar ook
in die gevoelige dialoog moet erop worden gelet dat het idioom van de universele men-
senrechten verankerd wordt in traditionele waarden. De dialoog moet dan ook niet
alleen door juridisch onderlegde vertegenwoordigers gevoerd worden, maar ook door
vertegenwoordigers met een antropologische of etnologische achtergrond, die meer
inzicht hebben in de lokale cultuur. 
Een volwassen dialoog biedt de partners een platform voor wederzijdse kritiek. Hoewel
de nadruk moet worden gelegd op mensenrechtenprocessen en op respect voor de visie
van andere culturen op de mensenrechten, moet in een respectvolle dialoog ook ruimte
zijn voor kritiek. Dit geldt met name wanneer de partner in gebreke blijft ten aanzien
van de retoriek die hij op het gebied van de mensenrechten hanteert of de beloften die
hij heeft gedaan, of wanneer een staat overduidelijk de grenzen van de margin of appre-
ciation in relatie tot een specifiek recht overschreden heeft. Staten kunnen zelfs de
plicht hebben zich uit te spreken tegen ernstige misstanden ten aanzien van de men-
senrechten in andere staten, uit hoofde van hun morele en juridische verantwoordelijk-
heid om personen in een kwetsbare positie te beschermen tegen schendingen van de
normen van het internationale recht inzake de mensenrechten, normen waarbij de inter-
52
nationale gemeenschap als geheel belang heeft. Druk vanuit het buitenland is soms
weinig effectief of zelfs contraproductief, maar kan ook stimuleren tot verandering. Om
internationaal meer legitimiteit te verwerven kan het voor staten aantrekkelijk zijn hun
imago op mensenrechtengebied op te vijzelen en actie te ondernemen wanneer vanuit
het buitenland voortdurend kritiek geleverd wordt op de mensenrechtensituatie in hun
land. Zo heeft China de persvrijheid voor buitenlandse journalisten verruimd, zeer waar-
schijnlijk vanwege kritiek op de situatie met betrekking tot de persvrijheid die vanuit de
internationale gemeenschap in de aanloop naar de Olympische Spelen van 2008 in
Beijing te horen is geweest, en vanwege het streven van de Chinese regering de Spelen
meer legitimiteit te verlenen.
Als een staat zijn mensenrechtenbeleid in een wenselijke richting wijzigt, zal de staat
die dat beleid bekritiseerd heeft, of de internationale gemeenschap, zich er uiteraard
van willen vergewissen dat de wijzigingen duurzaam en niet cosmetisch zijn en geïnter-
naliseerd worden. Een effectieve strategie is doorgaans dat de partij die kritiek levert,
eerst waardering uitspreekt voor de vorderingen op mensenrechtengebied van de staat
in kwestie en pas daarna met kritische opmerkingen komt, vergezeld van een aanbod
best practices te delen en technische bijstand te verlenen, voor zover daar behoefte aan
bestaat. Naar het oordeel van de AIV zou alleen in extreme omstandigheden gekozen
moeten worden voor dwingende maatregelen ter bevordering van de eerbiediging van de
mensenrechten, omdat dwang vaak het vertrouwen ondermijnt en zelfs negatieve gevol-
gen kan hebben voor de mensenrechtensituatie. Een voorbeeld van een keuze voor
positieve prikkels om de eerbiediging van de universele mensenrechten te bevorderen
is de in 2000 ondertekende Partnerschapsovereenkomst tussen de leden van de groep
van Staten in Afrika, het Caribisch gebied en de Stille Oceaan (de ACS-landen) en de
Europese Gemeenschap en haar lidstaten (Overeenkomst van Cotonou). Deze overeen-
komst voorziet in een regelmatige politieke dialoog over de mensenrechten, democratie
52 Cf. artikel 48 van de Draft Articles on the Responsibility of States for internationally wrongful acts, als
aangenomen door de VN-Commissie voor Internationaal Recht tijdens haar 35e sessie (2001).
28

VIII Steun voor initiatieven van onderaf 
Mensenrechten dienen door de staat te worden geëerbiedigd, beschermd en bevorderd,
aangezien de staat de primaire geadresseerde is van verplichtingen op mensenrechten-
53
Capaciteitsopbouw in staten met een zwakke mensenrechtentraditie – bijvoor-
gebied.
beeld door middel van training van het politieapparaat en de rechterlijke macht inzake
de mensenrechten – is nodig om te waarborgen dat mensenrechten wereldwijd ook in
de praktijk geëerbiedigd en beschermd worden. Een Staat kan zijn primaire verantwoor-
delijkheid voor de naleving van de mensenrechten in de praktijk niet afschuiven met als
argument dat de feitelijke verwezenlijking een taak is voor grassroots-organisaties.
Niettemin moet benadrukt worden dat steun voor non-gouvernementele mensenrechten-
organisaties en het maatschappelijk middenveld cruciaal is voor de naleving van univer-
sele mensenrechtennormen in de praktijk. De betrokken NGO’s kunnen, vooropgesteld
dat ze een positieve bijdrage leveren aan de verwezenlijking van mensenrechten, een
overtuigende rol spelen als bemiddelaar tussen het internationale recht inzake de men-
senrechten en lokale praktijken, aangezien ze goed op de hoogte zijn van de concrete
situatie ter plekke en bovendien vaak deel uitmaken van transnationale netwerken
waarin het universele mensenrechtenidioom gangbaar is. Deze NGO’s kunnen gebruik-
maken van de culturele middelen van samenlevingen waarin mensenrechtenschendingen
nog steeds veel voorkomen en kunnen ervoor zorgen dat de internationaal aanvaarde
juridische bewoordingen in het lokale idioom worden verankerd en dit idioom vervolgens
gebruiken om veranderingen in gang te zetten en grenzen op te rekken. In dit verband
wijst de AIV op zijn advies uit 1998, waarin gesteld wordt dat culturen niet statisch
54
Culturen kunnen van
maar dynamisch zijn, ook waar het gaat om de mensenrechten.
binnenuit veranderen, met wat aanmoediging en soms prikkels van buitenaf. Om men-
senrechtencampagnes te doen slagen is het van belang de gemeenschap zelf als mid-
del voor verandering te beschouwen en niet alleen in te zetten op middelen van buiten
55
Zeer vaak is betrokkenheid van de (goed opgeleide) midden-
de cultuur in kwestie.
klasse van cruciaal belang bij pogingen een einde te maken aan schadelijke praktijken,
zoals eerder aangegeven bij de voorbeelden aangaande de afschaffing van de voetafbin-
ding in China en de weduweverbranding in India (zie hoofdstuk V). Het potentieel voor
verandering wordt ook onderkend door de toezichthoudende organen van de mensen-
rechtenverdragen, die staten herhaaldelijk hebben opgeroepen bepaalde traditionele
praktijken uit te bannen. Daarbij moet uiteraard niet over het hoofd gezien worden dat
sommige praktijken buitengewoon moeilijk te veranderen zullen zijn, bijvoorbeeld waar
het gaat om vrouwenrechten en praktijken met betrekking tot HIV/aids en de rechten
van homoseksuelen (toepassing van het recht op gelijke behandeling/non-discriminatie).
53 Zie bijvoorbeeld artikel 2, lid 1 van het BuPo-verdrag (‘Iedere Staat die partij is bij dit verdrag verbindt
zich de in dit verdrag erkende rechten te eerbiedigen en deze aan eenieder die binnen zijn grondgebied
verblijft en aan zijn rechtsmacht is onderworpen te verzekeren (…))’.
54 AIV, Universaliteit van de rechten van de mens en culturele verscheidenheid, advies nr. 4, Den Haag,
juni 1998, p. 10. 
55 Zie hiervoor ook C. Packer in ‘African Women, Traditions, and Human Rights. A critical analysis of 
contemporary “universal” discourses and practices’, in D.P. Forsythe en P.C. McMahon, Human Rights and
Diversity, Area Studies Revisited, Lincoln and London: University of Nebraska Press 2003, pp. 159-181.
30

In de dialoog met grassroots-organisaties zou ook de rol van de staat bij de bescher-
ming van rechten aan de orde kunnen komen, hetgeen er vervolgens toe zou kunnen
ring gaan
leiden dat deze organisaties verderreikende afdwingbare rechten van de rege
eisen. Claims vanuit de basis kunnen een grotere legitimiteit en transformationele
kracht hebben dan druk van bovenaf vanuit het buitenland. Uiteraard kan ook gekozen
worden voor een benadering waarbij langs beide lijnen wordt gewerkt. Hoe dan ook dient
het optreden van geval tot geval op de specifieke situatie afgestemd te worden. 
32

te weigeren van fundamentele mensenrechtenverdragen als het ESC-verdrag, het CRC-
verdrag en het CEDAW-verdrag; en door slechts 14 van de 188 verdragen van de Inter-
nationale Arbeidsorganisatie te ratificeren.
Ten aanzien van de geloofwaardigheid kan ook verwezen worden naar de kritiek die in
ontwikkelingslanden vaak te horen is, dat het Westen meer aandacht heeft voor burger-
en politieke rechten dan voor economische, sociale en culturele rechten en voor collec-
tieve rechten. Zoals in hoofdstuk II van dit advies al naar voren kwam, acht de AIV het
van belang te benadrukken dat alle mensenrechten ondeelbaar, onderling afhankelijk en
onderling verbonden zijn en dat het internationale recht inzake de mensenrechten staten
enige beleidsruimte biedt bij de implementatie van deze rechten. De AIV onderschrijft op
dit punt ook de mensenrechtenstrategie van de minister (2007), waarin – in hoofd-
59
De
stuk IV – uitgebreid ingegaan wordt op de ondeelbaarheid van de mensenrechten.
AIV beveelt Nederland in dit verband aan partij te worden bij het Facultatief Protocol bij
het ESC-verdrag, waarin individuele burgers het recht toegekend wordt klachten over
schendingen van economische, sociale of culturele rechten voor te leggen aan het
bevoegde toezichthoudende comité (dit protocol is in juni 2008 aanvaard door de
Mensenrechtenraad en wacht thans op aanvaarding door de Algemene Vergadering van
de VN). Ratificatie van het protocol zou ook een belangrijk signaal zijn aan ontwikke-
lingslanden dat Nederland economische, sociale en culturele rechten serieus neemt. 
Wat de implementatie van economische, sociale en culturele rechten betreft, wijst de
AIV opnieuw op ontwikkelingssamenwerking als instrument voor de verwezenlijking
ervan. De AIV benadrukt dat het ESC-verdrag iedere staat die er partij bij is niet alleen
verplicht deze rechten op het eigen grondgebied te verwezenlijken, maar ook ‘maatrege-
len te nemen, zowel zelfstandig als binnen het kader van de internationale hulp en
samenwerking, met name op economisch en technisch gebied, en met volledige
gebruikmaking van de hem ter beschikking staande hulpbronnen’ (artikel 2 ESC-verdrag,
cursivering toegevoegd). Deze bepaling vormt de rechtsgrondslag voor extraterritoriale
verplichtingen van westerse landen jegens ontwikkelingslanden op het gebied van ont-
wikkelingshulp, handel en investeringen. 
In dezelfde geest dienen westerse staten erop toe te zien dat bij discussies over activi-
teiten van ondernemingen die onder hun rechtsmacht vallen, rekening wordt gehouden
met de legitieme zorgen aangaande mensenrechten zoals die leven in het gastland/ont-
60
wikkelingsland. Deze zorgen zijn vaak eerder contextueel dan cultuurrelativistisch van
aard en hebben doorgaans betrekking op de geleidelijke verwezenlijking van een aantal
economische en sociale rechten, zoals arbeidsrechten (minimumloon, normen inzake
arbeidsomstandigheden en dergelijke). Enig begrip voor minder hoge aspiraties op het
gebied van bescherming van mensenrechten – in sommige gevallen ter wille van econo-
mische groei – is zeker gepast. Nederland zal het midden moeten zien te houden tus-
sen enerzijds al te nadrukkelijk vasthouden aan westers georiënteerde opvattingen over
de bescherming van mensenrechten en anderzijds ruimte bieden aan Nederlandse
ondernemingen (en buitenlandse dochterondernemingen en toeleveranciers daarvan)
59 Ministerie van Buitenlandse Zaken, Naar een menswaardig bestaan - een mensenrechtenstrategie voor
het buitenlands beleid, november 2007.
60 John Ruggie, ‘Report of the Special Representative of the Secretary-General on the issue of human
rights and transnational corporations and other business enterprises’ (UN DOC/A/HRC/8/5), April
2008.
34

X Conclusies en aanbevelingen
Zestig jaar na de aanvaarding van de Universele Verklaring van de Rechten van de
Mens roept de kwestie van de universaliteit van de mensenrechten nog steeds discus-
sie op in de internationale politieke arena, zij het dat het accent in de loop der tijd ver-
e
schoven is. Het debat zoals dat in het begin van de 21 eeuw wordt gevoerd, moet in
de context geplaatst worden van recente ontwikkelingen als de aanslagen van 11 
september 2001 en de daaruit voortvloeiende antiterrorismemaatregelen, de politieke
en economische positionering van staten als China, Rusland en India, de vaststelling
van de Millenniumontwikkelingsdoelen, ernstige mensenrechtenschendingen tijdens of
na gewelddadige conflicten (die weer in aantal toenemen) en de gevolgen van de verder-
gaande globalisering. 
In dit advies, dat in veel opzichten beschouwd kan worden als een vervolg op het
advies van de AIV uit 1998 over hetzelfde onderwerp, wil de AIV een bijdrage leveren
aan de verdere versterking van het concept van universaliteit en aan de effectieve toe-
passing daarvan in de praktijk. Daarbij is de aandacht gericht op diverse processen die
een belangrijke rol spelen bij de vertaling van de principes van universaliteit naar de
praktijk. 
Hieronder worden de bevindingen van de AIV samengevat en gerelateerd aan de vragen
die de ministers in hun adviesaanvraag hebben voorgelegd. Vier van de vragen worden
behandeld in hoofdstuk X.1, Conclusies. De vijfde vraag, over beleidsopties voor Neder-
land, komt aan de orde in hoofdstuk X.2, Aanbevelingen. 
X.1 Conclusies
1. Herkent de AIV de in de adviesaanvraag geschetste ontwikkeling, namelijk dat de uni-
versaliteit van de mensenrechten door een toenemend aantal staten betwist wordt?
De AIV merkt op dat de veronderstellingen die in de adviesaanvraag naar voren worden
gebracht – dat de universaliteit van de mensenrechten door steeds meer staten in twij-
fel wordt getrokken en er dringend tegenargumenten gevonden moeten worden – mis-
schien wat al te defensief zijn. Mogelijk wordt het concept van de universaliteit van de
mensenrechten ter discussie gesteld onder invloed van culturele of politieke opvattin-
gen of economische omstandigheden die onverenigbaar lijken met internationale of uni-
versele mensenrechtennormen. Er zijn echter ook andere signalen, zoals het slotdocu-
ment van de Wereldtop van 2005, waarin het thema van de rechten van de mens en de
rechtsstaat een van de belangrijkste pijlers vormt en waarin alle VN-lidstaten opnieuw
bevestigen dat de rechten van de mens universeel, ondeelbaar, onderling verbonden en
onderling afhankelijk zijn en elkaar versterken. Een ander voorbeeld is het algemene
debat dat onlangs (2008) in de Mensenrechtenraad gevoerd is over de follow-up en
implementatie van de Verklaring en het Actieprogramma van Wenen uit 1993: alle lid-
staten hebben ook bij deze gelegenheid opnieuw de universaliteit van de mensenrechten
onderstreept. 
De brede aanvaarding van het universele karakter van de mensenrechten is zeer opmer-
kelijk, en de AIV onderschrijft ten volle de opvatting dat ‘the success of human rights in
becoming the accepted standard of international morality is one of the more improbable
stories of the twentieth century.’ De AIV wijst erop dat het doorsijpelen van het interna-
tionale mensenrechtenacquis in nationale rechtssystemen er in de praktijk toe lijkt bij
36

omdat de machtsverhoudingen veelal in het nadeel van de staat uitvallen. De macht
van lokale leiders is soms zelfs zo groot dat wetsvoorstellen inzake mensenrechten
sneuvelen in het parlement. Sommige staten voeren aan dat het niet aan hen is
bepaalde culturele tradities van conservatieve etnische gemeenschappen op hun grond-
gebied te veranderen. 
3. Welke legitimiteit hebben de argumenten die naar voren worden gebracht wanneer de
universaliteit op grond van culturele of religieuze opvattingen aangevochten wordt?
De AIV is er sterk van overtuigd dat universaliteit, in de zin van universele aanvaarding
van mensenrechten, versterkt en bevorderd wordt wanneer culturele verscheidenheid
erkend wordt. Immers, als de mensenrechtennormen ruimte laten voor cultuurspecifieke
toepassingen ervan in de praktijk, zijn culturen en staten mogelijk eerder bereid de uni-
versele gelding van het internationale mensenrechtenbestel te aanvaarden. Universali-
teit is niet hetzelfde als uniformiteit. 
De AIV heeft ook duidelijke opvattingen over het dynamische karakter van culturen. Met
de juiste prikkels, de inzet van het lokale leiderschap en de steun van lokale opinie-
makers, zou brede consensus over het schadelijke karakter van bepaalde praktijken
bereikt kunnen worden, hetgeen ertoe zou kunnen leiden dat ze uiteindelijk afgeschaft
worden.
Universaliteit van mensenrechten is uiteindelijk geen in alle gevallen gemakkelijk toe-
pasbaar concept, maar een construct dat enige ruimte laat voor interpretatie, binnen de
marges zoals die op internationaal niveau vastgesteld zijn. Dit roept de vraag op welke
beleidsruimte het kader van de universele mensenrechten biedt voor cultureel bepaalde
opvattingen en interpretaties van universele normen. Zoals de AIV heeft gesteld in zijn
advies uit 1998, verschilt het antwoord op deze vraag naar gelang van het recht in
kwestie. Bepaalde niet-opschortbare rechten, zoals het recht op leven, het recht niet
aan foltering en andere vormen van mishandeling onderworpen te worden en het recht
erkend te worden voor de wet, dienen op strikte wijze geïmplementeerd en dus ook 
uniform toegepast te worden. In andere gevallen kan staten een zekere vrijheid toege-
staan worden bij de vaststelling van beleid inzake de toepassing, al dienen ze altijd ver-
antwoording af te leggen over de manier waarop ze van die beleidsruimte gebruik
gemaakt hebben.
De vraag rijst dan: welke beleidsruimte heeft een staat bij de toepassing van mensen-
rechten en wanneer heeft een staat de grenzen van die beleidsruimte overschreden?
Het is niet eenvoudig om nauwkeurig de contouren aan te geven van ‘toelaatbare 
beperkingen’ van vrijheden ten aanzien waarvan vaak cultuurrelativistische argumenten
worden gebruikt. Op Europees niveau heeft het Europees Hof voor de Rechten van de
Mens de zogeheten margin of appreciation-doctrine ontwikkeld. De ontwikkeling van een
zeker equivalent van deze doctrine op mondiaal niveau zou nuttig kunnen zijn bij pogin-
gen de tegenpolen universaliteit en diversiteit bij de interpretatie en implementatie van
mensenrechtennormen met elkaar te verenigen. 
Gezaghebbende verklaringen en interpretaties van VN-verdragsorganen zouden kunnen
helpen de contouren aan te geven van hetgeen kan gelden als ‘toelaatbare restricties’
van mensenrechten op universeel niveau. Een manier om dit gedachtegoed verder te
ontwikkelen is een benadering waarbij rechten gezien worden als bestaande uit een
‘kern’ en een ‘periferie’. De kern zou dan op uniforme wijze geïnterpreteerd moeten
worden, terwijl de periferie meer ruimte zou kunnen laten voor diversiteit.
38

is afhankelijk van de specifieke situatie en behoeften in de desbetreffende nationale of
lokale context, maar steeds dient in gedachten gehouden te worden dat deze verschil-
lende processen bijdragen aan universalisering, hetgeen uiteindelijk de universaliteit
versterkt.
Bij het bevorderen van universaliteit moet de ondeelbaarheid van mensenrechten te
allen tijde voor ogen worden gehouden. De AIV wijst er wederom met nadruk op dat
mensenrechten ondeelbaar, onderling afhankelijk en onderling verbonden zijn.
Aangezien verdragsratificatie de kansen op institutionalisering van mensenrechten 
vergroot, wordt Nederland geadviseerd te blijven trachten staten te overtuigen van de
meerwaarde van ratificatie van internationale mensenrechtenverdragen en hen ertoe te
bewegen bij ratificatie zo min mogelijk voorbehouden te maken en de gemaakte voor-
behouden na verloop van tijd in te trekken. 
Bij de ontwikkeling van het mensenrechtenbeleid ten aanzien van de situatie in andere
landen, zou Nederland er goed aan doen voor ogen te houden dat het van bovenaf
opleggen van mensenrechtennormen waarvoor geen breed draagvlak bestaat, soms wel
effectief is, maar zelden het gewenste effect op de lange termijn sorteert. Daarom moe-
ten er ook middelen vrijgemaakt worden om druk van onderaf te stimuleren; wetgeving
waarin breed gedragen opvattingen tot uitdrukking komen, leidt namelijk tot grotere legi-
timiteit en meer kans van slagen.
Nederland zou in staten waar lokale of tribale gemeenschappen veel macht bezitten,
kunnen onderzoeken in hoeverre het mogelijk is niet alleen met de statelijke autoritei-
ten maar ook met vertegenwoordigers van dergelijke gemeenschappen de dialoog aan
te gaan. Ook zou Nederland waar mogelijk kunnen proberen deze vertegenwoordigers –
lokale leiders, stamoudsten, religieuze leiders, opiniemakers – indirect te benaderen
door financiële middelen beschikbaar te stellen voor NGO’s en grassroots-organisaties
die bij de interculturele dialoog betrokken zijn.
Vanwege de tekortkomingen van het supranationaal toezicht zoeken afzonderlijke staten
vaak zelf naar strategieën om tegenwicht te bieden aan de beperkingen waaraan andere
staten de mensenrechten onderwerpen. Nederland is (als zelfstandige staat en als EU-
lidstaat) gerechtigd in zijn internationale betrekkingen, bilaterale en multilaterale dialo-
gen en in het beleid voor ontwikkelingssamenwerking gebruik te maken van dergelijke
strategieën en op grond daarvan kritiek te leveren op de mensenrechtensituatie in
andere staten en aan te dringen op betere naleving van de mensenrechtennormen. 
Daarbij moet Nederland echter wel voorkomen dat die strategieën enkel gebaseerd wor-
den op zijn eigen visie ten aanzien van de mensenrechten (die immers zelf het resul-
taat is van een eeuwenlang proces). De toe te passen normen moeten berusten op een
internationale consensus en bij voorkeur vertaald worden in voor de staat in kwestie
herkenbare normen, praktijken en tradities. Ze zouden geïnternaliseerd moeten worden,
zodat ze door zowel burgers als hun leiders erkend worden als behorend tot het eigen
waardenstelsel. 
Door aan te sluiten bij de culturele fundamenten van de mensenrechtennormen kan de
universaliteit van het mensenrechtendiscours steviger verankerd worden. Dit vergt 
sensitiviteit voor argumenten die binnen een bepaalde gemeenschap overtuigingskracht
hebben of inspelen op de specifieke zorgen van de leden van die gemeenschap. Zo kan
het nodig zijn in te gaan op religieuze, culturele, politieke of economische punten van
zorg en het formele mensenrechtendiscours daarop af te stemmen. 
40

Bijlage I
De Voorzitter van de Adviesraad Ministerie van Buitenlandse Zaken
Internationale Vraagstukken Directie Mensenrechten, Goed Bestuur en
Mr. F. Korthals Altes Humanitaire Hulp 
Postbus 20061 Bezuidenhoutseweg 67
2500 EB Den Haag 2594 AC Den Haag
Datum mei 2008 Auteur Pauline Breeuwsma
Kenmerk DMH/MR - 245/08 Telefoon 070-3484584
Blad 1/4 Fax 070-3485049
Bijlage(n) pauline.breeuwsma@minbuza.nl
C.c. www.minbuza.nl
Betreft Adviesaanvraag: een nieuwe impuls aan de universaliteit van mensenrechten
Aanleiding
Binnen de verschillende internationale mensenrechtenfora wordt door een groeiend aantal
staten de universaliteit van mensenrechten in twijfel getrokken en op krachtige wijze een
beroep gedaan op specifieke, eigen culturele of religieuze omstandigheden om grenzen te
stellen aan die universaliteit. De universaliteit van mensenrechten wordt in theorie door de
VN-lidstaten, en hiermee vrijwel de gehele internationale gemeenschap, onderschreven
middels erkenning van de Universele Verklaring van de Rechten van de Mens en ratificatie
van de verschillende mensenrechtenverdragen. Tegelijkertijd is echter ook, in het bijzonder
in de Weense Verklaring uit 1993, het belang van nationale en regionale bijzonderheden in
relatie tot mensenrechten onderkend. 
In politieke dialogen die Nederland voert op multilateraal en bilateraal niveau inzake
mensenrechten is deze trend ook te bemerken, waarbij steeds vaker door verscheidene
staten de universaliteit van mensenrechten in twijfel wordt getrokken en culturele
argumenten worden opgebracht om gebrekkige eerbiediging van mensenrechten te
rechtvaardigen. 
Zowel op lokaal, regionaal als mondiaal niveau (bij onder meer de Mensenrechtenraad) is
deze positionering door regeringen te herkennen; binnen de Mensenrechtenraad tot uiting
komend in blokvorming van onder meer de Afrikaanse Groep en de leden van de OIC
enerzijds en westerse en gelijkgezinden anderzijds (“the West against the rest”).
Nederland zal tezamen met EU-partners en andere gelijkdenkende landen op adequate wijze
op deze ongewenste ondermijning van de mensenrechten moeten reageren, opdat waar
mogelijk argumentatie die mensenrechtenschendingen poogt goed te praten middels
cultuurrelativistische argumenten op constructieve wijze weerlegd kan worden. Het
weerwoord van Nederland zal echter niet steeds kunnen bestaan uit de klassieke
argumentatie waarbij staten op hun verantwoordelijkheden jegens de eerbiediging van de
mensenrechten worden gewezen, zoals de ratificatie van VN-mensenrechtenverdragen en de
erkenning van de Universele Verklaring van de Rechten van de Mens en de hieraan
verbonden internationaalrechtelijke verplichtingen. Deze argumentatie blijkt onvoldoende
gewicht in de schaal te leggen in de huidige politieke discussies omtrent mensenrechten. 

1. Herkent de AIV de hier geschetste ontwikkeling met betrekking tot toenemende
aantasting door staten van de universaliteit van mensenrechten?
2. Welke posities worden door staten ingenomen wanneer zij de universaliteit van
mensenrechten ter discussie stellen en welke overwegingen worden door hen
gepresenteerd om hun visies te ondersteunen? Kunt u inzicht geven in de hieraan ten
grondslag liggende drijfveren en oorzaken?
3. Aansluitend op vraag 2: in hoeverre hanteren deze staten de overeengekomen tekst ten
aanzien van de universaliteit en nationale en regionale bijzonderheden uit de Weense
Verklaring van 1993 als basis voor hun argumentatie? Vormt dit een valide argumentatie
(in lijn met de “margin of appreciation”) danwel een poging aan internationale
bemoeienis te ontkomen?  
4. Hoe kan Nederland - in samenwerking met de EU en de internationale gemeenschap -
het beste reageren op de posities en overwegingen die door deze staten worden
gepresenteerd?
5. Signaleert de AIV wel of niet een groeiende discrepantie tussen hetgeen de regeringen
van deze staten proclameren ten aanzien van universaliteit en de zienswijze van
maatschappelijke organisaties, de rechterlijke macht en andere groeperingen in diezelfde
landen? Op welke wijze zou het maatschappelijk middenveld van invloed kunnen zijn op
(een verandering van) de positie van regeringen die zich beroepen op lokale gebruiken?
Wij stellen het op prijs indien uw Adviesraad ons over bovenstaande vragen en eventuele
daarmee samenhangende aspecten van advies kan dienen. 

33 DE RAAD VAN EUROPA: minder en (nog) beter, oktober 2003
34 NEDERLAND EN CRISISBEHEERSING: drie actuele aspecten, maart 2004
35 FALENDE STATEN: een wereldwijde verantwoordelijkheid, mei 2004**
36 PREËMPTIEF OPTREDEN, juli 2004**
37 TURKIJE: de weg naar het lidmaatschap van de Europese Unie, juli 2004
38 DE VERENIGDE NATIES EN DE RECHTEN VAN DE MENS, september 2004
39 DIENSTENLIBERALISERING EN ONTWIKKELINGSLANDEN: leidt openstelling tot achterstelling?,
september 2004
40 DE PARLEMENTAIRE ASSEMBLEE VAN DE RAAD VAN EUROPA, februari 2005
41 DE HERVORMINGEN VAN DE VERENIGDE NATIES: het rapport Annan nader beschouwd, mei 2005
42 DE INVLOED VAN CULTUUR EN RELIGIE OP ONTWIKKELING: stimulans of stagnatie?, juni 2005
43 MIGRATIE EN ONTWIKKELINGSSAMENWERKING: de samenhang tussen twee beleidsterreinen, juni 2005
44 DE NIEUWE OOSTELIJKE BUURLANDEN VAN DE EUROPESE UNIE, juli 2005
45 NEDERLAND IN DE VERANDERENDE EU, NAVO EN VN, juli 2005
46 ENERGIEK BUITENLANDS BELEID: energievoorzieningszekerheid als nieuwe hoofddoelstelling,
december 2005***
47 HET NUCLEAIRE NON-PROLIFERATIEREGIME: het belang van een geïntegreerde en multilaterale 
aanpak, januari 2006
48 MAATSCHAPPIJ EN KRIJGSMACHT, april 2006
49 TERRORISMEBESTRIJDING IN MONDIAAL EN EUROPEES PERSPECTIEF, september 2006
50 PRIVATE SECTOR ONTWIKKELING EN ARMOEDEBESTRIJDING, oktober 2006
51 DE ROL VAN NGO’S EN BEDRIJVEN IN INTERNATIONALE ORGANISATIES, oktober 2006
52 EUROPA EEN PRIORITEIT!, november 2006
53 BENELUX, NUT EN NOODZAAK VAN NAUWERE SAMENWERKING, februari 2007
54 DE OESO VAN DE TOEKOMST, maart 2007
55 april 2007
MET HET OOG OP CHINA: op weg naar een volwassen relatie,
56 INZET VAN DE KRIJGSMACHT: wisselwerking tussen nationale en internationale besluitvorming, mei 2007
57
HET VN-VERDRAGSSYSTEEM VOOR DE RECHTEN VAN DE MENS: stapsgewijze versterking in een 
politiek geladen context, juli 2007
58 DE FINANCIËN VAN DE EUROPESE UNIE, december 2007
59 DE INHUUR VAN PRIVATE MILITAIRE BEDRIJVEN: een kwestie van verantwoordelijkheid, december 2007
60 NEDERLAND EN DE EUROPESE ONTWIKKELINGSSAMENWERKING, mei 2008
61 DE SAMENWERKING TUSSEN DE EUROPESE UNIE EN RUSLAND: een zaak van wederzijds 
belang, juli 2008
62 KLIMAAT, ENERGIE EN ARMOEDEBESTRIJDING, november 2008
* Alle adviezen zijn ook beschikbaar in het Engels. Sommige adviezen ook in andere talen.
** Gezamenlijk advies van de Adviesraad Internationale Vraagstukken (AIV) en de Commissie van Advies inzake
Volkenrechtelijke Vraagstukken (CAVV).
*** Gezamenlijk advies van de Adviesraad Internationale Vraagstukken (AIV) en de Algemene Energieraad (AER).

