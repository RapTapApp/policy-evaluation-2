Lijst van vragen – totaal (n.a.v. BZ Jaarverslag)
Kamerstuknummer : 31924V-3
Vragen aan : Regering
Commissie : Buitenlandse Zaken
Vraag 1:
Kan een opsomming gegeven worden van wat er in 2008 niet is gerealiseerd dat wel tijdens de begrotingen 
van 2008 als doelstelling is voorgenomen? 
Antwoord:
In het jaarverslag wordt de voortgang verantwoord van de prioriteiten uit ‘Samen werken, samen leven’. Het 
gaat daarbij om de hoofdlijnen en de belangrijkste resultaten. Alleen opmerkelijke verschillen tussen begroting 
en jaarverslag moeten worden toegelicht. Dergelijke verschillen waren er niet, zo concludeert ook de AR. 
Hiermee voldoet BZ aan de afspraken in het kader van het begrotingsexperiment. 
Hoewel er dus geen volledige opsomming wordt gegeven van zaken die wel en niet zijn gerealiseerd, worden er 
wel lessen geleerd van positieve en negatieve ervaringen in het afgelopen jaar. Evaluaties werden hier al langer 
voor gebruikt. In dit jaarverslag is er nog een instrument toegevoegd; de beleidsconclusies. Bij elke doelstelling 
worden aan het eind de ‘geleerde lessen’ geformuleerd. Deze kunnen weer worden gebruikt bij het formuleren 
van toekomstig beleid.
Vraag 2:
Hoeveel vrouwen vanaf de rang directeur werken er bij het ministerie van Buitenlandse Zaken ten 
opzichte van mannen? Hoe is die verhouding bij de ambassadeurs?
Antwoord:
Er werken 14 vrouwen vanaf de rang directeur bij het ministerie van Buitenlandse Zaken ten opzichte van 104
mannen.
Het aantal vrouwelijke ambassadeurs is 26 ten opzichte van 97 mannelijke ambassadeurs.
Vraag 3
Kunt u concreet in een lijst aangeven hoeveel geld er per land per fonds en voor wat voor soort activiteiten 
in 2008 is uitgegeven aan: 
o Klimaatmitigatie
o Klimaatadaptatie
o Vrouwen/gender 
Kunt u per land aangeven tot welke meetbare effecten dat heeft geleid?
Antwoord
Klimaatmitigatie en Klimaatadaptatie.
De OESO/DAC heeft pas sinds medio 2008 een algemene definitie voor klimaatverandering zonder onderscheid 
te maken tussen mitigatie en adaptatie. Momenteel is een werkgroep binnen de OESO/DAC bezig om de 
definities voor zowel mitigatie als adaptatie vast te stellen; de verwachting is dat dit in 2009 gereed zal komen. 
Een internationaal vergelijkbare en degelijke rapportage over klimaat zal daarna pas mogelijk zijn per 2010. 
Vooruitlopend op de internationale afspraken ten aanzien van financieringsbehoefte en financieringswijze zijn 
op basis van de huidige inzichten, mede in het licht van de beleidsintensivering op klimaat en milieu, de uitgaven 
voor mitigatie en adaptatie voorlopig geschat.
Het ministerie heeft in 2008, op basis van die schatting, een bedrag van EUR 18 miljoen aan adaptatie 
bijgedragen. Opgemerkt dient te worden dat dit capaciteitsopbouw en beleidsontwikkeling voor adaptatie in 

Uitgaven MDG 3 per kanaal (Mln EUR) 
80
60
40
20
0
2006 2007 2008
Particulier 9,931 30,746 40,717
0,46227 0,34459 6,28826
Multi
0,835 1,248 21,878
Bilateraal
Vraag 4:
Kunt u inzichtelijk maken hoeveel geld er van het OS budget is uitgegeven per land via directe 
financiering door ambassades, via het multilaterale kanaal en via het bilaterale kanaal.
Antwoord:
Bijlage 4 van het HGIS-Jaarverslag betreft een overzicht van de ODA-uitgaven in de partnerlanden. Het gaat 
hierbij om de zogenoemde gedelegeerde uitgaven, oftewel de ambassade-budgetten. Het totaal voor 2008 
bedroeg EUR 1,198 miljard. Naast deze uitgaven wordt een aantal centrale budgetten (zoals het noodhulp-
budget, het Stabiliteitsfonds en schuldverlichting) ook tot het bilaterale kanaal gerekend. Het totaal voor het 
bilaterale kanaal in 2008, dus inclusief de middelen opgenomen onder bijlage 4 van het HGIS-Jaarverslag, is 
EUR 1,803 miljard. Het totaal voor het multilaterale kanaal in 2008 is EUR 1,307 miljard.
Vraag 5:
Hoeveel geld is er via welk kanaal aan welk doel uitgegeven in Indonesië?
Antwoord: 
In 2008 is er via het bilaterale kanaal in totaal EUR 106 miljoen uitgegeven aan het land Indonesië. Dit betreft 
zowel uitgaven die via de Ambassade gedaan zijn als uitgaven uit centrale programma’s (zoals het centrale 
klimaatprogramma)
Deze EUR 106 miljoen is als volgt verdeeld over de volgende beleidsartikelen:
Artikel Omschrijving / toelichting Bedrag (miljoen)
2.5 Wederopbouw na de Tsunami 2,1
2.7 Goed bestuur 20,5
4.2 Sector doorsnijdende programma’s 4,1
4.3 Ondernemingsklimaat 4,0
5.1 Onderwijs 37,5
5.2 Hoger onderwijs 7,2

1.2 Mensenrechten 1,7
4.2 Sector doorsnijdende programma’s 2,1
6.1 Milieu en water 1,1
8.3 Draagvlak Nederlands Buitenlands beleid 0,1
(programma kleine ambassade projecten)
Totaal 5
Naast uitgaven via het bilaterale kanaal wordt door Nederland ook bijgedragen aan de 
ontwikkelingssamenwerking in China via het multilaterale en particuliere kanaal. Het is echter niet aan te geven 
welk bedrag dit betreft. Nederlandse uitgaven aan multilaterale en particuliere instellingen geschieden namelijk 
op een thematische basis, dus zonder geografisch oormerk. Deze uitgaven zijn in het jaarverslag ook op een 
thematische basis verantwoord. 
Vraag 8:
Hoeveel geld is er via welk kanaal aan welk doel uitgegeven in DRC?
Antwoord:
In 2008 is er via het bilaterale kanaal in totaal EUR 32,9 miljoen uitgegeven aan de Democratische republiek 
Congo. Dit betreft zowel uitgaven die via de Ambassade gedaan zijn als uitgaven uit centrale programma’s 
(zoals humanitaire hulpverlening).
Deze EUR 32,9 miljoen is als volgt verdeeld over de volgende beleidsartikelen:
Artikel Omschrijving / toelichting Bedrag (miljoen)
1.2 Mensenrechten 0,6
2.5 Regionale stabiliteit en crisisbeheersing 5,5
2.6 Humanitaire hulpverlening 25,4
2.7 Goed bestuur 0,2
5.3 Gender 1,2
8.3 Draagvlak Nederlands buitenlands beleid 0,02
Totaal 32,9
NB. Deze bedragen wijken af van de bedragen in bijlage 4 van het HGIS-jaarverslag, door dat daar alleen de 
gedecentraliseerde bilaterale uitgaven (uitgaven via de ambassades) zijn opgenomen.
Naast uitgaven via het bilaterale kanaal draagt Nederland ook bij aan de ontwikkelingssamenwerking in de 
Democratische republiek Congo via het multilaterale en particuliere kanaal. Het is echter niet aan te geven welk 
bedrag dit precies betreft. Nederlandse uitgaven aan multilaterale en particuliere instellingen geschieden 
namelijk op een thematische basis, dus zonder geografisch oormerk. Deze uitgaven zijn in het jaarverslag ook op 
een thematische basis verantwoord. 
Vraag 9:
Hoeveel geld is er via welk kanaal aan welk doel uitgegeven in Rwanda?
Antwoord: 
In 2008 is er via het bilaterale kanaal in totaal EUR 25 miljoen uitgegeven aan het land Rwanda. Dit betreft 
uitgaven die via de Ambassade gedaan zijn.
Deze EUR 25 miljoen is als volgt verdeeld over de volgende beleidsartikelen:
Artikel Omschrijving / toelichting Bedrag (miljoen)

In 2008 is er via met name het bilaterale kanaal in totaal EUR 11 miljoen uitgegeven aan het land Myanmar 
(Birma). Dit betreft zowel uitgaven die via de Ambassade gedaan zijn als uitgaven uit centrale programma’s 
(zoals humanitaire hulpverlening). Myanmar is geen partnerland.
Deze EUR 11 miljoen is als volgt verdeeld over de volgende beleidsartikelen:
Artikel Omschrijving / toelichting Bedrag (miljoen)
1.2 Mensenrechten 0,2
2.6 Humanitaire hulpverlening 10,8
11
Totaal
Naast uitgaven via het bilaterale kanaal draagt Nederland ook bij aan de ontwikkelingssamenwerking in 
Myanmar via het multilaterale en particuliere kanaal. Het is echter niet aan te geven welk bedrag dit betreft. 
Nederlandse uitgaven aan multilaterale en particuliere instellingen geschieden namelijk op een thematische 
basis, dus zonder geografisch oormerk. Deze uitgaven zijn in het jaarverslag ook op een thematische basis 
verantwoord.
Vraag 12
Heeft u onderzocht hoe "gender-budgeting" kan worden toegepast in de verantwoording over het 
buitenlandbeleid naar aanleiding van de motie Peters-Gillard van 26 juni 2006? Zo nee, waarom niet? Zo 
ja, wat zijn uw bevindingen? 
Antwoord:
Mede naar aanleiding van de motie Peters-Gillard is in de afgelopen periode uitgebreid gekeken naar de 
incorporatie van een genderperspectief in de planning en uitvoering van beleid en naar de wijze waarop daarover 
verantwoording kan worden afgelegd. In de Resultatenrapportage 2007-2008 wordt ingegaan op de uitkomst van 
dit proces. Dit is met name terug te vinden in het Hoofdstuk over MDG3, maar ook bij andere hoofdstukken 
wordt toegelicht hoe gender een rol speelt in het beleidsproces en welke resultaten worden geboekt.
Geconstateerd is dat in het verleden niet op alle terreinen bij de formulering van beleid even gestructureerd is 
gekeken naar de mogelijke effecten van het beleid op de positie van mannen en vrouwen. Dit maakt het lastig 
om na afloop te bepalen wat die effecten zijn geweest, aangezien er vooraf geen effectindicatoren zijn 
geformuleerd. Deze constatering was aanleiding om in het afgelopen jaar bij de formulering van resultaatketens 
als operationalisering van meerjarige strategische plannen een inhaalslag te maken en genderaspecten waar 
mogelijk en relevant mee te nemen in de verschillende niveaus van de keten. 
In een aantal landen zijn goede voorbeelden te vinden waar gendergelijkheid is opgenomen in deze 
planningsfase, waarvoor resultatenketens zijn vervaardigd. Sommige daarvan zijn specifiek voor genderthema’s 
gemaakt zoals geweld tegen vrouwen in Ethiopie, DR Congo en Burkina Faso, en bij andere zijn genderaspecten 
opgenomen. Zo heeft Jemen bijvoorbeeld in haar drie sectoren, onderwijs, gezondheid en water, 
genderelementen in de respectievelijke ketens opgenomen. Bolivia heeft een aparte keten ontwikkeld onder het 
thema Emancipatie met als doel verkleinen van maatschappelijke ongelijkheid. 
De geleerde lessen uit het proces van het ‘gendersensitief maken’ van resultatenketens zal tussen posten worden 
uitgewisseld om te komen tot een kwaliteitsverbetering zodat het bereiken van resultaten op het terrein van 
gendergelijkheid beter kan worden gemonitord en zichtbaar gemaakt: een volgende Resultatenrapportage zal nog 
meer in detail over behaalde gendergelijkheid kunnen rapporteren. 
Een andere conclusie is dat de echte genderresultaten dikwijls meer kwalitatief dan kwantitatief van karakter 
zijn. Bij emancipatie gaat het immers vooral om maatschappelijke veranderingsprocessen, die moeilijk in cijfers 
zijn te vatten. Paragraaf 3.1.1 van de Resultatenrapportage licht deze problematiek nader toe. Ook de attributie 
van resultaten aan specifieke door Nederland ondersteunde interventies is moeilijk te maken. Tenslotte schiet in 
een aantal landen de dataverzameling op dit punt tekort: een aantal nationale en internationale statistieken blijft 
steken op huishoudniveau of maakt geen onderscheid tussen mannen en vrouwen. Paragraaf 3.1.5 van de 
Resultatenrapportage geeft in het kort weer met welke problemen rekening gehouden moet worden. 
De eindconclusie is dat er verbetering mogelijk was waar het het betrekken van genderaspecten in de 
formulering en uitvoering van beleid betreft. Daartoe zijn in de afgelopen periode een aantal stappen gezet. 
Tegelijk zal het in de praktijk niet mogelijk zijn om genderbudgeting voor 100% in te voeren, aangezien de 
daarvoor noodzakelijke gegevens niet overal beschikbaar zijn. Het genderspecifiek verzamelen van gegevens 
wordt niet universeel toegepast.

samenleving als geheel verbreden en vernieuwende initiatieven stimuleren, inclusief die van niet-traditionele 
partners. 
Donoren als de VN, Wereldbank, de Europese Commissie en vele andere bilaterale donoren zijn allemaal actief 
om te helpen MDG’s te realiseren. Het schakelen en waar mogelijk verbindingen leggen tussen deze 
internationale initiatieven en de Nederlandse inspanningen is een belangrijke taak van de Ambassadeur MDG’s. 
Tenslotte kunnen alleen door wereldwijde samenwerking de doelen gehaald worden. Het is de taak van de 
ambassadeur voor de MDG’s deel te nemen aan internationale conferenties (zoals de MDG-top in NY) en zowel 
ontvangende als donerende landen te wijzen op hun verantwoordelijkheden.
Hiertoe zijn onder andere ook acties ondernomen op het gebied van het voormalig Tsjechisch EU-
voorzitterschap ism met het VK. Op het gebied van MDG 8 organiseert de EC, daarnaast op initiatief van 
Nederland, een bijeenkomst met de andere Lid Staten om ervaringen te delen over het samenwerken met 
publieke en private partners.  
Naast de schakeling tussen Nederlandse en internationale inspanningen is ook de mobilisatie in Nederland van 
initiatieven voor het bereiken van MDG’s een belangrijke taak van de ambassadeur. Voorbeelden van dergelijke 
initiatieven zijn samenwerking met gemeenten (Millennium gemeenten initiatief), met het bedrijfsleven en met 
vele maatschappelijke organisaties. De ambassadeur spreekt in Nederland daarnaast regelmatig jongeren, 
studenten, gemeentelieden/inwoners en geïnteresseerden toe. Ook neemt zij frequent deel aan evenementen die 
in Nederland worden georganiseerd op het gebied van de MDG’s in het algemeen of op het gebied van een 
specifiek doel. 
De Nederlandse ambassadeur kent derhalve een geheel ander werkgebied (Nederland) dan de VN ambassadeur 
voor de MDG’s.  Maar net als de VN ambassadeur, wordt ook van de Nederlandse ambassadeur verwacht dat 
vernieuwende initiatieven worden ontplooid ten behoeve van de MDG’s.Zo heeft de Ambassadeur een 
belangrijke bijdrage geleverd aan het opbouwen van de MDG Businessclub. En draagt zij samen met collega’s 
bij aan de ontwikkeling van nieuwe publiek private samenwerkingen. 
Uit het grote aantal initiatieven blijkt dat de inzet van de ambassadeur ertoe doet. Het effect van haar inzet zal 
worden meegewogen bij een evaluatie van het project ‘Millennium Doelen Dichterbij’ dat onderdeel vormt van 
een regulier evaluatie onderzoek in het kader van de RPE.
Vraag 16:
Vindt u het terecht dat Nederland financieel bijdraagt aan de aanwezigheid van andere Westerse landen 
in Uruzgan? Welke landen profiteren daarvan en hoe groot is die bijdrage (per land)?
Antwoord:
Nederland draagt niet financieel bij aan de aanwezigheid van andere Westerse landen in Uruzgan. Wel is het zo 
dat de partners tot op zekere hoogte gebruik maken van accommodatie en logistieke voorzieningen die door 
Nederland worden geleverd.
Vraag 17:
Met de uitvoering van welke MDG’s is het in 2008 goed gegaan en met welke niet goed (met 
kwantificering)
Antwoord:
De onlangs uitgebrachte resultatenrapportage (resultaten in ontwikkeling 2007-2008) geeft de actuele stand van
zaken voor de individuele MDG’s weer. De relevante delen daarvan zijn hieronder beknopt samengevat. 
Gegeven de vaak lange tijdspanne tussen het verzamelen van gegevens in ontwikkelingslanden en het 
beschikbaar maken ervan hebben de meest recente cijfers betrekking op de periode 2005-2007. Figuur 1 tot slot 
onderaan deze tekst geeft een heel kort overzicht van de mate waarin de verschillende delen van de wereld op 
weg zijn om de MDG’s te halen.
MDG 1: Halvering van extreme armoede
Volgens de meest recente betrouwbare cijfers (uit 2005 maar beschikbaar gekomen eind 2008) neemt het aantal 
armen in de wereld af. Voor de wereld als geheel ziet het er naar uit dat MDG 1 waarschijnlijk wordt gehaald in 
2015. Dit is vooral te danken aan de hoge economische groei en de snelle terugdringing van de armoede in Oost 

Dankzij wereldwijde inentingen is de sterfte door mazelen zelfs sterker gedaald dan verwacht. De 
afgelopen jaren is fors geïnvesteerd in het tegengaan van malaria. De beschikbaarheid van geïmpregneerd 
muskietengaas is sterk toegenomen: van 1,3 miljoen klamboes in 2004 tot 18 miljoen in 2006. Trendcijfers over 
deze ziekte zijn echter schaars. 
Dankzij de intensieve toepassing van TB-bestrijding conform de Stop TB Strategie, tekent zich sinds 
2006 een kentering af in het aantal nieuwe TB-gevallen. Mondiaal gezien is men goed op weg om het MDG-doel 
te halen: het ombuigen van de epidemie. De mondiale TB-bestrijding heeft echter nog een enorme uitdaging in 
de regio’s Afrika en Europa.
MDG 7 Duurzame ontwikkeling en milieu
Wereldwijd is de uitstoot van CO2 tussen 1990 en 2005 met 30% toegenomen. Deze toename vindt 
voornamelijk plaats in ontwikkelingslanden. De ontbossing gaat door, zij het dat het tempo daarvan iets omlaag 
gaat: 7.9 miljoen hectare per jaar gedurende 2000-2005 in tegenstelling tot 8.9 miljoen hectare per jaar in de tien 
jaar daarvoor. Wat betreft de toegang tot schoon drinkwater geeft MDG 7 een positief beeld: voor het eerst 
daalde het aantal mensen dat geen toegang heeft tot schoon drinkwater tot onder één miljard (883 miljoen in 
2006). Sinds 1990 hebben ongeveer 1,6 miljard mensen toegang gekregen tot schoon drinkwater. Maar er zijn 
grote verschillen tussen stad en platteland: van de 883 miljoen mensen zonder goed drinkwater wonen er 746 
miljoen op het platteland. Voor Sub-Sahara Afrika is de voortgang beperkt en zal de target bij het huidige tempo 
niet worden gehaald. Ondanks de moeilijke uitgangssituatie van veel Afrikaanse landen is een aantal daarvan 
wel snel op weg het MDG-doel voor drinkwater te behalen.
Met sanitaire voorzieningen is het veel slechter gesteld; 2,5 miljard mensen hadden eind 2006 nog geen toegang 
tot sanitaire voorzieningen. Een groot deel van de wereld zal dit doel niet bereiken, vooral niet in Zuid Azië en 
Sub-Sahara Afrika. Sinds 1990 hebben ongeveer 1,1 miljard mensen toegang gekregen tot sanitaire 
voorzieningen maar het percentage mensen zonder dergelijke voorzieningen is maar licht afgenomen.
Vraag 18:
Kunt u een toelichting geven op de 25 projectvoorstellen die zijn goedgekeurd voor een bijdrage uit het 
Schokland-fonds? Hoeveel brengen de partners zelf in en hoeveel bedraagt de (verwachte) hefboom? Hoe 
meet u de meerwaarde van het Schokland-fonds? 
Antwoord:
Doel van de kabinetsbeleid, waarin de Millennium Akkoorden passen, is het verbreden van de betrokkenheid van 
de samenleving als geheel, inclusief die van niet-traditionele partners, en het op een vernieuwende wijze omgaan 
met ontwikkelingssamenwerking. Het Schoklandfonds is opgezet als onderdeel van die vernieuwingsagenda, met 
als doel beperkte financiële stimulans te geven aan innovatieve activiteiten. Hiervoor werd 50 miljoen Euro 
beschikbaar gesteld. Na twee rondes van het Schoklandfonds zijn 28 voorstellen goedgekeurd voor een 
totaalbedrag van bijna EUR 48 miljoen. Het gaat om projecten die direct bijdragen aan het versnellen van het 
bereiken van de Millenniumdoelen. Bij de beoordeling van de projectvoorstellen is vooral gekeken naar de 
innovatieve aanpak en het opzetten van nieuwe partnerschappen. 
Met het Schoklandfonds positioneert de overheid zich als partner, en niet uitsluitend in de traditionele rol als 
financier. Het Schoklandfonds vereist een minimale eigen bijdrage van 60% van de partnerorganisaties. De 
toegekende EUR 48 miljoen uit het Schoklandfonds mobiliseert dus minimaal EUR 72 miljoen euro van de 
partners. In een aantal voorstellen is de hefboom echter veel groter; vijf of zelfs tien euro per gesubsidieerde 
euro. Door deze additionele hefboom wordt in beginsel nog eens EUR 40 miljoen aan private middelen 
gemobiliseerd voor ontwikkelingsdoelstellingen. Het partnerschap borgt op deze wijze niet alleen een bundeling 
van kennis en capaciteiten vanuit de samenleving, maar ook additionele middelen voor de MDGs. 
Belangrijk criterium voor het toekennen van financiering uit het Schoklandsfonds is dat het project, door het 
betrekken van nieuwe, niet –traditionele partners, een directe bijdrage moet leveren aan het behalen van de 
Millennium Ontwikkelingsdoelen. Het behalen van de Millenniumdoelen is daarmee niet alleen meer een zaak 
van overheden en NGO’s, maar ook van de private sector, waardoor meer bereikt kan worden. Het accent van de 
goedgekeurde projecten ligt op voorstellen die gericht zijn op MDG 1 en MDG 8. Overige voorstellen richten 
zich op thema’s als onderwijs (6), HIV/AIDS (2), water en sanitatie (4), kennis (1), milieu (2), gezondheid (5) en 
economische ontwikkeling (4) of op een combinatie hiervan. De agrarische sector ontwikkeling krijgt daarnaast 
relatief veel aandacht (11 projecten). Voor een meer gedetailleerd overzicht van de verschillende projecten 
verwijs ik u naar het antwoord op HGIS verslag bijlage 2, vraag 2.

Partnership Projectomschrijving 9. Omvang subsidie (in euro's)
toegekend
Toegekend 1e ronde
1. Akvo (NWP) Internetsite voor kennis, financiering en monitoring van projecten op gebied van water en sanitatie 1000000
2. Edukans Betere toegang tot goed beroepsonderwijs in ontwikkelingslanden 2000000
3. Privaserve Toegang tot internet en ICT in rurale gebieden 2250000
4. Rebel Group (In Return East Africa Fund-I) Financiering MKB dmv oprichting fonds 487000
5. Save the Children NL Onderwijs in post-conflict gebieden 288309
6. Solidaridad Pilots voor Commodity Business Support Centres voor palmolie, soja en suikerriet boeren 4800000
7. Stichting Deltares (Barefoot hydrologists) Grondwateronderzoek met nieuwe technologieen voor watervoorziening 153534
8. Stichting Lion Heart Foundation (Best of both worlds) Ontwikkelings- en heropbouwactiviteiten in specifiek gebied in Sierra Leone (heropbouw lokale gezondheidszorg en economie) 2057000
9. Stichting 2015 Betrekken verschillende actoren in een NLse gemeenten bij het werk van UNICEF 500000
Totaal Toegekend 1e ronde (9) 13535843
Toegekend 2e ronde
1. Borneo Initiative 036 Opzetten van keten voor gecertificeerd hout 2000000
2. EARS 027 Mbv GIS droge gebieden in Afrika in kaart brengen en vervolgens in die gebieden droogteverzekering bieden 645000
3. FFI 033 Promotie food fortification (met name foliumzuur) in meel 319050
4. GAIN 034 Diverse middelen waaronder certificiering en financieel instrumentarium voor food fortification (voor verschillende basis producten) 6000000
5. Heineken 026 Lokale toevoer van grondstoffen aan lokale brouwerijen 2265377
6. Humana 053 Verbetering van dataverzameling, analyse en informatie-uitwisseling in een hiv/aids preventieprogramma 366693
7. IFDC 016 Bouw lokale cassavefabriek en capaciteitsbouw cassaveboeren 6000000
8. IICD 045 Nieuwe markten voor kleine boeren 344750
9. MDG5 (Cordaid) 043 Kluster van activiteiten die werken aan reproductieve gezondheid 4207538
10. Oikocredit 051 Sustainable credit fund en technical assistance support fund (mesofinanciering) 1480000
11. PLAN NL 023 'Kindertelefoon' met als doel reduceren van geweld tegen kinderen en daarmee verbeterde toegang tot onderwijs 540966
12. Platform MDG-profs 048 Verbeterde toegang tot intellectuele eigendomsrechten en mogelijkheden voor innovatie in Afrika 420000
Opleiden van jongeren tot kleine boeren  en vervolgens faciliteren van markttoegang; Daarnaast verbeterde toegang tot 
13. SOS Kinderdorpen 047 onderwijs in betreffende communities 317334
14. TNO 046 Ontwikkeling en lokal productie van ergonomische landbouwgereedschappen voor boeren 251077
15. Triodos 052 Financiering Sustainable Value Chains 3070000
16. TTC 058 Voorlichting HIV/AIDs via mobiele telefonie 104200
Hoorzittingen
17. Wereldfoundation hypotkeken voor sloppenwijken 1750000
18. Friends Indeed onderwijs, gezondheidszorg India 680000
19. ICCO FairCarbonFund 4370000
Totaal Toegekend 2e ronde (16) Totaal ronde 2 35131985
48667828
Totaal toegekende voorstellen (25)

Hieraan zijn momenteel geen kosten verbonden en het is te vroeg in het proces om te beoordelen of er in een 
later stadium door de verschillende partners mogelijk wel financering nodig zal zijn. 
Vraag 22:
Wat is er in 2008 respectievelijk na 2008 reeds bereikt bij de vernieuwing van het 
medefinancieringsstelsel? DSI
Antwoord:
Met betrekking tot de vernieuwing van het medefinancieringsstelsel zijn de volgende resultaten bereikt:
- Beleidsdialoog: Tussen mei en september 2008 heeft een interactieve dialoog met het maatschappelijk 
middenveld plaatsvonden genaamd ‘Ontwikkeling is verandering’. Deelnemers waren vertegenwoordigers 
van maatschappelijke organisaties, kennisinstellingen, overheid en bedrijfsleven. Op basis van de 
uitkomsten van de dialoog heeft verdere beleidsontwikkeling plaatsgevonden waarbij gebruik is gemaakt 
van expertise en input vanuit het maatschappelijk veld. Teneinde dit proces diepgang te geven is er op de 
diverse deelonderwerpen regelmatig overleg geweest tussen het Ministerie, maatschappelijke organisaties en 
experts.
- Beleidsnotitie: Deze beleidsontwikkeling heeft geresulteerd in de beleidsnotitie maatschappelijke 
organisaties ‘Samenwerken, maatwerk, meerwaarde’, die op 14 april 2009 naar de Tweede Kamer is 
gestuurd. De drie pijlers van het nieuwe beleid zijn: samenwerken, maatwerk en meerwaarde. Bij het AO 
over de notitie op 20 mei 2009 heeft de Tweede Kamer op hoofdlijnen ingestemd met de beleidsvoorstellen 
voor de financiering van maatschappelijke organisaties in OS.
- MFS II: MFS II (looptijd 1 januari 2011-31 december 2015) valt binnen de uitgangspunten zoals beschreven 
in de beleidsnotitie. Op dit moment wordt volop gewerkt aan de uitwerking van het subsidie- en 
beoordelingskader dat op korte termijn gepubliceerd zal worden in de Staatscourant. 
- Resultatenrapportage: In de resultatenrapportage 2007-2008, welke op 19 mei 2009 aan de Tweede Kamer 
is aangeboden, zijn voor het eerst de resultaten van het particuliere kanaal meegenomen. Bij de 
totstandkoming van deze rapportage heeft het ministerie intensief samengewerkt met vertegenwoordigers 
van maatschappelijke organisaties. 
Vraag 23:
Waaruit blijkt de aandacht voor corruptiebestrijding in ontwikkelingslanden in 2008? 
Welke concrete acties zijn daarbij ondernomen? Wat is daarbij bereikt?
Antwoord:
Aan corruptiebestrijding in ontwikkelingslanden is in 2008 via diverse kanalen aandacht geschonken. In 
multilateraal verband heeft Nederland een actieve rol gespeeld bij het VN Verdrag tegen corruptie (UNCAC). Zo 
is er bijgedragen aan de ontwikkeling van het nalevingsmechanisme van dit verdrag. Dit proces, dat naar 
verwachting in de loop van 2009 wordt afgerond, moet leiden tot een mechanisme dat verbeterpunten 
expliciteert bij de uitvoering van dit verdrag en inzichtelijk maakt welke stappen verdragspartijen, waaronder 
ontwikkelingslanden, nog moeten zetten om aan de voorwaarden van dit verdrag te doen en welke assistentie 
benodigd is om te komen tot een verbeterd institutioneel kader om corruptie te bestrijden. In het kader van de 
OESO heeft Nederland bijgedragen aan het gereedkomen van het beleidsdocument over gemeenschappelijke 
acties van donoren in gevallen van verslechterende corruptiesituaties. 
In het civilaterale kanaal zijn strategische partners ondersteund als Transparency International en het U4 Anti-
Corruption Resource Centre. Het Extractive Industries Transparency Initiative, dat transparantie rondom de 
opbrengsten van bodemschatten bevordert, is financieel ondersteund, evenals Global Witness en Revenue Watch 
Institute. Deze steun heeft geresulteerd in een toegenomen bewustwording van burgers in ontwikkelingslanden 
ten aanzien van de noodzaak van corruptiebestrijding en heeft tevens hun capaciteit versterkt om goed bestuur op 
te eisen en toe te zien op een juiste besteding van overheidsmiddelen. 
In het bilaterale kanaal is ingezet op zowel de beleidsdialoog met partnerlanden als op capaciteitsopbouw, zowel 
van de overheid als van maatschappelijk middenveld. Dergelijke steun is verleend aan controlerende instanties 
als rekenkamers en anti-corruptie commissies, maar ook aan onafhankelijke media en kritische NGO’s. 

Vraag 25:
Bestaat er nog een reële optie om de individuele grensoverschrijdende banken volledig te bundelen in één 
nieuw Europees instituut (zoals de heer Ruding heeft bepleit)?
Antwoord:
Nederland is geen voorstander van een Europese toezichthouder die direct toezicht uitoefent op alle individuele 
grensoverschrijdende banken. Dit leidt tot een arbitrair onderscheid tussen wel/niet grensoverschrijdend en 
vormt een risico voor de éénduidigheid van het toezicht op alle (ook nationale) financiële instellingen. De 
huidige discussies in Europa, die naar verwachting tijdens de Europese Raad in juni tot conclusies zullen leiden, 
gaan ook niet in de richting van deze optie, maar voorzien een zogenaamd European System of Financial 
Supervisors (ESFS). Binnen dit ESFS wordt het dagelijkse toezicht decentraal uitgevoerd door de nationale 
toezichthouders, die voor grensoverschrijdende financiële instellingen verplicht moeten samenwerken in 
colleges. Hierboven komen drie centrale Europese autoriteiten, die richtlijnen uitbrengen en bij conflicten tussen 
nationale toezichthouders optreden. Zo wordt gegarandeerd dat het dagelijkse toezicht zo dicht mogelijk bij de 
lokale markt wordt uitgevoerd, terwijl tegelijkertijd éénduidigheid en Europese samenwerking wordt 
bewerkstelligd.
Vraag 26:
Kan een volledig overzicht worden gegeven van de ODA-inspanning van de EU-lidstaten in 2008? Wat 
was de ODA-inspanning van westerse landen die niet tot de EU behoren (m.n. de VS, Canada, Noorwegen 
en Australië)?
Antwoord:
ODA-inspanning EU lidstaten en westerse landen die niet tot de EU behoren.
Voorlopige gegevens voor 2008 (OESO-DAC leden en landen waarvoor gegevens beschikbaar zijn)
ODA miljoen USD ODA/BNP (%)
EU lidstaten
Zweden
4,730 0.98
Luxemburg 409 0.92
Denemarken 2,800 0.82
Nederland 6,993 0.80
Ierland
1,325 0.58
Belgie
2,381 0.47
Finland
1,139 0.43
Spanje 6,686 0.43
Oostenrijk
1,681 0.42
Zwitserland 2,016 0.41
Frankrijk
10,957 0.39
Duitsland 13,910 0.38
Portugal
614 0.27
Griekenland 693 0.20
Italie 4,444 0.20
Slowakije 92 0.10
Polen
386 0.08
Hongarije
106 0.07
Landen die niet tot EU behoren
Noorwegen 3,967 0.88
Australie 3,166 0.34
Canada
4,752 0.32
Nieuw Zeeland
346 0.30
Japan
9,362 0.18
VS 26,008 0.18
Bron: OECD-DAC 

over handel in diensten, investeringen, overheidsaanbestedingen en dergelijke. Rendez-vous clausules, om later 
op deze onderwerpen terug te komen, kunnen uitkomst bieden. Naast de hierboven genoemde interventies heb ik 
in november 2008 de Nederlandse uitgangspunten betreffende de onderhandelingen via een brief met de Deense 
en Ierse ministers voor Ontwikkelingssamenwerking bij commissaris Ashton (Handel) onder de aandacht 
gebracht. Deze heeft zich niet ongevoelig getoond voor de Nederlandse argumenten en draagt het belang van 
flexibiliteit ook zelf uit. In het specifieke geval van zuidelijk Afrika heeft het Nederlandse aandringen er aan 
bijgedragen dat de Commissie nog een keer met de regio aan de tafel is gaan zitten. Vervolgens is afgesproken 
dat, met het oog op regionale integratie, de tarieflijnen van de EPA tussen de SADC-landen en de TDCA (Trade, 
Development and Cooperation Agreement van de EU met Zuid-Afrika) gelijkgeschakeld zullen worden. 
Belangrijk is het besef bij ACS-onderhandelaars dat flexibiliteit binnen WTO-kaders duidelijk uitgangspunt is 
van het EU-beleid en wordt gesteund door EU-lidstaten. ACS-landen hebben tijdens de recente EG-ACS Raad 
(28-29 mei) in een separate verklaring over EPA’s  hun erkentelijkheid getoond aan Nederland, Denemarken en 
Ierland voor de positie die deze landen hebben genomen inzake een flexibele EU-opstelling.
Vraag 28:
Welke EU-landen zijn met Nederland van mening dat de Europese Commissie een veel flexibeler 
opstelling moet innemen in de onderhandelingen over regionale EPA's? Welke EU-landen waren tegen 
meer flexibiliteit?
Antwoord:
Denemarken en Ierland hebben zich in het verleden ook nadrukkelijk uitgesproken voor een flexibele opstelling 
van de Europese Commissie. Het VK is in de regel ook een voorstander van deze lijn, terwijl ook Duitsland zich 
soms heeft aangesloten. De meeste andere lidstaten hebben zich afwijzend, terughoudend of afwachtend 
opgesteld in de discussie over aanpassing van de inzet van de Commissie in de onderhandelingen. Met 
betrekking tot markttoegang voor ACS-landen stelde vooral Spanje zich behoudend op. Samen met Frankrijk en 
Polen was dit land ook terughoudend als het ging om versoepelen van oorsprongsregels. Het Nederlandse 
standpunt dat de regionale EPA’s in beginsel ook alleen handel in goederen kunnen beslaan wordt voornamelijk 
gedeeld door het VK. 
Vraag 29:
Wat is in 2008 de Nederlandse inzet in EU verband geweest in de onderhandelingen met Midden-
Amerika, de CAN en ASEAN? Waarom schrijft u hier niets over in het jaarverslag? 
Antwoord:
De onderhandelingsmandaten voor associatieakkoorden met Centraal-Amerika en de Andes-landen en voor 
vrijhandelsbesprekingen met ASEAN werden in 2007 vastgesteld. Sindsdien is de Europese Commissie met 
deze groepen van landen in onderhandeling; zij informeert de lidstaten regelmatig over de vooruitgang.
Nederland is van mening dat de handelsdelen uit deze associatieakkoorden en de toekomstige 
vrijhandelsafspraken met de Aziatische partners aanvullend en ondersteunend moeten zijn ten opzichte van het 
multilaterale handelsstelsel. Waar het gaat om ontwikkelingslanden, moet er ruimte zijn voor asymmetrie en 
flexibiliteit. Onderwerpen als overheidsaanbestedingen en investeringen hoeven wat Nederland betreft alleen in 
vrijhandelsakkoorden met ontwikkelingslanden te worden opgenomen, als deze landen er zelf om vragen. 
Bepalingen ten aanzien van intellectuele eigendomsrechten zouden voor die landen in lijn moeten zijn met de 
TRIPS-overeenkomst. Nederland heeft erop aangedrongen dat in de onderhandelingen met Centraal-Amerika en 
Andesgemeenschap in de EU inzet rekening gehouden wordt met de wensen van de partnerlanden (ondermeer op 
het gebied van intellectueel eigendom, mededinging en overheidsaanbestedingen). 
Duurzaamheid is een belangrijk Nederlands aandachtspunt in de vrijhandelsbesprekingen.
Tot slot is inbedding van vrijhandelsafspraken in de bredere EU relatie met het betreffende land van belang –
voor de regio’s Centraal-Amerika en de Andes-landen gebeurt dit middels de politieke en 
samenwerkingsbepalingen uit het associatieakkoord; met de individuele ASEAN-landen worden Partnerschaps-
en Samenwerkingsovereenkomsten gesloten die de bredere relatie vormgeven. Daarin worden ook de essentiële 
bepalingen over mensenrechten en non-proliferatie opgenomen.
Regionale integratie is zowel voorwaarde als beoogde doelstelling van de te onderhandelen 
vrijhandelsakkoorden, waarbij als uitgangspunt dient dat eventuele bilaterale of subregionale (handels)akkoorden 
geen obstakel mogen vormen voor verdere regionale integratie.

Vraag 33:
Moet uit de tekst op blz. 27 worden afgeleid dat de Nederlandse regering in verband met de eventuele 
concessies die aan Ierland zouden moeten worden gedaan, nu vooral bevreesd zijnis voor concessies op het 
vlak van de publieke diensten?
Antwoord:
Nederland heeft met succes gepleit voor een protocol, behorend bij het Verdrag van Lissabon, dat voorziet in een 
verduidelijking van de verhouding tussen de manier waarop de lidstaten hun publieke voorzieningen kunnen 
regelen in de interne markt. De uiteindelijke tekst is een delicate uitkomst van een moeizaam 
onderhandelingsproces tussen de lidstaten onderling en ook tussen lidstaten en de Europese Commissie. Door de 
Europese Raad van december 2008 is het onderwerp van de publieke diensten als “kwestie van groot belang” 
voor Ierland aangemerkt. Hoewel deze kwestie moet worden geadresseerd, moet volgens het kabinet worden 
zekergesteld dat bij de uitwerking ervan de totstandgekomen protocoltekst intact blijft. Een selectieve uitleg 
daarvan kan namelijk het beoogde doel van het protocol, duidelijkheid verschaffen over de relatie publieke 
diensten-interne markt, weer teniet kunnen doen. 
Vraag 34:
Zal de Nederlandse regering bij het overleg met een nieuwe voorzitter van de Europese Commissie over 
de aanstelling van de andere Commissieleden, ook duidelijke bezwaren uiten tegen Commissieleden die in 
het verleden minder gewenste posities hebben betrokken en die wellicht nu opnieuw zouden kunnen 
worden aangesteld (zoals Ollie Rehn)?
Antwoord:
Het kabinet zal te zijner tijd overleg voeren met de nieuwe voorzitter van de Europese Commissie over een uit 
Nederland afkomstige kandidaat, waarbij het kabinet in zal zetten op een bekwame kandidaat voor een stevige 
portefeuille. Het kabinet rekent het niet tot zijn taak om de voorzitter advies te geven over kandidaten uit andere 
lidstaten. Het is de uiteindelijke verantwoordelijkheid van de voorzitter om een team te presenteren aan het 
Europees Parlement, dat zijn goedkeuring aan de gehele Commissie moet geven.
Vraag 35:
Kan de Nederlandse regering onderschrijven dat een brede coalitie van Arabische landen, de Verenigde 
Staten en de Europese Unie nu geheel zijn bekomst heeft van Hamas en dat organisaties als Human Rights 
Watch en Amnesty International de martelpraktijken en liquidaties dor Hamas herhaaldelijk aan de kaak 
hebben gesteld? Is de Palestijnse Autoriteit inmiddels evenzeer gebeten op Hamas als op Israël (zie ‘De 
politieke winst van de Gaza-oorlog’door Alfred Pijpers in Trouw, 20 mei 2009)?
Antwoord:
De regering heeft met grote zorg kennisgenomen van de bevindingen die zijn opgenomen in de rapporten van 
Human Rights Watch (Under Cover of War - Hamas Political Violence in Gaza van 20 april 2009) en Amnesty 
International (“Hamas waged a deadly campaign as war devastated Gaza” van 12 februari 2009). Deze rapporten 
bevestigen het reeds bestaande beeld van Hamas. Het standpunt van de internationale gemeenschap over Hamas 
is duidelijk vastgelegd in de kwartetbeginselen. Zolang het niet aan de drie kwartetvoorwaarden voldoet, is 
Hamas geen acceptabele gesprekspartner voor de internationale gemeenschap. Ook president Abbas van de 
Palestijnse autoriteit heeft zich bij herhaling nadrukkelijk uitgesproken voor het vasthouden aan de 
kwartetbeginselen. De stelling dat de Palestijnse Autoriteit inmiddels evenzeer gebeten op Hamas als op Israël, 
komt voor rekening van de schrijver van het aangehaalde artikel. Naar het oordeel van de regering is hier sprake 
van twee verschillende grootheden die zich niet goed lenen voor een dergelijke vergelijking.
Vraag 36:
Welk meetbaar effect heeft intensivering van het associatieverdrag van de EU met Israël of welk meetbaar 
effect zal dit hebben op het Midden-Oosten vredesproces?
Antwoord:
Een versterkte relatie tussen de EU en partners in de Mediterrane regio draagt bij aan verankering van processen 
die bijdragen aan stabiliteit, democratie en mensenrechten. Deze intensivering loopt niet zozeer via de

Vraag 40:
Kunt u de uitgaven aan het 3D-beleid door de verschillende betrokken departementen inzichtelijk maken?
Antwoord:
De 3-D benadering is een uiting van ons geïntegreerde buitenlandbeleid, waarbij de drie pijlers veiligheid, 
ontwikkeling en diplomatie elkaar versterken. Het instrumentarium dat direct gericht is op het financieren van 
het 3D-beleid is het Stabiliteitsfonds. In 2008 is er voor ruim EUR 100 miljoen aan projecten gefinancierd. 
Verder is de 3D-benadering niet zozeer een begrotingscategorie, maar vooral een werkwijze: inzet op 
samenwerking vanuit deze drie invalshoeken. Hieraan leveren onder meer Defensie, Justitie en BZK een zeer 
gewaardeerde bijdrage. 
Vraag 41:
Kunt u aangeven waaruit concreet blijkt dat Nederland een belangrijke bijdrage heeft geleverd aan de 
hervorming van de veiligheidssector in Burundi? 
Antwoord:
Concreet blijkt dit uit tenminste vier zaken. Allereerst heeft het advies van de Nederlandse strategische adviseurs 
bij leger en politie in Burundi sinds 2006 een positieve invloed gehad op het strategisch beleid van beide 
organisaties. Daarnaast heeft Nederland bijgedragen aan de renovatie van een aantal kazernes waardoor troepen 
zich konden terugtrekken uit de civiele omgeving waarin zij tot dan toe bivakkeerden. Dit heeft de overlast voor 
de lokale bevolking sterk teruggedrongen. Vervolgens heeft Nederland door het vergroten van de mobiliteit van 
de Burundese politie en het verbeteren van hun uitrusting een bijdrage geleverd om deze organisatie effectiever 
te kunnen laten optreden. Tot slot heeft het in april j.l. afgesloten Memorandum of Understanding de 
Nederlands-Burundese samenwerking op het gebied van Security Sector Reform (SSR) op een strategischere en 
langere termijn leest geschoeid waardoor de Nederlandse bijdrage in de toekomst effectiever kan worden.
Vraag 42:
Kunt u aangeven welke uitgaven er zijn gedaan uit het ‘subsidiekader voor de ondersteuning van 
economische opbouw Uruzgan’ waarvoor tot 1 augustus 2010 € 10 mln. ter beschikking is gesteld? Aan 
welke projecten zijn de middelen besteed?
Antwoord:
Op dit moment zijn er nog geen uitgaven gedaan.
Vraag 43
Welke bedragen op jaarbasis zijn vanuit het Nederlandse budget voor ontwikkelingssamenwerking 
besteed in Uruzgan sinds het begin van de Nederlandse militaire aanwezigheid daar?
Antwoord:
In de periode 2006 tot 1 juni 2009 is in totaal EUR 83.880.834 besteed in Uruzgan. Per jaar bedroeg dit: EUR 
3.678.435 (2006), EUR 25.414.982 (2007), EUR 30.495.915 (2008) en EUR 24.291.502 (1 januari tot 1 juni 
2009). Deze bestedingen zijn inclusief bijdragen aan nationale programma's, trustfunds en VN instellingen die 
geoormerkt ('preferenced') zijn voor Uruzgan en exclusief bestedingen uit CIMIC fondsen en niet-geoormerkte 
bijdragen aan nationale programma's, trustfunds en VN instellingen.
Vraag 44:
Welke alternatieve bestaansmogelijkheden worden geboden aan oud-strijders in Burundi? Zijn deze 
duurzaam en zo ja, waar blijkt dat uit? ? Op welke manier heeft de Nederlandse inzet een veel 
strategischer karakter gekregen op het gebied van leger en politiehervormingen in Burundi? Waaruit 
blijkt dat dit ook resultaat oplevert?
Antwoord:

De beleidskeuze voor groei & verdeling betrof verruiming van de bestaansbronnen van arme mensen. De 
noodzaak hiertoe werd alleen maar scherper door de financieel-economische crisis. De modernisering die wordt 
nagestreefd betreft een veel scherper doordenken van het gehele OS-beleid op de effecten op groei. Zo zijn onder 
meer sinds november vorig jaar additionele middelen ingezet voor handelsfinanciering (US$ 50 mln voor de IFC 
handelsfaciliteit) en voor ‘social safety nets’ (US$ 20 mln voor de Vulnerability Fianncing Facility). Dit zijn 
concrete uitwerkingen, passend binnen de afspraken in G-20 verband, die het gevolg zijn van de veranderende 
context waarbinnen ontwikkelingssamenwerking wordt uitgevoerd. Al eerder is ORET veranderd naar ORIO om 
zo de lokale sturing te vergroten en daarmee het potentiële effect van dit investeringsprogramma beter te kunnen 
benutten. Het versterken van de hefboomwerking van OS, de tweede modernisering, is noodzakelijk omdat hulp 
alleen de armoede in de wereld niet kan uitbannen. Een veel integralere benadering is nodig, ook omdat de 
problematiek van armoede zich meer en meer vervlecht met andere globale problemen als honger, energie en 
klimaatverandering. Hiervoor zijn verschillende beleidsnotities over samenwerking met andere departementen 
ontwikkeld (LNV, VROM, EZ, OCW, Jus en Def). Bestrijding van corruptie was altijd al een belangrijk 
criterium in het hulpbeleid, maar door de inzet op een politiekere ontwikkelingssamenwerking, centrale aandacht 
voor lokale verantwoordingsprocessen en een veel grotere focus op transparantie bij alle OS-activiteiten wordt 
beoogd op een nieuwe wijze te werken aan structurele vermindering van corruptie. Inmiddels is een project 
gestart in samenwerking met SNV om lokale verantwoordings-mechanismen te versterken in een aantal landen. 
Transparantie is ook een belangrijk onderdeel van het streven naar een opener hulpsector. Dat geldt voor onszelf 
als het gaat om de met Nederlandse NGO’s tot stand gebrachte resultatenrapportage, kennisdeling en het 
aangaan van partnerschappen. Het Schokland initiatief is daarvan het meest sprekende voorbeeld, maar ook de 
recent in het parlement besproken notitie over samenwerking met NGO’s en het voornemen om te komen tot 
consortia-aanvragen voor subsidieverlening zijn hier uitingen van. Het vijfde en laatste punt van de 
moderniseringsagenda, nl. het streven naar effectiviteit wordt vooral inhoud gegeven via de naleving van 
afspraken die we hebben gemaakt in het kader van de Accra Agenda for Action en de daaraan voorafgaande 
Parijs Verklaring. Ook de wijze waarop de resultatenrapportage 2007-2008 is vorm gegeven met resultaatketens, 
persoonlijke verhalen van mensen die direct betrokken zijn bij ontwikkelingssamenwerking en een groter 
gebruik van bevindingen uit impactevaluaties zijn concrete stappen waaruit dit element van de 
moderniseringsagenda naar voren komt. 
Vraag 47:
Klopt het dat alle MDG’s overal worden gehaald behalve in Sub-Sahara Afrika en MDG-5 niet in alle 
regio’s?
Antwoord
Nee, dat klopt niet. In geen enkel deel van de wereld worden alle MDG’s gehaald. Op basis van de meest recente 
cijfers ziet het er naar uit Zuidoost Azie, Oost Azie en Noord Afrika elk zes van de negen belangrijkste MDG 
subdoelstellingen gaan behalen (zie Figuur 1). Sub-Sahara Afrika is het enige deel van de wereld dat geen van de 
MDG’s lijkt te gaan halen. Desondanks wordt ook hier wel degelijk voortgang geboekt op het gebied van alle 
MDG’s, behalve moedersterfte (MDG 5) en bosareaal (MDG 7). MDG 5 wordt alleen in Oost Azie en in het 
Gemenebest van Onafhankelijke Staten (GOS) gehaald. Zie Figuur 1 hieronder voor een compleet overzicht.

Vraag 48:
Wat vindt u van het voorstel dat gelanceerd is door het South Centre om ontwikkelingscriteria à la GSP te 
gebruiken bij de verdere EPA-onderhandelingen? Het idee zou dan zijn dat, analoog aan de indicatoren 
die de EU zelf gebruikt om (ontwikkelings-)landen uit het GSP te ‘promoveren (zoals een 
ontwikkelingsindex, exportconcentratie/diversificatie en de importconcentratie),  ACP-landen eerst uit een 
bepaald niveau van kwetsbaarheid moeten ‘promoveren’ alvorens ze zich kwalificeren voor verdere 
liberalisering.
Antwoord:
De systematiek die het South Centre voorstelt lijkt niet toepasbaar binnen de EPA-onderhandelingen. De EPA-
onderhandelingen betreffen namelijk – in lijn met artikel 36 van het Cotonou Verdrag – WTO-conforme 
vrijhandelsakkoorden waarin beide partijen afspraken aangaan om handel in bepaalde goederen te liberaliseren 
in ruil voor markttoegang bij de andere verdragspartij. Kenmerkend voor de EPA’s is dat het -met het oog op het 
ontwikkelingniveau van de meeste ACS-landen- sterk asymmetrische vrijhandelsakkoorden zijn, waarbij de EU 
aan haar kant direct alle invoer uit de ACS-regio vrijmaakt, terwijl de ACS-landen de liberalisatie van de invoer 
uit de EU kunnen beperken tot grofweg 80 procent en deze beperktere liberalisatie bovendien  kunnen uitsmeren 
over een periode van ongeveer 15 jaar. Het opnemen van aanvullende criteria die zouden bepalen of er binnen de 
afgesproken periode aan ACS-zijde daadwerkelijk geliberaliseerd kan worden, zou ertoe kunnen leiden dat 
liberalisering aan ACS-zijde voor onbepaalde tijd uitgesteld wordt. Dat zou in strijd zijn met de basiskenmerken 
van vrijhandelsakkoorden in de WTO en daarmee zouden dergelijke akkoorden niet acceptabel zijn voor andere 
WTO-leden. Dergelijk handelsafspraken met ACS-landen zouden ook weer veel weerstand kunnen oproepen bij 
andere (lees: niet-ACS) ontwikkelingslanden, net als het eerdere eenzijdige handelsregime onder de akkoorden 
van Lomé en Cotonou. 
Overigens bieden de EPA’s die nu onderhandeld worden al mogelijkheden om  liberalisatieafspraken aan ACS-
zijde voor bepaalde producten aan te passen als dit nodig is voor de ontwikkeling van een bepaalde industrietak 
(infant industry clausule) of voor de landbouw- en voedselproductie (voedselzekerheid clausule). 
Vraag 49:
Op welke wijze heeft Nederland zich ingezet voor het herstellen van onderwijsvoorzieningen in Ivoorkust 
en tot welk resultaat heeft dit geleid?
Antwoord:
Nederland heeft samen met UNICEF het ‘Education in Emergencies and Post Crisis Transitions’ programma
opgestart. Dit programma richt zich op de wederopbouw van het onderwijs en de onderwijssystemen in 
(post)conflictlanden. Nederland draagt over de periode 2007-2010 € 166 miljoen aan dit programma bij. Doel 
van het programma is om te komen tot een gecoördineerde donorinzet ten behoeve van onderwijs in 
voornamelijk (post-)conflict landen en fragiele staten.
Vanuit dit programma, uitgevoerd door UNICEF, wordt ook een bijdrage geleverd aan het herstellen van 
onderwijsvoorzieningen in Ivoorkust (in 2008 voor in totaal US$ 2.500.000 en voor 2009 staat US$ 4.000.000 
gereserveerd). In 2008 werden door de rehabilitatie van klaslokalen en de steun aan onderwijscentra voor meer 
dan 60.000 kinderen toegang tot kwalitatief goed basisonderwijs gerealiseerd. Daarnaast worden ‘accelerated 
education programmes’ aangeboden voor leerlingen die ouder zijn dan de schoolgaande leeftijd maar vanwege 
de crisis geen mogelijkheid hebben gehad om onderwijs te volgen. Ook werd de implementatie van het nationaal 
actieplan voor onderwijs voor meisjes ondersteund en werd staf van het Ministerie van Onderwijs getraind. Om 
het vredesproces in Ivoorkust te consolideren zijn voornamelijk in de voormalige conflictzones en in de 
grensgebieden onderwijsinterventies ondersteund.
Vraag 50:
Waaruit bestaat het Schoklandakkoord "Betere toegang tot goed basisonderwijs in (post-)conflictlanden? 
Welke partners zijn hierbij betrokken? Waren deze partners voor het Schoklandakkoord ook al 
betrokken bij basisonderwijs in (post-) conflictlanden? Zo ja, waaruit bestaat dan de meerwaarde van het 
Schoklandakkoord? Kunt u een toelichting geven op de pilots? 

· Women’s Learning Partnership for Rights Development and Peace (WLP) in Afghanistan, Kameroen, 
Egypte, Iran, Jordanië, Kazakstan, Kyrgyzstan, Libanon, Maleisië, Mauritanië, Marokko, Nigeria, Pakistan, 
Palestijnse Gebieden, and Turkije.
Daarnaast is er ook een aantal bilaterale programma’s van Ambassades met lokale partners, bijvoorbeeld in 
Kenia, Zuid Soedan en Jemen.
Via de samenwerking met intergouvernementele organisaties, zoals International IDEA en UNDP, en 
parlementaire organisaties, worden ook vrouwelijke parlementariërs ondersteund. Voorbeelden hiervan zijn 
iKnow Politics van International IDEA, UNDP, UNIFEM, NDI en IPU voor online informatievoorziening en 
uitwisseling; publicaties van IDEA over bijvoorbeeld het gebruik van quota, politieke participatie van vrouwen 
en best practices in Latijns Amerika en bijeenkomsten voor vrouwelijke parlementariërs, academici etc.
Vraag 53:
VN resolutie 1325 inzake vrouwen, vrede en veiligheid en de bijbehorende nationale actieplannen zijn van 
belang bij vredesprocessen; welke concrete acties en resultaten heeft Nederland op dit gebied bereikt? 
Antwoord:
In 2008 heeft Nederland actief bijgedragen aan het bevorderen van zeggenschap en betrokkenheid van vrouwen 
in (post)conflictgebieden bij het vermijden, beheersen en oplossen van conflicten en bij wederopbouw middels 
de volgende concrete activiteiten. Ruim € 14 miljoen van het MDG3 fonds is bestemd voor organisaties die 
actief zijn op het gebied van vrouwen, vrede en veiligheid. Hiermee worden organisaties en individuen gesteund 
die zich inzetten voor het versterken van vrouwelijk leiderschap, het verbeteren van ‘human security’, steun aan 
vrouwelijke mensenrechtenbeschermers en initiatieven die een einde willen maken aan de straffeloosheid van 
geweld tegen vrouwen. Ook is in 2008 ‘inclusie van 1325 elementen’ een van de beoordelingscriteria geworden 
van het Stabiliteitsfonds. 
Op landenniveau zijn concrete activiteiten opgestart tijdens het eerste jaar van de implementatie van het 
Nederlands Actieplan 1325. In november 2008 is in de provincie Maniema in de DRC een driejarig project 
aangevangen ter bestrijding van seksueel geweld. Voorts heb ik tijdens de Nairobi top over de situatie in de DRC 
en tijdens mijn bezoek aan Oost Congo in de herfst het belang van vrouwenrechten - het stoppen van geweld 
tegen vrouwen, het bestraffen van geweld tegen vrouwen en de plaats van vrouwen aan onderhandelingstafel –
onderstreept. Ook heeft de mensenrechtenambassadeur aandacht gevraagd voor gender en de positie van 
vrouwen tijdens zijn bezoeken aan Soedan. In Burundi is de basis gelegd voor de recent overeengekomen 
actiepunten binnen de bilaterale overeenkomst in het kader van de Security Sector Development om de positie 
van vrouwen binnen de politie en het leger te versterken en deze ook op een meer correcte manier jegens 
vrouwen in de maatschappij te laten opereren. De geïntegreerde 3D-benadering (diplomacy, defence and 
development) is uitgangspunt voor de uitvoering van het NAP 1325. Een concreet voorbeeld hiervan is 
Afghanistan: mede doordat Nederlandse militairen die in vredesoperaties participeren contextspecifiek getraind 
worden over de rollen en positie van vrouwen in vredesprocessen en een “Checklist Genderaspecten in het 
Operationeel Planningproces” toepassen, hebben de Nederlandse Provincial Reconstruction Teams (PRT) 
manieren gevonden om toegang te krijgen en te communiceren met vrouwen in de Afghaanse samenleving en 
hun perspectief te horen en in ogenschouw te nemen.
Verder heeft Nederland internationale actoren geassisteerd in het opzetten en uitvoeren van eigen 1325 beleid. 
Buitenlandse Zaken heeft, samen met een aantal andere NAVO lidstaten, deelgenomen aan een studie naar de 
toepassing van Resolutie 1325 in PRT missies in Afghanistan. Dit heeft geleid tot concrete aanbevelingen, die 
mei j.l. aan SG NAVO zijn aangeboden. Binnen de EU heeft Nederland een bijdrage geleverd aan het opstellen 
van indicatoren waarmee de uitvoering door de lidstaten en de EU-instellingen van het Actieprogramma van 
Beijing op het gebied van Resolutie 1325 kan worden getoetst.
In juli 2008 werd een training ‘gender en conflict’ gegeven aan beleidsmedewerkers van de ministeries van 
Buitenlandse Zaken en Defensie. Ook heeft Nederland zijn ervaringen in het opstellen en uitvoeren van een 
Nationaal Actieplan 1325 gedeeld met Argentinië en Ierland, die vorig jaar eigen actieplannen aan het 
voorbereiden waren.

waterbedrijven in Nederland zijn gegenereerd. Op deze wijze werden, mede dankzij de bijdrage uit Nederlandse 
OS-middelen in 2007 en 2008 in totaal 174.000 mensen van toegang tot drinkwater voorzien.
Vraag 57:
Wat wordt verstaan onder 'de ergste vormen van kinderarbeid'? Gaat Nederland zelf ook onderscheid 
maken tussen verschillende vormen van kinderarbeid die immers ook sterk afhankelijk zijn van de mate 
van ontwikkeling van een land?
Antwoord:
De categorie “ergste vormen van kinderarbeid” is gedefinieerd in ILO-conventie 182 (artikel 3). Het gaat bij de 
ergste vormen om de meest afschuwelijke vormen van kinderarbeid: slavernij, kinderhandel, lijfeigenschap, 
dienst doen in gewapende conflicten, prostitutie, inzet van kinderen in drugssmokkel en gevaarlijk en ongezond 
werk. Zoals beschreven in de Mensenrechtenstrategie “Naar een menswaardig bestaan” wil Nederland het 
voortouw nemen bij het bestrijden van alle vormen van kinderarbeid, te beginnen bij de ergste vormen. De 
regering is van mening dat een prioritaire aanpak van de ergste vormen van kinderarbeid gerechtvaardigd is 
omdat het hierbij gaat om de meest flagrante schendingen van de rechten van kinderen, die onmiddellijk en met 
de hoogste urgentie moeten worden uitgebannen. Deze aanpak is ook in overeenstemming met ILO-conventie 
182 waarin is aangegeven dat landen onmiddellijk maatregelen moeten nemen ter uitbanning van de ergste 
vormen van kinderarbeid.
Vraag 58:
Hoe komt het dat Nederland na zeven jaar nog niet is toegetreden tot het Optioneel Protocol bij het 
Verdrag tegen Foltering, ondanks het feit dat de regering als indicator van de progressie van het eigen 
mensenrechtenbeleid het aantal deelnemende partijen aan het verdrag gebruikt? Wat zijn de 
overwegingen?
Antwoord:
Met de ondertekening van het Facultatief Protocol (OPCAT) op 3 juni 2005, heeft de regering blijk gegeven van 
haar intentie het Protocol te bekrachtigen, indien de Staten-Generaal daarmee instemmen. Zoals aangegeven bij 
brief van 7 juni 2006 aan de Voorzitter van de Tweede Kamer der Staten-Generaal (Kamerstukken II 2005/06, 
30 300 V), is de procedure tot goedkeuring van het Protocol enige tijd aangehouden omdat voor een juiste 
beschrijving in de goedkeuringsstukken van de manier waarop in Nederland toezicht wordt gehouden op 
personen in detentie, het van belang was de afronding van de parlementaire behandeling van het wetsvoorstel tot 
wijziging van de Tijdelijke instellingswet Raad voor strafrechtstoepassing en jeugdbescherming (Kamerstukken 
30 161) af te wachten. In dit wetsvoorstel zijn enige wijzigingen aangebracht in de taken van de Raad voor 
strafrechtstoepassing en jeugdbescherming in verband met het toezicht op justitiële inrichtingen door de per 1 
januari 2005 opgerichte Inspectie voor de Sanctietoepassing. Inmiddels is dit wetsvoorstel tot wet verheven en in 
werking getreden (Stb. 2006, 420 en Stb. 2006, 428).  Op 27 november  2008 is het Facultatief Protocol ter 
stilzwijgende goedkeuring voorgelegd aan de Eerste en Tweede Kamer. De stilteprocedure werd op 23 december 
2008 door de Eerste Kamer doorbroken, wat betekent dat het wetsvoorstel ter goedkeuring van het Protocol bij 
de Tweede Kamer is ingediend. Na parlementaire goedkeuring zal het Facultatief Protocol worden bekrachtigd. 
Het partij worden bij het Protocol is een belangrijk signaal van de bereidheid van een staat om foltering op 
nationaal niveau tegen te gaan. In het kader van het Europees mensenrechtenbeleid, bepleit de Europese Unie 
daarom toetreding tot het OPCAT. Alle EU-lidstaten hebben OPCAT ondertekend, hoewel in sommige lidstaten 
de goedkeuringsprocedures voor toetreding nog niet zijn afgerond.
Vraag 59:
Heeft de Nederlandse regering zich in EU-verband positief uitgelaten over de concessies die aan Ierland 
werden gedaan, met name in de vorm van uitlatingen van de voorzitter van de Europese Commissie, zoals 
het behoud van een eigen Ierse Eurocommissaris? 
Antwoord:
Nederland heeft net als alle andere lidstaten op de Europese Raad van december 2008 kunnen instemmen met 
een oplossing voor Ierland die het stilgevallen ratificatieproces in dat land rond het Verdrag van Lissabon weer 
kon vlottrekken. Als zodanig is het kabinet positief over het feit dat er een oplossing voor Ierland is gevonden. 
Het voert te ver om te stellen dat het kabinet zich positief heeft uitgelaten over de inhoud van deze concessies. 

verbetering van de infrastructuur en het ter beschikking stellen van operationele fondsen voor provinciale / 
district gouverneurs. Het volledig opnieuw opbouwen van lokaal bestuur in Afghanistan sinds 2001 is een 
enorme taak, waarin geleidelijk aan de eerste resultaten zichtbaar worden maar waar nog een lange weg te gaan 
is.
Resultaten tot nu toe zijn:
- De oprichting van IDLG (september 2007); een overheidsdienst belast met de ontwikkeling van sub-
nationaal bestuur.
- IDLG heeft na consultaties in het land een framework paper geschreven dat het overall beleidskader 
voor sub nationaal bestuur zal gaan vormen. Een dergelijk beleidskader ontbrak tot vorig jaar geheel. 
Het beleidskader ligt nu voor in de Afghaanse ministerraad. 
- Het uitrollen (met behulp van UNDP) van diverse programma's ter verbetering van sub- nationaal 
bestuur; tot nu toe met name in de Noordelijke provincies.
- Het verbeteren van de infrastructuur voor provinciale gouverneurs (kantoor, electriciteit, auto's etc).
- Een voorstel voor een provinciaal (gouverneurs-) fonds is in een gevorderd stadium van ontwikkeling.  
Dit zal een eerste stap vormen op weg naar een grotere delegatie van bevoegdheden (met bijbehorende 
begrotingen) naar de sub-nationale échelons.
- IDLG verzorgt trainingsprogramma's voor lokale bestuurders.  Zo zijn er reeds een aantal malen drie-
daagse trainingen voor districtschefs georganiseerd om hen de grondbeginselen van lokaal bestuur bij te 
brengen. 
Oeganda
In Oeganda is wetgeving aangenomen ter versterking van de positie van de rekenkamer en zijn stappen gezet om 
de rechtsgang bij corruptiezaken te verbeteren. Vooral in conflictgebieden zijn er meer justitiële instellingen(als 
gevangenissen, politiebureaus) op lokaal niveau gekomen en is de toegang tot rechtspraak vergroot. Het 
parlement, de kiescommissie, politieke partijen, het maatschappelijk middenveld en de media zijn versterkt door 
meerjarige multi-donor steun aan het Deepening Democracy Programme. In het kader van de begrotingssteun 
zijn met de Oegandese overheid afspraken gemaakt over zaken als de samenstelling van de begroting, allocatie 
van middelen en openbare aanbestedingen en het aanpakken van corruptie. Daarnaast is de Oegandese 
belastingdienst versterkt en wordt met Nederlandse steun een nieuw systeem van lokale belastingen 
geïntroduceerd, wat aan betere dienstverlening op lokaal niveau bijdraagt. Ten slotte is mede dankzij de 
Nederlandse inzet de afschaffing van de civiele doodstraf en van marteling beter bespreekbaar gemaakt. 
Pakistan
De uitvoering van het goed bestuur programma in Pakistan in 2008 heeft geen hinder ondervonden van 
opschorting van de hulp aan dat land, noch van de overgang van de ambassade naar de status van ‘non-family’ 
post. Het totaal aan uitgaven voor goed bestuur in 2008 was 3,1 miljoen euro. 
De belangrijkste activiteiten op het gebied van democratisering en goed bestuur betroffen ondersteuning van de 
algemene verkiezingen in Pakistan in februari 2008 via UNDP en The Asia Foundation (TAF). Deze 
ondersteuning richtte zich m.n. op kiezersregistratie en voorlichting. De steun heeft bijgedragen aan de opkomst 
van een recordaantal stemgerechtigden en de meest vrije en transparante verkiezingen in de Pakistaanse 
geschiedenis. 
Daarnaast is via UNDP het Pakistaanse Parlement ondersteund. Zowel parlementaire fracties als parlementaire 
griffie zijn institutioneel zeer zwak ontwikkeld. Dit project heeft een begin gemaakt met institutionele 
versterking. Daarbij ligt de nadruk op zaken als interne ‘huishouding’, kennis van parlementaire regelgeving e.d. 
Tevens is er bijgedragen aan een project van het National Democratic Institute (NDI) waarbij ondersteuning is 
gegeven aan hervormingen binnen politieke partijen. Het project is er in geslaagd om vrouwen en jongeren van 
de verschillende politieke partijen samen te brengen, om zowel gezamenlijk als binnen de eigenpartij voor meer 
zeggenschap en transparantie te pleiten. Ook is een aantal jonge Pakistaanse en (Bangladeshi) diplomaten 
getraind door Instituut Clingendael.
Op het terrein van Media en Civil Society is samengewerkt met de South East Free Media Association (SAFMA) 
om de relatie tussen Pakistan en Afghanistan en tussen Pakistan en India te verbeteren. Het project is er in 
geslaagd om via media en civil society de dialoog open te houden, zoals na de aanslag in Mumbai in november 
2008. Tevens zijn er onder het project Strengthening Participatory Organizations grote delen van de Pakistani 
civil society organisaties institutioneel ondersteund.
Ondanks de wisselende veiligheidssituatie vinden vooralsnog de programma’s in de sectoren mensenrechten en 
goed bestuur conform de planning doorgang.

als onderdeel van het partnerschapsprogramma met IFC. IFC ondersteunt naast dit speciale initiatief 
overigens ook wereldwijd projecten in fragiele staten. IFC is ook actief in Afghanistan en de 
Palestijnse Gebieden.
Vraag 67:
Wat behelst het safetynet-programma in Ethiopië? Door welke bedrijven zijn de infrastructurele 
projecten (waterschappen en dijkenaanleg) in Suriname uitgevoerd? Is dit gebeurd via een (EU)-
aanbesteding?
Antwoord:
Het Productive Safety Net-programma in Ethiopië is een door de Wereldbank gecoördineerd multi-
donorprogramma. Het Productive Safety Net-programma richt zich op Ethiopische boeren die onvoldoende in 
staat zijn om door wisselende klimatologische omstandigheden gedurende het hele jaar in hun eigen voedsel te 
voorzien. Via het programma worden boeren in staat gesteld om te werken in publieke projecten (bijvoorbeeld 
infrastructuur), waarvoor zij vervolgens een kleine financiële vergoeding ontvangen. Met dit geld kunnen zij 
voedsel kopen, waardoor de lokale markt niet verstoord wordt. Mensen die niet kunnen werken (zoals ouderen 
en gehandicapten) ontvangen voedselhulp. Een neveneffect van het programma is dat de omgeving door de 
publieke projecten wordt ontwikkeld, waardoor de productiviteit van sommige boeren toeneemt. Ook wordt het 
programma gekoppeld aan capaciteitsopbouw (leningen en omscholing van boeren). Dit laatste onderdeel wordt 
momenteel verder uitgewerkt. Nederland draagt in 2009 € 10 miljoen bij aan het Prodcutive Safety Net-
programma.
In Suriname is het dijkenproject uitgevoerd door MNO Vervat Suriname NV, de waterschapactiviteiten door 
verschillende Surinaamse aannemers. 
Wat betreft dijken: Onder verantwoordelijkheid van Suriname heeft een openbare aanbesteding plaatsgevonden 
voor beide kavels (bouw zeedijk Coronie en aanleg oeververdedigingswerken rechteroever Suriname rivier en 
linkeroever Commewijne rivier). De aankondiging is op 31 mei 2007 gepubliceerd in Surinaamse dagbladen. Als 
speciale vereiste voor participatie had Suriname daarbij opgenomen dat de deelnemende bedrijven in aanmerking 
moeten komen voor de ORET-subsidieregeling. De facto betekende dit dat alleen Nederlandse bedrijven konden 
meedingen.
Wat betreft waterschappen: Individuele aanbestedingen onder het sectorfonds zijn de verantwoordelijkheid van 
Suriname. Nederland is daar niet bij betrokken. In de bijdrageovereenkomsten zijn richtlijnen voor 
aanbestedingen overeengekomen. Voor zover bekend is ondershands aanbesteed bij verschillende Surinaamse 
aannemers. Het Surinaamse Ministerie van Financien toetst het gunningsadvies voordat de betaling wordt 
goedgekeurd en de accountant toetst bij zijn jaarlijkse controles onder meer op het volgen van de juiste 
aanbestedingsprocedures.
Vraag 68:
Kunt u een toelichting geven op de subsidieverzoeken die zijn ingediend in het kader van de “Schokland 
akkoorden” en de subsidieregeling “Jong en vernieuwend”? 
Antwoord:
De subsidieregeling ‘Jong en vernieuwend’ is een tussentijdse MFS-ronde op basis waarvan  jonge en 
vernieuwende organisaties gedurende twee jaar (2009 en 2010) de gelegenheid wordt geboden zich te  
professionaliseren en zich voor te bereiden op het nieuwe MFS (2011-2015). 
Het Schoklandfonds subsidieert activiteiten die:
· concreet en effectief bijdragen aan het bereiken van de MDG’s;
· innovatief zijn door: 
- Het verbeteren van bestaande werkwijzen;
- Het introduceren van nieuwe werkwijze;
- Introduceren van nieuwe spelers op het OS- of thematische werkveld;
- Het onttrekken van financiële middelen uit de private sector.

Vraag 72:
Aan welke programma’s is de extra ruim €1 miljoen binnen het thema “cultuur en ontwikkeling” besteed? 
Antwoord:
De middelen zijn besteed aan activiteiten gericht op het beschermen van cultuurgoederen in noodsituaties. Een 
gedeelte werd bestemd voor het Cultural Emergency Response Fund van het Prins Claus Fonds waaruit 
cultuurgoederen na natuurrampen of conflicten worden hersteld en tegen verder verval worden beschermd. 
Daarnaast werd de renovatie van het Afghaans Nationaal museum in Kaboel gefinancierd.
Vraag 73:
Waarom vallen de kosten voor het consulaire informatiesysteem zoals NVIS zoveel hoger uit? 
Antwoord:
Zoals gemeld in de 1e suppletoire begroting, is dit subartikel verhoogd met EUR 5 miljoen om de kosten voor 
consulaire informatiesystemen te dekken. Deze verhoging hield ondermeer verband met de introductie van 
biometrie, hiervoor moesten systemen worden aangepast en apparatuur worden aangeschaft. Verder zijn in het 
begin van 2008 de ramingen voor het beheer en de ontwikkelkosten van consulaire systemen preciezer 
geworden, waardoor de, ten tijde van de begroting reeds voorziene doch nog niet nauwkeurig te becijferen, 
aanpassing ook nodig bleek.
Vraag 74:
Kunt u aangeven waarom de vrijgemaakte middelen voor het opzetten van het Dutch Visitors Program in 
2008 niet zijn besteed? Worden de niet bestede middelen in 2009 alsnog hiervoor uitgegeven? Kunt u 
concreet aangeven welke programma’s zijn opgezet binnen dit programma?
Antwoord:
Omdat er hoge eisen worden gesteld aan zowel de inhoud als de uitvoering van het Dutch Visitors Programme, 
kostte het vinden van een goede uitvoeringspartner de nodige tijd. Inmiddels is er een convenant afgesloten met 
de EVD. Het programma gaat binnenkort van start met een eerste bezoek gericht op deelnemers uit Brazilië, 
India en China. Concreet gaat het om een bezoekprogramma van negen ‘high potentials’ die een aantal weken 
kennis maken met verschillende aspecten van de Nederlandse samenleving en economie. Met de EVD is een 
overeenkomst aangegaan voor de uitvoering van het Dutch Visitors Programme tot 2013. Het programma zal 
worden uitgebreid tot 13 landen.
Vraag 75:
Kan de tabel voor de uitgaven van de inhuur van externen nader worden gespecificeerd met aantal fte’s 
per punt? Zo nee, waarom niet?
Kan de tabel worden uitgesplitst naar kerndepartement en ZBO? Zo nee, waarom niet?
Wat zouden de cijfers zijn exclusief ZBO?
Antwoord:
Een uitsplitsing naar de in het jaarverslag gehanteerde categorieën is niet mogelijk omdat de fte-
boekhouding daar niet in voorziet en het voornamelijk budgetgestuurde uitgaven betreft.
In de tabel voor uitgaven aan inhuur is geen sprake van ZBO-inhuur omdat dit niet aan de orde is voor 
het ministerie van Buitenlandse Zaken.

