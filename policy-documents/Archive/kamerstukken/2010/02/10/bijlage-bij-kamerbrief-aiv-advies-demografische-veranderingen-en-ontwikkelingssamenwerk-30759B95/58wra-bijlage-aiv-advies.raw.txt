DEMOGRAFISCHE VERANDERINGEN EN 
De Adviesraad Internationale Vraagstukken is een adviesorgaan van de regering.Hij
brengt adviezen uit aan de minister van Buitenlandse Zaken, de minister van Defensie, de
ONTWIKKELINGSSAMENWERKING 
minister voor Ontwikkelingssamenwerking, de staatssecretaris van Buitenlandse Zaken en
het Parlement. No. 66, Juli 2009
De Adviesraad kent vier permanente commissies voor de advisering op de beleidsterreinen
van mensenrechten, vrede en veiligheid, ontwikkelingssamenwerking en Europese integratie.
De staf van de Adviesraad en permanente commissies bestaat uit: mw. mr. W.A. van
Aardenne, mw. dr. D.E. Comijs, drs. T.D.J. Oostenbrink en mw. drs. A.M.C. Wester.
ADVIESRAAD INTERNATIONALE VRAAGSTUKKEN
ADVIESRAAD INTERNATIONALE VRAAGSTUKKEN
POSTBUS 20061, 2500 EB DEN HAAG 
ADVISORY COUNCIL ON INTERNATIONAL AFFAIRS AIV
TELEFOON 070.348 5108/60 60 FAX 070.3486256
E-MAIL AIV@MINBUZA.NL  
INTERNET  WWW.AIV-ADVIES.NL

Gecombineerde Commissie Bevolking en  
Ontwikkelingssamenwerking 
Voorzitter   Prof.dr. A. de Ruijter  
Leden    Dr. B.S.M. Berendsen
   Mw. S. Borren MA
   Drs. T. Etty
   Drs. F.D. van Loon
   Prof.dr. L.B.M. Mennes
   Mw. prof.dr. A. Niehof
   Ir. A. van der Velden 
   Prof.dr.ir. J.J.C. Voorhoeve
   Mw. prof.dr. E.B. Zoomers
Externe deskundige Drs. F.A.J. Baneke
Secretaris   Mw. mr. W.A. van Aardenne

VI Samenvatting, conclusies en aanbevelingen   45
Bijlage I  Adviesaanvraag aan de AIV over bevolking en OS
Bijlage II Tabellen: Geselecteerde demografische cijfers
Bijlage III Millennium Development Goals
Bijlage IV Lijst met gebruikte afkortingen

I Inkadering en begripsbepaling
Op 15 januari 2009 heeft de minister voor Ontwikkelingssamenwerking een adviesaan-
vraag over Bevolking en Ontwikkelingssamenwerking aan de Adviesraad Internationale 
Vraagstukken (AIV) voorgelegd (zie bijlage I). Hij verzoekt daarin de AIV om aanbevelingen 
te formuleren voor de wijze waarop het ministerie van Buitenlandse Zaken in het beleid 
beter kan inspelen op demografische ontwikkelingen om duurzame ontwikkeling te berei-
ken. Meer specifiek worden twee onderzoeksvragen gesteld:
1. Welke zijn de grootste knelpunten en mogelijkheden van demografische ontwik-
kelingen voor het behalen van de millenniumdoelstellingen (MDG’s)? 
2. Hoe kan het Nederlands buitenlandse beleid voor ieder van de 8 MDG’s beter 
inspelen op deze knelpunten en mogelijkheden, met speciale aandacht voor in-
novatieve wijzen van aanpak (IS 2.0), inclusief het innovatief gebruik maken van 
het huidige BZ-instrumentarium en suggesties voor nieuwe instrumenten?
Demografie is het vakgebied dat zich bezighoudt met de dynamiek van bevolkingen. Het 
kan worden gedefinieerd als de studie naar de grootte en samenstelling van bevolkingen 
en de veranderingen daarin ten gevolge van in- en uittredingen. Intredingen vinden plaats 
door geboorte en immigratie, uittredingen door sterfte en emigratie. Bevolkingen kun-
nen op verschillende niveaus worden afgebakend: globaal (wereld bevol king), nationaal, 
regionaal en lokaal. Afbakening geschiedt zowel ruimtelijk, als temporeel. Processen 
worden gedurende een gedefinieerde tijdsperiode bestudeerd en gebeurtenissen worden 
gerelateerd aan een bepaald moment. De demografische variabelen geboorte, sterfte en 
migratie, en de daarvan afgeleide variabelen, worden in hun beschrijving over het alge-
meen gespecificeerd naar leeftijd en sekse. Geboorte als basisvariabele hangt samen 
met vruchtbaarheid. Bij de variabele sterfte zijn leeftijd en sekse belangrijke onderschei-
dende variabelen. Bij de variabele migratie gaat het onder meer om de analyse van 
migratiestromen en hun effecten op de bevolking van betrokken landen en regio’s. De 
problematiek van ruraal-urbane mobiliteit (urbanisatie) en de groei en samenstelling van 
grote steden vormen klassieke studievelden in de demografie. 
Sinds het einde van de Tweede Wereldoorlog in 1945 hebben grote demografische ont-
wikkelingen plaatsgevonden. De wereldbevolking is in die tijd meer dan verdubbeld. In de 
ste
20
 eeuw vond bijna 90% van de bevolkingstoename plaats in de minder ontwikkelde 
landen. Ook tussen 2008 en 2050 zal, naar verwachting, bijna alle bevolkingstoename 
plaatsvinden in de minder ontwikkelde landen. De wereldbevolking groeit van 6,8 miljard 
in 2008 naar 9,2 miljard in 2050. De bevolkingstoename van de minder ontwikkelde 
landen zal 2,3 miljard zijn, de bevolkingstoename van de meer ontwikkelde landen 0,1 
1
miljard. Afrika is de regio met de hoogste geboortecijfers en het grootste verwachte 
percentage bevolkingsgroei voor 2050. De verwachting is dat de bevolking van Afrika 
tussen 2008 en 2050 zal verdubbelen. De bevolking is erg jong met 43% van de bevol-
2
king van sub-Sahara Afrika onder de 15 en 63% onder de 25 jaar. 
1 UNFPA State of World Population 2008; United Nations, Economic and Social Council, Commission on 
Population and Development, World Demographic Trends, United Nations, New York, 15 January 2009. 
2 In 2005 bedraagt het aantal jongeren in de leeftijd van 0-24 jaar in Sub-Sahara Afrika ongeveer 
484 miljoen. Dit is ongeveer 63% van de totale bevolking. Hoewel dit aantal in de toekomst volgens 
voorspellingen nog flink gaat toenemen, zal het percentage van de gehele bevolking afnemen naar 
62% in 2010 en 58% in 2025. Bron: United Nations World Population Prospects: The 2008 Revision 
Population Database (medium variant).
7

gedefinieerd op het gebied van ontwikkeling en armoedebestrijding die in 2015 moeten 
worden bereikt. Het betreft economische, sociale en ecologische doelstellingen. Deze 
zijn geoperationaliseerd in 8 MDG’s. De 8 MDG’s bestaan inmiddels uit 21 doelen en 60 
indicatoren. De doelstellingen en doelen houden verband met elkaar en moeten als een 
geheel gezien worden. 
Inzicht in de interactie tussen demografische ontwikkelingen en de MDG’s is noodzake-
lijk om de juiste interventies te kunnen plegen om de MDG’s te bereiken. Dit is echter 
minder eenduidig dan op het eerste gezicht lijkt. Verschillende millenniumdoelstellingen 
zijn in termen van demografische cijfers geformuleerd, zoals verlaging van zuigelingen-
sterfte (MDG 4) en de moedersterfte (MDG 5). Het bereiken van deze doelstellingen 
hangt echter nauw samen met het bereiken van resultaten op andere MDG-terreinen 
zoals uitbannen van armoede en honger (MDG 1), ontwikkeling van scholingsgraad (MDG 
2), emancipatie (MDG 3), gezondheidszorg (MDG 6), en verbeterde toegang tot schoon 
drinkwater en sanitatie (onderdeel van MDG 7). 
MDG 7 (duurzaamheid van het leefmilieu) is grotendeels buiten beschouwing van dit 
advies gebleven. Het is echter niet zo, dat er geen relatie zou zijn tussen demografische 
ontwikkelingen en deze MDG. Bevolkingstoename zet het bereiken van deze MDG sterk 
onder druk, wat vervolgens weer zijn weerslag heeft op het bereiken van de overige 
MDG’s. Deze relatie komt ook duidelijk naar voren in de aan het einde van dit hoofdstuk 
gegeven voorbeelden. 
Op MDG 8 (een wereldwijd partnerschap voor ontwikkeling) wordt in dit advies voorname-
lijk ingegaan in termen van de Nederlandse inspanning. MDG 8 vraagt om inspannings-
verplichtingen van de ontwikkelde landen jegens de ontwikkelingslanden op de terreinen 
van goed bestuur, ontwikkeling en armoedevermindering. Ook demografische ontwikke-
lingen vragen om een dergelijke inspanning in de vorm van samenwerkingsverbanden en 
voldoende beschikbaarheid van financiële middelen. In de huidige financiële crisis is dit 
een belangrijk aandachtspunt. 
Voor het bereiken van de MDG’s wordt op dit moment het korte termijnperspectief van 
2015 gebruikt. Demografische cijfers gaan veelal uit van een langer termijnperspectief 
dat zich uitstrekt van nu tot 2050. Demografische ontwikkelingen zoals hoge vruchtbaar-
heidscijfers (dat wil zeggen een hoog gemiddeld aantal kinderen per vrouw) en daarmee 
verband houdende sterke toename van de bevolking zullen het bereiken van de MDG’s in 
2015 in de weg staan, maar vormen zeker ook een bedreiging voor toekomstige MDG’s 
na 2015. Het is dan ook zinvol om in dit advies niet alleen rekening te houden met het 
korte termijnperspectief van 2015, maar juist ook een langer termijnperspectief te  
hanteren. 
Hoewel zeker vooruitgang is geboekt, met name wereldwijd, stemt de huidige stand 
van zaken voor het bereiken van de MDG’s in 2015 niet optimistisch. Bepaalde 
regio’s en landen lopen duidelijk achter. De laatste stand van zaken in het Global 
Monitoring Report (GMR) van 2008 geeft aan dat actie dringend noodzakelijk is om 
de MDG’s in 2015 te bereiken. Dit geldt ook voor het bestrijden van de gevolgen van 
klimaatverandering, in het bijzonder in arme landen en voor arme mensen. Sub-Sahara 
Afrika loopt achter op alle MDG’s inclusief MDG 1, hoewel veel landen wel verbeterde 
7
groeicijfers laten zien.
 Zuid-Azië haalt MDG 1, maar blijft achter op de ‘human 
7 William Easterly, How the Millennium Development Goals are Unfair to Africa, World Development  
Vol. 37, No. I, pp. 26-35, 2009.
9

De bevolkingsexplosie die in bepaalde regio’s en landen tussen nu en 2050 zal plaats-
vinden vormt een ernstige bedreiging voor het bereiken van de MDG’s, waaronder de 
inkomensdoelstelling en meer in het algemeen voor het milieu en voor vrede en veilig-
heid. Ook zal de druk om te migreren in bepaalde landen enorm toenemen, met directe 
gevolgen voor zowel Zuid-Zuid migratie als Zuid-Noord migratie. Deze bevolkingstoename 
zal bijna uitsluitend plaatsvinden in de ontwikkelingslanden, vooral in sub-Sahara Afrika, 
Zuid-Azië, het Midden-Oosten en Noord-Afrika. Het is in dit opzicht verbazingwekkend 
dat het onderwerp demografische ontwikkelingen heden ten dage internationaal zo laag 
op de agenda staat en nationaal als zodanig geen rol van betekenis speelt. In het OS-
beleid wordt er bij de inzet op bepaalde MDG’s impliciet wel rekening mee gehouden. 
Echter de grotere verbanden, namelijk de relatie met economische groei en duurzame 
ontwikkeling en vrede en veiligheid worden nauwelijks gelegd. Hier en daar tekent zich 
een begin van hernieuwde belangstelling af voor demografische ontwikkelingen en 
bevolkingsvraagstukken, zoals in het Growth Report van de Commission on Growth and 
12
Development en in de april 2009 verschenen beleidsbrief van het ministerie van Bui-
tenlandse Zaken: ‘Samen werken aan mondiale uitdagingen, Nederland en multilaterale 
13
ontwikkelings-samenwerking’ .
Dit AIV-advies zal mede aan de hand van de vragen van de minister identificeren 
om welke demografische ontwikkelingen het gaat en aanbevelingen doen hoe het 
buitenlandse beleid en instrumentarium hiervoor ingezet kunnen worden. In dit 
hoofdstuk is ingegaan op wat demografische ontwikkelingen zijn en de inkadering 
van het advies gegeven. In hoofdstuk II worden demografische ontwikkelingen en 
trends beschreven en wordt ingegaan op het begrip demografische transitie en de 
gevolgen daarvan. In hoofdstuk III komt een aantal urgente thema’s aan bod waarbij 
demografische variabelen een rol spelen. Hoofdstuk IV gaat in op de eerste vraag van 
de minister en schetst de te verwachten gevolgen van demografische ontwikkelingen. 
Hoofdstuk V schetst het Nederlandse beleid ten aanzien van demografische 
ontwikkelingen in relatie tot de MDG’s en gaat in op de tweede vraag van de minister. 
Hoofdstuk VI geeft de samenvatting, conclusies en aanbevelingen.
 Wonen in de Sahel en de Sahara
 Volgens de jongste prognoses zullen Mali, Niger en Tsjaad – drie droge en zeer 
arme Sahel/Sahara landen – in 2050 respectievelijk 34, 53 en 29 miljoen inwoners 
tellen, tegen respectievelijk 13, 15 en 11 miljoen nu. In totaal dus een toename 
14
van 39 miljoen tot 116 miljoen mensen. Tegelijkertijd geven klimaatvoorspellingen 
aan dat het klimaat in Afrika ongunstiger wordt, met toenemende droogte. Mede 
daarom is het moeilijk te geloven dat de economische groei van deze drie landen 
deze bevolkingsexplosie zal kunnen bijbenen. Het is dus aannemelijk dat de push 
factor voor migratie sterker zal worden – maar omringende landen bieden nauwelijks 
gunstiger perspectieven.
12 Commission on Growth and Development, The Growth Report, Strategies for Sustained Growth and 
Inclusive Development, 2008, The World Bank, Washington DC.
13 Ministerie van Buitenlandse Zaken, april 2009, Samen werken aan mondiale uitdagingen, Nederland en 
multilaterale ontwikkelingssamenwerking.
14 UNFPA State of World Population 2008.
11

II Demografische ontwikkelingen en trends
II.1 Demografische transitie
e
Twee van de belangrijkste demografische ontwikkelingen van de 20 eeuw zijn de alge-
mene afname van de sterftecijfers en de daaropvolgende afname van vruchtbaarheidscij-
16
fers. Toch is de prognose dat de wereldbevolking zal toenemen van 6.8 miljard men-
sen in 2008 naar 9.2 miljard mensen in 2050. De verwachting is dat de wereldbevolking 
e
eerst eind van de 21 eeuw zijn grootste omvang bereikt van ongeveer 10.2 miljard men-
sen. Dit is te verklaren doordat wereldwijd de omvang en samenstelling van bevolkingen 
veranderen door demografische transitie. Zoals gezegd in hoofdstuk I is demografische 
transitie een overgang die een bevolking doormaakt van een situatie met hoge geboorte- 
en sterftecijfers naar een situatie met lage geboorte- en sterftecijfers. Dit proces voltrekt 
zich weliswaar in verschillend tempo in verschillende regio’s en landen, maar zoals te 
zien is in de cijfers in tabel 1, 2, en 3 is er wereldwijd een trend van dalende sterfte in 
combinatie met dalende vruchtbaarheid (zie bijlage II). Dit komt tot uiting in de daling 
van het groeipercentage van de bevolking. In landen waar dat niet het geval is, heeft 
dit te maken met bijzondere omstandigheden (oorlog, hoge prevalentie van HIV/AIDS, 
zeer slechte positie van vrouwen). Landen die de laatste fase van de transitie met lage 
geboorte- en sterftecijfers hebben bereikt (Nederland, Japan, maar ook Cuba) groeien 
niet of nauwelijks meer. Er is dan sprake van een stationaire bevolking. In deze landen 
groeit het aandeel van de bevolking boven de 65 jaar en kan de sterfte weer enigszins 
toenemen als gevolg van de vergrijzing.
Het wereldwijde groeipercentage van de bevolking bereikte zijn hoogste punt in 
de periode 1965 tot 1970 en bedroeg 2% per jaar. De verwachting is dat het 
groeipercentage in de periode 2045-2050 zal dalen naar 0.36%. Wereldwijd bevinden 
landen en regio’s zich echter in verschillende fasen van demografische transitie. 
De fase waarin een land zich in het transitieproces bevindt, wordt weerspiegeld in 
het groeipercentage en de leeftijdsopbouw van de bevolking. Zo zal tussen 2009 en 
2050 de bevolking van 29 (voornamelijk minst ontwikkelde) landen zich waarschijnlijk 
verdubbelen. Zij hebben een grote jeugdige bevolking die een bestaans- en 
toekomstperspectief geboden moet worden en die een geweldige druk kan veroorzaken 
op de arbeidsmarkt, hulpbronnen en het milieu. Daarentegen zijn er 45 ontwikkelde 
landen waarvan de bevolking tussen 2009 en 2050 naar verwachting zal afnemen en 
17
waar vergrijzing zal optreden.
Bij de overgang naar de fase waarin naast afname van de sterftecijfers ook de geboor-
tecijfers gaan dalen en de bevolkingsgroei begint af te nemen, doet zich voor wat in de 
18
literatuur een ‘window of opportunity’ of ‘demografisch dividend’ wordt genoemd. Als 
16 United Nations Economic and Social Council, Commission on Population and Development, World 
population monitoring, focusing on the contribution of the Programme of Action of the International 
Conference on Population and Development to the internationally agreed development goals, including the 
Millennium Development Goals, UN Doc. E/CN.9/2009/3, 16 January 2009.
17 United Nations, Economic and Social Council, Commission on Population and Development, World 
Demographic Trends, United Nations, New York, 15 January 2009. 
18 John Ross, Understanding the Demographic Dividend, September 2004, Policy Project, Washington DC.
13

effect op de sterftedaling hebben – als ‘spin-off’ – zonder dat de maatregelen daarop 
gericht zijn. Bekend is het voorbeeld van de significante daling van de sterfte die optrad 
in Londen na de aanleg van het rioleringsstelsel. Om al deze redenen blijft de daling van 
de vruchtbaarheid achter bij die van de sterfte, met als resultaat een explosief groeiende 
bevolking. In de bijgevoegde tabellen, vooral in Tabel 1 (Afrika), is te zien dat veel landen 
23
nog een groeicijfer van 2% of hoger hebben. Met hun jonge bevolking bevinden deze 
landen zich in de eerste fase van het transitieproces. Zelfs bij een snelle daling van de 
vruchtbaarheid zijn de geboortecijfers nog eerst hoog vanwege de vele vrouwen in de 
vruchtbare leeftijd als gevolg van hoge geboortecijfers in het recente verleden. 
Het cruciale omslagpunt in het transitieproces is de daling van de vruchtbaarheid, reden 
waarom er vaak van vruchtbaarheidstransitie wordt gesproken in plaats van demografi-
sche transitie. De demograaf Ansley Coale formuleerde de volgende drie condities voor 
daling van de vruchtbaarheid. Ten eerste moet vruchtbaarheid deel uitmaken van de 
‘calculus of rational choice’; vrouwen moeten ervan overtuigd zijn dat al of niet zwanger 
worden iets is waar ze voor kunnen kiezen en iets aan kunnen doen. Ten tweede moet 
men overtuigd zijn dat het hebben van minder kinderen voordelen biedt. En ten derde 
moeten de middelen beschikbaar zijn om geboortebeperking te realiseren. Met betrek-
king tot de tweede conditie formuleerde de demograaf John Caldwell zijn theorie over 
24
de omkering van de ‘inter-generational flows of wealth’. Volgens die theorie wordt het 
hebben van minder kinderen voordelig als kinderen meer gaan kosten dan ze opleveren 
als arbeidskracht. Agrarische samenlevingen zijn gebaat bij de arbeid van kinderen in de 
landbouw. Wanneer het belang van de landbouw afneemt en arbeid in andere sectoren 
goede scholing vereist, moeten ouders in onderwijs van hun kinderen gaan investeren 
25
en worden kinderen een kostenpost. Caldwell et al. zien het economisch belang van 
de agrarische sector in veel Afrikaanse landen als een belangrijke factor in het uitblij-
ven van de vruchtbaarheidstransitie aldaar. Daarnaast noemen zij de pro-natalistische 
effecten van de unilineale verwantschapssystemen in Afrika, waarin het hebben van veel 
nageslacht (zonen of dochters) belangrijk is, en polygamie, waarbij de vrouwen van een 
man met hun kinderen zelfstandige economische eenheden vormen, maar de man en 
vader wel aanspraak kan maken op de arbeid van alle kinderen. Ook het feit dat in de 
meeste Afrikaanse landen toegang tot contraceptie (derde conditie van Coale) niet goed 
is geregeld, is een belangrijke factor. 
Tot slot moet worden vermeld dat daling van de zuigelingensterfte om psychologische 
en biologische redenen leidt tot daling van de vruchtbaarheid. Het psychologische 
effect van hoge kindersterfte is dat ouders die veel kinderen door sterfte verliezen, 
niet geneigd zullen zijn aan geboortebeperking te doen – alhoewel hun individuele 
redenen zeer verschillend kunnen zijn (economisch-, cultureel, en/of gebrek aan 
beslissingsrecht). Het biologische effect van hoge zuigelingensterfte is dat de moeder de 
bescherming tegen zwangerschap ontbeert die borstvoeding enige tijd biedt. Daarmee 
heeft terugdringing van de zuigelingen- en kindersterfte niet alleen een intrinsieke, maar 
ook een afgeleide waarde.
23 De vuistregel van Wertheim zegt dat wanneer het groeicijfer van een land >2% is, je een geboortecijfer 
van >40 kunt verwachten en een percentage van de bevolking jonger dan 15 jaar van ongeveer 40%. 
24 Zie voor een bespreking P. McDonald (1993), Fertility transition hypotheses. In: R. Leete & I. Alam (eds), 
The Revolution in Asian Fertility, pp. 3-14, Oxford: Clarendon Press. 
25 J.C. Caldwell, I.O. Orubulove & P. Caldwell (1992), Fertility decline in Africa: A new type of transition? 
Population and Development Review 18(2), pp. 211-243. 
15

Voor vrouwen met veel zwangerschappen en levenslange zorg voor kinderen is het 
moeilijk deel te nemen aan scholing en deel uit te maken van de formele arbeidsmarkt. 
Hierbij moet worden aangetekend dat weinig werkgevers een positief beleid 
hebben ten aanzien van zwangere werkneemsters. Zwangerschap kan in sommige 
landen en werksituaties ontslag betekenen. Hoge vruchtbaarheidscijfers hebben 
tevens een negatieve invloed op kinder- en moedersterfte, die toenemen naarmate 
28
vruchtbaarheidscijfers hoger zijn. 
Gebrek aan toegang tot contraceptie is een belangrijke factor in de hoge vruchtbaarheid 
in de landen met dit profiel. Er zijn wereldwijd ongeveer 106 miljoen getrouwde vrouwen 
in ontwikkelingslanden met een unmet need voor family planning, waarvan 66 miljoen 
in Azië, 30 miljoen in Afrika en 10 miljoen in Latijns-Amerika en het Caraïbisch gebied. 
Relatief is deze unmet need het hoogst in sub-Sahara Afrika en in de minst ontwikkelde 
29 30
landen . In sub-Sahara Afrika bedraagt deze meer dan 20%. Het recht op individuele 
keuzevrijheid met betrekking tot family planning, waartoe werd opgeroepen in de 
International Conference on Population and Development (ICPD) in 1994, wordt hiermee 
geschonden. Het gaat onder andere uit van het recht van ieder individu om vrijelijk te 
kiezen hoeveel en wanneer zij kinderen wensen, en het recht op toegang tot de daartoe 
benodigde informatie en middelen. Dit recht heeft zijn weerslag gevonden in het na 2005 
aan MDG 5 toegevoegde doel 5B ‘universele toegang tot reproductieve gezondheid’.
 
Uitbreiding van de toegang tot family planning, vanuit deze individuele keuzevrijheid, is 
in bepaalde landen en regio’s niet tot stand gekomen of gestagneerd. Tussen 1995 en 
2003 is de financiering van family planning gedaald met 36%. In 2007 was de financie-
ring slechts 10% van wat ten tijde van de ICPD voor 2005 was voorzien. Dit komt ener-
31
zijds doordat veel aandacht is gegaan naar financiering van HIV/AIDS-programma’s 
en anderzijds door de (onjuiste) veronderstelling dat de family planning-programma’s al 
voldoende in landen zouden zijn geïnstitutionaliseerd. Daarnaast is internationaal het 
beleid op het gebied van SRGR zeer sterk onder druk komen te staan door sterk conser-
vatieve en religieus ingegeven argumenten. Het Vaticaan en bepaalde landen, waaronder 
de VS, hebben internationaal systematisch geprobeerd de verworvenheden van Caïro te 
ondermijnen. Dit werkt in alle fora door. In de VN, maar ook in de EU, waar een beperkt 
aantal landen de discussie over SRGR in een wurggreep tracht te houden. Hierdoor 
dreigt telkens weer de rechtenbenadering van SRGR sterk in de politiek ideologische 
sfeer te worden getrokken, ten nadele van concrete resultaten en financiële middelen 
die beschikbaar worden gesteld. Ook het Amerikaanse beleid, de ‘Mexico City Policy’ 
genoemd, het verbod op overheidssteun aan internationale hulporganisaties die zich met 
geboortebeperking en gezinsplanning bezighouden en diensten verlenen die met abortus 
28 Report of Hearings by the All Party Parliamentary Group on Population, Development and Reproductive 
Health, Return of the population growth factor, its impact upon the millennium development goals, Report 
Summary, Westminster, London January 2007.
29 Report of the Secretary-General, World population monitoring, focusing on the contribution of the 
Programme of Action of the International Conference on Population and Development to the internationally 
agreed development goals, including the Millennium Development Goals, 16 January 2009.
30 United Nations, The Millennium Development Goals Report 2008.
31 Report of Hearings by the All Party Parliamentary Group on Population, Development and Reproductive 
Health, Return of the population growth factor, its impact upon the millennium development goals, Report 
Summary, Westminster, London, January 2007.
17

III Urgente thema’s
 
In dit hoofdstuk komt een aantal ontwikkelingsrelevante specifieke problemen aan de 
orde die niet in alle gevallen met het demografische transitieproces te maken hebben, 
maar waarbij demografische variabelen een rol spelen. Het betreft moedersterfte, scho-
ling van meisjes, HIV/AIDS, seksuele voorlichting, migratie/mobilisatie en urbanisatie, 
een jonge bevolking zonder scholing of perspectief en gevaar voor conflicten, en ver-
grijzing en armoede. Het laatste thema kan wel geplaatst worden in het demografische 
transitieproces en vormt een vervolg op het profiel van bevolkingen aan de vooravond 
van vergrijzing (sectie II.2.3). 
III.1 Moedersterfte
De hoge moedersterftecijfers in arme landen vormden in 1987 de aanleiding voor het 
Safe Motherhood Initiative, een coalitie van WHO, UNICEF, de Wereldbank en UNDP. In 
Nairobi werd afgesproken te streven naar een halvering van de moedersterfte tussen 
1987 en 2000. Bij de ICPD in Caïro (1994) en de Wereldvrouwenconferentie in Beijing 
(1995) werden de doelstellingen verder aangescherpt. Geen van de doelstellingen werd 
of zal worden gehaald. Moedersterfte is een van de MDG’s die het meest achter loopt en 
35
is schokkend hoog in sub-Sahara Afrika en delen van Zuid- en Centraal-Azië. De cijfers 
in Tabel 1 (Bijlage II) laten zien dat tussen 1997 en 2008 in een aantal Afrikaanse 
landen (Ethiopië, Mozambique, Senegal) de moedersterfte substantieel is gedaald maar 
nog onaanvaardbaar hoog is. In andere landen is de moedersterfte gedaald maar niet 
genoeg, en in een kleine groep landen (Nigeria, Zimbabwe, Tanzania en Zuid-Afrika) is de 
moedersterfte zelfs gestegen. In Zuid- en Centraal-Azië is de moedersterfte bijna gehal-
veerd, maar nog steeds zeer hoog. Het niveau van de moedersterfte in Afghanistan is 
schokkend. In Bangladesh is er sprake van een aanzienlijke daling maar het cijfer is nog 
steeds hoog. Cambodja heeft het hoogste moedersterftecijfer in de regio Zuidoost-Azië. 
Het feit dat 99% van de moedersterfte in arme landen is gelokaliseerd, geeft aan dat dit 
cijfer een scherpe indicator is voor armoede en deprivatie van vrouwen. 
Het moedersterftecijfer dekt een multidimensionale werkelijkheid. Het weerspiegelt 
een slechte fysieke conditie van zwangere vrouwen, die mede veroorzaakt kan 
worden door voedseltekort, regelmatig huiselijk en/of seksueel geweld, door diverse 
gezondheidsproblemen voortkomend uit genitale mutilatie en/of HIV/AIDS – en door 
geen toegang tot contraceptie of geen zeggenschap om daar gebruik van te maken, 
met als gevolg een patroon waarin vrouwen te vroeg, te vaak en te snel achter elkaar 
zwanger worden, slechte pre- en postnatale zorg en gebrek aan deskundige zorg 
tijdens de bevalling. Omdat moedersterfte ook de sterfte van vrouwen tijdens de 
zwangerschap betreft, vormt de sterfte als gevolg van onveilige abortus ook deel van het 
moedersterftecijfer. Het aandeel van sterfte als gevolg van onveilige abortus wordt op 
13% geschat. Bloedingen tijdens de bevalling zijn naar schatting verantwoordelijk voor 
36
25% van de moedersterfte. Sterfte tijdens of vlak na de bevalling heeft de discussie 
over de rol van traditional birth attendants (TBA’s) weer doen oplaaien. De meningen 
hierover zijn verdeeld. TBA’s missen de deskundigheid en de middelen om doeltreffend 
in te kunnen grijpen als het fout gaat, maar zijn in vele gebieden in arme ervaring. 
35 Population Reference Bureau, World Population Data Sheet 2008.
36 V. Rasch (2007), Maternal death and the millennium development goals. Danish Medical Bulletin 54(2), 
pp. 167-169. 
19

geboorteregistratie, kinderarbeid en HIV/AIDS bij aan lage deelname aan basisonderwijs 
42
voor zowel jongens als meisjes, maar speciaal voor meisjes.
III.3 HIV/AIDS 
De HIV/AIDS-epidemie is wereldwijd aan het stabiliseren, maar wel op een onaanvaard-
baar hoog niveau. In 2007 leefden wereldwijd ongeveer 33 miljoen mensen met HIV. 
67% hiervan leeft in sub-Sahara Afrika, dat met 72% van alle AIDS-doden de meest ge-
troffen regio is. Van de 2 miljoen kinderen besmet met HIV, leeft bijna 90% in sub-Sahara 
Afrika. In deze regio hebben ongeveer 12 miljoen kinderen onder de 18 een of beide 
ouders verloren aan AIDS en het aantal kinderen dat wees wordt door de epidemie, is 
nog steeds aan het stijgen. Wel is het aantal HIV-infecties onder kinderen afgenomen 
sinds 2002, doordat diensten gericht op het voorkomen van de overdracht van moeder 
43
op kind zijn uitgebreid.
De HIV-epidemie heeft een impact op de gezondheidssector, huishoudens, scholen, de 
werkplek en de economie. De HIV-epidemie kan economische groei afremmen, economi-
sche ongelijkheid doen toenemen en ernstige spanningen veroorzaken voor getroffen huis-
houdens. HIV heeft een remmende invloed op armoedevermindering. Tegelijk zijn het vaak 
44
de armsten die het meest kwetsbaar zijn en voor wie de consequenties het ernstigst zijn.
De grote meerderheid van mensen die met HIV leven, is in de leeftijd van 15 tot 49 jaar 
en in de kracht van hun werkende leven. Het wegvallen van een deel van de werkende 
klasse van de bevolking heeft enerzijds ernstige gevolgen voor de gezinssituatie, ander-
zijds voor de economische kracht van een land. Zo laat een onderzoek naar de gevolgen 
van HIV/AIDS voor Botswana zien dat onder het meest waarschijnlijke scenario een 
verlies van 1,5% van het BBP per jaar plaatsvindt. Dit betekent dat de economie na 25 
45
jaar 31% kleiner is dan ze anders geweest zou zijn.
AIDS heeft desastreuze gevolgen voor werkzaamheden op het platteland, wat weer 
tot voedselschaarste kan leiden. Daarnaast schaadt het productiviteit van bedrijven, 
verhoogt het kosten en dunt het expertise uit. HIV/AIDS leidt tot hoge druk op de 
gezondheidsvoorzieningen, enerzijds door toename van het aantal te behandelen 
patiënten en anderzijds door het wegvallen van gezondheidswerkers. Ook de school- 
voorzieningen staan onder druk door uitval van leraren. Als ouders sterven worden 
families opgebroken. Kinderen worden opgevoed door hun grootouders of worden alleen 
gelaten en staan aan het hoofd van kindgezinnen. Schooluitval is vaak het gevolg van de 
46
armoedeval waar gezinnen in terecht komen. In zuidelijk Afrika is de invloed van 
HIV/AIDS te zien in de dramatische daling van de levensverwachting van vrouwen. 
42 The Millennium Development Goals Report 2008. 
43 UNAIDS 2008, Report on the Global AIDS Epidemic.
44 Avert; Jenny Fredricksson, Annabel Kanabus, updated by Graham Pembrey; The impact of HIV and AIDS on 
Africa, 2009.
45 Greener, R. et al, November 2004, The impact of HIV/AIDS on poverty and inequality.
46 Avert; Jenny Fredricksson, Annabel Kanabus, updated by Graham Pembrey; The impact of HIV and AIDS on 
Africa, 2009. Zie ook: UNAIDS, 2006 Report on the Global AIDS Epidemic, Chapter 4: The impact of AIDS 
on people and societies.
21

Daarnaast blijft er behoefte aan complementaire activiteiten van particuliere 
organisaties. Deze kunnen zich onder meer richten op bewaking van de kwaliteit 
van voorlichtingsprogramma’s in onderwijs en gezondheid; ontwikkeling van 
cultureel aangepaste protocollen en normen waaraan goede voorlichting moet 
voldoen; training van voorlichters; en ontwikkeling en uitvoering van complementaire 
voorlichtingsprogramma’s buiten de formele structuren van onderwijs en gezondheid, 
zoals via radio, TV, internet, straattheater en community development-activiteiten.
III.5 Migratie, mobiliteit en urbanisatie
Migratie kan intern (binnen een land) of extern (men verlaat het land) plaatsvinden 
en kent diverse oorzaken. Armoede, jeugdwerkloosheid, voedselschaarste, druk op 
beperkte land- en waterbronnen, conflict, klimaatverandering en milieudegradatie 
kunnen alle een push factor voor migratie zijn. Men is gedwongen te vertrekken of 
verwacht door verbetering van inkomen en levensstandaard een beter bestaan elders 
(in steden, andere regio’s en landen) te kunnen opbouwen of beter in het onderhoud 
van achterblijvende afhankelijke familieleden te kunnen voorzien. Van gebieden en 
landen met economische groei en welvaart zal een pull factor uitgaan. Hoewel er 
sprake kan zijn van vraag die zijn eigen aanbod creëert, hoeft vraag en aanbod niet in 
gelijke mate op elkaar te zijn afgestemd. De migratie van geschoolde arbeid zal vaak 
voldoen aan deze vraag. Waar echter sprake is van migratie vanwege het ontbreken van 
bestaansmogelijkheden, hoeft dit niet het geval te zijn. Als geschoolde arbeid voorgoed 
vertrekt kan een brain drain optreden. Echter, als in een later stadium sprake is van 
terugkeer, kan juist worden bijgedragen aan de ontwikkeling van een land. De gelden die 
migranten in de vorm van remittances sturen naar familieleden, die in eerste instantie 
meestal bedoeld zijn voor consumptie, kunnen ook in belangrijke mate bijdragen aan 
ontwikkeling. Zij verhogen het inkomen en dragen bij aan gezondheid en scholing van 
familieleden in eigen land. Deze remittances zijn inmiddels waarschijnlijk de grootste 
bron van externe financiering vanuit ontwikkelde landen, groter dan de wereldwijde Offical 
49
Development Assistance (ODA). Net als andere financiële stromen zijn de remittances 
door de wereldwijde financiële crisis echter aanzienlijk verminderd. 
De komende decennia zal in bepaalde landen en regio’s sprake zijn van een grote 
toename van de bevolking, met name in sub-Sahara Afrika tot 2050. Emigratie kan de 
bevolkingsdruk in deze landen verminderen. Het is duidelijk dat voor veel landen arbeids-
migratie een belangrijke oplossing is. Migranten begeven zich van landen waar arbeid in 
overvloed is, naar landen waar arbeid schaars is. Echter ook het verplaatsen van werk 
50
naar beschikbare arbeid door ‘outsourcing’ en/of ‘offshoring’ is een oplossing. 
Internationale afspraken zijn noodzakelijk om misbruik van arbeidsmigranten te 
voorkomen. Arbeidsmigratie kan in de behoefte aan bepaalde vormen van arbeid in 
immigratielanden voorzien en in beperkte mate de vergrijzingseffecten die in Europa en 
51
elders aan het onstaan zijn beperken.
49 AIV, Migratie en Ontwikkelingssamenwerking, de samenhang tussen twee beleidsterreinen, advies nummer 
43, Den Haag, juni 2005. 
50 Ibid.
51 Commission on Growth and Development, The Growth Report, Strategies for Sustained Growth and 
Inclusive Development, 2008, The World Bank, Washington DC, pp. 98-101.
23

56
de sprong wagen. Hun aandeel wordt op dit moment geschat op ruim 50%. Hierdoor 
treden ingrijpende veranderingen op in de rolverdeling tussen mannen en vrouwen en in 
het ouderschap in het algemeen, maar ook in de verhoudingen tussen de generaties. In 
geval van migratie spelen vaak de grootouders een belangrijke rol bij de opvoeding van 
de kinderen die achterblijven. In toenemende mate zijn het echter ook de kinderen zelf 
die, nog voordat ze hun school hebben afgemaakt, besluiten tot migratie. Er is dus niet 
alleen sprake van feminisering, maar ook van een verjonging van migratiestromen.
Migratiepatronen zijn steeds minder doorzichtig en volop in beweging. De migratiefrontier
blijkt te verschuiven en er zijn allerlei vormen van nieuwe migratie (met nieuwe 
bestemmingen). In plaats van te maken te hebben met immigratie of emigratie, hebben 
landen nu steeds vaker te maken met immigratie en emigratie tegelijkertijd (daarnaast is 
er natuurlijk ook nog interne migratie). Daarbij is meer dan eens sprake van een reversal 
of migration. Voormalige emigratiegebieden, zoals Spanje, Italië of Marokko maar ook 
57
Botswana vervullen nu de rol van zowel immigratie- als transitiegebied.
Als een direct gevolg van restrictief beleid in de core regions (zoals de Europese Unie 
en de Verenigde Staten) zijn tussen plaats van herkomst en plaats van bestemming 
nieuwe transitiegebieden ontstaan (met name in Noord-Afrika). Migranten zien zich 
geconfronteerd met stijgende kosten en worden genoodzaakt (op weg naar Europa of 
de Verenigde Staten) onderweg bij te verdienen om het laatste deel van het traject 
te kunnen financieren. Sommige migranten blijven onderweg ‘hangen’ – zij hebben 
zich ontdaan van de oude identiteit en verblijven als quasi-migrant tijdelijk op een 
tussenlocatie. Men ziet zich genoodzaakt onderweg de reis af te breken, maar kan vaak 
niet terug, omdat men bang is voor gezichtsverlies of opziet tegen terugbetaling van 
het bedrag dat familieleden en vrienden ooit hebben voorgeschoten. Vooral, maar niet 
alleen, in transitiegebieden zijn migranten kwetsbaar voor exploitatie en bevinden zij zich 
58
vaak in slechte omstandigheden. Hiervan is vooral sprake in Noord-Afrika.
Gezien de vele ontwikkelingen die er op diverse terreinen plaatsvinden en die van invloed 
zijn op migratie en de positie van migranten wereldwijd, acht de AIV een actualisering 
van het AIV-advies ‘Migratie en Ontwikkelingssamenwerking, de samenhang tussen twee 
beleidsterreinen’ relevant.
III.5.2 Urbanisatie 
Gebrek aan ontwikkelings- en bestaansmogelijkheden op het platteland en de 
geconcentreerde economische groei elders kunnen leiden tot een trek naar de grote 
steden en daarmee bijdragen tot een toenemende concentratie van de bevolking in 
stedelijke gebieden (urbanisatie). Een derde van de urbanisatie wereldwijd is het gevolg 
59
van rurale-urbane migratie. De rest komt tot stand door natuurlijke aanwas.
57 Thando Gwebu, Contemporary Patterns, Trends and Development Implications of International Migration 
from Botswana, 2006, Paper presented at the Expert Meeting, International Migration and National 
Development: Viewpoints and Policy Initiatives in the Countries of Origin’, Universiteit van Nijmegen. 
58 Michael Collyer, Undocumented Subsaharan African Migrants in Morocco, 2006, In: N. Nyberg Sorensen.
59 Population Bulletin, September 2008; World Population Highlights, Key Findings From PRB’s 2008 World 
Population Data Sheet.
25

64
jaar is, waren in het algemeen meer stabiel, democratisch en ontwikkeld.
Zowel het motief als de mogelijkheid tot politiek geweld kan potentieel worden vergroot 
65
door de aanwezigheid van grote groepen jongeren. Grote schuldenlasten en langzame 
economische groei lijken dit risico te vergroten. Ook lijkt de context van een samenleving 
met een grote groep afhankelijken en hoog vruchtbaarheidscijfer risicoverhogend te 
werken. Landen welke zich een stap verder in de demografische transitie bevinden, met 
relatief weinig afhankelijke personen, lijken juist te kunnen profiteren van een zogenaamd 
66
vredesdividend.
Uit de bevolkingspiramide van een land is daarom al enigszins het risico op instabiliteit 
en massaal politiek geweld af te leiden. Wie naar Pakistan kijkt en ziet hoe groot de 
groep onder 25 jaar is (ongeveer 60%), met daarbij een prognose van 292,2 miljoen 
67
inwoners voor 2050 (nu 167 miljoen), en wie dat gegeven combineert met de grote 
sociale en politieke onrust, mede door religieuze, etnische en culturele spanningen, weet 
dat dit land nog vele decennia met ernstige vraagstukken zal blijven kampen. Ook de sta-
biliteit van een buurland als Afghanistan (nu 28,2 miljoen, in 2050 79,4 miljoen) wordt 
hierdoor negatief beïnvloed. 
Ter vergelijking: in 2050 zal de Russische Federatie een omvang van circa 107,8 miljoen 
inwoners hebben (nu 141,8 miljoen), met een relatief geringe jonge bevolkingsgroep. 
Het verschil met Pakistan geeft aan hoe sterk de verschuivingen kunnen zijn die er in de 
wereldpolitiek gaan plaatsvinden, mede door demografische ontwikkelingen.
Een correlatie is natuurlijk geen rechtstreeks oorzakelijk verband. Er liggen diverse 
andere verbanden en terugkoppelingen aan ten grondslag. Hoge bevolkingsgroei leidt tot 
een jonge bevolking. Hoge bevolkingsgroei komt het meest voor in zeer arme landen met 
vaak slecht bestuur. Slecht bestuur verklaart mede een hoger geweldsrisico. Een grote 
jeugdige bevolking zonder ontwikkelingsperspectief betekent een relatief groot aantal 
jonge vrouwen en mannen die slecht zijn opgeleid, die geen werk hebben en weinig 
vooruitzichten. De vrouwen werken om te overleven. De mannen zijn relatief makkelijk 
68
te mobiliseren voor extremisme en (politieke) gewelddadigheden. De verspreiding 
van goedkope ‘kleine’ wapens voedt voorts gewelddadige activiteiten. Het wapenbezit 
versterkt de machtspositie van al dan niet criminele jongeren, ook in de kleinste sociale 
verbanden die erdoor worden ontwricht.
Toegang tot onderwijs zonder toegang tot de arbeidsmarkt is geen oplossing voor het 
risico op conflict. Jongeren, vooral mannen, die relatief gezien een te hoog opleidings-
niveau hebben in relatie tot het aantal en soort beschikbaar werk, vormen juist een 
69
risicogroep. 
65 Urdal (2006) Clash of Generatons? Youth Bulges and Political Violence, p. 607. 
66 Ibid. p. 619.
67 UNFPA State of the World Population 2008.
68 AIV Terrorismebestrijding in mondiaal en Europees perspectief, advies nummer 49, Den Haag, 
september 2006.
69 Jack A. Goldstone (2002) Population and Security, Journal of International Affairs, Vol 56, 2002, p. 10-11.
27

Het gebrek aan vooruitzicht op oudedagsvoorziening of pensioen levert voor de 
meerderheid van de mensen die in ontwikkelingslanden leven een aanzienlijke inkomens- 
onzekerheid voor de oude dag op. Dit geldt met name voor kleine boeren, rurale 
arbeiders en werkers in de informele sector. Dit zal vaak betekenen dat zij bij gebrek  
aan andere mogelijkheden ook op hoge leeftijd door moeten werken. Naast inkomens- 
onzekerheid moet ook gezondheidszorg voor ouderen aandacht krijgen. 
In dit verband wil de AIV de aandacht vestigen op de wenselijkheid en mogelijkheden om 
als onderdeel van een systeem van micro-financiering, microverzekeringen te introduce-
ren. In een eerder advies heeft de AIV uitvoerig aandacht aan microfinanciering inclusief 
75
microverzekeringen gegeven.
Het ‘Madrid International Plan of Ageing’, met consensus aangenomen op 12 april 
2002, benadrukt dat vergrijzing een integraal onderdeel van de internationale 
76
ontwikkelingsagenda zou moeten vormen. Het Plan benadrukt dat het van belang 
is dat het onderwerp vergrijzing en de belangen van ouderen worden gemainstreamd 
in nationale ontwikkelingsstrategieën. Sterke partnerschappen op nationaal en 
internationaal niveau zijn vereist voor de implementatie van het ‘Madrid International 
77 78
Plan of Ageing’. De AIV heeft de indruk dat de implementatie niet goed verloopt.      
Beleid gericht op vergrijzing moet er rekening mee houden dat in de meeste landen het 
aantal oudere vrouwen veel groter is dan het aantal oudere mannen. De ongelijkheid 
neemt met het klimmen der jaren alleen maar toe. Veelal bevinden zij zich ook in een 
meer kwetsbare positie, waardoor zij zelf geen oudedagsvoorziening hebben kunnen 
opbouwen. Dit heeft te maken met gebrek aan scholing, levenslange zorg voor familie en 
bepaalde, voor hen, ongunstige sociale en culturele omstandigheden, zoals het hebben 
van gebrekkige toegang tot en rechten op eigendom van land. 
75 AIV, Private Sector Ontwikkeling en Armoedebestrijding, advies nummer 50, oktober 2006.
76 Report of the Second World Assembly on Ageing, Madrid, 8-12 April 2002, United Nations, New York, 
2002.
77 Economic and Social Survey 2007, Development in an Ageing World, United Nations, 2007, pp. 4 en 5.
78 United Nations Department of Economic and Social Affairs, Division For Social Policy and Development 
46th Session Commission for Social Development, Chairman’s summary – Panel discussion: Regional 
Review and Appraisal of the Madrid International Plan of Action on Ageing, 8 February 2008.
29

ook op de groei van het per capita inkomen. Het resultaat van de bevolkingsgroei 
en van deze structuurverandering is dat vanaf 2010 een opwaartse trend van de 
afhankelijkheidsratio (zie hoofdstuk II) voor de wereld als geheel zal zijn waar te nemen. 
Hierbij is echter, zoals reeds eerder vermeld, sprake van grote verschillen tussen regio’s 
en daarbinnen tussen landen.
Wat betreft de positieve of negatieve invloed van het proces van demografische transi-
tie op economische groei en andere economische variabelen lopen de conclusies van 
verschillende studies niet veel uiteen. Zo komt het Internationale Monetaire Fonds (IMF) 
83
tot de volgende bevindingen:
- vergrijzing zal in de geïndustrialiseerde landen leiden tot vermindering van de 
economische groei;
- de ontwikkelingslanden zullen een demografisch dividend meemaken, inhoudend een 
snellere economische groei over de volgende 20-30 jaren waarna de vergrijzing van 
hun bevolkingen inzet; 
- het gaat hier om grote verschillen in jaarlijkse groei tussen situaties met en zonder 
demografische transitie: in ontwikkelingslanden zal het groeitempo in 2020 2% per 
jaar hoger kunnen zijn dan zonder demografisch dividend; in Japan zal na 2010 
het groeitempo 1,3% per jaar lager zijn dan in de situatie van geen demografische 
transitie;
- demografische veranderingen zullen in samenhang met effecten op economische 
groei in de geïndustrialiseerde landen ook de omvang van de besparingen, 
investeringen en internationale kapitaalstromen negatief beïnvloeden;
- deze resultaten zijn in hoge mate afhankelijk van gemaakte veronderstellingen 
inzake productiviteitsontwikkeling en van het verbeteren van het investeringsklimaat 
in de ontwikkelingslanden. 
Een andere, invloedrijke, reeds genoemde, studie komt tot grotendeels dezelfde 
84
resultaten. Bloom en Canning komen tot de conclusie dat men in de ontwikkelings-
landen – op den duur ook in sub-Sahara Afrika – kan rekenen op een substantieel 
demografisch dividend. Wel wijzen de auteurs er uitdrukkelijk op dat hier sprake is 
van een ‘opportunity’, van een potentieel demografisch dividend. De realisatie van dit 
dividend is afhankelijk van goed bestuur en goed beleid.
 
Ondanks bestaande scepsis is het met de juiste voorzorgsmaatregelen en instituties 
mogelijk voor Afrikaanse landen de vruchten van het demografisch dividend te plukken. 
De standaard-groeipatronen die voor andere regio’s van toepassing zijn, gelden 
namelijk even zeer voor Afrika beneden de Sahara. Een belangrijke voorwaarde voor het 
incasseren van demografisch dividend is wel de kwaliteit van de instituties in landen. 
Met instituties wordt gedoeld op ‘rule of law’, efficiëntie van de bureaucratie, bestrijding 
van corruptie, politieke vrijheid en geringe risico’s op onteigening, openheid (politieke 
85
systeem, handelsbarrières, black market premium ) vrijheid van politieke representatie 
83 Nicoletta Batini, Tim Callen, and Warwick MC.Kibbin, The Global Impact of Demographic Change, IMF 
Working Paper, doc. WP/06/9, International Monetary Fund, Washington DC, 2006. 
84 David E. Bloom and David Canning. Ibid, 2004.
85 Procentueel verschil tussen de officiële wisselkoers en die op de zwarte markt.
31

In aansluiting op deze cijfermatige analyses over langere tijdsperioden wil de AIV 
nog aandacht vragen voor twee aan elkaar gerelateerde onderwerpen die hierbij een 
belangrijke rol spelen: de te hanteren discontovoet en hoe om te gaan met onzekerheid. 
Demografische – evenals klimatologische – ontwikkelingen hebben per definitie 
betrekking op langere perioden. Van belang wordt dan de berekeningsmethode die 
gekozen wordt om de belangen van toekomstige generaties te vergelijken met, of 
af te wegen tegen de belangen van de huidige generatie. Een kosten-batenanalyse, 
de algemeen aanvaarde basis voor een rationeel besluitvormingsproces inzake 
overheidsuitgaven, is daarvoor de basis. Dit betekent  dat een discontovoet moet worden 
gekozen – het jaarlijkse procentuele verschil in waarde dat aan toekomstige inkomsten 
of baten (zoals minder CO of schonere lucht) en aan in de toekomst te maken kosten 
2
wordt toegekend, in vergelijking met inkomsten en uitgaven nu: hoe lager de discontovoet 
hoe zwaarder het belang van de toekomstige generaties wordt gewogen. Bij recente 
klimaatveranderingsstudies, zoals die door Sir Nicholas Stern, is de discontovoet zelfs 
90
gelijkgesteld aan nul. Dit laatste houdt in dat de belangen van toekomstige generaties 
– hoe ver weg in de toekomst dan ook – in termen van te verkrijgen baten en te vermijden 
lasten even zwaar wegen als de belangen van de huidige generatie. Anders gezegd: 
bij een discontovoet van bijvoorbeeld 2%, inhoudend dat de belangen van toekomstige 
generaties jaarlijks 2% minder zwaar gaan wegen dan die van de huidige generatie, tellen 
deze belangen van de toekomstige generaties over bijvoorbeeld 35 jaren nog slechts voor 
de helft mee vergeleken met de belangen van de huidige generatie. 
Het tweede onderwerp – onzekerheid – heeft ook alles te maken met de lengte van de 
te beschouwen tijdsperiode. Voorbeelden van onzekerheid inzake demografische ontwik-
kelingen zijn de langdurige onderschatting van de levensverwachting en de overschatting 
van de verwachte fertiliteit. In zulke situaties kunnen met behulp van een waarschijn-
lijkheidsverdeling de waarschijnlijkheden dat bepaalde gebeurtenissen zich voordoen 
geschat worden. Op grond hiervan kunnen verwachte waarden (gewogen gemiddelden 
van waarschijnlijkheden van mogelijke gebeurtenissen) van de baten en lasten van 
bepaalde ontwikkelingen, programma’s en projecten worden geschat. Eenvoudiger is het 
om dan met opslagen voor onzekerheden te werken. Bij ontwikkelingen, programma’s en 
projecten met grote onzekerheden wordt dan met omvangrijke marges, of reserves voor 
onzekerheden gewerkt: dat wil zeggen bijvoorbeeld 50% reserve inbouwen wat betreft 
de verwachte opbrengsten en ook rekening houden met de mogelijkheden dat de kosten 
91
50% hoger kunnen uitvallen.
IV.4 Het benutten van het potentieel van demografische transitie 
Het demografische transitieproces, zoals omschreven in hoofdstuk II van dit advies, leidt 
tot wijzigingen van de leeftijdsstructuur van een bevolking die uiteindelijk in een situatie 
van vergrijzing uitmonden. Vóór deze laatste fase zullen landen in Afrika en de meeste 
andere ontwikkelingslanden kunnen profiteren van een demografisch dividend bestaande 
uit onder andere versnelde economische groei. Om in deze fase te komen zullen naast 
afname van de sterfte, de vruchtbaarheidscijfers moeten dalen, waardoor op den duur 
de afhankelijkheidsratio afneemt. 
90 Zie Peter S. Heller, Who Will Pay? International Monetary Fund, Washington DC, 2003, pp. 121-124; 
United Nations Development Programme, Human Development Report 2007/2008, New York, 2007,  
pp. 62-65. 
91 Wetenschappelijke Raad voor het Regeringsbeleid, Onzekere Veiligheid, Amsterdam University Press, 
Amsterdam, 2008, pp. 53-54 en pp. 87-88.
33

en geringe vooruitgang ten aanzien van het bereiken van de MDG’s. Toegang tot family 
planning en scholing van meisjes en vrouwen is cruciaal om deze situatie te verbeteren. 
Zelfs al zouden de vruchtbaarheidscijfers snel dalen, dan moet nog rekening worden 
gehouden met het feit dat de bevolking nog enige tijd snel zal toenemen en voor een 
belangrijk deel zal bestaan uit een groot aantal jeugdige personen. Dit zet weer de 
bestaande voorzieningen op de terreinen van gezondheid en onderwijs, en in een later 
stadium de arbeidsmarkt onder druk.
Op langere termijn moet worden ingespeeld op de volgende fase van het demografische 
transitieproces waarin de afhankelijkheidsratio daalt en landen de mogelijkheid hebben 
om het potentiële ‘demografische dividend’ te realiseren. Knelpunt hierbij vormt het 
vergroten van toegang voor mannen en vrouwen tot de arbeidsmarkt, opleidingen en 
financiële diensten. Zoals in dit hoofdstuk naar voren komt, zijn hierbij goed beleid en 
verbetering van de kwaliteit van instituties essentieel.
Demografische ontwikkelingen en demografische transitieprocessen zouden onderwerp 
moeten zijn van de beleidsdialoog met partnerlanden en onderdeel van Meerjarige  
Strategische Plannen, landenprofielen en PRSP’s. Er kan op deze wijze effectiever en 
tijdiger ingespeeld worden op demografische transitieprocessen. 
Nederland zou in EU-verband specifieke aandacht kunnen vragen voor de consequenties 
van demografische ontwikkelingen voor duurzame ontwikkeling en dit als onderwerp 
agenderen voor de politieke dialoog met ontwikkelingslanden.
35

98
met specifieke aandacht voor SRGR alsmede voor HIV/AIDS-preventie (MDG 6). 
Het verband tussen demografische ontwikkelingen die te maken hebben met geboorten 
en sterfte en anderzijds de MDG’s 4, 5 en 6, alsmede de rol hierbij van MDG 3, heeft 
zijn beslag gekregen in de Begroting Buitenlandse Zaken 2009. Hierin wordt vermeld dat 
2009 het jaar wordt van concrete activiteiten onder het zogenaamde MDG 3-fonds, dat 
gericht is op het verbeteren van de rechten en kansen voor vrouwen door het ondersteu-
nen van maatschappelijke initiatieven, het tegengaan van geweld tegen vrouwen en het 
99
uitvoeren en veilig stellen van de Caïro-agenda ten aanzien van SRGR.
V.3 De Begroting Buitenlandse Zaken 2009 en het bilaterale beleid ten aanzien van  
 MDG’s 3, 4, 5 en 6
In de Begroting Buitenlandse Zaken 2009 ressorteert het een en ander onder Beleids-
artikel 5: Toegenomen menselijke ontplooiing en sociale ontwikkeling.  
Operationele doelstelling 5.3 van dit beleidsartikel luidt: Gelijkwaardigheid tussen 
mannen en vrouwen, waarbij zeven interventieterreinen en vier te realiseren prestaties 
worden onderscheiden. 
Operationele doelstelling 5.4 luidt: Een halt toeroepen aan de verspreiding van HIV/AIDS, 
malaria en andere levensbedreigende ziekten, waarbij vier te realiseren prestaties  
worden onderscheiden. 
Operationele doelstelling 5.5 luidt: Een wereldwijde betrokkenheid voor seksuele en 
reproductieve gezondheid en rechten en het onverkort uitvoeren van de Caïro-agenda, 
waarbij vijf te realiseren prestaties worden onderscheiden. Als instrumenten om deze 
doelstellingen te bereiken worden genoemd: inzet van middelen, beleidsbeïnvloeding en 
100
internationale onderhandelingen. 
In het overzicht ‘Budgettaire gevolgen van beleid’ van de Begroting Buitenlandse Zaken 
2009 worden de genoemde operationele doelstellingen met de respectievelijke begro-
101
tingsbedragen als volgt vermeld:
Budgettaire gevolgen van beleid 2009 in miljoenen euro’s; ODA en non-ODA (tussen haakjes)
Operationele doelstelling Uitgaven
    2007  2008  2009  2013
5.3 Gender      4    28    37    34
5.4 HIV/Aids (MDG 6)  281(1)  297(2)  300(2)  300(5)
5.5 MDG’s 4,5   142  163  173  157
     
Totaal (ODA en non-ODA)  428  490  512  496
 
Totaal MDG’s 4,5,6  424  462  475  462
(ODA en non-ODA) 
98 Ibid, p. 28. Zie ook: Beleidsnotitie HIV/AIDS en Sexuele en Reproductieve Gezondheid en Rechten 
(SRGR), Keuzen en Kansen, november 2008.
99 Begroting Buitenlandse Zaken 2009, p. 31. 
100  Ibid, pp. 95-98.
101 Ibid, p. 101.
37

Budgettaire gevolgen van beleid 2009 in miljoenen euro’s (Alles ODA)
Operationele doelstelling Uitgaven
    2007  2008  2009  2013
5.1 Onderwijs voor allen  465  458  515  501
Dit brengt het totaal van de aan demografische ontwikkelingen gerelateerde OS-uitgaven 
op 1.027 miljoen euro (1.025 miljoen euro ODA) in 2009 en op 997 miljoen euro (992 
miljoen euro ODA) in 2013; een daling van 3,3%. In de periode 2007-2009 was er nog 
sprake van een stijging van 15%. Het gaat hier om bijna 20% van de totale ODA-uitgaven 
in 2009 en 17% in 2013. Van deze ODA-uitgaven gaat 54% – 2009 en 2013 – naar on-
derwijs en gender en 46% naar zuiver aan gezondheid gerelateerde MDG’s. 
V.5 Resultaten 2007-2008 op het gebied van de MDG’s
In deze sectie zal in kort bestek worden samengevat welke resultaten er bereikt zijn 
inzake de op gezondheidszorg gerichte MDG’s (4, 5 en 6), alsmede MDG 3 (gender) en 
MDG 2 (onderwijs). Hierbij wordt onder meer uitvoerig gebruik gemaakt van de recente-
104
lijk gepubliceerde Resultatenrapportage 2007-2008.
In de Resultatenrapportage wordt vermeld dat er ten aanzien van kindersterfte grote 
vooruitgang is geboekt. Stierven er in 1960 nog bijna 13 miljoen van de ongeveer 430 
miljoen kinderen onder de vijf jaar, in 2007 waren dit er 9,2 miljoen van de 630 miljoen 
105
kinderen wereldwijd: een opmerkelijke vooruitgang.
MDG 5 is het gezondheidsdoel waarop de minste vooruitgang is geboekt. Wereldwijd is 
de moedersterfte sinds 1990 met minder dan een procent per jaar afgenomen. Verlaging 
van de moedersterfte hangt nauw samen met het goed functioneren van de reguliere 
gezondheidszorg. De resultaten laten zien dat op sommige essentiële onderdelen 
vooruitgang is geboekt; bijvoorbeeld in het gebruik van anticonceptie en de begeleiding 
van zwangerschap. Anderzijds laat de zorg tijdens en na de bevalling nog veel tekort-
komingen zien. Ook de grote unmet need voor family planning stemt nog tot zorg.
Ten aanzien van MDG 6 is de laatste jaren veel bereikt. Het aantal aidspatiënten dat 
toegang heeft tot antiretrovirale behandeling is vertienvoudigd van 240 duizend in 2003 
tot bijna 3 miljoen in 2007. Het aantal nieuwe infecties is gedaald van 3 miljoen in 
2001 tot 2,7 miljoen in 2007. 
De vooruitgang met betrekking tot MDG 3 (gender) is traag. Dit geldt voor de in totaal 
tien gebruikte indicatoren. Al met al is er ten aanzien van deze doelstelling nog veel te 
106
verbeteren.
De resultaten voor MDG 2 (toegang tot onderwijs) tonen aan dat er in dit opzicht sprake 
is van goede vooruitgang. Uitzonderingen hierop zijn grote delen in Afrika (fragiele 
staten) en een aantal landen in Zuid- en Oost-Azië. Minder goed is het gesteld met 
104 Resultaten in ontwikkeling, Rapportage 2007-2008, Ontwikkelingssamenwerking, ministerie van 
Buitenlandse Zaken.
105 Ibid, p. 96.
106 Ibid, pp. 72-80.
39

111
Uitgaven MDG 3 per kanaal (miljoenen euro’s)
   2006  2007  2008   
Particulier    9.9  30.7  40.7
Multilateraal    0.5    0.3    6.3
Bilateraal    0.8    1.2  21.9
Totaal   11.2  32.2  68.9
112
Uitgaven MDG 2 per kanaal (miljoenen euro’s)
   2006  2007  2008
Particulier    76    60    73
Multilateraal  213  190    69 
Bilateraal  203  301  312
Totaal   492  551  454
Allereerst moet worden opgemerkt dat de cijfers uit bovenstaand overzicht niet zonder 
meer vergelijkbaar zijn met de cijfers gepresenteerd in secties V.3 en V.4. Deze laatste 
zijn overgenomen van de Begroting Buitenlandse Zaken 2009 en hebben betrekking 
op budgetten. De in deze sectie V.6 gepresenteerde overzichten hebben daarentegen 
betrekking op realisaties, dat wil zeggen gedane of toegerekende uitgaven.
Uit bovenstaand overzicht blijkt dat over de afgelopen jaren de verdeling van de totale 
uitgaven voor MDG’s 4, 5 en 6 over de drie kanalen stabiel is geweest. Gemiddeld ging 
29% van de uitgaven via het particuliere kanaal, 44% via het multilaterale kanaal en 27% 
113
via het bilaterale kanaal. Verder blijkt dat de desbetreffende totale uitgaven (4, 5 en 
6) in 2006-2007 en 2007-2008 met 10%, respectievelijk 9% zijn toegenomen. Dit komt 
overeen met de stijgende tendens van het totale budget (4, 5 en 6) (zie sectie V.3): een 
stijging van 12% tussen 2007 en 2009. Volgens de Resultatenrapportage 2007-2008 
is het overgrote deel van de uitgavenstijging ten goede gekomen aan MDG 5 (met name 
114
aan SRGR) en MDG 6 (AIDS). Volgens de cijfers vermeld in sectie V.3 zijn de budget-
ten voor MDG 6 in 2007-2009 met 7% en die voor MDG 4 en 5 met 22% gestegen, 
hetgeen in overeenstemming is met de uitspraken in de Resultatenrapportage inzake de 
uitgavenstijgingen.
De AIV constateert dat, uitgaande van de desbetreffende budgetten (zie sectie V.3), de 
inzet van Nederlandse middelen gedurende 2007-2009 voornamelijk is uitgegaan naar 
MDG 6 (HIV/AIDS): gemiddeld 65% van de totale budgetten voor de MDG’s 4, 5 en 6 
in de desbetreffende periode. Opvallend genoeg toont de meerjarenraming 2013 dat 
vrijwel hetzelfde percentage van de budgetten voor MDG’s 4, 5 en 6 is bestemd voor 
de bestrijding van HIV/AIDS: 66%. Een IOB-evaluatie van het Nederlandse beleid inzake 
HIV/AIDS en SRGR in de jaren 2004-2006 kwam eveneens tot de conclusie dat de inzet 
van middelen onvoldoende was toegespitst op de meer gevoelige onderdelen van het 
111 Resultatenrapportage 2007-2008, p. 80.
112 Ibid, p. 52.
113 Ibid, p. 99.
114 Ibid, p. 80.
41

Op het terrein van de bilaterale inzet moeten genoemd worden: de themadeskundigen 
gezondheid, onderwijs en institutionele ontwikkeling op de ambassades die bijdragen 
aan het ontwikkelen van nationaal beleid in de partnerlanden en Nederlandse NGO’s, 
die lokale NGO’s ondersteunen om aanvullend aan de overheid de dienstverlening te 
versterken. Ook geeft Nederland steun aan organisaties die netelige onderwerpen, zoals 
seksuele rechten waaronder abortus niet uit de weg gaan.
Ten aanzien van MDG 3 staat de niet-financiële inzet in het teken van gendermain -
streaming, dat wil zeggen het integreren van het genderperspectief in het maken van 
beleid. In dit verband wordt benadrukt, en door de AIV ondersteund, dat het bereiken van 
MDG 3 vraagt om een brede inzet die zich niet alleen beperkt tot ontwikkelings- 
samenwerking, maar ook aandacht vraagt in de politieke dialoog en op diplomatiek ni-
veau. Nederland oefent ook druk uit op multilaterale organisaties om voldoende aandacht 
118
te schenken aan gender. De AIV is van oordeel dat deze ‘public diplomacy’ een essen-
tieel onderdeel is van de Nederlandse inzet op dit terrein en beveelt aan om dit beleid in 
de toekomst te continueren.
Wat betreft MDG 2 gaat de Nederlandse financiële hulp gepaard met een actieve beleids -
dialoog met zowel bilaterale, internationale en multilaterale partners en met het maat-
119
schappelijke middenveld. Het gaat dan over: beleid, onderwijskwaliteit, versterking van 
de capaciteit van instituties en het creëren van gelijke kansen voor meisjes, vrouwen en 
andere kwetsbare groepen. Ook onderwerpen als harmonisatie (betere samenhang van 
beleid), donorcoördinatie en werkverdeling komen dan aan de orde. Daarnaast moeten 
ook de lobbyactiviteiten van maatschappelijke organisaties worden genoemd. 
Het is van belang om rekening te houden met de intrinsieke voordelen die bilaterale, 
multilaterale en particuliere kanalen ten opzichte van elkaar hebben bij verschillende 
ontwikkelingssamenwerkingsactiviteiten. 
V.8 Ten slotte
De AIV is van mening dat het beleid ten aanzien van de bevordering van sociale rechten 
als SRGR (met name toegang tot family planning), gezondheid, en onderwijs van vooral 
meisjes en vrouwen, een hefboom vormt voor sociale en economische ontwikkeling. Op 
basis van de Begroting 2009 en de Resultatenrapportage 2007-2008 is de AIV van 
oordeel dat door de minister de juiste prioriteiten zijn gesteld, maar dat hier nog sterker 
nationaal en internationaal via het bilaterale, multilaterale en particuliere kanaal op inge-
zet kan worden. Naast de belangrijke rechtenbenadering op het gebied van SRGR (onder 
andere het recht van ieder individu om vrijelijk te kiezen hoeveel en wanneer zij kinderen 
wensen, en het recht op toegang tot de daartoe benodigde informatie en middelen), zou 
de inzet sterk gericht moeten worden op een bredere benadering die rekening houdt met 
de gevolgen van demografische transitieprocessen voor ontwikkelingslanden. 
Er moet actief gewerkt worden aan bewustzijnsvorming bij politieke leiders en 
bestuurders in ontwikkelingslanden met betrekking tot de consequenties van hoge 
vruchtbaarheidscijfers en daaraan gerelateerde bevolkingstoename voor economische 
groei en duurzame ontwikkeling en politieke en sociale stabiliteit van landen. Helaas 
wordt snelle bevolkingsgroei door sommige politieke leiders beschouwd als een middel 
118 Resultatenrapportage 2007-2008, p. 80.
119 Ibid, p. 54.
43

VI Samenvatting, conclusies en aanbevelingen
De adviesaanvraag
Op 15 januari 2009 heeft de minister voor Ontwikkelingssamenwerking een 
adviesaanvraag over Bevolking en Ontwikkelingssamenwerking aan de Adviesraad 
Internationale Vraagstukken (AIV) voorgelegd. Hij verzoekt daarin de AIV om 
aanbevelingen te formuleren voor de wijze waarop het ministerie van Buitenlandse 
Zaken in het beleid beter kan inspelen op demografische ontwikkelingen om duurzame 
ontwikkeling te bereiken. Meer specifiek worden twee onderzoeksvragen gesteld:
1.  Welke zijn de grootste knelpunten en mogelijkheden van demografische 
ontwikkelingen voor het behalen van de millenniumdoelstellingen (MDG’s)?
2.  Hoe kan het Nederlands buitenlandse beleid voor ieder van de 8 MDG’s beter 
inspelen op deze knelpunten en mogelijkheden, met speciale aandacht voor 
innovatieve wijzen van aanpak (IS 2.0), inclusief het innovatief gebruik maken van het 
huidige BZ-instrumentarium en suggesties voor nieuwe instrumenten?
Demografische ontwikkelingen verdienen nationaal en internationaal hernieuwde 
aandacht 
Sinds het einde van de Tweede Wereldoorlog in 1945 hebben grote demografische ont-
wikkelingen plaatsgevonden. De wereldbevolking is in die tijd meer dan verdubbeld. 
ste
In de 20 eeuw vond bijna 90% van de bevolkingstoename plaats in de minder ontwik-
kelde landen. De vooruitzichten zijn dat tussen 2008 en 2050 de wereldbevolking verder 
zal groeien van 6.8 miljard naar 9.2 miljard. Dit ondanks een algemene trend van daling 
van de vruchtbaarheidscijfers. De bevolkingstoename van de minder ontwikkelde landen 
zal 2.3 miljard zijn, de bevolkingstoename van de meer ontwikkelde landen 0.1 miljard. 
Bijna de gehele bevolkingstoename zal dus plaatsvinden in de minder ontwikkelde 
landen. Zo zal de bevolking van 29 voornamelijk minst ontwikkelde landen waarschijnlijk 
verdubbelen en die van sommige landen zelfs verdrievoudigen. Afrika is de regio met de 
hoogste geboortecijfers en het hoogste verwachte bevolkingsgroeipercentage voor 2050. 
De bevolkingsexplosie die in bepaalde landen en regio’s tussen nu en 2050 zal plaats-
vinden vormt niet alleen een ernstige bedreiging voor het bereiken van de MDG’s, 
waaronder de inkomensdoelstelling, maar meer in het algemeen ook voor het milieu, en 
vrede en veiligheid. Ook zal het de druk om te migreren in bepaalde landen sterk doen 
toenemen, met directe gevolgen voor zowel Zuid-Zuid migratie als Zuid-Noord migratie. 
Deze bevolkingstoename zal, zoals hierboven vermeld, bijna uitsluitend plaatsvinden in 
de ontwikkelingslanden, met name in sub-Sahara Afrika, Zuid-Azië, het Midden-Oosten 
en Noord-Afrika. Ondanks deze grote toename van de bevolking zullen deze regio’s wel 
afnemende jaarlijkse bevolkingsgroeicijfers tonen: ongeveer 2% in 2000 en 1% in 2050. 
Reeds in 2030-2035 zal een ander demografisch verschijnsel in deze regio’s relevant 
gaan worden dat nu al in de geïndustrialiseerde landen en in een aantal grote ‘emerging 
economies’ (China, Zuid-Afrika) een rol speelt, namelijk de vergrijzing. Het aandeel van 
de 60- en meer jarigen in de wereldbevolking zal in 2050 22% bedragen tegenover 10% 
in 2000. Ongeveer 80% van deze laatste groep leeft in 2050 in ontwikkelingslanden 
tegenover 60% in 2000.
Demografische ontwikkelingen, zoals hoge vruchtbaarheidscijfers (dat wil zeggen een 
hoog gemiddeld aantal kinderen per vrouw) en daarmee verband houdende sterke 
toename van de bevolking hebben vergaande consequenties voor ontwikkelingslanden, 
waaronder de fragiele staten. Zij zullen het bereiken van de MDG’s in 2015 in de weg 
45

op kinder- en moedersterfte. Gebrek aan toegang tot contraceptie (een unmet need voor 
family planning) is een belangrijke factor in de hoge vruchtbaarheidcijfers in de landen 
met dit profiel. 
Scholing van meisjes heeft een zeer positieve invloed op ontwikkeling en gezondheid 
en is in belangrijke mate gecorreleerd met lagere niveaus van vruchtbaarheid. Beter 
geschoolde en goed voorgelichte vrouwen gebruiken eerder voorbehoedsmiddelen, 
hebben kleinere gezinnen en hebben een lager risico om te sterven als gevolg van 
zwangerschap of bevalling (moedersterfte) en leveren een grotere en productievere 
bijdrage aan economische groei. Ook hun kinderen hebben minder kans om op zeer 
jeugdige leeftijd te sterven of om hun leven in armoede door te brengen.
In het algemeen zal overheidsbeleid in deze fase gericht moeten zijn op het verlagen van 
de vruchtbaarheidcijfers door het bevorderen van sociale rechten als SRGR (met name 
toegang tot family planning), gezondheid en onderwijs vooral ten behoeve van meisjes. 
Belangrijk is dat SRGR (voorlichting, family planning) expliciet onderdeel uitmaakt van 
een geïntegreerd gezondheidssysteem, maar ook van het onderwijs en andere ontwikke-
 
lingsprogramma’s.
 
Daarnaast zal het beleid gericht moeten zijn op het door onderwijs/opleidingen en het 
bevorderen van productieve werkgelegenheid bieden van een toekomstperspectief aan 
de grote groep jongeren onder de 15 jaar. Een grote jeugdige bevolking, met name jonge 
mannen, zonder scholing en toekomstperspectieven vormt een potentiële bron van poli-
tieke- en sociale instabiliteit. Dat wil zeggen een bedreiging voor de vrede en veiligheid 
op nationaal, maar ook regionaal niveau. Ook zal het gebrek aan bestaansmogelijkheden 
de migratiedruk doen toenemen. 
Deze groep landen met jonge, snel groeiende bevolkingen omvat de meeste fragiele 
staten. Daarmee zijn zij ook doel van andersoortige programma’s van internationale 
samenwerking zoals noodhulp, hulp bij wederopbouw, hulp bij het versterken van 
instituties en de rechtsstaat, ‘soft power’ van defensie en vredesmachten. Het verdient 
aanbeveling om ook in deze programma’s een structurele plaats in te ruimen voor SRGR, 
met aandacht voor toegang tot family planning.
Fase II Bevolkingen met een lage afhankelijkheidsratio
In bevolkingen met dit profiel daalt, als gevolg van de afname van de vruchtbaarheid, het 
aandeel van de jongeren onder de 15 jaar in de afhankelijkheidsratio en stijgt het aan-
deel van de bevolking in de economisch productieve leeftijd. Het ‘demografisch dividend’ 
dat aldus ontstaat, kan bijdragen aan een versnelling van de groei van het per capita 
inkomen, de nationale besparingen en de nationale economie. Dit is het moment waarop 
een land de mogelijkheid heeft een aanzienlijk hogere economische groei te realiseren 
en tevens te investeren in de toekomst. Dat wil zeggen dat een land in deze periode kan 
investeren in voorzieningen die nodig zullen zijn als de bevolking in een latere fase van 
het transitieproces gaat vergrijzen. Het potentieel van dit ‘demografisch dividend’ wordt 
echter niet automatisch gerealiseerd. Voor deze grote groep van de bevolking in de werk-
zame leeftijd is een overeenkomstige vraag naar arbeidkrachten/aanbod van productieve 
werkgelegenheid nodig. Zonder adequaat beleid, kan het extra aanbod van arbeid, werk-
loosheid tot gevolg hebben met een potentieel risico voor politieke en sociale instabili-
teit. Ook zal het de druk om te migreren verhogen.
Een voorwaarde voor het realiseren van het ‘demografisch dividend’ is dat landen een 
goed bestuur voeren en er voldoende geïnvesteerd is in de ontwikkeling van instituties. 
47

Om deze fase te bereiken is, naast overheidsbeleid gericht op het ontwikkelen van 
goed bestuur en de versterking van de kwaliteit van instituties, het bevorderen van 
sociale rechten als SRGR, gezondheid en onderwijs van met name meisjes en vrouwen 
cruciaal. In dit verband is een geïntegreerd gezondheidssysteem waarin aandacht 
wordt geschonken aan preventieve zorg, seksuele voorlichting en family planning van 
groot belang, maar ook moet SRGR geïntegreerd worden in het onderwijs en andere 
ontwikkelingsprogramma’s. Dit zal leiden tot afname van de vruchtbaarheidscijfers en 
 
moeder- en kindersterfte. Daarnaast kan dit door afname van het percentage jeugdige 
mannen op den duur een vredesdividend opleveren.
Om de MDG’s ook daadwerkelijk te realiseren in de fase waarin het demografisch divi-
dend optreedt, is naast de hiervoor genoemde beleidsprioriteiten inzet op de volgende 
beleidsgebieden van belang:
- onderwijs en opleidingen;
- creëren van productieve werkgelegenheid;
- vergroten van toegang tot financiële diensten; 
- gelijke toegang voor mannen en vrouwen tot deze opleidingen, financiële diensten en 
de arbeidsmarkt.
Demografische ontwikkelingen en het Nederlandse beleid ten aanzien van MDG’s
Demografische ontwikkelingen spelen geen expliciete rol in het Nederlandse buiten-
landse beleid, inclusief het ontwikkelingssamenwerkingsbeleid. Een uitzondering hierop 
is het Nederlandse beleid gericht op gender (MDG 3) en SRGR (MDG 5), waar ook de 
implementatie van de Caïro-agenda aan de orde komt.
In het voorafgaande is duidelijk geworden hoe MDG 2 (onderwijs), MDG 3 (gelijke rechten 
mannen en vrouwen), MDG 4 (kindersterfte), MDG 5 (moedersterfte en SRGR) en MDG 
6 (HIV/AIDS) elkaar onderling sterk beïnvloeden en welke belangrijke rol zij spelen op 
het gebied van demografische ontwikkelingen als geboorten (afnemende vruchtbaarheid) 
en sterfte. Inzet op deze MDG’s leidt op den duur tot afname van de sterfte- en 
geboortecijfers, waardoor een land in de fase kan komen waarbij de afhankelijkheidsratio 
afneemt en de mogelijkheid van een demografisch dividend zich voordoet, met onder 
de juiste voorwaarden positieve effecten voor armoedebestrijding (MDG 1), vrede en 
veiligheid en het milieu. De meeste ontwikkelingslanden bevinden zich echter nog in de 
fase van afname van de sterftecijfers, maar hebben hoge vruchtbaarheidscijfers. De AIV 
is van oordeel dat het beleid ten aanzien van het bevorderen van sociale rechten als 
SRGR (met name toegang tot family planning), gezondheid, en onderwijs van met name 
meisjes en vrouwen, een hefboom vormt voor verdere ontwikkeling van deze landen. 
In 2007 heeft de huidige minister voor Ontwikkelingssamenwerking een intensivering 
van het beleid aangekondigd ten aanzien van gelijke rechten en kansen van vrouwen 
(MDG 3), en Seksuele en Reproductieve Gezondheid en Rechten (SRGR) (MDG 5). Dit 
gebeurt in het kader van een brede inzet op gezondheidszorg, dat wil zeggen inclusief 
het verminderen van kinder- en moedersterfte (MDG’s 4 en 5). Tevens heeft de minister 
bepaald dat het terugdringen van moedersterfte en het bevorderen van ‘reproductieve 
gezondheid voor iedereen’ speerpunten van beleid blijven. In dit verband zal Nederland 
vooral bijdragen aan het versterken van gezondheidssystemen met specifieke aandacht 
voor SRGR alsmede voor HIV/AIDS-preventie (MDG 6). De AIV is van oordeel dat de 
minister met deze beleidsintensivering met name ten aanzien van SRGR, een onderwerp 
dat internationaal gevoelig ligt, de juiste keuze heeft gemaakt.
Tussen 2007 en 2009 zijn de bilaterale budgetten voor de drie begrotingsartikelen 5.3, 
5.4 en 5.5 die corresponderen met MDG 3 (gender), MDG 6 (HIV/AIDS) en MDG’s 4, 5 
49

De complexe relatie tussen demografische ontwikkelingen en de MDG’s laat zien hoe 
belangrijk deze ontwikkelingen voor een land zijn. Alleen door actief in te spelen op deze 
demografische ontwikkelingen, onder meer via activiteiten gericht op het bereiken van 
de MDG’s, kan duurzame ontwikkeling tot stand komen. Doet men dit niet, dan heeft 
dit directe consequenties ten aanzien van armoedevermindering en sociale en politieke 
stabiliteit. Dit vraagt echter ook om een actieve inzet op goed bestuur en de kwaliteit 
van instituties.
Aanbevelingen
Demografische ontwikkelingen behoren met klimaatverandering tot de grootste uitdagin-
e
gen waarvoor de wereld zich in de 21 eeuw gesteld zal zien. Zij hebben verstrekkende 
gevolgen op diverse gebieden. De AIV is van oordeel dat er nationaal en internationaal 
veel meer aandacht moet komen voor de relatie tussen demografische ontwikkelin-
gen en onder meer economische groei en duurzame ontwikkeling, vrede en veiligheid, 
schaarste, energieverbruik, milieu, migratie/mobiliteit en menselijke waardigheid. Demo-
grafische ontwikkelingen en de daarmee samenhangende transitieprocessen zouden ook 
overheidsbreed veel meer aandacht moeten krijgen, om op positieve en adequate wijze 
in te kunnen spelen op de veranderingen die zich in de wereld tussen nu en 2050 zullen 
voltrekken.
De AIV beveelt aan om in de nieuwe structuur van het ministerie van Buitenlandse Zaken 
die momenteel wordt opgezet, het onderwerp demografische ontwikkelingen duidelijk 
als global issue hoog te positioneren. Belangrijk is daarbij dat het onderwerp niet uit-
sluitend verbonden wordt aan een specifieke sociale, economische of milieudirectie. Dit 
om te voorkomen dat er een te eenzijdige aandacht op een van de genoemde terreinen 
optreedt. Juist een geïntegreerde benadering waarbij alle hierboven genoemde aspec-
ten van dit onderwerp aan bod komen en die zorgdraagt voor coherentie van beleid is 
essentieel. De AIV beveelt daarom aan om hoog in de structuur van het ministerie van 
Buitenlandse Zaken een Ambassadeur Bevolkingsvraagstukken en Duurzame Ontwik-
keling aan te stellen, die vanuit een overkoepelende positie ervoor kan zorgdragen, dat 
het onderwerp in de volle breedte nationaal in het beleid wordt geïntegreerd en interna-
tionaal prominente aandacht krijgt. Wanneer het onderwerp voldoende in het beleid is 
ingedaald, zou deze functie weer opgeheven kunnen worden.
De AIV is van mening dat het beleid ten aanzien van de bevordering van sociale rechten 
als SRGR (met name toegang tot family planning), gezondheid en onderwijs van vooral 
meisjes en vrouwen, een hefboom vormt voor sociale en economische ontwikkeling. Op 
basis van de Begroting 2009 en de Resultatenrapportage 2007-2008 is de AIV van 
oordeel dat door de minister de juiste prioriteiten zijn gesteld, maar dat hier nog sterker 
nationaal en internationaal via het bilaterale, multilaterale en particuliere kanaal op inge-
zet kan worden. Naast de belangrijke rechtenbenadering op het gebied van SRGR (onder 
andere het recht van ieder individu om vrijelijk te kiezen hoeveel en wanneer zij kinderen 
wensen, en het recht op toegang tot de daartoe benodigde informatie en middelen), zou 
de inzet sterk gericht moeten worden op een bredere benadering die rekening houdt met 
de gevolgen van demografische transitieprocessen voor ontwikkelingslanden. 
Er moet actief gewerkt worden aan bewustzijnsvorming bij politieke leiders en 
bestuurders in ontwikkelingslanden met betrekking tot de consequenties van hoge 
vruchtbaarheidscijfers en daaraan gerelateerde bevolkingstoename voor economische 
groei en duurzame ontwikkeling en politieke en sociale stabiliteit van landen. Helaas 
wordt snelle bevolkingsgroei door sommige politieke leiders beschouwd als een middel 
tot uitbreiding van hun macht. In werkelijkheid houdt dit echter meer kans op armoede, 
honger en binnenlandse onrust in.
51

Demografische ontwikkelingen en met name transitieprocessen en de daarmee verband 
houdende bevolkingsopbouw zijn een urgent onderwerp van aandacht voor ontwikkelings-
samenwerking en zouden op geïntegreerde wijze onderdeel moeten uitmaken van de 
moderniseringsagenda van de minister voor Ontwikkelingssamenwerking. De meeste 
ontwikkelingslanden, waaronder de fragiele staten worden nog lange tijd geconfronteerd 
met hoge vruchtbaarheidscijfers en een daarmee verband houdende sterke toename van 
de bevolking. Dit zal het bereiken van de MDG’s in 2015 in de weg staan, maar vormt  
zeker een bedreiging voor het bereiken van toekomstige MDG’s na 2015. Dit vraagt 
naast korte termijnbeleid om aandacht voor lange termijnstrategieën.  
Door de verwachte daling van het BNP, zal ook het ODA-deel van de OS-begroting 
(0,8% van het BNP) afnemen. Er zullen dan keuzes voor bezuinigingen moeten 
worden gemaakt. De AIV pleit ervoor te waken dat door deze keuzes de zo belangrijke 
voorzieningen op het gebied van SRGR, gezondheid, onderwijs en gender zo weinig 
mogelijk aangetast worden. De directe effecten van dergelijke bezuinigingen kunnen zo 
groot zijn, dat landen voor jaren in hun duurzame ontwikkeling geremd worden.
53



TABEL 2
Geselecteerde demografische cijfers voor een aantal landen: Azië 1997-2008 (en Nederland) 
(1) (2) (3) (4) (5)
Land r TFR MMR e F IMR % HIV M/F 
0
(6)
15-49 
1997 2008 1997 2008 1997 2008 1997 2008 1997 2008 2008
Nederland 0.5 0.2 1.55 1.72 12 6 80.6 81.9 6 5 0.3/0.1
Oost-Azië 0.9 0.5 1.78 1.68 n.d. n.d 73.1 76.4 34 29 n.d.
China 0.9 0.6 1.80 1.73 95 45 71.7 74.9 38 23 0.1/0.1
Japan 0.2 0.0 1.48 1.27 18 6 82.9 86.2 4 3 < 0.1
Zuidoost-Azië 1.6 1.3 2.86 2.31 n.d. n.d. 67.7 73.0 46 27 n.d.
Cambodja 2.2 1.7 4.50 3.13 900 540 55.4 62.1 102 63 1.2/0.5
Indonesië 1.5 1.2 2.63 2.16 650 420 67.0 72.8 48 26 0.3/0.1
Maleisië 2.0 1.7 3.24 2.57 80 62 74.3 76.8 11 9 0.8/0.3
Filippijnen 2.0 1.9 3.30 3.20 280 230 70.2 74.1 35 23 < 0.1
Singapore 1.5 1.2 1.79 1.26 10 14 79.5 82.0 5 3 0.2/0.1
Thailand 0.8 0.7 1.74 1.85 200 110 72.3 75.0 30 10 1.7/1.2
Vietnam 1.8 1.3 2.97 2.12 160 150 69.6 76.4 37 19 0.8/0.3
Zuid Centraal 1.8 1.5 3.42 2.86 n.d. n.d. 62.9 66.3 72 57 n.d.
Azië
Afghanistan 5.3 3.9 6.90 7.03 1700 1800 46.0 43.9 154 156 < 0.1
Bangladesh 1.6 1.7 3.14 2.81 850 570 58.2 65.3 78 51 < 0.1
India 1.6 1.5 3.07 2.78 570 450 62.7 66.6 72 54 0.4/0.3
Nepal 2.5 2.0 4.95 3.24 1500 830 57.1 64.5 82 53 0.7/0.3
Pakistan 2.7 1.8 5.02 3.46 340 320 65.1 65.9 74 67 0.1/0.1
Sri Lanka 1.0 0.5 2.10 1.88 140 58 75.4 76.3 15 11 < 0.1
Bronnen: UNFPA State of the World Population, 1997, 2008. New York: UNFPA. 
n.d. = no data. 
(1) Jaarlijks groeicijfer (%); (2) Totaal vruchtbaarheidscijfer; (3) Moedersterfte cijfer (per 
100.000 levend geboorten); (4) Levensverwachting bij de geboorte (vrouwen);  
(5) Zuigelingensterfte (1000 levend geboorten); (6) HIV prevalentie mannen en vrouwen 
(leeftijdsgroep 15-49).

Bijlage III
Official list of MDG indicators
All indicators should be disaggregated by sex and urban/rural as far as possible.
Millennium Development Goals (MDGs)
Goals and Targets Indicators for monitoring progress
(from the Millennium Declaration)
Goal 1: Eradicate extreme poverty and hunger
Target 1.A: Halve, between 1990 and 2015, the 1.1  Proportion of population below $1 (PPP) per 
proportion of people whose income is less than day
one dollar a day 1.2  Poverty gap ratio 
1.3  Share of poorest quintile in national 
consumption
Target 1.B: Achieve full and productive employment 1.4  Growth rate of GDP per person employed
and decent work for all, including women and 1.5  Employment-to-population ratio
young people 1.6  Proportion of employed people living below 
$1 (PPP) per day
1.7  Proportion of own-account and contributing 
family workers in total employment
Target 1.C: Halve, between 1990 and 2015, the 1.8  Prevalence of underweight children under-five 
proportion of people who suffer from hunger years of age
1.9  Proportion of population below minimum level 
of dietary energy consumption
Goal 2: Achieve universal primary education
Target 2.A: Ensure that, by 2015, children 2.1  Net enrolment ratio in primary education
everywhere, boys and girls alike, will be able to 2.2  Proportion of pupils starting grade 1 who 
complete a full course of primary schooling reach last grade of  primary 
2.3  Literacy rate of 15-24 year-olds, women and 
men
Goal 3: Promote gender equality and empower women
Target 3.A: Eliminate gender disparity in primary 3.1  Ratios of girls to boys in primary, secondary 
and secondary education, preferably by 2005, and and tertiary education
in all levels of education no later than 2015 3.2  Share of women in wage employment in the 
non-agricultural sector
3.3  Proportion of seats held by women in national 
parliament
Goal 4: Reduce child mortality
Target 4.A: Reduce by two-thirds, between 1990 4.1  Under-five mortality rate
and 2015, the under-five mortality rate 4.2  Infant mortality rate
4.3  Proportion of 1 year-old children immunised 
against measles
Goal 5: Improve maternal health
Target 5.A: Reduce by three quarters, between 5.1  Maternal mortality ratio
1990 and 2015, the maternal mortality ratio 5.2  Proportion of births attended by skilled health 
personnel
Target 5.B: Achieve, by 2015, universal access to 5.3  Contraceptive prevalence rate 
reproductive health 5.4  Adolescent birth rate
5.5  Antenatal care coverage (at least one visit 
and at least four visits)
5.6  Unmet need for family planning

Target 8.B: Address the special needs of the least Official development assistance (ODA)
developed countries 8.1  Net ODA, total and to the least developed 
countries, as percentage of OECD/DAC 
Includes: tariff and quota free access for the donors’ gross national income
least developed countries’ exports; enhanced 8.2  Proportion of total bilateral, sector-allocable 
programme of debt relief for heavily indebted ODA of OECD/DAC donors to basic social 
poor countries (HIPC) and cancellation of official services (basic education, primary health 
bilateral debt; and more generous ODA for care, nutrition, safe water and sanitation)
countries committed to poverty reduction 8.3  Proportion of bilateral official development 
assistance of OECD/DAC donors that is 
untied
8.4  ODA received in landlocked developing 
countries as a proportion of their gross 
national incomes
8.5  ODA received in small island developing 
States as a proportion of their gross national 
incomes
Target 8.C: Address the special needs of Market access
landlocked developing countries and small island 8.6  Proportion of total developed country 
developing States (through the Programme of imports (by value and excluding arms) from 
Action for the Sustainable Development of Small developing countries and least developed 
Island Developing States and the outcome of the countries, admitted free of duty
twenty-second special session of the General 8.7  Average tariffs imposed by developed 
Assembly) countries on agricultural products and textiles 
and clothing from developing countries
8.8  Agricultural support estimate for OECD 
countries as a percentage of their gross 
domestic product
8.9  Proportion of ODA provided to help build trade 
capacity
Target 8.D: Deal comprehensively with the debt Debt sustainability
problems of developing countries through national 8.10  Total number of countries that have reached 
and international measures in order to make debt their HIPC decision points and number that 
sustainable in the long term have reached their HIPC completion points 
(cumulative)
8.11  Debt relief committed under HIPC and MDRI 
Initiatives
8.12  Debt service as a percentage of exports of 
goods and services
Target 8.E: In cooperation with pharmaceutical 8.13  Proportion of population with access to 
companies, provide access to affordable essential affordable essential drugs on a sustainable 
drugs in developing countries basis
Target 8.F: In cooperation with the private sector, 8.14  Telephone lines per 100 population 
make available the benefits of new technologies, 8.15  Cellular subscribers per 100 population
especially information and communications 8.16  Internet users per 100 population
The Millennium Development Goals and targets come from the Millennium Declaration, signed by 189 countries, including 
147 heads of State and Government, in September 2000 (http://www.un.org/millennium/declaration/ares552e.htm) and 
from further agreement by member states at the 2005 World Summit (Resolution adopted by the General Assembly -  
A/RES/60/1, http://www.un.org/Docs/journal/asp/ws.asp?m=A/RES/60/1). The goals and targets are interrelated and 
should be seen as a whole. They represent a partnership between the developed countries and the developing countries 
“to create an environment – at the national and global levels alike – which is conducive to development and the elimination 
of poverty”.
Bron: United Nations Millennium Development Goals Indicators, January 2008 (http://mdgs.un.org/unsd/mdg/).

Door de Adviesraad Internationale Vraagstukken uitgebrachte adviezen*
1 EUROPA INCLUSIEF, oktober 1997 
2 CONVENTIONELE WAPENBEHEERSING: dringende noodzaak, beperkte mogelijkheden, april 1998 
3 DE DOODSTRAF EN DE RECHTEN VAN DE MENS; recente ontwikkelingen, april 1998 
4 UNIVERSALITEIT VAN DE RECHTEN VAN DE MENS EN CULTURELE VERSCHEIDENHEID, juni 1998 
5 EUROPA INCLUSIEF II, november 1998 
6 HUMANITAIRE HULP: naar een nieuwe begrenzing, november 1998 
7 COMMENTAAR OP DE CRITERIA VOOR STRUCTURELE BILATERALE HULP, november 1998 
8 ASIELINFORMATIE EN DE EUROPESE UNIE, juli 1999
9 NAAR RUSTIGER VAARWATER: een advies over betrekkingen tussen Turkije en de Europese Unie, juli 1999
10 DE ONTWIKKELINGEN IN DE INTERNATIONALE VEILIGHEIDSSITUATIE IN DE JAREN NEGENTIG:
van onveilige zekerheid naar onzekere veiligheid, september 1999
11 HET FUNCTIONEREN VAN DE VN-COMMISSIE VOOR DE RECHTEN VAN DE MENS, september 1999
12 DE IGC 2000 EN DAARNA: op weg naar een Europese Unie van dertig lidstaten, januari 2000
13 HUMANITAIRE INTERVENTIE, april 2000**
14 ENKELE LESSEN UIT DE FINANCIËLE CRISES VAN 1997 EN 1998, mei 2000
15 EEN EUROPEES HANDVEST VOOR GRONDRECHTEN?, mei 2000
16
DEFENSIE-ONDERZOEK EN PARLEMENTAIRE CONTROLE, december 2000
17 DE WORSTELING VAN AFRIKA: veiligheid, stabiliteit en ontwikkeling, januari 2001
18 GEWELD TEGEN VROUWEN: enkele rechtsontwikkelingen, februari 2001
19 EEN GELAAGD EUROPA: de verhouding tussen de Europese Unie en subnationale overheden, april 2001
20 EUROPESE MILITAIR-INDUSTRIËLE SAMENWERKING, mei 2001
21 REGISTRATIE VAN GEMEENSCHAPPEN OP HET GEBIED VAN GODSDIENST OF OVERTUIGING, juni 2001
22 DE WERELDCONFERENTIE TEGEN RACISME EN DE PROBLEMATIEK VAN RECHTSHERSTEL, juni 2001
23 COMMENTAAR OP DE NOTITIE MENSENRECHTEN 2001, september 2001
24 EEN CONVENTIE OF EEN CONVENTIONELE VOORBEREIDING: de Europese Unie en de IGC 2004,
november 2001
25 INTEGRATIE VAN GENDERGELIJKHEID: een zaak van verantwoordelijkheid, inzet en kwaliteit, januari 2002
26 NEDERLAND EN DE ORGANISATIE VOOR VEILIGHEID EN SAMENWERKING IN EUROPA IN 2003: 
rol en richting, mei 2002
27 EEN BRUG TUSSEN BURGERS EN BRUSSEL: naar meer legitimiteit en slagvaardigheid voor 
de Europese Unie, mei 2002
28 DE AMERIKAANSE PLANNEN VOOR RAKETVERDEDIGING NADER BEKEKEN: voors en tegens van 
bouwen aan onkwetsbaarheid, augustus 2002
29 PRO–POOR GROWTH IN DE BILATERALE PARTNERLANDEN IN SUB–SAHARA AFRIKA: een analyse van 
strategieën tegen armoede, januari 2003
30 EEN MENSENRECHTENBENADERING VAN ONTWIKKELINGSSAMENWERKING, april 2003
31 MILITAIRE SAMENWERKING IN EUROPA: mogelijkheden en beperkingen, april 2003
32 Vervolgadvies EEN BRUG TUSSEN BURGERS EN BRUSSEL: naar meer legitimiteit en 
slagvaardigheid voor de Europese Unie, april 2003
33 DE RAAD VAN EUROPA: minder en (nog) beter, oktober 2003

Door de Adviesraad Internationale Vraagstukken uitgebrachte briefadviezen
1 Briefadvies UITBREIDING EUROPESE UNIE, december 1997
2 Briefadvies VN-COMITÉ TEGEN FOLTERING, juli 1999
3 Briefadvies HANDVEST GRONDRECHTEN, november 2000
4 Briefadvies OVER DE TOEKOMST VAN DE EUROPESE UNIE, november 2001
5 Briefadvies NEDERLANDS VOORZITTERSCHAP EU 2004, mei 2003****
6 Briefadvies RESULTAAT CONVENTIE, augustus 2003
7 Briefadvies ‘VAN BINNENGRENZEN NAAR BUITENGRENZEN - ook voor een volwaardig
Europees asiel- en migratiebeleid in 2009’, maart 2004
8 Briefadvies ‘DE ONTWERP-DECLARATIE INZAKE DE RECHTEN VAN INHEEMSE VOLKEN. 
Van impasse naar doorbraak?’, september 2004
9 Briefadvies ‘REACTIE OP HET SACHS-RAPPORT: Hoe halen wij de Millennium Doelen?’, april 2005
10 Briefadvies DE EU EN DE BAND MET DE NEDERLANDSE BURGER, december 2005
11 Briefadvies TERRORISMEBESTRIJDING IN EUROPEES EN INTERNATIONAAL PERSPECTIEF,
interim-advies over het folterverbod, december 2005
12 Briefadvies REACTIE OP DE MENSENRECHTENSTRATEGIE 2007, november 2007
13 Briefadvies EEN OMBUDSMAN VOOR ONTWIKKELINGSSAMENWERKING, december 2007
14 Briefadvies KLIMAATVERANDERING EN VEILIGHEID, januari 2009
15 Briefadvies OOSTELIJK PARTNERSCHAP, februari 2009
16 Briefadvies ONTWIKKELINGSSAMENWERKING: Nut en noodzaak van draagvlak, mei 2009
**** Gezamenlijk briefadvies van de Adviesraad Internationale Vraagstukken (AIV) en de Adviescommissie voor
Vreemdelingenzaken (ACVZ).

