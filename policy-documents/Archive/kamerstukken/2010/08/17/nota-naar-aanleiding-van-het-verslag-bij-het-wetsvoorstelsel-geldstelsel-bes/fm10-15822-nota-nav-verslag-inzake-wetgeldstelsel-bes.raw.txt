32 217 Regels met betrekking tot het geldstelsel van de openbare lichamen 
Bonaire, Sint Eustatius en Saba, alsmede enige voorzieningen van 
overgangsrechtelijke aard (Wet geldstelsel BES) 
 
 
 
 
NOTA NAAR AANLEIDING VAN HET VERSLAG 
 
 
 De regering heeft met belangstelling kennisgenomen van het door de vaste com-
missie voor Nederlands-Antilliaanse en Arubaanse Zaken over het wetsvoorstel uit-
gebrachte verslag. Het verheugt de regering dat de vaste commissie, onder het 
voorbehoud dat de gestelde vragen tijdig zullen worden beantwoord, de behandeling 
van het wetsvoorstel voldoende voorbereid acht. In deze nota geef ik mede namens 
de staatssecretaris van Binnenlandse Zaken en Koninkrijksrelaties antwoord op de in 
het verslag gestelde vragen. Bij de beantwoording is de volgorde van het verslag 
aangehouden. 
 
 De leden van de SP-fractie onderschrijven de noodzaak om bij de staatkundige 
verandering voor een andere munteenheid te kiezen en stellen dat vooral op econo-
mische gronden voor de Amerikaanse dollar is gekozen. Economische argumenten 
hebben inderdaad een belangrijke rol gespeeld bij de keuze voor de dollar. Meer dan 
65% van de handel van de eilanden (Bonaire 67,5%, bovenwindse eilanden: 85,7%) 
vindt plaats met landen die de dollar of een aan de dollar gekoppelde munteenheid 
hebben. Ook komt het grootste deel van de toeristen uit het dollargebied. Een keuze 
voor de euro zou de bestaande handelsrelaties en toerismestromen verstoren. Bij 
behoud van de Nederlands-Antilliaanse gulden zouden de transactiekosten als ge-
volg van de aanwezigheid van twee valuta (de Nederlands-Antilliaanse gulden en de 
dollar) in het betalingsverkeer hebben voortbestaan. Naast deze overwegingen van 
economische aard speelde in de afweging van de regering ook een belangrijke rol 
dat het de uitdrukkelijke wens van Bonaire, Sint Eustatius en Saba was dat de dollar 
het nieuwe wettige betaalmiddel op de eilanden zou worden. 
 
 De leden aan het woord vragen of de regering kan toelichten waarom niet voor één 
geldstelsel voor het gehele Caribische deel van het Koninkrijk is gekozen. In reactie 
hierop moet er allereerst op worden gewezen dat de Nederlandse Antillen en Aruba 
(na de staatkundige verandering: Aruba, Curaçao en Sint Maarten) autonomie heb-
ben ten aanzien van hun monetaire beleid. Het staat de landen vrij hun geldstelsels 
naar eigen inzicht in te richten. Voor 1986 was er sprake van één geldstelsel. Bij het 
ingaan van de status aparte heeft Aruba gekozen voor een eigen centrale bank en 
een eigen munt, de Arubaanse florin. De Arubaanse florin heeft overigens dezelfde 
vaste wisselkoers met de Amerikaanse dollar als de Nederlands-Antilliaanse gulden 
(NAf. / Afl. 1,79 = $ 1,00). 
 
 Nu ook de overige vijf Antilliaanse eilanden het Nederlands-Antilliaanse staatsver-
band zullen verlaten en het land Nederlandse Antillen wordt opgeheven, staan Cura-
çao, Sint Maarten en – wat betreft Bonaire, Sint Eustatius en Saba – Nederland voor 
een nieuwe keuze. Curaçao en Sint Maarten kiezen voor een gezamenlijke centrale 
bank en een gezamenlijke munt. Om de redenen die zijn uiteengezet in de memorie 
van toelichting bij het wetsvoorstel, heeft Nederland er voor gekozen om voor de drie 
1
 

Nederlands-Antilliaanse guldens is dus niet opportuun. Wel zal De Nederlandsche 
Bank afspraken maken met de Bank van de Nederlandse Antillen over het afstorten 
van in het kader van de invoering van de Amerikaanse dollar op Bonaire, Sint Eusta-
tius en Saba ingenomen Nederlands-Antilliaanse guldens. 
 
 De leden van de SP-fractie verzoeken de regering verder om een toelichting inza-
ke de uitvoering van de motie Leerdam c.s.. Zoals de staatssecretaris van Binnen-
landse Zaken en Koninkrijksrelaties in haar reactie op de motie al aangaf, is het 
prijsbeleid een competentie van de eilandgebieden. Het eilandgebied Bonaire heeft 
recent een eilandbesluit genomen dat dubbel prijzen (met gebruikmaking van de 
officiële wisselkoers van NAf. 1,79 = $ 1,00) verplicht stelt vanaf 1 augustus 2010 tot 
1 juli 2011. Dit eilandbesluit is met ambtelijke ondersteuning uit Nederland tot stand 
gekomen. Saba en Sint Eustatius zijn voornemens om spoedig eveneens een ei-
landbesluit te nemen dat dubbel prijzen verplicht stelt voor een vergelijkbare periode. 
 
 Naast bovengenoemde maatregelen gaan de eilandgebieden Bonaire, Sint Eusta-
tius en Saba ook prijsvergelijkingen publiceren. Doel hiervan is, evenals bij het dub-
bel prijzen, het vergroten van de prijstransparantie voor consumenten. De prijsverge-
lijkingen zullen worden opgesteld aan de hand van de in opdracht van het Ministerie 
van Financiën door de Nederlandse Consumentenbond opgestelde "NAf./dollar mo-
nitor". Deze stelt, evenals in 2002 de euromonitor, de consument in staat om de prij-
zen van goederen en diensten over de tijd te vergelijken. De burgers van Bonaire, 
Sint Eustatius en Saba kunnen daardoor op eenvoudige wijze nagaan of er bedrijven 
zijn die de introductie van de Amerikaanse dollar aangrijpen om onterechte prijsver-
hogingen door te voeren. 
 
 Verwijzend naar een artikel in de Daily Herald van 18 juni 2010, vragen de leden 
van meergenoemde fractie wat de gevolgen kunnen zijn van het feit dat de oppositie 
in Curaçao niets ziet in een gezamenlijke centrale bank, omdat het Sint Maarten aan 
budgettaire discipline zou ontbreken. De Nederlandse regering heeft geen signalen 
ontvangen dat van een gezamenlijke centrale bank van Curaçao en Sint Maarten 
zou worden afgezien. Beide landen hebben principeafspraken gemaakt over een 
gezamenlijke centrale bank. In een gezamenlijke commissie wordt gewerkt aan de 
uitwerking van deze afspraken in een Bankstatuut. Ik zie dan ook geen aanleiding 
om te speculeren over de mogelijke gevolgen van het niet tot stand komen van een 
gezamenlijke centrale bank. 
 
 De leden aan het woord merken op dat de administrative building op Sint Maarten 
nog niet in gebruik schijnt te zijn, omdat er geen geld zou zijn om het gebouw in te 
richten. Zij vraagt de regering of het klopt dat men zich op Sint Maarten afvraagt hoe 
de (benodigde) extra ambtenaren (in plaats van die op Curaçao) kunnen worden be-
taald, en of dit volgens de regering terecht is. In antwoord op deze vraag verwijs ik 
naar de brief van de staatssecretaris van Binnenlandse Zaken en Koninkrijksrelaties 
aan de Eerste en Tweede Kamer van 5 juli 2010, waarin zij verslag doet van haar 
1
dienstreis in juni 2010. Bij deze brief heeft de staatssecretaris tevens het toetsings-
rapport van de commissie van deskundigen en het advies van het aangevuld presi-
dium van de V-RTC aangeboden. Zoals bekend, is bij de start RTC van november 
2005 afgesproken dat Curaçao en Sint Maarten een nieuwe status als land verkrij-
                                                 
1
 Kamerstukken II 2009/10, 31 568, nr. 74. 
3
 

een brede maatschappelijke discussie zal worden gehouden. Anders gezegd, het 
fiscale stelsel voor het nieuwe land Curaçao zal pas na deze brede maatschappelijke 
discussie gereed kunnen worden gemaakt. Op dit moment is mij niet bekend, wan-
neer deze brede maatschappelijke discussie zal worden afgerond, op welke wijze de 
resultaten van deze discussie zullen worden verwerkt en op welke termijn het uitge-
werkte conceptuele kader in wetgeving aan de eilandsraad van Curaçao zal worden 
voorgelegd. 
 
 Navraag naar aanleiding van een gelijkluidende vraag van de leden van dezelfde 
fractie in het kader van de eerdergenoemde Rijkswet financieel toezicht leert dat 
ondanks het voorgaande in zowel Curaçao als Sint Maarten het voornemen bestaat 
om vanaf de transitiedatum vooralsnog het huidige fiscale stelsel van de Nederland-
se Antillen voort te zetten. Dit doet niets af aan het streven van de beide toekomstige 
landen om te zijner tijd een modernisering van het fiscale stelsel door te voeren, 
waarbij het nieuwe stelsel in ieder geval voldoende middelen op zal moeten brengen 
om de overheidsuitgaven te kunnen dekken. 
 
 De leden van de GroenLinks-fractie vragen de regering om aan te geven welke 
financiële risico’s de koersdalingen van de euro ten opzichte van de dollar met zich 
meebrengen voor de begrotingen van de openbare lichamen. Zij willen graag weten 
of er voorzieningen zijn getroffen om de eventuele risico’s te beperken. In antwoord 
hierop merk ik op dat koersdalingen van de euro ten opzichte van de dollar geen in-
vloed hebben op de omvang van de begrotingen van de openbare lichamen. Neder-
land neemt het wisselkoersrisico als gevolg van de keuze voor de dollar op zich.  
 
 Nederland zal op de eilanden zowel bedragen innen (belastingen en premies) als 
bedragen uitkeren. Doordat de inkomsten en uitgaven niet op hetzelfde moment 
binnenkomen en doordat Nederland via de rijksbegroting een additionele bijdrage 
levert in de vorm van de vrije uitkering, ontstaat er voor Nederland een wisselkoers-
risico. Het gaat echter om zodanig kleine bedragen, dat de effecten in de context van 
de totale rijksbegroting verwaarloosbaar zijn. Bovendien dient te worden bedacht dat 
deze effecten zowel positief als negatief kunnen zijn.  
 
 Voor de eilanden zou het veel grotere consequenties hebben, wanneer – door uit 
te gaan van eurobedragen in plaats van dollarbedragen – het wisselkoersrisico ge-
heel of ten dele bij hen wordt neergelegd. Hun inkomsten zouden dan per jaar sterk 
kunnen fluctueren. Dit maakt het voeren van een gedegen begrotingsbeleid moeilijk 
of zelfs onmogelijk. Evenzeer zou de betaling (in dollars) van in eurobedragen vast-
gestelde salarissen en uitkeringen in eurobedragen een onwenselijk koersrisico 
neerleggen bij individuele burgers.  
 
 
DE MINISTER VAN FINANCIËN, 
 
 
 
 
5
 

