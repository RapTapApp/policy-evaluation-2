32 500 IV  Vaststelling van de begrotingsstaat van Koninkrijksrelaties (IV) voor het jaar 2011 
 
Nr.   Verslag houdende een lijst van vragen 
         Vastgesteld…november 2010 
 
 
De vaste commissie voor Koninkrijksrelaties 1), belast met het voorbereidend onderzoek van dit 
wetsvoorstel, heeft de eer verslag uit te brengen in de vorm van een lijst van vragen. 
De door de regering gegeven antwoorden zijn hierbij afgedrukt. 
 
 
De fungerend voorzitter van de commissie, 
Van Beek 
 
De griffier van de commissie, 
De Gier 
 
 
 
 
Nr Vraag Blz
van tot
 
 
1 In hoeverre vindt er vanuit het ministerie van BZK controle plaats op de juiste besteding 0
van gelden door Antilliaanse MedeFinancierings Organisatie (AMFO) aan projecten op de 
verschillende eilanden? 
 
Antwoord 
Er is een Raad van Toezicht waarvan de leden worden benoemd door de Minister van 
Binnenlandse Zaken en Koninkrijksrelaties. Deze Raad van Toezicht benoemt ondermeer 
de externe registeraccountant en keurt de jaarrekeningen goed . Jaarlijks vindt er een 
onafhankelijke accountantscontrole plaats bij AMFO. Dit heeft geleid tot goedkeurende 
verklaringen. Vorig jaar is de wijze waarop de accountantscontrole plaatsvindt getoetst 
door de Rijksauditdienst. 
0
2 Zijn er klachten bekend over het functioneren van de AMFO? Waaruit bestaan deze 
klachten en hoe worden deze opgepakt?  
 
Antwoord 
In de afgelopen jaren zijn er twee klachten bekend geworden betreffende onvolkomenheden 
bij non-gouvernementele organisaties die via AMFO gefinancierd werden. De procedures 
worden door de non-gouvernementele organisaties als ingewikkeld ervaren. Dat is mede te 
wijten aan de spanning die er altijd bestaat tussen het waarborgen van doelmatigheid en 
Antwoorden KR  1/19 

Antwoord 
Binnen de nieuwe staatkundige structuur is geen toezicht door Nederland op de 
rechtshandhaving geregeld. In een viertal rijkswetten is wel geregeld dat op het terrein van 
de rechtspleging en -handhaving samengewerkt wordt tussen Curaçao, Sint Maarten 
en Nederland voor wat betreft de BES-eilanden, en ook met Aruba voor wat betreft het 
Gemeenschappelijk Hof van Justitie. Er is onder meer een gezamenlijke Raad voor de 
Rechtshandhaving ingesteld die toezicht houdt op de rechtshandhavingsketen in Curaçao, 
Sint Maarten en de BES-eilanden. Het is niet in strijd met deze samenwerking dat de landen 
zelf een regeling treffen met betrekking tot de vervolging van politieke ambtsdragers. 
7 Op welke wijze stimuleert Nederland in het kader van de rechtshandhaving spoedige 0
invoering van het Wetboek van Strafrecht en het Wetboek van Strafvordering in de nieuwe 
landen Curaçao en Sint Maarten? 
 
Antwoord 
Nederland financiert technische bijstand, die ondersteuning biedt bij de ontwikkeling en de 
parlementaire behandeling van de herziening van de Wetboek van Strafrecht en het 
Wetboek van Strafvordering van Aruba, Curaçao en Sint Maarten. Daarnaast hebben mijn 
ambtvoorgangers bij diverse gelegenheden aangedrongen op snelle invoering van beide 
wetboeken. Ook ik zal tijdens mijn eerst volgende overleg met de ministers van Justitie van 
Aruba, Curaçao en Sint Maarten wijzen op het grote belang van invoering van deze 
wetgeving, niet in de laatste plaats met het oog op de bestrijding van de georganiseerde 
criminaliteit. 
8 Valt de reclassering ook onder het toezicht van de rechtshandhaving? Zo ja, hoe is de 0
reclassering op Sint Maarten gefinancierd? Functioneert deze instelling thans naar behoren? 
 
Antwoord 
De Raad voor de Rechtshandhaving is mede belast met de inspectie van de reclassering.  
De reclassering van Sint Maarten wordt gefinancierd door het land zelf.  
Afgaande op de bevindingen van de Commissie van deskundigen, die afgelopen jaar de 
overheidsapparaten van Sint Maarten getoetst heeft, zijn er op dit moment geen 
aanwijzingen dat deze instelling niet naar behoren functioneert.  
9 Hoe wordt - formeel en qua timing - het regeerakkoord in deze begroting verwerkt? Hoe 0
wordt een zorgvuldige en integrale beoordeling van de begroting Koninkrijksrelaties 2011 
door de Tweede Kamer gewaarborgd? 
 
Antwoord 
Het regeerakkoord heeft geen beleidsmatige en financiële consequenties voor de begroting 
2011. Een zorgvuldige en integrale beoordeling door de Kamer is op basis van deze 
begroting mogelijk. 
10 Op welke wijze moet de positie van Rijksvertegenwoordiger worden ingevuld om de 0
Regionale Service Centra aan te sturen en de implementatiefase adequaat te kunnen 
voltooien? 
 
Antwoord 
De Rijksdienst Caribisch Nederland (RCN, voorheen bekend als Regionaal Service 
Centrum) levert de ministeries verschillende diensten op het gebied van huisvesting, ICT, 
P&O en financiële administratie. De Rijksvertegenwoordiger is ook afnemer van die 
diensten.  
De RCN houdt zich niet bezig met beleidsinhoudelijke vraagstukken van de 
Antwoorden KR  3/19 

en hoe worden de behaalde winsten besteed? 
 
Antwoord 
Ja, in juli van dit jaar werd duidelijk dat Curaçao de oplevering van het project “Duurzame 
economische ontwikkeling Curaçao” – als onderdeel van het Sociaal Economisch Initiatief 
(SEI) – tot oktober 2011 heeft uitgesteld. De visie op de Isla maakt onderdeel uit van dit 
project. Per brief van 5 oktober 2010 is Curaçao verzocht om uiterlijk 1 december 2010 met 
een visie te komen.  
Wat betreft de geldende milieunormen heeft Curaçao meermalen aangegeven dat het deze 
normen zal handhaven. Dit wordt ondersteund met een vonnis van de rechter. Handhaving 
vindt plaats op basis van de jaargemiddelde SO2 concentraties op het meetpunt Beth 
Chaim.  
Ten aanzien van de analyse over de meetgegevens ben ik – vanwege de autonome 
verantwoordelijkheid van Curaçao op dit beleidsterrein – niet bevoegd die te geven. Dit 
geldt tevens voor de winstcijfers van de raffinaderij op Curaçao evenals voor de besteding 
van de winst. Daarom zal ik deze vragen doorgeleiden naar de regering van Curaçao.  
15 Hoeveel kwartiermakers zijn er voor de transitiedatum naar de BES eilanden gestuurd om 5
de overgang naar de nieuwe status voor te bereiden? 
 
Antwoord 
Voor de transitiedatum zijn er ongeveer 30 kwartiermakers naar de BES gestuurd.  
16 In hoeverre zal het aantal kwartiermakers op de BES eilanden de komende periode 5
verminderd worden? 
 
Antwoord 
Enkele kwartiermakers zijn al in een eerder stadium teruggekeerd naar Nederland. 
Daarnaast ronden diverse kwartiermakers hun opdracht momenteel af om eveneens naar 
Nederland terug te keren. Dat zal zich in 2011 voortzetten. Dit past binnen het 
gezamenlijke doel van de ministeries om zoveel mogelijk te werken met lokaal personeel. 
17 Hoe wil het kabinet de toegenomen effectiviteit van de publieke dienstverlening en het 5
vrijwaren van criminele invloeden gaan meten? 
 
Antwoord 
Zie antwoord op vraag 46. 
18 Hoe vult de minister van BZK zijn rol in voor de BES eilanden bij kwesties die meer 5
ministeries raken?  
 
 Antwoord 
De minister van BZK heeft geen andere verantwoordelijkheid voor de BES-eilanden dan 
voor decentrale overheden in het Europese deel van Nederland. De minister van BZK heeft 
een systeemverantwoordelijkheid voor de bestuurlijke en financiële verhouding ten aanzien 
van de BES-eilanden op grond van de Wet Openbare Lichamen Bonaire, Sint Eustatius en 
Saba (WolBES) en de Wet Financiën Openbare Lichamen Bonaire Sint Eustatius en Saba 
(FinBES). Concreet betekent dit bijvoorbeeld dat indien wetgeving of beleid van een 
minister financiële gevolgen heeft voor de openbare lichamen de betreffende minister deze 
financiële consequenties moet aangeven en antwoord moet geven op de vraag hoe het 
openbaar lichaam deze kosten moet opvangen. Over deze beleidsvoornemens dient het 
Antwoorden KR  5/19 

De eerste fase, het organiseren van diverse symposia in Nederland, Curaçao en Aruba is 
bijna afgerond. Een symposium op Sint Maarten zal naar alle waarschijnlijkheid begin 
januari 2011plaatsvinden. Momenteel wordt gewerkt aan een analyse van de huidige 
knelpunten, mede op basis van bestaande documenten en later een consultatieronde. Over 
deze eerste analyse zal de Kamer begin volgend jaar worden geïnformeerd. 
 
23 Welke instanties worden betrokken bij de uitgebreide consultatieronde voorafgaand aan de 6
formulering van de nieuwe visie op de toekomst van het Koninkrijk? 
 
Antwoord 
De belangrijkste stakeholders op het terrein van Koninkrijksrelaties (in alle delen van het 
Koninkrijk) zullen worden betrokken bij het opstellen. Gedacht wordt aan bijvoorbeeld 
stakeholders op het gebied van politiek/bestuur (zoals de Eerste en Tweede Kamer), 
wetenschap, belangengroeperingen, media, etc. Maar ook ‘out of the box’ denkers die in 
staat zijn met een frisse blik naar de toekomst van het Koninkrijk te kijken.  
24 Wat is de stand van zaken van de toepassing van de AMvRB “Waarborging plannen van 6
aanpak landstaken Curaçao en Sint Maarten”? Bij welke landstaken heeft het kabinet nog 
zorgen? Is het mogelijk dat de looptijd van de uitvoering van de plannen van aanpak die in 
beginsel twee jaar is, wordt verlengd? Zo ja, wat is de maximale verlenging? 
 
Antwoord 
Deze samenwerkingsregeling is van toepassing op de diensten en taken waarvoor plannen 
van aanpak zijn benoemd en bekrachtigd tijdens de Slot Ronde Tafel Conferentie van 9 
september j.l. Het betreft dezelfde diensten en taken zoals beschreven in de brief aan uw 
Kamer van de staatssecretaris van Binnenlandse Zaken en Konikrijksrelaties van 1 
september j.l. (TK 31954, nr. 31). 
Ik verwacht zeer binnenkort aan de RMR de instellingsbesluiten van de 
voortgangscommissies voor Curaçao en Sint Maarten voor te kunnen leggen zodat de 
werkwijze als beschreven in de samenwerkingsregeling formeel van start kan gaan. Ik heb, 
nog geen maand na de transitiedatum, geen reden om een ander oordeel te hebben ten 
aanzien van de uitvoering van landstaken, dan dat er was ten tijde van de Slot ronde Tafel 
Conferentie. 
Indien de looptijd van de uitvoering van een plan van aanpak meer dan twee jaar zal gaan 
duren, en dat is niet op voorhand uitgesloten, dan ga ik ervan uit dat ook de werkingsduur 
van de samenwerkingsregeling, met twee jaar wordt verlengd. Daartoe kan in beginsel 
iedere twee jaar opnieuw worden besloten. 
 
25 Kan het kabinet duidelijkheid geven over de wijze waarop de landsregering zich inspant om 6
de zorgwekkende financiële situatie van Aruba te verbeteren? Op welke termijn moeten 
binnen deze aanpak welke doelen zijn gerealiseerd? Welke consequenties heeft een 
eventueel falend beleid voor Aruba en het Koninkrijk? 
 
Antwoord 
e
Volgens de Centrale Bank van Aruba bedroeg de staatsschuld van Aruba in het 1 kwartaal 
2010 49,9% van het BBP. Hiervan is 53,5% binnenlandse schuld en 46,5% buitenlandse 
e
schuld. De 49,9% is een forse stijging ten opzichte van het 1 kwartaal van 2008, toen de 
staatsschuld 42,5% bedroeg. De hoogte van de staatsschuld van Aruba is echter 
internationaal gezien niet erg hoog te noemen. De snelle toename, als gevolg van fors 
Antwoorden KR  7/19 

door het RST maar door de korpsen kunnen worden uitgevoerd, waarbij door middel van de 
GVP personeel en materieel ter beschikking worden gesteld, is afhankelijk van het oordeel 
over het functioneren van de korpsen. Dat oordeel zal conform arikel 57a van de Rijkswet 
eind 2014 word gebaseerd op een toetsing aan hand van objctieve criteria die zijn 
vasgesteld door de Poitieke Suurgroep in juli 2010. 
Over de taken die aan de GVP worden opgedragen gedurende de tijd dat artikel 57a van de 
Rijkswet van toepassing is, wordt op afzienbare termijn besluitvorming voorzien. 
29 In hoeverre is het toegestaan dat Curaçao en Sint Maarten gedeelten van een begroting die 7
is goedgekeurd door het College Financieel Toezicht, in de praktijk niet uitvoeren? 
 
Antwoord 
Het College financieel toezicht (Cft) beoordeelt de hele begroting aan de hand van de 
normen zoals vastgelegd in artikel 15 van de Rijkswet financieel toezicht. Daarin staat 
onder meer dat Curaçao en Sint Maarten een sluitende gewone dienst moeten hebben. 
Indien een deel van de begroting vervolgens niet wordt uitgevoerd is de eerste vraag of dit 
de totstandkoming van de sluitende gewone dienst beïnvloedt. Is dat niet het geval dan staat 
het de Landsregering vrij om zulks te doen. Heeft het niet uitvoeren wel 
inkomensverlagende of uitgavenverhogende effecten, dan wederom staat het de 
Landsregering vrij dit te compenseren door elders binnen de begroting aanvullende 
inkomensverhogende dan wel uitgavenverlagende maatregelen te treffen.  
30 Welke mogelijkheden hebben het College Financieel Toezicht en de Rijksministerraad om 7
in te grijpen als Curaçao en Sint Maarten gedeelten van begrotingen die zijn goedgekeurd 
door het CFT, niet of onvoldoende uitvoeren? 
 
Antwoord 
Alleen indien het niet uitvoeren van een gedeelte van de begroting er toe leidt dat er een 
tekort ontstaat op de gewone dienst kan het Cft daarover aan de Rijksministerraad (RMR) 
rapporteren. Deze rapportage kan het Cft vergezeld doen gaan van een gemotiveerd advies 
tot het geven van een aanwijzing door de RMR. De RMR kan vervolgens besluiten per 
koninklijk besluit een aanwijzing te geven aan de desbetreffende Landsregering. 
31 Hoe ziet het kwaliteitstraject voor de ondersteuning aan de drie toekomstige politiekorpsen 7
eruit? Hoe wordt de kwaliteit van dit traject gemeten? 
 
Antwoord 
Dit kwaliteitstraject houdt in dat voor ieder van de drie nieuwe Caribische korpsen vijf 
implementatiemanagers ter beschikking worden gesteld. Voor de korpsen van de BES 
eilanden en Sint Maarten is dit reeds geëffectueerd, voor Curaçao lopen de 
selectieprocedures. De kwaliteit van dit traject valt deels te beoordelen aan de hand van de 
rapportages van de voortgangscommissies en de toetsing van de korpsen aan de hand van 
de criteria zoals bedoeld in artikel 57a van de Rijkswet. 
32 Wanneer wil de Commissie Financieel Toezicht uiterlijk haar rol op Curaçao en Sint 7
Maarten voltooien? 
 
Antwoord 
Vijf jaar nadat de Rijkswet in werking is getreden brengt een te benoemen 
evaluatiecommissie advies uit aan de RMR. Vervolgens beslist de RMR of het financieel 
toezicht voor één of beide Landen kan worden opgeheven. Is dat niet het geval dan zal het 
financieel toezicht telkens met drie jaar worden verlengd totdat de RMR besluit het toezicht 
op te heffen. 
Antwoorden KR  9/19 

benaming ‘Caribisch deel van het Koninkrijk’ gehanteerd, maar hier vallen ook Bonaire, 
Sint Eustatius en Saba onder. Overigens heeft Aruba al vanaf 1986 geen deel meer 
uitgemaakt van de Nederlandse Antillen. 
37 Blijft de begroting Koninkrijksrelaties (hoofdstuk IV) bestaan? Zo nee, waarom niet? Zo ja, 9
waarom?  
 
De begroting Koninkrijksrelaties staat vooralsnog niet ter discussie. Het Kabinet is van 
opvatting dat een afzonderlijke begroting bijdraagt tot een goede informatievoorziening aan 
de Kamer over de financiële en beleidsmatige opgave met betrekking tot het Koninkrijk. 
38 Zijn Aruba en de Nederlandse Antillen hun financiële verplichtingen voor 2009 met 9
betrekking tot de aanwezigheid van de Kustwacht op de eilanden nagekomen? 
 
Antwoord 
De Nederlandse Antillen is haar financiële verplichting voor 2009 met betrekking tot de 
Kustwacht nagekomen. Aruba heeft nog niet voldaan aan haar financiële verplichting voor 
2009. Aruba is hier recent wederom op aangesproken.  
39 Wat zijn de redenen om eraan te twijfelen of deugdelijk bestuur wel voldoende 9
gewaarborgd kan worden onder het regime van de AMvRB waarborging plannen van 
aanpak landstaken? 
 
Antwoord 
Deugdelijk bestuur omvat meer dan alleen de diensten en taken waarvoor op grond van de 
samenwerkingsregeling een plan van aanpak is opgesteld en waarvoor het regime van de 
samenwerkingsregeling geldt. Zouden zich ernstige problemen voordoen bij een dienst of 
instelling die niet onder het regime van de samenwerkingregeling valt, dan zal afhankelijk 
van de concrete situatie, door de Koninkrijksregering moeten worden bezien op welke 
wijze dient te worden ingegrepen. 
40 In hoeverre is de kans aanwezig dat het Koninkrijk ingevolge artikel 51 van het Statuut 9
ingrijpt op Curaçao en/of Sint Maarten omdat deugdelijk bestuur onder het regime van de 
AMvRB waarborging plannen van aanpak landstaken niet kan worden gegarandeerd? 
 
Antwoord 
Er is zo kort na de transitie, nog geen enkele praktische evaring opgedaan met het toepassen 
van het regime van de genoemde samenwerkingsregeling. In een dergelijke situatie is het 
weinig zinvol te speculeren op de kans dat de Koninkrijksregering besluit tot toepassing 
van artikel 51 van het Statuut.    
41 Hoe kan voorkomen worden dat het beleid voor de BES eilanden versnipperd wordt nu 9
respectievelijke Nederlandse bewindspersonen verantwoordelijk zijn voor hun 
beleidsterreinen op de BES eilanden? 
 
Antwoord 
Er is een ambtelijk interdepartementaal overleg waar ministeries kwesties met elkaar 
kunnen bespreken die meerdere ministeries aangaan. Binnen de Rijksdienst Caribisch 
Nederland (RCN) wordt ook lokaal door ministeries nauw samengewerkt. Bovendien kan 
de Rijksvertegenwoordiger waar nodig de interdepartementale afstemming bevorderen. 
42 Hoe is de verhoging van de ontvangsten Waarborgfunctie, genoemd in de tabel, te 10
verklaren?  
 
Antwoorden KR  11/19 

De verschillende ministers informeren de Kamer over (de effectiviteit van) het door hen 
gevoerde beleid op de BES-eilanden via de begrotingsverantwoording. Mocht er een 
vermoeden bestaan over criminele invloeden op de overheid op de BES-eilanden, dan is het 
de taak van het Openbaar Ministerie om hier onderzoek naar te doen. 
47 Op welke wijze is een goed functionerend machtsevenwicht op de eilanden binnen de 12
nieuwe staatkundige verhoudingen beter gegarandeerd dan voorheen? 
 
Antwoord 
Met de introductie van het dualisme wordt op eilandniveau de wetgevende macht 
nadrukkelijker gescheiden van de uitvoerende macht. Hierdoor kan de eilandraad op meer 
onafhankelijke wijze het eilandbestuur controleren. Daarnaast is de Rijksvertegenwoordiger 
uitgerust met instrumenten om evenwichtig en goed bestuur op de eilanden te waarborgen. 
48 In hoeverre boeken Curaçao en Sint Maarten, nu de dubbele bestuurslaag is afgeschaft, 12
vooruitgang bij het opbouwen van effectievere en efficiëntere overheidsorganisaties die in 
staat zijn tot betere publieke dienstverlening? 
 
Antwoord 
Beide nieuwe landen werken aan het werven van personeel voor de nieuwe organisaties. 
Omdat vele voormalige landsinstituties op Curaçao waren gevestigd is Curaçao daarmee 
ver gevorderd. Op Sint Maarten zijn voor zeven organisaties plannen van aanpak opgesteld, 
waarvan over de uitvoering de voortgangscommissie zal rapporteren. Via de 
samenwerkingsprogramma’s Institutionele Versterking en Bestuurskracht ondersteunt 
Nederland bij de verbetering van de kwaliteit van het overheidsapparaat.  
49 Kan meer inzicht gegeven worden in de situatie dat Nederland in aanvulling op de reguliere 12
schuldsanering schulden van Curaçao en Sint Maarten gesaneerd heeft die de eilanden op 
een later moment weer terug zullen moeten betalen? 
 
Antwoord 
De sanering van de schuldtitels is afgerond. Volgens de afspraken zou Nederland de 
schuldtitels saneren tot aan de rentelastnorm. Dit komt erop neer dat ca. 70% van de 
schuldtitels gesaneerd is. Op 10-10-2010 zijn alle nog uitstaande leningen juridisch 
eigendom van Nederland geworden. De reden hiervoor was gelijke behandeling van 
crediteuren. Als slechts 70% van de leningen juridisch door Nederland was overgenomen 
en de rest was verdeeld over Curaçao en St. Maarten zouden crediteuren ongelijk behandeld 
zijn. Doordat alle geldleningen over zijn gegaan naar Nederland, wordt meer betaald dan 
het vastgestelde plafond. Om dit te compenseren kreeg Nederland tegelijk een vordering op 
de nieuwe landen Curaçao (bijna NAf 1,7 miljard, ca. € 700 miljoen) en Sint Maarten (bijna 
NAf 300 miljoen, ca. € 120 miljoen). De nieuwe landen Curaçao en SXM hadden volgens 
het Rijksbesluit overname geldleningen 15 werkdagen na 10-10-2010 om het geld over te 
maken naar Nederland. Inmiddels is dit gebeurd. 
50 Kan een beter inzicht gegeven worden in de financiële situatie van Aruba, de 12
schuldopbouw van het eiland en de maatregelen die de Arubaanse regering heeft getroffen 
om te komen tot gezonde openbare financiën? 
 
Antwoord 
Zie antwoord op vraag 25. 
51 In hoeverre zijn de regering van Nederland en van Aruba ten aanzien van de openbare 12
financiën van Aruba bereid om te komen tot afspraken die overeenkomen met de afspraken 
die binnen de staatkundige hervorming gemaakt zijn met Curaçao en Sint Maarten, 
Antwoorden KR  13/19 

 
Antwoord 
De nieuwe landen Curaçao en Sint Maarten mogen alleen lenen voor uitgaven op de 
kapitaaldienst en zijn daarbij gebonden aan een rentelastnorm van maximaal 5%. Hieraan 
worden alle voorgenomen leningen getoetst door het Cft. Volgens de Rijkswet Financieel 
Toezicht zijn dus schulden die de rentelastnorm overschrijden onhoudbaar. 
57 In hoeverre is het verantwoord dat de verantwoordelijkheid van Nederland voor de 14
uitvoering van het programma inzake onderwijs en jongerenproblematiek na 2012 afloopt? 
Welke vorderingen worden er momenteel op dit terrein gemaakt?  
 
Antwoord 
In het kader van het staatkundig proces zijn afspraken gemaakt over de schuldsanering. Als 
gevolg hiervan en van de impuls voor de lokale economie die via het Sociaal Economisch 
Initiatief (SEI) gegeven wordt  en de maatregelen in het financieel beheer, moeten de 
nieuwe landen in het Koninkrijk op eigen benen kunnen staan. Onderdeel van deze 
afspraken is dat het samenwerkingsbeleid, waaronder ook het programma inzake onderwijs 
en jongerenproblematiek, per eind 2012 wordt stopgezet. De Kamer heeft ingestemd met 
deze afspraken. 
Ten aanzien van de vorderingen die op dit terrein worden gemaakt verwijs ik naar de 
toezeggingen van mijn ambtsvoorganger om de Tweede Kamer voor het einde 
van dit jaar te informeren over de resultaten van de Monitor van het Onderwijs en 
Jongerenprogramma (OJSP) en meer specifiek over de stand van zaken met betrekking tot 
de Sociale Vormingsplicht.  
58 Op welke knelpunten met betrekking tot de vreemdelingenketen op Aruba wordt precies 14
gedoeld? 
 
Antwoord 
Met ‘knelpunten’ wordt gedoeld op het feit dat het functioneren van de vreemdelingenketen 
als geheel nog verbetering behoeft. Het gaat dan bijvoorbeeld om de uitwisseling van 
informatie, door middel van structureel vreemdelingenketenoverleg en het koppelen van 
registratiesystemen. Maar ook om het optimaliseren van de werkprocessen en een nadere 
uitwerking van de taken en bevoegdheden van de betrokken organisaties in de 
vreemdelingenketen. 
59 Hoeveel vooruitgang is er geboekt bij het bereiken van de doelstellingen van het 14
programma Onderwijs en Jongeren? Wat zijn de (voorlopige) resultaten van het programma 
Onderwijs en Jongeren? Welke meetbare doelstellingen zijn gesteld voor de komende 
jaren? 
 
Antwoord 
Zie antwoord vraag 57.  De operationele doelstellingen en speerpunten van het Onderwijs 
en Jongerensamenwerkingsprogramma zijn vastgelegd in het programmadocument. In het 
kader van de Monitor  zijn deze doelstellingen uitgewerkt in indicatoren. Momenteel 
worden deze indicatoren gemeten door een onafhankelijke onderzoeker en worden er samen 
met Curaçao en Sint Maarten streefwaarden gesteld .  
60 Welk deel van de Subsidieregeling Stichting Ontwikkeling Nederlandse Antillen, zoals 14
vermeld op het Subsidieoverzicht Rijk 2010, nr. 1088 wordt aan apparaatskosten besteed? 
 
Antwoord 
In de begroting 2011 van de Stichting Ontwikkeling Nederlandse Antillen is een bedrag van 
Antwoorden KR  15/19 

de Algemene Maatregel van Rijksbestuur Plannen van Aanpak Waarborging Landstaken 
Curaçao en Sint Maarten door de voortgangscommissie één keer per drie maanden over de 
uitvoering van de plannen van aanpak worden gerapporteerd. Aangezien er ook een plan 
van aanpak is voor het Correctie- en Detentie Centrum Curaçao, wordt door de 
voortgangscommissie ook gerapporteerd over de voortgang van het verbetertraject.  
65 Waarom wordt het meerjarenprogramma 2006-2009 met Aruba verlengd? Hoeveel geld is 16
daarmee voor Nederland gemoeid? 
 
Antwoord 
In de brief aan de Voorzitter van de Tweede Kamer der Staten-Generaal van 5 juli jl 
(Kamerstuk 31568 nr. 74)  meldde mijn ambtsvoorganger dat zij op dinsdag 29 juni 
2010 met de Minister-president van Aruba een gezamenlijk besluit ondertekende, waarin de 
tijdelijke herbestemming van ruim Afl 80 miljoen van het Fondo Desaroyo Aruba (FDA) is 
geregeld. Op voorstel van de Arubaanse regering is er een nieuw meerjarenprogramma 
opgesteld. Daarin wordt op korte termijn voorrang gegeven aan een aantal projecten welke 
in hoofdzaak fysiek en infrastructureel van aard zijn. Om die te financieren, wordt een deel 
van het oorspronkelijke programma getemporiseerd en wordt voor twee al in uitvoering 
zijnde projecten door Aruba private financiering gezocht. Aruba zal er voor zorg dragen dat 
de uitvoering van het gehele oorspronkelijke programma in een later stadium alsnog zal 
plaatsvinden. De daarvoor oorspronkelijk bestemde gelden zullen later weer door Aruba in 
het FDA gestort worden. Van Nederlandse zijde zal dit niet leiden tot het doen van 
aanvullende stortingen in het FDA. 
66 Hoe is het mogelijk dat de financiële positie van Aruba de afgelopen periode verslechterd is 16
maar er tegelijkertijd sprake is van vrijgevallen schuldsaneringsmiddelen? 
 
 
Antwoord 
In de Arubadeal (afspraken tussen Nederland en Aruba d.d. mei 2000 inzake afbouw 
steunverlening, inclusief start FDA) is de afspraak neergelegd dat Aruba de beschikking 
krijgt over gereserveerde schuldsaneringsmiddelen, zodra het een sluitende landsbegroting 
bewerkstelligd heeft. Indien er geen sluitende landsbegroting zou zijn, zou 
Nederland bepalen waaraan de middelen worden besteed. Zo zijn de middelen 2007-
2009 uiteindelijk dus niet gebruikt voor schuldsanering, maar door Nederland geoormerkt 
voor het programma Rechtshandhaving II (National Security Plan) dat Aruba momenteel 
uitvoert. Dit programma wordt dus bekostigd uit gereserveerde middelen zoals neergelegd 
in de Arubadeal. De economische situatie van Aruba staat los van deze afspraken en de 
vrijgekomen schuldsaneringsmiddelen. 
67 Wat is de actuele stand van zaken van de veiligheid in de Bon Futuro gevangenis op 16
Curaçao? 
 
Antwoord 
De veiligheid in het Correctie- en Detentie Centrum Curaçao (CDCC) is sinds het 
ondertekenen van de samenwerkingsovereenkomst medio vorig jaar aanzienlijk verbeterd. 
Ik heb uw Kamer hier regelmatig over geïnformeerd (TK 31 568, nr. 71, TK 31 568, nr. 75 
en TK 31568, nr. 76). Er is een groot aantal maatregelen genomen die de veiligheid hebben 
vergroot, zoals het sluiten van de ringbeveiliging, het verbeteren van de toegangscontrole, 
de grote schoonmaakactie, het verbeteren van de hygiëne, het aanbrengen van verlichting 
en extra hekwerk, etc. Er is een Intern Bijstands Team opgeleid, dat zeer binnenkort in de 
inrichting aan het werk kan. Daarnaast wordt er momenteel veel geïnvesteerd in het 
functioneren van het middenkader binnen de inrichting. Zij zijn van cruciaal belang bij de 
aansturing van het personeel om de inrichting veiliger te maken.   
Onlangs heb ik besloten de inzet van executieve medewerkers van de Dienst Justitiële 
Inrichtingen (DJI) te verlengen om de behaalde resultaten te borgen. Er zijn momenteel 16 
Antwoorden KR  17/19 

geïnformeerd over het voornemen van Nederland bij te dragen aan de Dienstplicht Nieuwe 
Stijl van Aruba. 
71 Wat is de stand van zaken van de Dienstplicht Nieuwe Stijl Aruba (DSNA), die in augustus 17
2010 van start zou zijn gegaan? Welke doelstellingen kent de DNSA?  
 
Antwoord 
De voorbereidingen voor het opzetten van de Dienstplicht Nieuwe Stijl Aruba (DSNA) 
hebben meer tijd in beslag genomen, dan vooraf was verwacht. Het ministerie van Defensie 
heeft haar hulp bij het opzetten en uitvoeren van de DSNA toegezegd en op de begroting 
van Koninkrijksrelaties staan middelen gereserveerd om een bijdrage te leveren aan 
de uitvoering van het vormingstraject. Het is nu aan de Arubaanse regering om aan een 
aantal voorafgestelde voorwaarden te voldoen, zoals het creëren van een wettelijk kader, 
het reserveren van financiële middelen en het beschikbaar stellen van een organisatie die 
uitvoering kan geven aan het traject. Zodra aan deze voorwaarden is voldaan, komen de 
middelen vrij en kan met het traject gestart worden.  
De Dienstplicht Nieuwe Stijl Aruba is een sociaal vormingstraject om de 
arbeidsmogelijkheden van kansarme jongeren te verbeteren. Door hen intensief, op 
militaire leest gestoelde wijze te trainen en daarna een korte opleiding te geven, worden ze 
voorbereid op een opleiding of een baan. Op deze wijze wordt ze uitzicht geboden op een 
reële toekomstverbetering. 
72 Hoeveel bedragen de kosten die gemoeid zijn met de toegezegde tijdelijke ondersteuning 17
vanuit Nederland ten behoeve van de uitvoering van de plannen van aanpak op Sint 
Maarten die ten laste van de begroting van Koninkrijksrelaties (IV) zullen worden 
gebracht?  
 
Antwoord 
Nederland zal bijdragen in de meerkosten voor personeel dat van buiten het eiland wordt 
aangetrokken. Sint Maarten betaalt de reguliere salariskosten voor dat personeel. Op basis 
van de invulling van de plannen van aanpak door Sint Maarten zal de uiteindelijke bijdrage 
daaraan worden bepaald. 
73 Is een aantal leningen, conform de afspraken in het kader van schuldsanering, voor de 18
transitiedatum van 10 oktober 2010 afgelost?  
 
Antwoord 
Waar mogelijk heeft Nederland, binnen het maximale plafond van de schuldsanering, 
zoveel mogelijk leningen vlak voor 10 oktober 2010 vervroegd afgelost. Het betrof veelal 
nog lang doorlopende leningen met rentes tussen de 6 en 9%. Dit is gedaan om te 
voorkomen dat Nederland na 10 oktober 2010 nog jarenlang deze hoge rentes zou moeten 
betalen. 
 
Antwoorden KR  19/19 

