 
 
 
32 473 Regels inzake de volkshuisvesting, de ruimtelijke ordening en het 
milieubeheer in de openbare lichamen Bonaire, Sint Eustatius en Saba (Wet 
volkshuisvesting, ruimtelijke ordening en milieubeheer BES) 
Met veel belangstelling heb ik kennisgenomen van het verslag van de vaste commissie voor 
Nederlands-Antilliaanse en Arubaanse Zaken. 
Hieronder zal ik ingaan op de specifieke vragen van de leden van de verscheidene fracties, waarbij 
ik de vragen in de door de commissie aangegeven indeling en zoveel mogelijk in onderlinge 
samenhang zal behandelen.  
Inhoudsopgave  
ALGEMEEN             1 
1. Inleiding             1  
2. Korte schets van de huidige situatie op de BES-eilanden     10 
2.2 Milieu en milieuregelgeving         10 
3. Voorstel van Wet volkshuisvesting, ruimtelijke ordening en milieubeheer BES  11 
3.1 Algemene bepalingen         11 
3.2 Bouwen           12 
3.3 Wonen           13 
3.4 Milieu: afval          14 
3.5 Milieu: algemene regels en vergunningen voor inrichtingen    14 
3.6 Milieu: bodem          15 
3.7 Milieu: milieueffectrapportage        16 
3.8 Milieu: maatregelen in bijzondere omstandigheden     17 
3.9 Milieu: stoffen, preparaten en genetisch gemodificeerde organismen   18 
3.10 Toezicht, handhaving en strafbaarstelling       19 
3.12 Ruimtelijke ordening         21 
4. Consultatie           21 
ARTIKELEN           26 
 
ALGEMEEN 
1. Inleiding 
In hoeverre is gewaarborgd dat de BES-eilanden voldoende input zullen hebben bij het opstellen 
van de amvb‟s en ministeriele regelingen, zo vroegen de leden van de PvdA-fractie. Kan een 
overzicht gegeven worden van de amvb‟s en regelingen die op stapel staan en op welke termijn de 
regering van plan is om deze in werking te laten treden. De leden van de D66-fractie verbaasden 
zich over het grote aantal amvb‟s en meende dat het mogelijk moet zijn de relevante 
beleidskeuzes nader te specificeren in het definitieve wetsontwerp. Zij vroegen zich daarom af, of  
kan worden aangegeven aan wat voor regels wordt gedacht en kan worden gemotiveerd waarom 
de relevante regels en bepalingen niet in het wetsontwerp op te nemen zijn. 
1 
 

Enkel voor een beperkt aantal inrichtingen wordt Onze Minister als bevoegd gezag aangewezen. In 
dit besluit worden vervolgens regels betreffende de aanvraag van de vergunning of de melding van 
de inrichting opgenomen. Er is hierbij naar gestreefd deze zo eenvoudig mogelijk te houden en in 
de mogelijkheid te voorzien dat het bevoegd gezag indien noodzakelijk voor de beoordeling van de 
aanvraag of melding, aanvullende informatie kan vragen. Ook zal in dit besluit verder worden 
ingegaan op de bepaling van de beste beschikbare technieken. In het gedeelte van dit besluit dat 
handelt over de algemene regels worden alle regels gegeven met betrekking tot de meest 
essentiële milieucompartimenten voor de meldingplichtige inrichtingen. Er zal anders dan in het 
Europese deel van Nederland geen verdere delegatie naar lagere regelgeving plaatsvinden. Ook 
wordt afgezien van het opleggen van de voor de openbare lichamen moeilijk toepasbare en 
handhaafbare normeringen, zoals onder meer de Nen-normen. Indien mogelijk wordt gewerkt met 
doelvoorschriften, echter in een groot aantal gevallen worden ook middelenvoorschriften gegeven 
omdat, zoals gebleken is uit gesprekken met de plaatselijke ondernemers, deze in de huidige fase 
meer duidelijkheid geven en makkelijker toepasbaar en handhaafbaar zijn. Bij de opstelling van de 
regelgeving is enerzijds rekening gehouden met de bestaande regelingen en de best practices in 
het Caribisch gebied en anderzijds met de toepasbaarheid en de handhaafbaarheid. Bij de 
algemene regels voor meldingsplichtige inrichtingen wordt voorzien in de mogelijkheid voor het 
bevoegd gezag tot het geven van maatwerkvoorschriften. Tevens wordt voorzien in 
overgangstermijnen voor de implementatie van deze maatregelen waarbij rekening gehouden 
wordt met enerzijds de kosteneffectiviteit en de bedrijfseconomische haalbaarheid voor de 
ondernemingen en anderzijds met de impact op het milieu en de externe veiligheid. Verder worden 
in het Inrichtingenbesluit BES de MER-plichtige activiteiten en plannen aangewezen. Tenslotte 
worden ook alle regels met betrekking tot het stellen van financiële zekerheid onder meer met 
betrekking tot het grensoverschrijdend overbrengen van gevaarlijke afvalstoffen ter uitvoering van 
het Verdrag van Bazel in dit Inrichtingenbesluit BES opgenomen. Op deze wijze wordt in één 
algemene maatregel van bestuur bijna alle regelgeving voor inrichtingen samengebracht hetgeen 
de transparantie, leesbaarheid en helderheid ten goede komt. Dit zou niet het geval zijn indien 
deze regels allemaal in dit wetsvoorstel zouden worden opgenomen. Daarnaast is de techniciteit 
van de regels een andere reden om dit bij algemene maatregel van bestuur te doen. Tenslotte is 
ook aangesloten bij de systematiek zoals deze geldt in het Europese deel van Nederland met die 
uitzondering dat voor Caribisch Nederland zoveel als mogelijk wordt afgezien van subdelegatie naar 
ministeriële regelingen, verwijzingen naar Europese richtlijnen en verordeningen en normeringen 
die gelden in het Europese deel van Nederland. Zoals reeds opgenomen in de nota van wijziging zal 
voor dit besluit een voorhangprocedure gaan gelden. 
In het Besluit risico’s zware ongevallen BES, dat een vereenvoudigde vorm heeft ten opzichte van 
het Besluit risico‟s zware ongevallen 1999 dat in het Europese deel van Nederland geldt, worden 
regels gesteld voor enkele inrichtingen met grote risico‟s voor het milieu en de externe veiligheid, 
te weten de olieterminals op Bonaire en Sint-Eustatius. Aangezien deze regels slechts zullen gelden 
voor een beperkt aantal inrichtingen leent de formele wet zich hier niet voor. 
In het Besluit betreffende ontgrondingen BES worden regels gesteld met betrekking tot het 
verlenen van een vergunning voor ontgrondingen, die grote consequenties hebben voor het 
landschap en erosiebevorderend kunnen werken. Ook deze regels lenen zich niet voor vastlegging 
in de formele wet, aangezien het voornamelijk om procedurevoorschriften gaat. 
De uitvoeringsregelgeving van het Verdrag van Bazel inzake de beheersing van de 
grensoverschrijdende overbrenging van gevaarlijke afvalstoffen en de verwijdering ervan betreft 
onder meer de vaststelling van de begeleidingsbrief en het overbrengingsdocument. De formele 
wet is niet het geschikte instrument voor het vaststellen van dit soort documenten, die weinig 
zullen verschillen van de documenten die in het Europese deel van Nederland gebruikt worden in 
het kader van de EVOA-richtlijn.  
De uitvoeringsregelgeving betreffende het Protocol van Montreal inzake stoffen die de ozonlaag 
aantasten betreft een technische en inhoudelijke omzetting van het Landsbesluit in- en 
3 
 

overzeese gebieden die wél onder een uitgebreider regime van Europese wet- en regelgeving 
vallen.  
8
In het rapport “Banden met Brussel” van 2004 is ingegaan op vijf opties voor de relatie van de 
openbare lichamen Bonaire, Sint-Eustatius en Saba met de Europese Unie. De conclusie daarvan 
was dat optimaal benutten van de status van landen en gebieden overzee de beste optie is. 
Daarvoor is ook gekozen. Hierdoor is de regelgeving voor het gebied van de EU niet op de eilanden 
van toepassing, maar genieten ze wel preferentiële voordelen bij hun export naar de EU. 
In het algemeen is bezien welke onderdelen en elementen van de regelgeving van het Europese 
deel van Nederland passend zouden zijn voor de omstandigheden van Caribisch Nederland. Deze 
zijn, wat het beleidsgebied van het voormalige Ministerie van VROM betreft, verwerkt in de 
voorstellen voor regelgeving die nu voorliggen. Daarbij zijn ook elementen en beginselen 
meegenomen die deel uitmaken van de EU-regelgeving. Het gehele acquis van de EU leent zich 
daarvoor echter niet. Dit is namelijk niet toegesneden op de specifieke omstandigheden en 
organisatorische voorzieningen voor uitvoering en handhaving op de openbare lichamen. 
Voorts zou het alleen al qua werklast niet mogelijk zijn op korte  termijn het gehele acquis over te 
nemen. De Europese milieuwetgeving alleen al omvat ongeveer vierhonderd richtlijnen en een 
groot aantal verordeningen en besluiten. Sommige zijn zeer omvangrijk en verstrekkend, 
bijvoorbeeld REACH en IPPC. Voorts gaat het niet alleen om wetgeving, maar ook om de 
toepassing daarvan. Bedacht moet worden dat de Europese Commissie, als toezichthouder op de 
uitvoering van het Europese recht, voor de openbare lichamen dezelfde eisen zal hanteren als die 
gelden voor in Europa gelegen gebieden.  Omzetten van een deel van de Europese richtlijnen, zoals 
die met betrekking tot milieu en wonen, zou niet tot gevolg hebben dat de openbare lichamen de 
voordelen van de Europese fondsen zouden krijgen, die er op dit terrein bestaan.   
Anders ligt het als de openbare lichamen de status van ultraperifeer gebied (UPG) zouden hebben. 
De Franse overzeese gebieden die in de nabijheid van de BES-eilanden liggen, hebben deze status. 
Daar is in beginsel op alle terreinen het gehele Europese acquis - dus zowel de verplichtingen als 
de voordelen zoals gebruik van structuurfondsen - van toepassing. Er zijn echter uitzonderingen op 
het acquis neergelegd in Europese besluiten. Die kunnen alleen te maken hebben met een of meer 
van de overwegingen die in het verdrag zijn opgesomd. Dat zijn “de grote afstand, het insulaire 
karakter, de kleine oppervlakte, een moeilijk reliëf en klimaat en de economische afhankelijkheid 
van enkele producten, welke factoren door hun blijvende en cumulatieve karakter de ontwikkeling 
van deze gebieden ernstig schaden”.  De UPG-status heeft, zoals gezegd, tot gevolg dat het gehele 
acquis, of althans de kern daarvan, wordt overgenomen.  Het is niet mogelijk alleen voor het 
beleidsterrein van bijvoorbeeld het milieu onder deze status te vallen en dus de voor- en nadelen 
alleen op dat gebied te genieten, zonder ook gevolgen voor de andere beleidsgebieden zoals 
bijvoorbeeld het goederenverkeer, het vennootschapsrecht, asiel en immigratie en de invoering 
van de euro, te aanvaarden.  
Er zijn in 2008 twee rapporten opgesteld over de gevolgen van de status van UPG voor  de 
9
eilandgebieden van de Nederlandse Antillen en Aruba: het rapport “Schurende rechtsordes” van de 
Rijksuniversiteit Groningen en het rapport “Economische gevolgen van de status van ultraperifeer 
10
gebied voor de Nederlandse Antillen en Aruba” van de Erasmus Universiteit Rotterdam. 
Uitgebreide informatie hierover vindt u in deze rapporten. Hieronder worden enkele belangrijke 
aspecten genoemd. 
De huidige UPG zijn in het desbetreffende verdragsartikel expliciet genoemd. Om de openbare 
lichamen de status van UPG te geven is een besluit van de Europese Raad nodig, waarvoor een 
                                                                 
8
 Rapport van de Commissie ter bestudering van mogelijke toekomstige relaties van de Nederlandse Antillen en 
Aruba met de Europese Unie, 1 juli 2004 
9
 H.E Bröring, D. Kochenov, H.G. Hoogers en J.H. Jans, Schurende rechtsordes. Over de implicaties van de 
UPG-status voor de eilandgebieden van de Nederlandse Antillen en Aruba, 31 maart 2008 
10
 Economische gevolgen van de status van ultraperifeer gebied voor de Nederlandse Antillen en Aruba, studie 
van SEOR Erasmusuniversteit Rotterdam en Louis Lengrand & Associes, Versailles. 2 juni 2008. 
5 
 

om tot economisch haalbare oplossingen en passend beleid te komen voor o.a. integraal 
watermanagement en afval. Deze BAT‟s zullen onder meer gebruikt worden bij de bepaling van de 
beste beschikbare technieken. 
De leden van de D66-fractie vroegen de minister verder een overzicht te verschaffen van eventuele 
voorstellen voor wet- en regelgeving op het terrein van VROM die ontwikkeld zijn voor de 
Nederlandse Antillen, maar die nog niet uitgevoerd zijn, alsmede de wijze waarop deze betrekking 
hebben op het voorliggende wetsontwerp. In enkele gevallen, zoals de afvalstoffenplannen, wordt 
hier naar verwezen, maar de leden van de D66-fractie zouden graag een nadere toelichting 
ontvangen. 
Het – voor zover bekend – enige voorstel voor Nederlands-Antilliaanse wetgeving dat is ontwikkeld 
op het terrein van volkshuisvesting, ruimtelijke ordening en milieubeheer en niet is uitgevoerd, is 
de Ontwerp-Landsverordening grondslagen milieubeheer die dateert uit 2002. De relatie tot dit 
wetsvoorstel wordt uitgebreid besproken in de memorie van toelichting.  
Op het vlak van ontwerp-regelgeving van de eilandgebieden bestaat enkel de concept-
eilandsverordening afvalwater Bonaire, die in aangepaste vorm uitvoering zal geven aan de 
delegatiebepaling in artikel 4.25 van dit wetsvoorstel.  
De leden van de ChristenUnie-fractie vroegen waarom nu er nog uitbreidingen van de wet zijn 
voorzien, deze nu niet zijn overgenomen. Zij vroegen een overzicht van in een later stadium nog 
uit te werken wetgeving. Ook vroegen deze leden een overzicht van de belangrijkste bepalingen 
die in verband met de complexiteit en/of het insulaire karakter niet zijn overgenomen in dit 
wetsvoorstel. 
Bij het opstellen van het wetsvoorstel is telkenmale een evenwicht nagestreefd tussen enerzijds de 
te nemen ministeriële verantwoordelijkheid en anderzijds de autonome positie van de BES-
eilanden. Daarbij is ook voortdurend gekeken naar de uitvoering en de handhaafbaarheid van de 
nieuw in te voeren wet –en regelgeving. Fasering van regelgeving speelt daarbij een belangrijke 
rol. Zo is het onmogelijk om alle wenselijk geachte wet – en regelgeving op één moment in te 
11 12
voeren. Via de Aanpassingswet BES zijn de Wet drinkwater BES , de Wet grondslagen ruimtelijke 
13
ontwikkelingsplanning BES , de Wet kadaster en registratie onroerende zaken en beperkte rechten 
14 15 16
BES , de Wet openbare registers BES en de Wet Huurcommissieregeling BES in werking 
getreden. Deze wetten komen voort uit de betreffende landsverordeningen en zijn slechts 
technisch en redactioneel omgezet. Juist vanwege het ontbreken van de benodigde en wenselijk 
geachte milieuwetgeving is ervoor gekozen om in aanvulling op voormelde wetten voorliggend 
wetsvoorstel op te stellen. Verwacht wordt dat mogelijk nog wijzigingen zullen plaatsvinden op het 
gebied van het kadaster en het drinkwater. Verwacht wordt dat deze wijzigingen echter niet vóór 1 
januari 2012 worden doorgevoerd. Voorts wordt momenteel bezien in welke bestaande wet- en 
regelgeving de waterbeheeraspecten voor de openbare lichamen kunnen worden geregeld. Naast 
de gewenste fasering spelen hierbij met name redenen van nog niet gereed zijnde ambtelijke 
voorbereidingen. Op het niveau van een algemene maatregel van bestuur is de volgende 
regelgeving in voorbereiding. Er wordt, zoals hiervoor reeds gemeld, thans onder meer gewerkt 
aan een zogenoemd Inrichtingenbesluit BES, een Besluit bouwen BES en een Besluit risico‟s en 
zware ongevallen BES, alsmede de uitvoeringregelgeving voor het Verdrag van Bazel inzake de 
beheersing van de grensoverschrijdende overbrenging van gevaarlijk afvalstoffen en de 
verwijdering ervan en voor het Protocol van Montreal inzake stoffen die de ozonlaag aantasten. 
Ook wordt gewerkt aan regelgeving met betrekking tot de import, export en verwerking van 
asbesthoudende materialen.  
                                                                 
11
 Stb. 2010, 350 
12
 Stb. 2010, 672 
13
 Stb. 2010, 673 
14
 Stb. 2010, 674 
15
 Stb. 2010, 675 
16
 Stb. 2010, 390 
7 
 

de corresponderende wetgeving in het Europese deel van Nederland zou leiden tot een onnodig 
ingewikkeld stelsel van algemene maatregelen van bestuur en gemeentelijke regels. Uitgaande van 
de situatie in de openbare lichamen is daarom gekozen voor een eenvoudiger stelsel en het stellen 
van regels bij verordening.   
De leden van de ChristenUnie-fractie vroegen wat bij de gekozen opzet – er is sprake van een 
kaderwet waarbij de inhoudelijke normen grotendeels bij AMvB‟s en ministeriele regelingen worden 
bepaald - de betrokkenheid is van de eilandsraad en de Tweede Kamer. De leden van de 
ChristenUnie-fractie vroegen of voorliggend wetsvoorstel op het gebied van de voor- en 
nahangprocedure afwijkt van de vigerende Nederlandse wetgeving.  
Over dit wetsvoorstel is uitvoerig met de ambtenaren en de bestuurders van de openbare lichamen 
gesproken. Zo heeft een uitvoerige ambtelijke en bestuurlijke consultatie plaatsgevonden. Deze 
opzet zal ook worden gevolgd ten aanzien van de op te stellen lagere regelgeving. Op dit moment 
zijn in het wetsvoorstel geen voor- en nahangprocedures opgenomen. Er wordt tegemoet gekomen 
aan de opmerkingen van de leden van de ChristenUnie-fractie door in de nota van wijziging alsnog 
in een voorhangprocedure ten aanzien van het Inrichtingenbesluit BES en het Besluit bouwen BES 
te voorzien. 
De leden van de ChristenUnie-fractie constateren dat de BES-eilanden nog niet de UPG-status 
krijgen waardoor niet automatisch EU-richtlijnen en verordeningen zullen gelden. Wel kunnen op 
basis van vrijwilligheid onderdelen van het Europese recht worden overgenomen. Voor 
milieuwetgeving ligt dit volgens deze leden voor de hand aangezien nu al een groot deel van de 
Nederlandse milieuwetgeving mede is gebaseerd op EU regelgeving. Deze leden vroegen op welke 
punten in dit wetsvoorstel EU regelgeving wordt overgenomen dan wel gecontinueerd en of er 
voornemens zijn om op korte termijn meer EU milieuregelgeving over te nemen. Deze leden 
vroegen specifiek naar de status op de BES-eilanden van: 
- EG verordening registratie, evaluatie en autorisatie van chemische stoffen 
- EG verordening Indeling, etikettering en verpakking van stoffen en mengsels 
- EU richtlijn Ecologisch ontwerp energieverbruikende producten 
Vooraleerst wordt verwezen naar de beantwoording van de hiervoor gestelde vragen over de LGO- 
en de UPG-status. 
18
Met betrekking tot de EG-verordening registratie, evaluatie en autorisatie van chemische stoffen 
(hierna: REACH) is onverkorte toepassing van de REACH verordening voor de openbare lichamen 
disproportioneel waardoor de belangen van de BES-eilanden niet zijn gediend. Eerst dienen 
beleidsanalyses te worden ontwikkeld met betrekking tot het chemisch stoffenbeleid op basis van 
de actuele situatie ter plekke. Daarna kan maatwerkbeleid en -regelgeving worden ontwikkeld. Wel 
bevat het milieubeleidsplan, bedoeld in artikel 1.4 van dit wetsvoorstel, een grondslag tot het 
initiëren van zodanige maatregelen. Bovendien bevat hoofdstuk 9 van dit wetsvoorstel, naast een 
zorgplicht gericht op het waarborgen van het veilig omgaan met chemische stoffen, eenzelfde 
brede grondslag voor het stellen van maatregelen bij of krachtens lagere regelgeving als de Wet 
milieubeheer deze bevat voor het Europese deel van Nederland. De basis voor zodanige regels is 
derhalve volledig aanwezig en kan op grond van nog te ontwikkelen beleidsplannen nader worden 
ingevuld. Dit is ook in de memorie van toelichting vermeld.  
19
De EG verordening over de indeling, etikettering en verpakking van stoffen en mengsels bevat 
regelgeving betreffende enerzijds de indeling en etiquettering en anderzijds de verpakking van 
stoffen en mengsels. De indeling van stoffen wordt geregeld in artikel 9.4, tweede en derde lid, van 
het wetsvoorstel. Op basis van artikel 9.4, vierde lid, kunnen bij of krachtens algemene maatregel 
                                                                 
18
 Verordening (EG) nr. 1907/2006 van het Europees Parlement en de Raad van 18 december 2006 inzake de 
registratie en beoordeling van en de autorisatie en beperkingen ten aanzien van chemische stoffen. 
19
 Verordening (EG) Nr. 1272/2008 over de indeling, etikettering en verpakking van stoffen en mengsels 
9 
 

Gezaghebber heeft onlangs geoordeeld dat het stilleggen van de werkzaamheden niet langer 
noodzakelijk is. 
De leden van de CDA-fractie vroegen waarom de ontwerp-Landsverordening grondslagen 
milieubeheer in 2008 niet door de Staten van de Nederlandse Antillen in behandeling was 
genomen. Had dit met de maatvoering te maken, zo vroegen die leden. 
De ontwerp-Landsverordening grondslagen milieubeheer dateert uit 2002. Dit ontwerp is niet aan 
de Staten voorgelegd omdat er bezwaren waren gerezen in verband met een mogelijke 
bevoegdheidsoverschrijding van het Land op grond van artikel 2E, onderdeel 10, van de 
Eilandenregeling van de Nederlandse Antillen. Dit artikel bepaalde dat regelgevende bevoegdheid 
op milieugebied een bevoegdheid was van de eilandgebieden en niet van het land, voor zover niet 
voortvloeiende uit verdragen. Aangezien onduidelijkheid bestond in hoeverre het ontwerp 
gebaseerd was op verdragsverplichtingen, hetgeen zeker gold voor de instelling van een Inspectie 
voor het milieubeheer (artikel 23 van de ontwerp-Landsverordening grondslagen milieubeheer), 
moest het ontwerp eerst grondig worden herzien. 
3. Voorstel van Wet volkshuisvesting, ruimtelijke ordening en milieubeheer BES 
3.1 Algemene bepalingen 
De regering schrijft dat door op de BES-eilanden te volstaan met een plan met daarin opgenomen 
een milieubeleidsplan, een afvalstoffenbeheersplan en een afvalwaterplan de systematiek die geldt 
in Nederland behoorlijk vereenvoudigd wordt. Kan de regering deze stelling nader toelichten, zo 
vroegen de leden van de PvdA-fractie. Is het opstellen van een plan met daarin aandacht voor al 
deze onderwerpen niet juist ingewikkelder en doet het juist geen afbreuk aan de transparantie, zo 
vroegen die leden. 
In de Wm wordt in paragraaf 4.2 de inhoud van het nationale milieubeleidsplan beschreven. Dit 
plan bevat een meer uitgebreide uitwerking van het beleid betreffende de verschillende 
milieucompartimenten dan dit het geval is in artikel 1.4 van het huidige wetsvoorstel. Er is, na 
grondige afweging gekozen voor die componenten uit het nationale milieubeleidsplan, die relevant 
en toepasbaar zijn voor de openbare lichamen.  
De inhoud van het afvalbeheersplan wordt voor het Europese deel van Nederland geregeld in titel 
10.2 van de Wm. Gezien de urgentie van de problematiek van het beheer van afvalstoffen op de 
BES-eilanden en de specifieke problemen die onder meer voortvloeien uit het insulaire karakter en 
de beperkte schaalgrootte dient in het milieubeleidplan, bedoeld in artikel 1.4 van dit wetsvoorstel, 
specifieke aandacht besteed te worden aan deze problematiek. 
Met betrekking tot afvalwater zijn er op dit moment nog geen adequate voorzieningen. Op Bonaire 
wordt momenteel een tijdelijke waterzuiveringsinstallatie gerealiseerd en zijn de plannen voor de 
aanleg van riolering in de kuststrook en de bouw van een definitieve afvalwaterzuiveringsinstallatie 
in een vergevorderd stadium. Het is echter niet mogelijk om de gehele afvalwaterproblematiek op 
korte termijn op te lossen, daarom is het noodzakelijk dat er stelselmatig en planmatig gewerkt 
wordt aan het oplossen ervan en vanuit het oogpunt van integraal watermanagement in relatie tot 
het drinkwaterbeleidsplan, bedoeld in artikel 42 van de Wet drinkwater BES. Gezien de beperkte 
oppervlakte en het insulaire karakter van de openbare lichamen is een integrale milieuaanpak 
noodzakelijk.  
Er is gekozen voor één milieubeleidsplan omdat elk van de verschillende milieucompartimenten in 
directe relatie staat met de andere compartimenten. Het beleid betreffende afvalstoffen heeft 
onder meer een directe invloed op de kwaliteit van de bodem en de kwaliteit van het drinkwater. 
Een integratie van de verschillende milieucompartimenten in één milieubeleidsplan maakt het 
mogelijk om integraal beleid te ontwikkelen en zal de transparantie ten goede komen.  
11 
 

overbodige regelgeving tot stand wordt gebracht. Het ministerie van Binnenlandse Zaken en 
Koninkrijksrelaties zal desgevraagd assisteren bij het opzetten van een eilandelijke 
huisvestingsverordening. 
3.3 Wonen 
Het wetsvoorstel geeft het eilandsbestuur mogelijkheden om in te grijpen in de 
woonruimteverdeling en de samenstelling van de woonruimtevoorraad in het belang van een 
evenwichtige en rechtvaardige verdeling van woonruimte. Dit ingrijpen zou bedoeld zijn om 
mogelijkheden te bieden ter bescherming van kwetsbare groepen. Op welke kwetsbare groepen 
doelt de regering hier precies, zo vroegen de leden van de PvdA-fractie. En welke maatregelen 
kunnen de eilandsbesturen in deze precies nemen, aldus die leden. Kan nader toegelicht worden op 
welke wijze is ingekaderd wanneer de eilandsbesturen deze maatregelen mogen nemen en in 
hoeverre gaat de minister hier toezicht op houden, zo vroegen die leden. 
Sturing in de woonruimteverdeling kan plaatsvinden zodat schaarse woonruimte evenredig kan 
worden verdeeld. De kwetsbare groepen op de BES-eilanden betreffen degenen die op de vrije 
woningmarkt moeilijk in hun woonruimtebehoefte kunnen voorzien. Dit kan gaan om lage 
inkomensgroepen, ouderen, maar ook personen met een sociaaleconomische binding, bij instroom 
van vele woningzoekenden van buiten. 
De maatregelen die genomen kunnen worden door de eilandsraad worden vastgelegd in een 
huisvestingsverordening waarin de voorwaarden voor het betrekken van aangewezen woningen 
22
zijn opgenomen. Het generieke toezicht op basis van de Wet openbare lichamen BES (hierna: 
WolBES) is grosso modo conform het generieke toezicht zoals dat in het Europese deel van 
Nederland ook het geval is. 
De regering geeft aan dat gezien het insulaire karakter verondersteld kan worden dat op de BES-
eilanden op enig moment een onevenwichtige en onrechtvaardige verdeling van de beschikbare 
woonruimte zal ontstaan waardoor de huidige inwoners onvoldoende aan bod komen en er dus 
sprake is van verdringing door vestigers. Dit lijkt erop te duiden dat de regering verwacht dat 
migratie naar Caribisch Nederland de komende periode gaat toenemen. Kan aangegeven worden 
waar deze verwachting op is gebaseerd, zo vroegen de leden van de PvdA-fractie. 
Omdat de openbare lichamen eilanden zijn, is de ruimte voor extra woningen geografisch beperkt. 
Door deze ruimtelijke beperkingen kan een situatie ontstaan waarbij door een instroom verdringing 
plaatsvindt van de huidige inwoners. Een vergelijkbare situatie is in het verleden op de 
Waddeneilanden voorgekomen.  
Daarnaast kan door de vestiging van (welvarender) mensen van buiten een extra opwaartse druk 
op de prijs van woonruimte ontstaan. 
23
Met name Bonaire kent een relatief grote bevolkingsgroei, over 2008: 6,5% . Per 1000 inwoners 
was het geboorteoverschot dat jaar 10 en het migratieoverschot 50. 
Met de nieuwe status van openbaar lichaam is de verwachting dat de migratie uit het Europese 
deel van Nederland verder zal toenemen. 
De leden van de PVV-fractie wilden weten wanneer de eilandsraad mag overgaan tot het opleggen 
van beperkingen aan verhuur of verkoop van woningen aan personen die niet aan de economische 
of maatschappelijke bindingseisen voldoen. De leden van de PVV-fractie vroegen zich ook af op 
welke gronden kan worden overgegaan tot regulering van zowel huurhuizen als koopwoningen en 
kavels. Ook wilden de leden van de PVV-fractie weten hoe is gewaarborgd dat deze maatregelen 
transparant en proportioneel worden ingezet. 
                                                                 
22
 Stb 2010, 345 
23
 bron: CBS NA 
13 
 

Verder moet worden opgemerkt dat volgens artikel 5.14, vierde lid, van het wetsvoorstel bij 
algemene maatregel van bestuur zal worden bepaald wat de beste beschikbare technieken 
inhouden. Uiteraard zal daarbij zoveel als mogelijk worden aangesloten bij de definiëring zoals 
deze in het Europese deel van Nederland gebruikelijk is. Echter ook „best practices‟ die zich in het 
Caribisch gebied hebben ontwikkeld zullen daarin verdisconteerd worden. 
Tenslotte is voorzien in een overgangsregime waardoor het toepassen van de beste beschikbare 
technieken ook vanuit bedrijfseconomisch perspectief geen onoverkomelijke problemen zal 
opleveren, maar als normale investeringen kan worden beschouwd. 
Voor deze bedrijven stelt de regering een overgangsregeling voor. Kan onderbouwd worden 
waarom de regering gekozen heeft voor een overgangsregeling, zo vroegen de leden van de PvdA-
fractie. Wat zal deze overgangsregeling in de praktijk precies inhouden en hoe lang zal deze 
overgangsregeling voor de betrokken inrichtingen van kracht blijven, zo vroegen de leden van de 
PvdA-fractie. De overgangsregeling kan per koninklijk besluit beëindigd worden. Betekent dit dat 
per inrichting een koninklijk besluit genomen moet worden om de regeling te beëindigen, zo 
vroegen die leden. Is dit niet al te omslachtig en is er geen eenvoudigere manier om dit te regelen, 
aldus die leden. De leden van de VVD-fractie stelden vast dat in paragraaf 3.5.3 van de memorie 
van toelichting voorts wordt gesproken over de BREF‟s en een redelijke overgangstermijn. Deze 
leden wilden graag weten wat die overgangstermijn is. De leden van de D66-fractie vroegen de 
overgangstermijn om tegemoet te komen aan de te hanteren BBT norm niet vast te stellen bij 
koninklijk besluit maar door de Tweede Kamer. Ook de leden van de ChristenUnie-fractie 
constateerden dat voor vergunningen die zijn verleend voor 1 januari 2011 deze BBT niet gelden 
tot een bij koninklijk besluit vastgesteld tijdstip. Tot wanneer duurt deze overgangstermijn, zo 
vroegen die leden. 
Deze overgangsregeling voor de invoering van de beste beschikbare technieken geldt enkel voor de 
vergunningplichtige inrichtingen. Dit zijn tevens de meest milieubelastende ondernemingen zoals: 
inrichtingen voor op- en overslag van olie en brandstoffen, inrichtingen die afval verwerken en 
afvalstortplaatsen, inrichtingen voor zoutwinning, inrichtingen voor de opslag van vuurwerk, 
inrichtingen die asfalt- en beton produceren, de internationale luchthaven, ziekenhuizen en 
intensieve vis- en veeteeltbedrijven.  Dit zijn veelal grotere ondernemingen waarvoor het 
toepassen van de beste beschikbare technieken na een overgangsperiode bedrijfseconomisch 
haalbaar is. Het per direct invoeren van BBT zou echter bedrijfeconomisch een te zware belasting 
zijn. De overgangstermijn zal dezelfde zijn als die geldt in de Wm voor het Europese deel van 
Nederland en op dezelfde wijze worden vastgesteld bij koninklijk besluit. Het is niet mogelijk deze 
overgangstermijn op te nemen in dit wetsvoorstel omdat de vergunningplichtige inrichtingen, 
waarvoor de beste beschikbare technieken zullen gelden, worden aangewezen in het 
Inrichtingenbesluit BES. Tevens wordt in deze algemene maatregel van bestuur de nadere inhoud 
van de beste beschikbare technieken bepaald. Daarom wordt de overgangstermijn niet in dit 
wetsvoorstel vastgesteld, maar dient dit te gebeuren bij koninklijk besluit op het moment dat het 
Inrichtingenbesluit BES van kracht is geworden. Het is niet de bedoeling om per inrichting een 
koninklijk besluit te nemen tot invoering van de beste beschikbare technieken. 
3.6 Milieu: bodem 
In paragraaf 3.6 van de memorie van toelichting wordt gesteld dat er nog te weinig concrete 
informatie bekend is over mogelijke bronnen van verontreiniging. De leden van de VVD-fractie 
wilden graag weten wat er gedaan gaat worden om deze bronnen wel in kaart te brengen. 
Op 22 oktober 2010 is aan een aantal adviesbureaus in Nederland en in de Cariben offerte 
gevraagd om een eerste verkennend bodemonderzoek uit te voeren op de BES-eilanden. Dit 
onderzoek moet voor 1 januari 2011 uitgevoerd zijn. 
Tevens wordt in paragraaf 3.6 aangegeven dat de grondslag wordt vormgegeven als een “kan-
bepaling” zodat nadere regels geleidelijk kunnen worden ingevoerd. De leden van de VVD-fractie 
15 
 

3.8 Milieu: maatregelen in bijzondere omstandigheden 
De leden van de PvdA-fractie vroegen om het expliciteren van de begrippen beschermde soorten 
en habitats. Daaronder zouden bijvoorbeeld kunnen worden begrepen de soorten en de habitats 
die onder de oude Landsverordening natuurbeheer en de Landsverordening Flora en Fauna reeds 
bescherming genieten alsmede de soorten en habitats die in de daarvan afgeleide eilandelijke 
verordeningen (of de bestaande ontwerpversies daarvan) als zodanig zijn genoemd, aldus die 
leden. Voor de leden van de ChristenUnie-fractie is het niet duidelijk welke soorten en habitats als 
beschermd zijn aangemerkt en wat die bescherming precies inhoudt. De leden van de 
ChristenUnie-fractie constateren dat in dit hoofdstuk de termen milieu en milieuschade worden 
gebruikt. Zij vroegen waarom de begrippen beschermde soorten en habitats niet expliciet zijn 
opgenomen in deze artikelen. Daaronder zouden bijvoorbeeld kunnen worden begrepen de soorten 
en de habitats die onder de (oude) Landsverordening natuurbeheer en de Landsverordening Flora 
en Fauna al bescherming genieten evenals de soorten en habitats die in de daarvan afgeleide 
Eilandelijke verordeningen (of de bestaande ontwerpversies daarvan) als zodanig zijn genoemd. 
Deze leden constateren dat op bijvoorbeeld Bonaire een dergelijke eilandverordening al geruime 
tijd op de plank ligt zonder geëffectueerd te zijn. Wanneer zal het alsnog geëffectueerd worden en 
wat is de achterliggende reden dat dit nog niet is gebeurd, zo vroegen deze leden. 
Onder milieuschade wordt onder andere schade aan beschermde soorten en habitats geschaard, 
zoals blijkt uit de begripsbepaling van “milieuschade” in artikel 1.2 van dit wetsvoorstel. 
Er wordt tegemoet gekomen aan de wens van de leden van de PvdA-fractie en van de 
ChristenUniefractie. Bij nota van wijziging zijn de begrippen “beschermde soorten” en “habitats”, 
 25
zoals beschermd bij of krachtens de Wet grondslagen natuurbeheer en –bescherming BES , 
toegevoegd aan de begripsbepalingen van artikel 1.2. De bescherming van soorten en habitats 
onder de Wet grondslagen natuurbeheer en -bescherming BES is een breed begrip. De wet bevat 
de bevoegdheden om uitvoering te geven aan de op de openbare lichamen toepasselijke 
verplichtingen uit internationale verdragen met betrekking tot natuurbescherming. De eilanden 
zullen het natuurbeleidsplan, bedoeld in artikel 2 van de Wet grondslagen natuurbeheer en –
bescherming BES in acht moeten nemen, maar zij zijn verder vrij om invulling te geven aan de 
verplichtingen voortvloeiende uit de internationale verdragen met betrekking tot natuurbeheer. 
26
Op Bonaire is recentelijk – ter uitvoering van de Eilandsverordening natuurbeheer Bonaire – het  
27
Eilandsbesluit onderwaterpark Bonaire in werking getreden en is het Eilandsbesluit natuurbeheer 
28 29
Bonaire deels in werking getreden waarbij onder andere een aanzienlijk aantal beschermde 
dieren en planten zijn aangewezen. Ook op Sint-Eustatius en Saba zijn eilandsverordeningen op 
het gebied van bescherming van flora en fauna van kracht. 
De leden van de ChristenUnie-fractie vroegen waarom de natuurbescherming of het oplossen van 
bestaande knelpunten of het beperken van huidige bedreigingen niet is meegenomen in het 
wetsvoorstel. Volgens deze leden is het gewenst op korte termijn in overleg met de eilandelijke 
overheden en maatschappelijke organisaties te komen tot aanvullende bepalingen ten aanzien van 
natuurbescherming (beleid en beheerregeling) voor de BES-eilanden. Zij vroegen welke initiatieven 
de regering op dit punt de komende tijd zal nemen.  
De Wet grondslagen natuurbeheer en –bescherming BES bevat de bepalingen ten behoeve van 
bescherming van de natuur op de eilanden. Er wordt overleg gevoerd met de bestuurscolleges over 
het beleid omtrent het beheer en de bescherming van flora en fauna. 
                                                                 
25
 Stb. 2010, 565 
26
 A.B. 2008, no. 23 
27
 A.B. 2010, no. 15 
28
 A.B. 2010, no. 14 
29
 Het eilandsbesluit is op 1 september 2010 in werking getreden, met uitzondering van de artikelen 14 en 15 
die op 1 januari 2011 in werking zullen treden. 
17 
 

Tenslotte dient opgemerkt te worden dat er ook in het Inrichtingenbesluit BES een aantal 
maatregelen voor bedrijven worden opgenomen met betrekking tot het gebruik van stoffen en 
preparaten. 
3.10 Toezicht, handhaving en strafbaarstelling 
Bij de Tweede Kamer is momenteel aanhangig het wetsvoorstel Wijziging van de Provinciewet en 
de Gemeentewet en enige andere wetten in verband met de revitalisering van het generiek 
interbestuurlijk toezicht (Kamerstuk 32 389). De leden van de VVD-fractie vroegen of het 
interbestuurlijk toezicht, zoals in het onderhavige wetsvoorstel wordt voorgesteld, afwijkt van het 
wetsvoorstel inzake de revitalisering van het generiek toezicht. Zo ja, waarom? Om welke 
afwijkingen gaat het dan, zo vroegen die leden. 
Beide wetsvoorstellen gaan uit van het nabijheidsprincipe, dit wil zeggen interbestuurlijk toezicht 
door het meest nabijgelegen hogere bestuursorgaan. Voor de openbare lichamen is dat Onze 
minister, in afwezigheid van de bestuurlijke tussenlaag van de provincies zoals we die in het 
Europese deel van Nederland kennen. De uitwerking van dat nabijheidsprincipe is verschillend door 
het verschil in de staatsrechtelijke opbouw. Terwijl in het Europese deel van Nederland grote delen 
van het interbestuurlijke toezicht naar de provincies gaan op basis van het wetsvoorstel over de 
revitalisering van het generiek interbestuurlijk toezicht, bestaat deze bestuurslaag niet voor de 
openbare lichamen. Hiervoor is een voor de openbare lichamen op maat gemaakte vorm van 
interbestuurlijk toezicht ontwikkeld in dit wetsvoorstel. Daarnaast blijkt dat voornamelijk vanuit de 
grote risico‟s die inrichtingen hebben op het gebied van het milieu en de externe veiligheid, 
interbestuurlijk toezicht op dit beleidsterrein meer noodzakelijk is dan op andere beleidsterreinen. 
In paragraaf 3.10 van de memorie van toelichting wordt gesproken over het feit dat lokale en 
kleinschalige omstandigheden belemmerend kunnen werken voor een professionele 
handhavingscultuur. De leden van de VVD-fractie wilden daarom graag weten waarom de regering 
denkt dat de begeleiding door ervaren inspecteurs dit probleem van de lokale kleinschaligheid zal 
oplossen. 
De problemen van handhaving in een kleine gemeenschap spelen nadrukkelijk. Belangrijk is dat de 
handhaving wordt ontkoppeld van personen en bestuurders. De politieke en sociale consequenties 
voor de bestuurders en ambtenaren zijn veel groter dan in het Europese deel van Nederland. Om 
die belemmerende factor zo klein mogelijk te maken is goed en voldoende opgeleid lokaal 
personeel nodig, alsmede enige afstand tussen enerzijds de overheid en anderzijds de burgers, de 
maatschappelijke organisaties en de bedrijven. Een goede begeleiding door ervaren 
Rijksinspecteurs zal de voor het werk van de lokale toezichthouders noodzakelijke onafhankelijke 
positie versterken. Daarnaast worden initiatieven ontplooid voor het ontwikkelen van een 
integriteitcode voor handhavers en voor hun verdere professionalisering. 
De leden van de PvdA-fractie meenden dat de keuze voor een punitieve strafrechtelijke 
sanctionering en niet voor de bestuurlijke boete onvoldoende onderbouwd is. Deelt de regering de 
mening dat als een bestuurlijke boete wenselijk is de mogelijkheid moet bestaan om deze op te 
leggen, zo vroegen die leden. 
In de Slotverklaring  van 11 oktober 2006 is het uitgangspunt overeengekomen dat bij de aanvang 
van de nieuwe staatsrechtelijke positie de Nederlands-Antilliaanse regelgeving zoveel mogelijk van 
kracht blijft voor de openbare lichamen. Deze regelgeving zal geleidelijk worden vervangen door 
Nederlandse wetgeving. Voor voorliggend wetsvoorstel kon dit uitgangspunt niet volledig worden 
gevolgd omdat er geen Nederlands-Antilliaans recht op het gebied van volkshuisvesting, ruimtelijke 
ordening en milieubeheer bestond dan wel onvolledig of verouderd was.  
Het instrument van de bestuurlijke boete werd in het Nederlands-Antilliaanse recht slechts 
sporadisch toegepast. Op basis van het uitgangspunt dat terughoudendheid betracht dient te 
worden met het introduceren van nieuwe Nederlandse wetgeving, is bewust gekozen voor 
strafrechtelijke sanctionering en niet voor het introduceren van de bestuurlijke boete in voorliggend 
19 
 

3.12 Ruimtelijke ordening 
In paragraaf 3.12 van de memorie van toelichting wordt gesproken over de verantwoordelijkheid 
van de eilandsraad in de vaststelling en uitvoering van de ontwikkelplannen. Daarnaast wordt 
aangegeven dat de minister van VROM verantwoordelijk is voor een samenhangend Rijksbeleid. De 
leden van de VVD-fractie wilden graag weten waar de scheiding van de verantwoordelijkheden ligt. 
De eilandsraden van de openbare lichamen zijn verantwoordelijk voor de vaststelling van één of 
meer ontwikkelingsplannen voor het grondgebied van het respectievelijke eilandgebied. 
In deze plannen wordt aangegeven welke ruimtelijke ontwikkelingen zij op langere termijn op het 
desbetreffende eiland nastreven. De eilandsraden kunnen in het ontwikkelingsplan ook 
bestemmingsvoorschriften opnemen voor de in het plan begrepen gronden. De 
verantwoordelijkheid van de eilandsraden is vergelijkbaar met de verantwoordelijkheid van de 
gemeenten in het Europese deel van Nederland voor de vaststelling van gemeentelijke 
structuurvisies en bestemmingsplannen. 
Onze Minister is verantwoordelijk voor een samenhangend Rijksbeleid waarbij het gaat om de 
borging van belangen die het lokale niveau van de eilanden overstijgen. Hierbij kan gedacht 
worden aan belangen op het gebied van natuurbescherming, cultuurhistorie en externe veiligheid. 
De scheidslijn in verantwoordelijkheden van de eilandsraden en Onze Minister ligt dus tussen lokaal 
en bovenlokaal. Hierbij dient bedacht te worden dat de provincie als bestuurslaag voor de openbare 
lichamen ontbreekt. 
4. Consultatie 
In paragraaf 4.1 wordt aangegeven dat een nulmeting voor de administratieve lastendruk op de 
BES-eilanden niet mogelijk is. De leden van de VVD-fractie en de PVV-fractie wilden graag weten 
waarom niet. 
Aangezien de in te voeren wetgeving sterk afwijkt van de thans in de openbare lichamen 
beschikbare wet– en regelgeving, met name op het gebied van het milieu, is een nulmeting niet 
mogelijk. Uiteraard wordt bij de voorbereiding en inwerkingtreding van de regelgeving aandacht 
besteed aan de beperking van de regeldruk. Dat vraagt om consultatie en voorlichting van de 
bevolking en het bedrijfsleven, alsmede om opleiding van ambtenaren.  
De leden van de PVV-fractie vroegen wat de tot nu toe gemaakte kosten zijn in het kader van de 
voorbereiding en implementatie van deze wet. 
Het is nauwelijks mogelijk een inschatting te maken van de kosten die gepaard gaan met de 
voorbereiding en de implementatie van de wet. Ten aanzien van de voorbereiding van de wet 
wordt opgemerkt dat deze binnen de reguliere werkzaamheden van een departement vallen en ten 
aanzien van de implementatie van de wet lopen op dit moment nog besprekingen met 
opleidingsinstituten voor de opleiding en professionalisering van de lokale ambtenaren. 
In paragraaf 4.3 Consultatie met de BES eilanden, wordt aangegeven dat er “overwegend positief” 
was gereageerd. De leden van de VVD-fractie wilden graag weten wat de niet positieve reacties 
waren en op welk gebied daar vooral sprake van was. Ook de leden van de D66-fractie vroegen op 
welke wijze de minister heeft gereageerd op deze bezwaren, in het bijzonder: de nog te voeren 
discussie over de taakverdeling, het toekennen van bevoegdheden aan de minister van VROM in 
plaats van aan het Bestuurscollege, de toeneming van de regeldruk, de behoefte aan extra 
menskracht, kennis en financiële middelen voor de uitvoering van de wet en het niet op de 
eilanden zijn toegesneden van de regelgeving. Zo vroegen de leden van de PvdA-fractie zich ten 
eerste af in hoeverre er met de BES-eilanden overeenstemming is bereikt over dit wetsvoorstel. 
Het vorige bestuurscollege op Bonaire heeft kritiek geleverd op het voorstel. Heeft deze kritiek 
geleid tot aanpassingen ervan? Zo ja, welke? Zo niet, waarom niet, zo vroegen die leden. Hoe 
staan de autoriteiten op Sint Eustatius en Saba tegenover het voorstel en het nieuwe 
21 
 

procedures en het leveren van het benodigde maatwerk. Uiteraard zal bij de inwerkingtreding van 
de regelgeving aandacht worden besteed aan voorlichting van de bevolking en het bedrijfsleven, 
alsmede aan de opleiding van ambtenaren.  
Op ruime schaal is er voor gekozen om nadere regelgeving door de eilandsbesturen van de 
openbare lichamen te laten opstellen en deze onderwerpen niet bij algemene maatregel van 
bestuur nader in te vullen. Hierdoor wordt enerzijds recht gedaan aan de autonome bevoegdheid 
van de openbare lichamen. Anderzijds kan daardoor worden ingespeeld op de verschillen die er 
bestaan tussen de BES-eilanden onderling. Ten aanzien van de verschillende delegatiebepalingen 
wordt opgemerkt dat een aantal delegatiebepalingen overeenkomen met vergelijkbare 
delegatiebepalingen in corresponderende Nederlandse wetten. Verder is in aansluiting op het 
stelsel van medebewind een uitdrukkelijke grondslag opgenomen voor nadere regelgeving door de 
eilandsbesturen bij die bepalingen waarvoor dit gewenst is. Tot slot zijn enkele delegatiebepalingen 
aangepast omdat thans nog meer inzicht bestaat omtrent de mate waarin een voor alle openbare 
lichamen geldende algemene maatregel van bestuur wenselijk is en wanneer – juist gelet op de 
verschillen tussen de openbare lichamen – een (eventueel aangepaste) eilandsverordening blijft 
gehandhaafd. Op basis van dit wetsvoorstel krijgen de eilandsraden de bevoegdheid om een 
huisvestingsverordening, een bouwverordening, een welstandsnota, een afvalstoffenverordening en 
een afvalwaterverordening op te stellen. In dit wetsvoorstel is het algemene kader aangegeven 
waarbinnen deze verordeningen dienen te worden opgesteld. Juist op onderwerpen als huisvesting, 
welstand, afval en afvalwater kunnen er relevante verschillen zijn tussen de openbare lichamen. 
Uiteraard zal bij het opstellen van deze regelgeving de gewenste en noodzakelijke ondersteuning 
geboden worden. Overigens dient te worden opgemerkt dat de grondslag voor een 
eilandsverordening altijd bij wet moet worden bepaald. 
Tenslotte zijn alle geconsulteerden het er over eens dat er een sterke behoefte is aan 
sensibilisering  en voorlichting van de bevolking en het bedrijfsleven, opleiding van de ambtenaren 
en begeleiding bij het uitvoeren en handhaven van de wetgeving zowel op het vlak van milieu als 
ook met betrekking tot ruimtelijke ordening, wonen en huisvesting. Het betrekken van de 
bevolking en het bedrijfsleven bij de invoering en uitvoering van de nieuwe regelgeving wordt als 
essentieel ervaren.  
Op pagina 28 van de memorie van toelichting, onder het subhoofdstuk Uitvoerbaarheid en 
handhaafbaarheid, wordt aangegeven dat die uitvoerbaarheid en handhaafbaarheid van de wet en 
de op basis daarvan te stellen regels een kritische factor zijn voor een succesvolle invoering van 
wetgeving. De leden van de VVD-fractie wilden weten of een drietal VROM medewerkers in staat 
zijn om dit te bewerkstelligen. Hebben de BES-eilanden voldoende capaciteit in huis om de 
voorgestelde regelgeving te handhaven en zo niet, hoe kunnen zij hiervan worden voorzien, zo 
vroegen ook de leden van de PvdA-fractie. 
Het grootste deel van de uitvoering van dit wetsvoorstel ligt in handen van de bestuursorganen van 
de openbare lichamen. Gelet op de schaal van de eilanden en de omvang van het werk is een 
detachering van drie medewerkers afdoende om het bestaande ambtenarenapparaat te begeleiden 
en bij te staan. Daarnaast zal er voor lokale ambtenaren en uitvoerders binnenkort een scholing- 
en opleidingstraject worden gestart. Daarmee zal de invoering van de wetgeving een „zachte 
landing‟ maken en succesvol verlopen. 
Er worden tal van acties ondernomen om de implementatie van de wet zo goed mogelijk te doen 
verlopen.  
Voor de meest milieubelastende bedrijven worden de aanvragen voor de vergunningen voorbereid 
door DCMR Milieudienst Rijnmond in opdracht van het ministerie van Infrastructuur en Milieu en 
door de Gemeente Breda in het kader van het VNG-twinningproject 
Daarnaast wordt voorlichting gegeven en worden gesprekken gevoerd met bepaalde sectoren bij 
het opstellen van nieuwe regelgeving en de implementatie ervan. Zo worden met de eigenaren van  
de hotels gesprekken gevoerd over de verwerking van afvalwater op Bonaire. Dit onder meer in het 
23 
 

- indien voor de uitvoering van de regelgeving zeer specialistische kennis noodzakelijk is, is 
de bevoegdheid ook bij Onze Minister gelegd. Gezien de jarenlange ervaring en de 
opgebouwde expertise van de uitvoeringsdiensten in het Europese deel van Nederland zou 
het niet logisch zijn om de eilandsbesturen met deze gecompliceerde kwesties te belasten. 
De leden van de D66-fractie wilden in herinnering brengen dat in de Memorie genoemd wordt dat 
“adequate regelgeving nodig is om natuur en leefomgeving op de eilanden te beschermen”. 
Tegelijkertijd menen de aan het woord zijnde leden dat het voorstel voornamelijk algemene 
milieuregels en basale R.O.-voorschriften bevat, zonder concrete voorstellen of handvaten te 
leveren om resultaten te kunnen leveren. De leden van de D66-fractie vroegen of de minister op 
korte termijn hierover kan overleggen met de overheden op de BES-eilanden en betrokken 
maatschappelijke organisaties om tot aanvullende bepalingen ten aanzien van een doortastender 
milieubeleid te komen voor de BES-eilanden.  
Op het gebied van bescherming van de natuur vindt er overleg plaats met de bestuurscolleges over 
het beleid omtrent het beheer en de bescherming van flora en fauna. 
Op het gebied van de ruimtelijke ordening wordt door de bestuurscolleges van de openbare 
lichamen aan ontwikkelingsplannen gewerkt. Deze plannen zijn vergelijkbaar met 
bestemmingsplannen in de gemeenten in het Europese deel van Nederland en zijn evenals deze 
plannen bindend voor burgers en bedrijven. De ontwikkelingsplannen spelen een belangrijke rol bij 
de bescherming van natuurgebieden en andere kwetsbare gebieden op het gebied van de 
leefomgeving. De eilandsraad van Bonaire heeft zeer recent een ontwikkelingsplan voor het gehele 
eiland vastgesteld. Naar verwachting zal het bestuurscollege van Sint-Eustatius in december het 
ontwerp voor een ontwikkelingsplan gereed hebben. Saba heeft met de voorbereiding van een 
ontwikkelingsplan een begin gemaakt.   
Op het gebied van milieu worden, zoals eerder opgemerkt,  diverse activiteiten ondernomen op het 
gebied van vergunningen, voorlichting en begeleiding om de implementatie van dit wetsvoorstel zo 
goed mogelijk te doen verlopen. 
Tot slot zal in het Inrichtingenbesluit BES de regelgeving verder geconcretiseerd worden. Op basis 
van deze algemene maatregel van bestuur kan het bevoegd gezag nog nadere 
maatwerkvoorschriften opleggen indien dit noodzakelijk zou zijn.  
Geconcludeerd kan worden dat het wetsvoorstel zal leiden tot een aanzienlijke verbetering van het 
milieu op de BES-eilanden. 
Tot slot vroegen ook de leden van de ChristenUnie-fractie van welke specifieke bepalingen door 
Bonaire is aangegeven dat dit openbaar lichaam de voorkeur geeft aan het regelen bij 
eilandsverordening in plaats van bij algemene maatregel van bestuur. 
Bonaire heeft aangegeven dat met name op het gebied van bouwen en wonen eilandelijke 
regelgeving zou kunnen volstaan. Uit het wetsvoorstel volgt dat de bouwverordening en de 
huisvestingsverordening door de eilandsraad kunnen worden opgesteld. Uiteraard moet de 
mogelijkheid hiertoe uit de wet  volgen. Daarnaast zal er een Besluit bouwen BES komen. Dit komt 
onder meer voort uit het gegeven dat er op dat niveau geen vergelijkbare eilandelijke regelgeving 
is. Dit besluit zal dan ook met name gaan voorzien in bepalingen aangaande de brand- en 
constructieve veiligheidsaspecten die voor alle drie de eilanden gelijk zouden moeten zijn. 
Ten aanzien van de milieu-aspecten is er wel een hinderverordening, maar deze voldoet slechts ten 
dele aan de eisen die de wet stelt. Overigens, zal bij het opstellen van de betreffende algemene 
maatregel van bestuur zoveel mogelijk rekening worden gehouden met eilandelijke regelgeving. 
Zoals al eerder gemeld, zal ook ten aanzien van de lagere regelgeving een uitvoerige consultatie 
plaatsvinden.  
25 
 

hun eerste milieuprogramma moeten opstellen. Dit milieuprogramma vormt de concretisering van 
de uitgangspunten van het milieubeleidsplan. 
Artikel 2.12 
In artikel 2.12 handelt onder andere over het geheel of gedeeltelijk intrekken van de 
bouwvergunning indien het bouwwerk niet binnen drie jaar nadat de vergunning onherroepelijk is 
geworden is voltooid. De leden van de ChristenUnie-fractie vroegen in hoeverre er rekening is 
gehouden met het bouwen van particuliere woningen, die jarenlang door eigen kracht met een 
klein inkomen tot stand komen. Ook vroegen die leden wat er gaat gebeuren met de onafgemaakte 
bouwwerken die onder andere Bonaire rijk is. 
Artikel 2.12 geeft het bestuurscollege de bevoegdheid om de bouwvergunning geheel of 
gedeeltelijk in te trekken. In dit artikel is sprake van een bevoegdheid, niet van een verplichting. 
Het bestuurscollege zal zorgvuldig met deze bevoegdheid moeten omgaan. Het belang van dit 
artikel ligt vooral in de mogelijkheid om op te treden bij het stagneren van de werkzaamheden aan 
utiliteitsbouwwerken (zoals bijvoorbeeld hotels) al dan niet als gevolg van een faillissement. 
Bovendien kan worden opgemerkt dat voordat tot het intrekken van een bouwvergunning kan 
worden overgegaan, de betrokken partij altijd eerst in de gelegenheid moet worden gesteld om 
alsnog aan zijn verplichtingen te voldoen. 
Wat betreft de vraag wat er zal gebeuren met de onafgemaakte bouwwerken die onder andere 
Bonaire rijk is, kan worden opgemerkt dat artikel 2.12 niet is bedoeld voor het opleggen van 
voorzieningen in die gevallen waarin al sedert jaar en dag sprake is van een onafgemaakt 
bouwwerk. Om die reden ligt het ook niet in de rede om op grond van dit artikel een ingrijpen te 
vrezen bij particuliere woningen die al jaren in een nog niet gereed zijnde staat verkeren.  
Artikel 4.5 
Op grond van artikel 4.5 kan de Minister van VROM het bestuurscollege verzoeken om een 
vergunning als bedoeld in artikel 4.3 te wijzigen, aan de vergunning verbonden beperkingen en 
voorschriften te wijzigen, aan te vullen of in te trekken of de vergunning geheel of gedeeltelijk in te 
trekken. In de memorie van toelichting wordt gesteld dat dit artikel gebaseerd is op artikel 8.39 
van de Wm. Genoemd artikel is echter vervallen. De leden van de ChristenUnie-fractie vroegen 
daarom om een nadere onderbouwing van het opnemen van artikel 4.5. In de memorie van 
toelichting wordt duidelijk gemaakt dat het hier gaat om uitzonderlijke gevallen waarbij 
bijvoorbeeld sprake is van een vergunninghouder die niet integer is. Deze leden vroegen wat dit 
artikel betekent voor de rechtszekerheid van de vergunninghouder. 
In artikel 4.5 van dit wetsvoorstel is een vergelijkbare bevoegdheid voor Onze Minister opgenomen 
met betrekking tot vergunningen, die zijn verleend door bestuursorganen van een provincie of 
gemeente, als die welke was opgenomen in artikel 8.39 van de Wm. Deze bevoegdheid is bij de 
inwerkingtreding van de Wet algemene bepalingen omgevingsrecht (Wabo) in een iets andere 
redactie opgenomen in artikel 2.34 van de Wabo. In de memorie van toelichting bij de 
33
Invoeringswet Wabo staat de volgende toelichtende passage : Artikel 2.34 van de Wabo voorziet 
in een bevoegdheid voor de Minister van Infrastructuur en Milieu om, indien dat in het algemeen 
belang geboden is, aan het bevoegd gezag een aanwijzing te geven ten aanzien van onder meer 
een al verleende omgevingsvergunning. Het bevoegd gezag moet de vergunning wijzigen of 
intrekken als daartoe een dergelijke aanwijzing is gegeven (art. 2.31, eerste lid, onder a, 
onderscheidenlijk artikel 2.33, eerste lid, onder c, van de Wabo). Slechts in uitzonderlijke gevallen 
waarin duidelijk sprake is van het niet naleven van de vergunningsvoorschriften of indien ernstige 
vermoedens bestaan omtrent de integriteit van de vergunninghouder en dit invloed heeft op het 
doelmatig beheer van de afvalstoffen, kan Onze Minister het bestuurscollege verzoeken om de 
vergunning te wijzigen, aan te vullen of in te trekken. De afvalproblematiek is één van de grootste 
milieuproblemen in de openbare lichamen waarvoor bij urgentie maatregelen noodzakelijk zijn. 
                                                                 
33
 Kamerstukken II  2008/09, 31 953, nr. 3, pag. 105 
27 
 

bestuur of bij verordening zouden worden gesteld. Inmiddels is besloten om regels voor het lozen 
van afvalwater anders dan vanuit een inrichting uitsluitend bij eilandsverordening te stellen. De in 
artikel 4.25, eerste lid, opgenomen mogelijkheid om regels bij algemene maatregel van bestuur te 
stellen is hiervoor dus niet meer nodig.  
Bij de voorbereiding van het wetsvoorstel werd er tevens van uitgegaan, dat bij algemene 
maatregel van bestuur op grond van het eerste lid van artikel 4.25 zo nodig regels met betrekking 
tot de inzameling van afvalwater gesteld konden worden. Mede met het oog daarop was de ruime 
delegatie opgenomen, waarnaar de leden van de D66-fractie verwijzen. Inmiddels bestaat er meer 
duidelijkheid over de wijze, waarop inzameling en transport van afvalwater gereguleerd zal 
worden. In navolging van regels die al in Nederland golden wordt ook voor Caribisch Nederland een 
overheidszorgplicht voor inzameling van afvalwater opgenomen. Deze zorgplicht wordt in gebieden 
waar inzameling van afvalwater doelmatig is gelegd bij het eilandsbestuur. De aanwijzing van de 
gebieden waar inzameling van afvalwater doelmatig is en van overheidswege zal worden verzorgd 
zal plaatsvinden in de eilandsverordening. Conform de zorgplicht die voor afvalstoffen geldt wordt 
de overheidszorgplicht voor inzameling van huishoudelijk afvalwater op de openbare lichamen op 
wetsniveau opgenomen. Ook hierom is de mogelijkheid van een algemene maatregel van bestuur 
geschrapt. Dit geschiedt bij nota van wijziging.  
De ruime definitie van “afvalwater”, waar de leden van de D66-fractie naar verwijzen, vormt in het 
hierboven beschreven geheel van regels afvalwater geen belemmering waar het om nadere 
regelgeving gaat. Afwijking van die definitie bij algemene maatregel van bestuur is inderdaad niet 
mogelijk, maar ook niet nodig. Binnen deze overkoepelende definitie worden verschillende meer 
specifieke begrippen gebruikt (zoals huishoudelijk afvalwater), die passende nadere regelgeving 
mogelijk maken. In de nota van wijziging zal tevens een wijziging van artikel 1.2 van het 
wetsvoorstel worden opgenomen door de toevoeging daaraan van de begripsbepaling van de term 
“huishoudelijk afvalwater”. 
Artikel 5.21 
Dienen de in artikel 5.21, eerste lid, bedoelde categorieën in het belang van de rechtszekerheid 
niet te worden vastgesteld bij wet, zo vroegen de leden van de D66-fractie.  
De essentie van de inhoud van welke categorieën zullen worden aangewezen is reeds genoemd in 
het wetsvoorstel. Het zal gaan om die categorieën inrichtingen die ernstige nadelige gevolgen voor 
het milieu kunnen hebben. In de memorie van toelichting wordt als voorbeeld genoemd 
inrichtingen die een ondergrondse tank hebben. Het gaat dan om de zekerheid dat de kosten voor 
het nakomen van de krachtens de vergunning opgelegde verplichtingen tot verwijdering daarvan 
indien de inrichting wordt gesloten, zullen worden voldaan. Financiële zekerheid in de vorm van 
een verzekering wordt gesteld tot dekking van aansprakelijkheid in geval van milieuschade zoals 
bijvoorbeeld als gevolg van brand in een olieoverslagbedrijf. 
Artikel 5.28 
In artikel 5.28 wordt aangegeven dat het bevoegd gezag regelmatig beziet of de vergunning nog 
wel in lijn is met de bestaande voorschriften en technieken. De leden van de VVD-fractie wilden 
graag weten wat er wordt bedoeld met “regelmatig”. Welke intervallen of termijnen zitten daaraan 
gekoppeld, zo vroegen die leden. 
Zoals aangegeven in de artikelsgewijze toelichting bij dit artikel is het niet mogelijk om de 
actualisering te koppelen aan vaste termijnen. De noodzaak voor de actualisering van vergunning 
is immers gelegen in de ontwikkeling van de techniek, de ontwikkelingen in de toestand van het 
milieu en de kosteneffectiviteit van nieuwe ontwikkelingen. Dit maakt het onmogelijk om bij wet de 
verplichting aan het bevoegd gezag op te leggen om bijvoorbeeld iedere vijf jaar te beoordelen of 
vergunningen al dan niet geactualiseerd moeten worden. Dit zou een te grote bestuurlijke last 
betekenen voor de beperkte capaciteit van de bestuursorganen van de openbare lichamen. Het is 
wenselijk de actualisering in eerste instantie over te laten aan het bevoegd gezag dat op deze wijze 
29 
 

leden waarom artikel 7.2, zesde lid, van de Wm aangaande activiteiten die in samenhang met 
andere activiteiten belangrijke nadelige gevolgen kunnen hebben voor het milieu niet is 
overgenomen in dit wetsvoorstel. 
Artikel 7.2 van de Wm  is vrij gedetailleerd. In de openbare lichamen is het aantal plannen beperkt 
en goed te overzien. Daarom is voorgesteld om in voormeld artikel „plannen‟ in plaats van 
„categorieën van plannen‟ op te nemen. Om dezelfde reden is ook de bepaling weggelaten wanneer 
een plan in elk geval een kader vormt. Het aanwijzen van activiteiten tenslotte die in samenhang 
met andere activiteiten belangrijke nadelige gevolgen kunnen hebben, is niet uitgesloten. Ook hier 
is dus een eenvoudiger formulering voorgesteld.  
In artikel 7.1, vijfde lid, onder b, wordt de mogelijkheid geboden voor een ontheffing van de MER-
plicht indien de activiteit naar het oordeel van Onze Minister in het algemeen belang onverwijld 
moet worden uitgevoerd. De leden van de ChristenUnie-fractie constateren dat hiervoor in artikel 
7.21 van de Wm aanvullende voorwaarden gelden wat betreft de motivatie van een verzoek om 
ontheffing. Zij vroegen waarom dergelijke criteria niet zijn opgenomen voor de motivatie van het 
besluit van Onze Minister. 
Voor de openbare lichamen is vanwege het beperkte aantal relevante activiteiten gekozen voor een 
minder formele en minder gedetailleerde formulering. Voor de openbare lichamen hoeft geen 
sprake te zijn van een verzoek om een ontheffing, maar kan Onze Minister ook ambtshalve bepalen 
dat de activiteit in het algemeen belang onverwijld moet worden uitgevoerd.  
Gedacht kan worden aan noodzakelijke maatregelen na een natuurramp, maar ook aan 
bijvoorbeeld het inrichten van een grootschalige brandstofopslag in geval van een oliecrisis. Van 
deze ontheffingsmogelijkheid zal slechts spaarzaam gebruik gemaakt worden. 
Artikel 9     
De leden van de ChristenUnie-fractie constateren dat in de Wm volgens artikel 9.2.1.3  een ieder 
die beroepshalve werkt met betreffende stoffen, preparaten of organismen desgevraagd informatie 
waarover hij beschikt of redelijkerwijs kan beschikken moet verstrekken. Genoemde leden vroegen 
waarom deze bepaling niet is overgenomen in voorliggend wetsvoorstel. 
Artikel 9.2.1.3 van de Wm, regelt een algemene plicht tot informatieverstrekking indien Onze 
Minister of een daartoe door hem aangewezen onderzoeksinstantie daarom verzoekt. Op basis van 
het tweede lid van dit artikel kunnen bij algemene maatregel van bestuur hierover nadere regels 
worden gesteld. Deze informatieplicht is ruim geformuleerd en moet mede bezien worden in relatie 
met artikel 9.2.1.4 van de Wm, waarin de meer gedetailleerde administratieplicht wordt geregeld. 
Deze administratieplicht is ook overgenomen in artikel 9.2, vierde en vijfde lid, van dit 
wetsvoorstel, omdat ze onder meer noodzakelijk is voor de rapportageverplichtingen van 
Nederland op basis van het Protocol van Montreal inzake stoffen die de ozonlaag aantasten. In het 
Europese deel van Nederland is tot op heden nog geen invulling gegeven aan de algemene 
maatregel van bestuur, bedoeld in artikel 9.2.1.3, tweede lid, van de Wm. Daardoor betreft het 
eerste lid van dit artikel een specifieke zorgbepaling, omdat niet duidelijk omschreven is om welke 
informatie het gaat.  
In dit wetsvoorstel is reeds een algemene zorgplicht ten aanzien van stoffen, preparaten en 
genetisch gemodificeerde organismen opgenomen. Daarnaast is ook reeds de administratieplicht in 
artikel 9.2, vierde lid, opgenomen. Daarom is het opnemen van een algemene plicht tot 
informatieverstrekking niet noodzakelijk.  
De leden van de ChistenUnie-fractie constateren dat in artikel 9.2.2.3, vierde lid, van de Wm de 
mogelijkheid is opgenomen om een vergunning te verstrekken onder beperkingen. Deze leden 
vroegen waarom deze bepaling niet is overgenomen in voorliggend wetsvoorstel.  
31 
 

omgevingsrecht en in de ministeriële regeling omgevingsrecht kwaliteitseisen gesteld voor het 
bevoegd gezag.  
Deze kwaliteitseisen hebben betrekking op een adequaat handhavingsproces. Het bevoegd gezag is 
het gezag dat is belast met de bestuursrechtelijke handhaving. De kwaliteitseisen bevatten dus 
geen voor de burgers bindende regels. Deze kwaliteitseisen waren van 2005 tot de 
inwerkingtreding van de Wabo gebaseerd op de Wm. De eisen hebben onder meer betrekking op 
een te formuleren handhavingsbeleid, toezichtstrategie, uitvoeringsprogramma en de afstemming 
van het handhavingsbeleid en het toezicht met andere betrokken handhavingsinstanties. 
Uitgangspunt van de kwaliteitseisen is dat adequate handhaving en toezicht niet mogelijk zijn als 
het handhavingsproces niet adequaat is georganiseerd. De juridische betekenis is dezelfde als bij 
andere wettelijke eisen aan de uitvoering van taken door het bevoegd gezag. Op de naleving ervan 
wordt toegezien in het kader van het interbestuurlijk toezicht. 
De Staatssecretaris van Infrastructuur en Milieu 
33 
 

