32 189 Vaststelling van de Wet Belastingwet BES (Belastingwet BES) 
 
32 190  Vaststelling van de Wet Douane- en Accijnswet BES (Douane- en 
Accijnswet BES) 
 
32 276 Vaststelling van de Wet Invoeringswet fiscaal stelsel BES (Invoeringswet 
fiscaal stelsel BES) 
 
 
 Memorie van Antwoord 
 
 
Inleiding 
Met veel belangstelling heb ik kennis genomen van het voorlopig verslag van de 
vaste commissie voor Koninkrijksrelaties van de Eerste Kamer bij de 
wetsvoorstellen Belastingwet BES, Douane- en Accijnswet BES en Invoeringswet 
fiscaal stelsel BES. Ik ben de Eerste Kamer zeer erkentelijk voor de 
voortvarendheid waarmee zij de behandeling van deze wetsvoorstellen, die op 7 
oktober jl. door de Tweede Kamer zijn aanvaard, ter hand neemt. Het verheugt mij 
dat de leden van de fracties van het CDA en de VVD met belangstelling kennis 
hebben genomen van deze wetsvoorstellen. In het bijzonder het oordeel van de 
fractie van het CDA dat deze voorstellen een goede vertaling zijn van de bijzondere 
positie die Bonaire, Sint Eustatius en Saba (hierna: BES-eilanden) sinds 10 oktober 
2010 innemen binnen Nederland, verheugt de regering. Ook de leden van de fractie 
van de VVD benadrukken dat er gedurende het wetgevende proces ten aanzien van 
deze wetsvoorstellen al veel aandacht is geschonken aan de redenen waarom deze 
voorstellen niet in strijd komen met het in de Grondwet opgenomen 
gelijkheidsbeginsel. De leden van de fractie van de SP hebben vragen over de 
voorgestelde verschillen tussen de fiscale stelsels voor de BES-eilanden enerzijds 
en het Europese deel van Nederland anderzijds.  
Bij de beantwoording van de vragen is zo veel mogelijk de volgorde van het 
voorlopig verslag aangehouden. 
 
Opmerkingen van de leden van de fractie van het CDA 
De leden van de fractie van het CDA vragen op welke termijn de regering de 
Landsverordening op de inkomstenbelasting 1943 en de Landsverordening op de 
Loonbelasting 1976, zoals deze nu zijn omgezet in de Wet inkomstenbelasting BES 
en de Wet loonbelasting BES, denkt te vervangen door nieuwe wetgeving.  
Naar aanleiding van het advies van de Raad van State over het wetsvoorstel 
Belastingwet BES zijn de inkomstenbelasting en loonbelasting vooralsnog niet in de 
Belastingwet BES opgenomen. In plaats daarvan worden de Landsverordening op 
de inkomstenbelasting 1943 en de Landsverordening op de Loonbelasting 1976 
tijdelijk gecontinueerd in de voorgestelde Wet inkomstenbelasting BES en de Wet 
1 
 

worden op de BES-eilanden voor verschillende doelgroepen 
voorlichtingsbijeenkomsten gehouden. In aanvulling daarop is ook gebruik gemaakt 
van paginagrote krantenberichten en tv-optredens. Per belastingmiddel zijn folders 
beschikbaar en voor de loonbelasting en de algemene bestedingsbelasting komen 
instructieve voorlichtingspakketten voor ondernemers beschikbaar. Daarenboven 
hebben enkele belastingconsulenten op de BES-eilanden alsmede op Curaçao en 
Sint Maarten voorlichting gegeven, uiteraard vanuit hun eigen commercieel belang. 
Ten slotte worden via de algemene vragenlijn (telefoon en internet) van de 
Rijksdienst Caribisch Nederland (RCN) ook vragen over het nieuwe fiscale stelsel 
gesteld. Op basis van deze vragen, de vragen die op de vestigingen van B/CN op de 
BES-eilanden binnenkomen en de daarop gegeven antwoorden wordt op de website 
van het RCN een “veel gestelde vragen” rubriek opgebouwd.  
 
De leden van de fractie van het CDA vragen of de bepaling in hoofdstuk II, artikel 
XVII, van het wetsvoorstel Invoeringswet fiscaal stelsel BES uitsluitend ziet op 
gevolgen ter zake van de overgang naar het nieuwe fiscale stelsel voor de BES-
eilanden. Deze vraag kan bevestigend worden beantwoord. 
Daarnaast willen deze leden weten waarom voornoemde bepaling alsmede de 
bepaling in hoofdstuk III, artikel I, van het wetsvoorstel Invoeringswet fiscaal 
stelsel BES niet in tijd beperkt zijn. Zij verwijzen naar de Invoeringswet openbare 
lichamen Bonaire, Sint Eustatius en Saba. Hoewel de overgangsbepalingen in het 
wetsvoorstel Invoeringswet fiscaal stelsel BES geen beperking in de tijd kennen, zal 
dat in de praktijk wel degelijk het geval zijn. Immers, het belang van de twee 
bepalingen neemt af naarmate een tijdstip wordt bereikt dat verder is verwijderd 
van het tijdstip van inwerkingtreding van de Belastingwet BES, Douane- en 
Accijnswet BES, Invoeringswet fiscaal stelsel BES, Wet inkomstenbelasting BES, 
Wet loonbelasting BES en de daarop berustende regelingen. Vanwege dit 
afnemende belang is niet gekozen voor een expliciete beperking in de tijd tot 
bijvoorbeeld een jaar zoals in de Invoeringswet openbare lichamen Bonaire, Sint 
Eustatius en Saba (hierna: IBES). Op deze wijze wordt tevens voorkomen dat voor 
eventuele problemen die zich na het verstrijken van dat ene jaar voordoen geen 
wettelijke bevoegdheid meer bestaat om te voorzien in een, in een ministeriële 
regeling opgenomen, overgangsregeling. 
Voorts vragen deze leden waarom in deze bedoelde artikelen in de Invoeringswet 
fiscaal stelsel BES niet is bepaald dat binnen een jaar de in een ministeriële regeling 
opgenomen overgangsregeling in een formele wet zou moeten worden voorgelegd. 
De bepalingen in hoofdstuk II, artikel XVII, en hoofdstuk III, artikel I, van het 
wetsvoorstel Invoeringswet fiscaal stelsel BES hebben een ander karakter dan 
artikel 22 van de IBES, waarnaar deze leden lijken te verwijzen. In artikel 22 van 
de IBES is bepaald dat tot een jaar na ontmanteling van het land Nederlandse 
Antillen bij ministeriële regeling kan worden afgeweken van wet- en regelgeving die 
gaat gelden na die ontmanteling. Vervolgens wordt in het tweede lid bepaald dat, in 
geval het een structurele afwijking op een wet of een algemene maatregel van 
3 
 

wijzigingen vervolgens in een regeringsvoorstel opnemen en in de Staten-Generaal 
verdedigen. Op deze manier wordt tijdige consultatie van de openbare lichamen 
gewaarborgd. Daarnaast is in de nota naar aanleiding van het nader verslag op de 
3
Belastingwet BES te kennen gegeven dat de regering voornemens is de eventuele 
wijzigingen in de fiscale BES wetgeving die meelopen in de jaarlijkse 
belastingplancyclus gegroepeerd toe te lichten in het algemene deel van de 
memorie van toelichting. In die betreffende algemene delen wordt daardoor naast 
bijvoorbeeld de kopjes ‘Europeesrechtelijke aspecten’ en ‘Budgettaire aspecten’ 
tevens een kopje ‘BES-eilanden’ opgenomen. Op deze wijze wordt naar de mening 
van de regering bereikt dat voor zowel bestuurders, burgers als bedrijfsleven op de 
BES-eilanden toekomstige wijzigingen duidelijk kenbaar worden gemaakt, zodat zij 
tijdig kunnen reageren op deze wijzigingen. 
Ten slotte willen de leden van de fractie van de SP in dit kader weten of bij 
aanpassingen in Nederlandse wetgeving wordt meegenomen of die betreffende 
aanpassingen moet worden overwogen in de regelgeving voor de BES-eilanden. In 
zijn algemeenheid zal het zo zijn dat op punten waarop de regelgeving (nagenoeg) 
gelijkluidend is, zal worden bezien of een wijziging in Nederlandse fiscale 
regelgeving ook tot wijziging in het fiscale stelsel voor de BES-eilanden moet 
leiden. Voor zover geen sprake is van gelijkluidendheid zal van een dergelijke 
afweging echter geen sprake zijn en zal de vraag van deze leden ontkennend 
moeten worden beantwoord. 
 
Opmerkingen van de leden van de fractie van de VVD 
De leden van de fractie van de VVD vragen of de voorwaarden die gesteld worden 
om in aanmerking te komen voor een vestigingsplaatsbeschikking niet te minimaal 
zijn waardoor de fictie eenvoudig kan worden ontgaan.  
De regering is die mening niet toegedaan. De fictie waarborgt dat alleen bedrijven 
met reële activiteiten in aanmerking komen voor een vestigingsplaatsbeschikking. 
De beoordelingscriteria voor afgifte van de beschikking bestaan uit 1) een omvang 
en activiteiten toets, 2) een bezittingentoets of 3) een toets van het aantal 
gekwalificeerde werknemers en het beschikbaar hebben van bedrijfsruimte 
(substancetoets). Het gebruik van deze eenvoudige criteria draagt bij aan een 
transparante en een vlotte afhandeling van verzoeken. Dat betekent naar de 
mening van de regering niet dat de fictie eenvoudig kan worden ontgaan. Immers, 
een beschikking wordt alleen afgegeven als aan de gestelde criteria wordt voldaan.  
Kleine ondernemingen (omzet van minder dan USD 80.000 en totaal aan activa van 
doorgaans minder dan USD 200.000) die niet actief zijn op het terrein van de 
financiële dienstverlening en dergelijke kwalificeren zonder meer. Ondernemingen 
van enige omvang kunnen vanwege de gekozen grenzen geen gebruik maken van 
deze toets.  
                                                           
3
 Kamerstukken II 2009/10, 32 189, nr. 10, blz. 28. 
5 
 

wateren kan op de extraterritoriale wateren taxfree worden geconsumeerd en 
gekocht. Voor de ABB is dat niet anders. 
 
Nu het formele belastingrecht en het invorderingsrecht van de BES-belastingen 
veelal is gebaseerd op Nederlandse recht ter zake vragen de leden van de VVD-
fractie of het de bedoeling is dat Nederlandse wijzigingen van het belastingrecht 
ook automatisch worden doorgevoerd in de BES-belastingwetgeving. In de memorie 
van toelichting is aangegeven dat op de BES-eilanden is gekozen voor een minder 
4
complex en gedetailleerd fiscaal stelsel dan in Nederland geldt . Dit betekent dat 
het formele belastingrecht en invorderingsrecht op de BES-eilanden wel gebaseerd 
is op, maar zeker niet identiek is aan het Nederlandse recht ter zake. Wijzigingen in 
het Nederlandse belastingrecht kunnen dus niet automatisch worden doorgevoerd 
in de BES-belastingwetgeving. Dit is ook niet per definitie gewenst, gelet op de 
beoogde eenvoud. Per wijziging van de Algemene wet inzake rijksbelastingen en de 
Invorderingswet zal, zoals hiervoor reeds aangegeven, worden bekeken of die ook 
past in het formele stelsel van de BES-eilanden. 
 
De leden van de fractie van de VVD vragen of het voorgestelde fiscale stelsel voor 
de BES-eilanden de toets der kritiek kan doorstaan indien wordt getoetst aan artikel 
14 van het Europees Verdrag voor de Rechten van de Mens (EVRM) of artikel 26 
van het Internationaal Verdrag inzake Burgerrechten en Politieke Rechten (IVBPR).  
5
In de memorie van toelichting op de Belastingwet BES is, anders dan deze leden 
stellen, wel degelijk aandacht besteed aan de genoemde artikelen in het EVRM en 
het IVBPR. De wetgever heeft als vanzelfsprekend de verplichting het in artikel 1 
van de Grondwet neergelegde gelijkheidsbeginsel bij de vormgeving van wetgeving 
nauwgezet in ogenschouw te houden. Bij de vormgeving van het nieuwe fiscale 
stelsel voor de BES-eilanden is dat ook gebeurd. Deze leden constateren terecht dat 
de regering in dit kader al op vele momenten aandacht heeft geschonken aan het 
gelijkheidsbeginsel.  
Vanwege het verbod op de constitutionele toetsing van artikel 120 van de Grondwet 
mag een Nederlandse rechter de grondwettigheid van formele wetten echter niet 
aan de Grondwet toetsen. Het voorgaande betekent dan ook dat een Nederlandse 
rechter, in geval een justitiabele zich op artikel 1 van de Grondwet beroept, niet 
mag toetsen of (onderdelen van) het nieuwe fiscale stelsel voor de BES-eilanden 
daadwerkelijk verenigbaar zijn met artikel 1 van de Grondwet. In de memorie van 
toelichting is vervolgens opgenomen dat de Nederlandse rechter ondanks dat 
verbod op constitutionele toetsing door middel van de toetsing aan artikel 14 van 
het EVRM of artikel 26 van het IVBPR toch toe kan komen aan de beoordeling of 
(onderdelen van) het nieuwe fiscale stelsel voor de BES-eilanden verenigbaar zijn 
met het in die verdragen vastgelegde verbod op discriminatie dan wel met het 
gebod op gelijkheid. De toetsing aan deze twee artikelen leidt ertoe dat de 
                                                           
4
 Kamerstukken II 2009/10, 32189, nr. 3, blz. 21 en 22. 
5
 Kamerstukken II 2009/10, 32 189, nr. 3, blz. 24 en 25. 
7 
 

voorgestelde belastingstelsel voor de BES-eilanden ten minste gelijk dient te zijn 
aan de thans op de BES-eilanden geldende Nederlands-Antilliaanse 
landsbelastingen. Naar de mening van de regering is dat mede met het oog op het 
draagvlak op de BES eilanden een aanvaardbaar uitgangspunt. De opbrengst werd 
bij de indiening van de wetsvoorstellen nog geraamd op USD 42 miljoen maar is 
door het beschikbaar komen van recenter en betrouwbaarder cijfermateriaal 
9
inmiddels bijgesteld naar omstreeks USD 52 miljoen . Dit zijn echter niet de enige 
rijksmiddelen die op de BES-eilanden worden opgebracht. Zo worden ook premies 
volksverzekeringen (algemene ouderdomsverzekering en algemene weduwen- en 
wezenverzekering), premies werknemersverzekeringen (ongevallenverzekering, 
ziekteverzekering en cessantia) en premies zorgverzekering geheven op de BES-
eilanden. Deze premiepercentages worden bij ministeriële regeling vastgesteld. Dit 
is echter nog niet gebeurd, waardoor op dit moment de omvang van de 
premieopbrengst nog niet duidelijk is. De vaststelling van de premies bij 
ministeriële regeling zal op korte termijn geschieden door de ministers van Sociale 
Zaken en Werkgelegenheid alsmede van Volksgezondheid, Welzijn en Sport. Wel 
geldt voor de premieopbrengsten hetzelfde uitgangspunt als het hiervoor 
beschreven uitgangspunt voor de belastingopbrengst. Deze opbrengst zal op macro 
niveau ook ten minste gelijk blijven.  
Ook vragen deze leden hoe groot de belastingopbrengst zou zijn indien het 
Nederlandse belastingsysteem op de BES-eilanden zou worden ingevoerd en wat de 
gevolgen voor belastingplichtigen zou zijn. 
Het geven van een inschatting van de belastingopbrengst indien het Nederlandse 
belastingstelsel op de BES-eilanden in werking zou treden is niet eenvoudig. De 
belangrijkste reden hiervoor is het ontbreken van voldoende statistische informatie 
over de grondslag van veel belastingen die in Nederland geheven worden en nu niet 
in het fiscale stelsel voor de BES-eilanden zijn opgenomen. Een goed onderbouwde 
inschatting kan de regering dan ook niet geven. Desalniettemin lijkt het 
aannemelijk dat in het geval het volledige Nederlandse belastingssysteem één op 
één op de BES-eilanden van toepassing zou zijn, de belastingopbrengst hoger zou 
zijn dan de nu geraamde opbrengst van omstreeks USD 52 miljoen. Bij die 
inschatting wordt enkel gekeken naar de ‘eerste orde effecten’. Immers, de één op 
één invoering van het Nederlandse belastingstelsel op de BES-eilanden (met alle 
Nederlandse belastingmiddelen, de Nederlandse grondslagen en de Nederlandse 
tariefstructuur) zal naar verwachting zeer negatieve effecten hebben op de 
economische ontwikkeling van de BES-eilanden. De fors hogere belastingdruk (dan 
in het voorgestelde fiscale stelsel) heeft naar verwachting een onwenselijk effect op 
de bestedingen (minder), de werkgelegenheid (lager), het prijspeil (hoger), het 
beroep op uitkeringen (meer) en de administratieve lasten voor burgers en 
bedrijfsleven (meer). Het draagvlak op de BES-eilanden voor dat fiscale stelsel zal 
hoogstwaarschijnlijk zeer laag zijn. Deze ‘tweede orde effecten’ zijn niet 
                                                           
9
 Kamerstukken II 2009/10, 32 189, nr. 13, blz. 8. 
9 
 

opnemen van een ‘step up’-regeling in de opbrengstbelasting. Niet alleen vanwege 
de eenvoud of omdat de Nederlandse dividendbelasting, die een grote mate van 
overeenkomst heeft met de opbrengstbelasting, eveneens geen ‘step up’-regeling 
kent, maar ook vanwege het feit dat veel landen bij verplaatsing van een lichaam 
geen dividendbelasting heffen over de in een lichaam nog niet uitgedeelde winsten. 
Het verlenen van een ‘step up’ bij vestiging op de BES-eilanden zou er toe kunnen 
leiden dat lichamen zich op de BES-eilanden vestigen om de heffing over 
winstuitdelingen te ontlopen. Ook dit is een reden om af te zien van de invoering 
van een ‘step up’. Een verdere rechtvaardiging kan gevonden worden in het 
uitgangspunt van de opbrengstbelasting. De opbrengstbelasting grijpt, net als de 
Nederlandse dividendbelasting aan bij de bron. Alle opbrengst die deze bron 
genereert wordt in de heffing betrokken. Het land van oorsprong van de winst is 
11
daarbij niet van belang . Tenslotte vragen de leden van de VVD-fractie of door het 
achterwege laten van een ‘step up’-regeling ook dubbele belastingheffing kan 
ontstaan. Een dergelijke dubbele heffing zou zich voor kunnen doen als in het land 
waar het lichaam vandaan komt bij vertrek een eindafrekening plaatsvindt over de 
in het lichaam opgebouwde winsten zonder dat deze zijn uitgedeeld. De regering 
ziet dit echter niet als een groot bezwaar. Het lichaam kan deze dubbele heffing 
immers eenvoudig voorkomen door voor vestiging in de BES-eilanden haar reserves 
om te zetten in nominaal gestort kapitaal. 
 
Voorts vragen de leden van de VVD-fractie of het niet hebben van rechtspraak in 
twee feitelijke instanties strookt met internationale regels in dit verband. Ook in 
Nederland is op een gegeven moment de vraag opgekomen of het ontbreken van 
een tweede feitelijke instantie in belastingzaken waarin een fiscale boete aan de 
orde is, strijdt met de internationale regels, in het bijzonder artikel 14, vijfde lid, 
van het IVBPR. Deze vraag is door de Hoge Raad nooit expliciet beantwoord, zodat 
op dezelfde vraag van de leden van de fractie van de VVD niet met zekerheid kan 
worden gereageerd. Los van internationale regels is de regering – zoals eerder 
aangegeven – echter van mening dat ook op de BES-eilanden belastingrechtspraak 
in twee feitelijke instanties gewenst is, niet alleen in zaken waarin een fiscale boete 
12
aan de orde is, maar in alle zaken . Het inrichten van een tweede feitelijke 
instantie in belastingzaken vergt onder meer de nodige tijd. Om dit te realiseren zal 
dan ook in eerste instantie in overleg getreden worden met de betrokkenen, 
waaronder de Minister van Veiligheid & Justitie en het Gemeenschappelijk Hof van 
Justitie van Aruba, Curaçao, Sint Maarten en van Bonaire, Sint Eustatius en Saba.  
 
Voorts stellen deze leden enkele vragen over het lokale belastinggebied op de BES-
eilanden. De belastingen die door de openbare lichamen kunnen worden geheven 
zijn opgesomd in de Wet financiën openbare lichamen Bonaire, Sint Eustatius en 
                                                           
11
 Vergelijk ook de uitspraak van de Hoge Raad der Nederlanden van 2 september 1992, nr. 27 252, onder 
andere gepubliceerd in BNB 1992/379. 
12
 Kamerstukken II 2009/10, 32 189, nr. 12, blz. 12. 
11 
 

dat de eindafrekeningsaanslag niet wordt ingevorderd. In plaats daarvan zal de op 
31 december 2010 voor de toepassing van de gedurende de periode van 10 oktober 
2010 tot en met 31 december 2010 als wet van toepassing zijnde Landsverordening 
op de Winstbelasting 1940 geldende boekwaarde van de vermogensbestanddelen 
van dat lichaam geruisloos worden omgezet in met ingang van 1 januari 2011 voor 
de toepassing van de Nederlandse vennootschapsbelasting geldende boekwaarde. 
Die geruisloze omzetting leidt niet tot afrekening noch dubbele belasting.  
Ter zake van de eindafrekeningswinst wordt voor lichamen die vanaf 1 januari 2011 
op de BES-eilanden gevestigd zijn renteloos uitstel van betaling verleend tot en met 
31 december 2015. De gedurende die periode door die lichamen op de BES-
eilanden betaalde vastgoedbelasting mag op de eindafrekeningsaanslag worden 
afgeboekt, met dien verstande dat het nog openstaande bedrag van die aanslag op 
1 januari 2016 wordt kwijtgescholden. Dit vormt een stimulans voor die lichamen 
om op de BES-eilanden gevestigd en actief te blijven, hetgeen bijdraagt aan de 
versterking en verbreding van het economische draagvlak van de eilanden. 
Wanneer het lichaam vóór 1 januari 2016 vertrekt van de BES-eilanden (naar 
Nederland of een derde land), zal het nog openstaande deel van de 
eindafrekeningsaanslag moeten worden betaald. Vervolgens zal Nederland (en 
wellicht ook een derde land) als vestigingsland een ‘step up’ verlenen waardoor 
geen dubbele heffing zal ontstaan. Immers, bij verplaatsing naar Nederland zullen 
de boekwaarden van de openingsbalans worden gesteld op de waarde in het 
economische verkeer. In het geval van verplaatsing naar Nederland is derhalve ook 
geen sprake van dubbele heffing. 
Tevens zal bij vertrek van de BES-eilanden opbrengstbelasting verschuldigd zijn 
over alle winstreserves van het lichaam. Immers er is dan sprake van een (fictieve) 
uitdeling van alle winstreserves op het moment direct voorafgaand aan verplaatsing 
van het lichaam, vergelijkbaar met een liquidatie-uitkering. De aandeelhouders van 
dit lichaam zijn hiervoor belastingplichtig, het verplaatste lichaam fungeert slechts 
als inhoudingsplichtige. Op eerstgenoemd punt is overigens een parallel te 
onderkennen met de Nederlandse vennootschapsbelasting die ook een 
eindafrekeningsbepaling kent ter zake van lichamen die Nederland verlaten.  
Naar het inzicht van de regering is geen sprake van dubbele belastingheffing. In 
een puur Nederlandse situatie geldt bij liquidatie van een lichaam eveneens dat én 
de eindafrekeningswinst is belast met vennootschapsbelasting én dat de liquidatie-
uitkering met dividendbelasting wordt belast. Dit past bij het zogenoemde klassieke 
stelsel. Daarnaast ziet de regering niet in dat bij eindafrekening over 
ondernemingswinsten en liquidatie-uitkeringen strijd met internationale regels zou 
kunnen ontstaan.  
 
De leden van de VVD-fractie vragen tot slot naar het niet bestaan van beroep in 
cassatie bij de Hoge Raad. Zoals de leden terecht opmerken hoedt de Hoge Raad 
over de eenvormigheid van het recht. Op dit moment wijkt het materiële 
belastingrecht – en in mindere mate het formele belastingrecht – op de BES-
13 
 

 
De leden van de fractie van de SP vragen of er overleg met Curaçao, Sint Maarten 
en Aruba is geweest over het voorgestelde toekomstige fiscale stelsel voor de BES-
eilanden.  
In januari 2007 is met Bonaire, Sint Eustatius en Saba voor de eerste maal 
gesproken over het nieuwe fiscale stelsel voor de BES-eilanden. Daarna volgden tot 
en met de indiening van de wetsvoorstellen Belastingwet BES en Douane- en 
Accijnswet BES op 29 oktober 2009 nog negen vervolgoverleggen. Drie van die tien 
overleggen zijn door de vertegenwoordigers van de (toen nog) eilandgebieden 
Bonaire, Sint Eustatius en Saba gevoerd met de toenmalige staatssecretaris van 
Financiën. Dat waren de bestuurlijke overleggen van 13 januari 2009, 18 maart 
2009 en 26 oktober 2009. De concepten die tijdens die bestuurlijke overleggen zijn 
besproken, zijn steeds gedeeld met de minister van Financiën van de Nederlandse 
Antillen. Daarnaast heeft de toenmalige staatssecretaris van Financiën op 12 
januari 2009 te Philipsburg gesproken met vertegenwoordigers van het bestuur van 
het eilandgebied Sint Maarten, op 14 januari 2009 te Willemstad met 
vertegenwoordigers van het bestuur van het eilandgebied Curaçao en op 15 januari 
2009 met de minister van Financiën van het land Nederlandse Antillen. Tijdens die 
gesprekken zijn de hoofdlijnen voor het toekomstige fiscale stelsel voor de BES-
eilanden ter sprake gekomen. Vervolgens heeft op 11 september 2009 te Den Haag 
een werklunch plaatsgehad tussen de minister van Financiën van het land 
Nederlandse Antillen en de toenmalige staatssecretaris van Financiën. Ook tijdens 
die werklunch is het fiscale stelsel voor de BES-eilanden aangestipt. Voorts is 
tijdens een conferentie op Aruba op 20 en 21 november 2009 van de zijde van het 
Nederlandse ministerie van Financiën aan ambtelijke vertegenwoordigers van 
Aruba, Curaçao en Sint Maarten een uitgebreide toelichting gegeven over de op 29 
oktober 2009 ingediende wetsvoorstellen Belastingwet BES en Douane- en 
Accijnswet BES. Tijdens die bijeenkomst is tevens aandacht besteed aan de 
(destijds nog in de Aanpassingswet openbare lichamen Bonaire, Sint Eustatius en 
14
Saba opgenomen wijzigingen van de) Wet inkomstenbelasting BES en Wet 
loonbelasting BES. Ten slotte is in de tweede week van april 2010 op ambtelijk 
niveau zowel te Oranjestad met Aruba als te Willemstad met Curaçao gesproken 
over de voortgang met betrekking tot het toekomstige fiscale stelsel voor de BES-
eilanden. Op 12 augustus 2010 heeft in Den Haag een vergelijkbaar gesprek 
plaatsgevonden met de (toenmalige) gedeputeerde van Financiën van het 
eilandgebied Sint Maarten.  
In zoverre kan worden bevestigd dat gedurende het gehele proces contact is 
geweest met Aruba, Curaçao en Sint Maarten. Hoewel het voorgaande impliceert 
dat ook de inbreng, vragen en opmerkingen van Aruba, Curaçao en Sint Maarten op 
                                                           
14
 Deze wijzigingen zijn begin 2010 bij vierde nota van wijziging op de Aanpassingswet openbare lichamen 
Bonaire, Sint Eustatius en Saba (hierna: ABES) uit de ABES gehaald (Kamerstukken II 2009/10, 31 959, nr. 
20) en bij nota van wijziging op de Invoeringswet fiscaal stelsel BES opgenomen in het wetsvoorstel 
Invoeringswet fiscaal stelsel BES (Kamerstukken II 2009/10, 32 276, nr. 6). 
15 
 

‘Er zijn sinds 1993 afspraken gemaakt met Aruba over fiscaliteit. Daarbij is het 
internationaal breed aanvaardbaar zijn van fiscale stelsels binnen het Koninkrijk 
altijd een belangrijk aandachtspunt. In zijn algemeenheid geldt dat de 
bespiegelingen uit 1993 over de BRK ten aanzien van de verhouding Nederland en 
Aruba inmiddels zijn ingehaald door de tijd. De BRK is sindsdien enkele keren 
aangepast (1996, 2001 en 2005). Nederland en Aruba onderhouden op fiscaal 
gebied goed contact. Het uitgangspunt dat de fiscale regelgeving breed 
16
aanvaardbaar dient te zijn geldt nog steeds.’
De voorgaande passage maakt duidelijk dat de betekenis van het protocol zich 
inmiddels beperkt tot het punt dat het fiscale stelsel moet voldoen aan de 
internationaal aanvaarde normen. Met deze internationaal aanvaarde normen wordt 
met name gedoeld op de normen van de Organisatie voor Economische 
Samenwerking en Ontwikkeling (OESO) en het Global Forum on Transparency and 
Exchange of Information for Tax Purposes alsook de Europese Unie (EU) op het 
terrein van het streven naar meer transparantie, een betere informatie-uitwisseling 
tussen belastingadministraties en het bevorderen van fair tax competition. De 
regering onderschrijft dit uitgangspunt nog steeds ten volle. Alle fiscale stelsels 
binnen het Koninkrijk (het in het Europese deel van Nederland geldende fiscale 
stelsel, het in het Caribische deel van Nederland geldende fiscale stelsel alsmede de 
fiscale stelsels van de autonome landen Aruba, Curaçao en Sint Maarten) dienen te 
voldoen aan de internationaal aanvaarde normen. Naar de mening van de regering 
wordt dit uitgangspunt overigens Koninkrijksbreed gedragen en wordt hier 
Koninkrijksbreed naar gehandeld. 
 
De leden van de fractie van de SP refereren aan tabel 4 van de memorie van 
Toelichting bij de Belastingwet BES, waarin wordt vermeld dat het merendeel van 
de landen in de Caribische regio wel een winstbelasting kent. Deze leden vragen of 
dit nog een rol heeft gespeeld bij de keuze om af te zien van een winstbelasting op 
de BES-eilanden. 
Naar aanleiding van deze vraag merkt de regering op dat er op grond van diverse 
overwegingen voor gekozen is om op de BES-eilanden een fiscaal stelsel te 
introduceren dat afwijkt van het in Europees Nederland geldende fiscale stelsel. Die 
overwegingen zijn de afwijkende, sterk van Nederland verschillende, economische 
omstandigheden, de ligging in de Caribische regio, de bevolkingsomvang, de kleine 
oppervlakte, de grote afstand tot Nederland en het insulaire karakter. Daarnaast 
heeft de regering bij de vormgeving van het nieuwe fiscale stelsel voor de BES-
eilanden gestreefd naar eenvoud en beperking van de administratieve lasten voor 
belastingplichtigen en van de uitvoeringskosten door de Belastingdienst. De praktijk 
wees bovendien uit dat de winstbelasting een relatief bescheiden opbrengst had en 
het in stand houden daarvan onevenredig veel tijd en aandacht zou gaan vragen 
van de lokale belastinginspecteurs, ontvangers en controleurs. Dit zou de heffing en 
                                                           
16
 Kamerstukken I 2008/09, 31 700 IV, E, blz. 5. 
17 
 

De leden van de SP-fractie vragen de regering toe te lichten hoe de op de BES-
eilanden geldende vastgoedbelasting zich zal gaan verhouden ten opzichte van 
belastingen elders in Nederland. De vastgoedbelasting is een nieuwe rijksbelasting 
die alleen op de BES-eilanden zal worden geheven. Een vergelijking met een 
Nederlandse heffing laat zich daarom niet goed maken. Wel kan worden opgemerkt 
dat de vastgoedbelasting in de plaats komt van de traditionele winstbelasting en in 
het bijzonder neerslaat bij de eigenaren van (bedrijfs)vastgoed, zowel van 
ingezetenen als niet ingezetenen. Vergelijkbare belastingplichtigen in Nederland zijn 
onderworpen aan inkomstenbelasting of vennootschapsbelasting. 
 
De leden van de fractie van de SP constateren terecht dat er geen 
successiebelasting wordt geheven op de BES-eilanden. Zij vragen naar een 
toelichting hierop en of dit tijdelijk is. Ook vragen zij zich af op welke termijn er 
aanpassingen plaatsvinden en welke gevolgen dit heeft voor het Europese deel van 
Nederland. 
In reactie op deze vragen wordt eerst stilgestaan bij het ontstaansmoment van de 
thans op de Nederlandse Antillen geldende Successiebelastingverordening. Na de 
totstandkoming ervan in 1908 is deze verordening niet meer grondig herzien. 
Hierdoor vertoont die verordening aanzienlijke hiaten en substantieel lagere 
tarieven dan de Nederlandse Successiewet 1956. Samen met de bescheiden 
bevolkingsomvang van de BES-eilanden, de in vergelijking tot Nederland relatief 
lage welvaartsstandaard op de BES-eilanden en de bestaande vrijstellingen in de 
successiebelastingverordening is de heffingsgrondslag aanzienlijk verkleind. Daar 
komt nog bij dat – zoals blijkt uit gegevens van het “International Bureau for Fiscal 
Documentation” – op andere eilanden in de Caribische regio veelal geen 
successiebelasting bestaat. Ook werd de beperkte capaciteit van de Nederlands-
Antilliaanse Belastingdienst ingezet op belastingmiddelen die – anders dan de 
successiebelasting – wel – in potentie – een substantiële opbrengst kenden. Dit 
alles heeft er toe geleid dat de successiebelasting op de BES-eilanden in onbruik is 
geraakt, waardoor de opbrengst van de successiebelasting op de BES-eilanden 
18
vrijwel nihil bedraagt. Zoals aangegeven in de memorie van toelichting bedraagt 
de gerealiseerde opbrengst op de BES-eilanden in de belastingjaren 2003–2007 
volgens een rapport van de Stichting Belasting Accountants Bureau slechts 327 
Antilliaanse guldens (dit is bijna USD 183). Het samenstel van argumenten heeft 
ertoe geleid dat is voorgesteld geen specifieke successiebelasting op te nemen in 
het fiscale stelsel voor de BES-eilanden. Zoals al eerder genoemd, is het stelsel 
zoals dit nu per 1 januari 2011 gaat gelden op de BES-eilanden bedoeld voor de 
toekomst. Een eenvoudig stelsel dat – zeker bezien in de Caribische regio – 
voldoende waarborgen biedt tegen constructies via de BES-eilanden. Op onderdelen 
kan dit stelsel nog verder worden aangepast zoals bijvoorbeeld geldt voor de 
inkomstenbelasting en de loonbelasting. Voor de successiebelasting is dit nu niet 
                                                           
18
 Kamerstukken II 2009/10, 32 189, nr. 3, blz. 11. 
19 
 

(hierna: rijkswet) en op basis van die toetsing aangegeven dat de begroting niet 
voldoet aan alle criteria van artikel 15 van de rijkswet en daarbij aanbevelingen 
gedaan. Het is nu aan Sint Maarten om te bepalen wat het met die aanbevelingen 
gaat doen. Na vaststelling door de Staten van Sint Maarten zal de begroting 
opnieuw ter toetsing aan het Cft worden voorgelegd. Over de begroting is intensief 
contact tussen Sint Maarten en het Cft. Voorts heeft het Cft de conceptbegroting 
2011 van het land Curaçao ontvangen. De toetsing van deze begroting door het Cft 
heeft inmiddels plaatsgevonden. Het is nu aan Curaçao om te bepalen wat het gaat 
doen met de door het Cft gedane aanbevelingen. Zodra de begroting door de 
Staten van Curaçao is vastgesteld, zal deze opnieuw ter toetsing aan het Cft 
worden voorgelegd. 
Voor beiden geldt dat er uiterlijk op 31 december 2010 een door de Staten 
vastgestelde en door het Cft positief beoordeelde begroting 2011 dient te zijn. 
 
De Staatssecretaris van Financiën, 
21 
 

