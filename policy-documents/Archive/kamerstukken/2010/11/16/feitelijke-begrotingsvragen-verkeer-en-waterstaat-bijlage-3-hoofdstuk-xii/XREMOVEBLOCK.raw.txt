Hoofdstuk XII 
 
Vraag Vraag en Antwoord 
1 Vraag: 
Kunt u een overzicht geven van de wijzigingen die als gevolg van het 
regeerakkoord zullen optreden in de gepresenteerde begroting en 
daarbij specificeren welke wijzigingen specifiek betrekking hebben op 
het jaar 2011?  
 
Antwoord: 
Voor het antwoord op deze vraag verwijs ik u naar de Startnota van de 
Minister van Financiën waarin per begrotingshoofdstuk de budgettaire gevolgen 
van het regeerakkoord worden gepresenteerd. In de Nota van Wijzigingen op 
de ontwerpbegroting 2011 die ik aan uw Kamer heb gezonden staan de 
budgettaire consequenties van het Regeerakkoord voor het jaar 2011 verwerkt 
en is de meerjarige doorwerking van het akkoord in tabelvorm opgenomen en 
toegelicht. 
2 Vraag: 
Hoe zal de subsidietaakstelling uit het regeerakkoord voor Verkeer en 
Waterstaat (VenW) van € 0,01 miljard voor 2011 ingevuld worden?  
 
Antwoord: 
Deze taakstelling is, in afwachting van nadere invulling, voorlopig geparkeerd 
op artikel 40 nominaal en onvoorzien van de begroting. Bij voorjaarsnota 2011 
en/of miljoenennota 2012 wordt de Kamer hierover nader geïnformeerd.  
3 Vraag: 
Op welke wijze wordt de € 500 miljoen die in het regeerakkoord wordt 
uitgetrokken voor investeringen in wegen en spoor, geïnvesteerd? 
Welk deel hiervan is beschikbaar voor investeringen in spoor en welk 
deel gaat naar wegen? Wat zal het effect voor 2011 zijn op de totale 
investeringen in wegen en spoor?  
 
Antwoord: 
De aangekondigde € 500 miljoen extra investeringen in wegen en spoor staan 
op dit moment nog niet op de begroting van het Infrastructuurfonds, maar op 
de aanvullende post bij het Ministerie van Financiën. Ze zijn voorzien vanaf 
2013  (€ 100 miljoen) en vanaf 2015 gaat het om de volledige € 500 miljoen. 
Er is dus geen effect in 2011 voor de totale investeringen wegen en spoor. Een 
verdeling over de modaliteiten is nog niet gemaakt. In het verleden zijn wel 
bestuurlijke afspraken gemaakt met betrekking tot vrijkomende FES-gelden. 
Deze afspraken zal ik opnieuw bezien in het licht van de impuls van € 500 mln. 
uit het regeerakkoord. 
4 Vraag: 
Kan en moet, gezien het regeerakkoord, de projectorganisatie Anders 
Betalen voor Mobiliteit (ABvM) niet worden opgeheven, in plaats van 
verkleind?  
 
Antwoord: 
De projectorganisatie wordt zo spoedig mogelijk opgeheven. De termijn 
waarop dit volledig afgerond is, is afhankelijk van de afwikkeling van de 
financiëel-administratieve werkzaamheden, ook in het kader van de regeling 
grote projecten en de afronding van de aanbesteding. Via de 

Zie het antwoord op vraag 5 HXII.   
10 Vraag: 
Met welke aanvullende maatregelen wilt u alsnog de doelen van de 
Nota Mobiliteit en de Mobiliteitsaanpak halen? Hoeveel geld is er (op 
basis van het regeerakkoord) beschikbaar voor het oplossen van files? 
Waar wordt dit geld aan uitgegeven en waar wordt dat in de begroting 
opgenomen?  
 
Antwoord: 
Zie het antwoord op vraag 5 HXII.  
11 Vraag: 
Hoe zal met het stopzetten van ABvM worden omgegaan in alle 
lopende planstudies in het Meerjarig Investeringsprogramma voor 
Ruimte en Transport (MIRT)?  
 
Antwoord: 
De effecten van ABvM zijn in elke afzonderlijke MIRT-planstudie voor wegen 
middels een gevoeligheidsanalyse in beeld gebracht, behalve de Spoedaanpak-
projecten. Met het niet invoeren van de kilometerprijs zijn deze analyses 
overbodig geworden. 
12 Vraag: 
Wat is uw reactie op de stelling van het PBL in de Balans voor de 
Leefomgeving 2010, dat beprijzen van mobiliteit de meest doelmatige 
manier is om de bereikbaarheid te verbeteren, met behoud van 
welvaart en milieukwaliteit?  
 
Antwoord: 
Zie het antwoord op vraag 5 HXII.  
13 Vraag: 
Onderschrijft u de stelling van het PBL in de Balans van de 
Leefomgeving 2010 (pag. 155) dat per jaar € 2 miljard extra nodig is 
om het effect van ABvM op de leefomgeving te evenaren? Zo nee, 
hoeveel geld is daarvoor volgens u nodig en waarop baseert u dat?  
 
Antwoord: 
Het PBL doelt met de circa € 2 miljard per jaar op extra rijksinvesteringen in 
de hoofdweginfrastructuur die nodig zijn om de effecten van het wegvallen van 
de kilometerheffing op de congestie te compenseren.   
  
Voor wat betreft luchtkwaliteit, is eerder dit jaar door mijn ambtsvoorganger 
het besluit genomen de maatregel „stimuleren Euro VI vrachtwagens‟ als 
compensatie voor het wegvallen van het effect van ABvM op te nemen in het 
„Nationaal Samenwerkings-programma Luchtkwaliteit‟ (NSL). Deze 
stimuleringsregeling (inclusief de benodigde middelen) wordt op dit moment 
nader uitgewerkt.  
  
Voor wat betreft geluidhinder zijn bij het wegvallen van de kilometerprijs geen 
extra investeringen nodig om geluidhinder tegen te gaan. De effecten van de 
kilometerprijs zijn voor geluid klein en daarom nooit meegenomen als 
besparing. In de voorbereiding van de nog door de Kamer vast te stellen 
nieuwe geluidwetgeving betreffende de introductie van geluidproductieplafonds 
voor rijksinfrastructuur en de geluidssanering langs de rijksinfrastructuur is 

nieuwe geluidwetgeving betreffende de introductie van geluidproductieplafonds 
voor rijksinfrastructuur en de geluidssanering langs de rijksinfrastructuur is 
geen effect van de kilometerprijs meegenomen.  
15 Vraag: 
Op welke wijze wordt de fijnstofreductie die voor de invoering van 
ABvM is opgenomen in het NSL, opgevangen of gecompenseerd?  
 
Antwoord: 
Zie het antwoord op vraag 14 HXII.  
16 Vraag: 
Wat is het effect van het niet invoeren van ABvM op de doelstellingen 
op het gebied van de leefomgeving rond de hoofdwegen?  
 
Antwoord: 
Zie het antwoord op vraag 14 HXII.  
17 Vraag: 
Hoe kunnen de doelstellingen op het gebied van de leefomgeving rond 
de hoofdwegen worden gehaald zonder ABvM, en hoeveel kost dat?  
 
Antwoord: 
Zie het antwoord op vraag 14 HXII.   
18 Vraag: 
Blijven de doelstellingen uit de VenW-begroting voor 2011 op het 
gebied van aantallen verkeersdoden en ziekenhuisgewonden in 2020 
gehandhaafd, nu de invoering van ABvM volgens het volledige 
scenario-Nouwen waarop de doelstellingen doelstellingen alsnog te 
bereiken en tegen welke kosten?  
 
Antwoord: 
De SWOV toetst op mijn verzoek in 2011 in hoeverre de 
verkeersveiligheidsdoelstellingen met de uitvoering van het Strategisch Plan 
worden gehaald. In deze toets wordt ook de invloed op de verkeersveiligheid 
van tussentijdse beleidswijzigingen, zoals het wegvallen van ABvM en het 
verhogen van de maximumsnelheid wanneer luchtkwaliteit, geluidsbelasting of 
verkeersveiligheid dit toestaan, integraal doorgerekend.  
19 Vraag: 
Onderschrijft u de stelling op pagina 8 van de VenW-begroting voor 
2011, dat beprijzing op termijn aan de orde kan zijn? Zo ja, welke 
termijn heeft u daarbij in gedachte?  
 
Antwoord: 
De kabinet heeft in het Regeerakkoord vastgelegd, nadat de begroting 2011 
reeds was opgesteld, dat er deze kabinetsperiode geen kilometerheffing zal 
komen. In het Regeerakkoord is vastgesteld dat aanleg en gebruik van 
additionele infrastructuur, zoals supersnelwegen, wel kunnen worden 
gefinancierd door investeringen van bijvoorbeeld pensioenfondsen en 
tolheffing. 
20 Vraag: 
Wat is uw reactie op de suggesties van zeven hoogleraren in het NRC 
van 27 augustus , om eenvoudige vormen van kilometerbeprijzing te 
introduceren, bijvoorbeeld in de vorm van een spitsheffing (met 
behulp van camera's), een vaste kilometerprijs (af te lezen via de 

26 Vraag: 
Wat wordt er concreet bedoeld met de in het regeerakkoord genoemde 
supersnelwegen en welke concrete plannen heeft u hiervoor? Kunt u 
meer toelichting op deze plannen geven en daarbij ook een overzicht 
geven van de economische en ecologische kosten en baten van deze 
plannen?  
 
Antwoord: 
Het regeerakkoord noemt supersnelwegen als een mogelijke additionele vorm 
van infrastructuur. Ik ga in kaart brengen wat dit kan betekenen en zal de 
Kamer hierover in het voorjaar van 2011 nader informeren.   
27 Vraag: 
Welke wegen zullen er met investeringskapitaal van derden, 
waaronder pensioenfondsen, worden aangelegd, zoals in het 
regeerakkoord wordt aangekondigd?  
 
Antwoord: 
Het is de ambitie van het kabinet om een groot aantal publiek-private 
infrastructuurprojecten te starten. Welke projecten dit specifiek zal betreffen 
dient nog samen met de private sector, waaronder pensioenfondsen, te worden 
bezien.   
28 Vraag: 
Kunt u een inschatting maken van de kosten per kilometer op de 
tolwegen die mogelijk zullen worden aangelegd? Is het waar dat deze 
kosten extra lasten voor de automobilist betekenen?  
 
Antwoord: 
Een dergelijke inschatting is op dit moment nog niet mogelijk. De kosten per 
kilometer zullen per project bepaald worden. Daar zijn nadere onderzoeken 
voor nodig.   
Overigens staat in het regeerakkoord dat aanleg en gebruik van additionele 
infrastructuur, zoals supersnelwegen, kunnen worden gefinancierd door 
investeringen van bijvoorbeeld pensioenfondsen en tolheffing. Er komt geen 
tolheffing voor het gewone wegennet.  
29 Vraag: 
Hoeveel van de stikstofgroeiruimte uit de Programmatische Aanpak 
Stikstof (PAS) moet worden toegerekend aan het wegverkeer om de 
door u geplande wegenaanleg te kunnen opvangen?  
 
Antwoord: 
Door middel van het PAS en het daarin op te nemen maatregelenpakket 
beoogt het kabinet in ieder geval realisatie van alle MIRT projecten te 
faciliteren. Naast de maatregelen uit de PAS die bijdragen aan vermindering 
van de stikstofdepositie ontstaat er ook ontwikkelruimte doordat de 
stikstofuitstoot van verkeer de afgelopen jaren al sterk is gedaald en de 
komende jaren nog verder zal dalen. In het proces van het opstellen van het 
PAS zullen in de komende periode de exacte hoeveelheden benodigde 
ontwikkelruimte per gebied Natura 2000 gebied worden bepaald. 
30 Vraag: 
Op welke wijze wilt u de overheid weer bondgenoot van de burger 
maken, wanneer de beroepsmogelijkheden van de burger door het 
permanent maken van de Crisis- en Herstelwet ernstig ingeperkt 

Waarom voert u de maximumsnelheid van 130 kilometer per uur op 
autosnelwegen in?  
 
Antwoord: 
Een snelheidsverhoging naar een maximumsnelheid van 130 km/u leidt tot 
kortere reistijden. Dat is prettig voor de automobilist en is goed voor de 
economie. Zie verder het antwoord op vraag 32 HXII. 
34 Vraag: 
Op welke wijze gaat u laten onderzoeken welke gevolgen uw 
kennelijke voornemen om op sommige plekken de maximumsnelheid 
te laten verhogen heeft voor verkeersveiligheid, bereikbaarheid, 
leefomgeving (luchtkwaliteit en geluid) en klimaat?  
 
Antwoord: 
Zie het antwoord op vraag 32 HXII. 
35 Vraag: 
Wat zou het effect van de invoering van de maximumsnelheid van 130 
kilometer per uur zijn op de luchtkwaliteit in de desbetreffende 
regio‟s?  
 
Antwoord: 
Zie het antwoord op vraag 32 HXII.  
36 Vraag: 
Wat zou de reistijdwinst zijn op de trajecten Amsterdam-Rotterdam, 
Den Haag-Arnhem en Eindhoven-Amsterdam, overdag en ‟s nachts, als 
op de bij de vorige vraag aangegeven trajecten 130 kilometer per uur 
gereden zou mogen worden?  
 
Antwoord: 
Zie het antwoord op vraag 32 HXII.  
37 Vraag: 
Hoe groot is het te verwachten effect op de verkeersveiligheid, 
uitgedrukt in extra doden en gewonden, van het verhogen van de 
maximumsnelheid tot 130 kilometer per uur?  
 
Antwoord: 
Zie het antwoord op vraag 32 HXII.  
38 Vraag: 
Veranderen de streefwaarden uit de VenW-begroting voor 2011 van 
maximaal 500 verkeersdoden en 12250 ziekenhuisgewonden in 2020, 
wanneer op enkele plekken in Nederland de maximale snelheid wordt 
verhoogd naar 130 kilometer per uur? Zo nee, welke maatregelen gaat 
u additioneel nemen om deze streefwaarden te bereiken en tegen 
welke kosten?  
 
Antwoord: 
Zie het anwoord op vraag 18 HXII. 
39 Vraag: 
Klopt het dat een vergroting van het verschil in snelheid tussen 
weggebruikers tot meer filevorming leidt? Verwacht u dat de 
filevorming toe zal nemen als een deel van de weggebruikers 130 
kilometer per uur gaat rijden, terwijl een ander deel 80 kilometer per 

middelen  
41 Vraag: 
Hoeveel geld is er (op basis van het regeerakkoord) beschikbaar voor 
het verbeteren van het openbaar vervoer? Waar wordt dit geld aan 
uitgegeven en waar wordt dat in de begroting opgenomen?  
 
Antwoord: 
Zie het antwoord op vraag 40 HXII.  
42 Vraag: 
Waarom wordt de koppeling losgelaten tussen de hoogte van het IF en 
de hoogte van de rijksbijdrage aan de Brede Doeluitkering (BDU) 
verkeer en vervoer? Wat is het effect hiervan op de rijksbijdrage aan 
de BDU?  
 
Antwoord: 
Zie het antwoord op vraag 40 HXII. 
43 Vraag: 
Kunt u aangeven hoe de ambities die in de VenW-begroting op 
pagina‟s 79-85 zijn verwoord op het gebied van regionaal 
mobiliteitsbeleid, zich verhouden tot het voornemen in het 
regeerakkoord om te korten op de BDU-gelden en om de grote steden 
te dwingen hun openbaar vervoer aan te besteden?  
 
Antwoord: 
De ambities die zijn verwoord op pagina‟s 79-85 zijn ambities waar Rijk en 
decentrale overheden gezamenlijk aan werken. Het Rijk heeft in bijna alle 
gevallen bovenop de reguliere budgetten aanvullende financiering ter 
beschikking gesteld om de genoemde maatregelen te realiseren. Denk 
bijvoorbeeld aan het Actieprogramma Regionaal OV, de maatregelen in het 
kader van de quick scan decentraal spoor en de aanpak van weesfietsen. Als 
het gaat om de meer generieke ambitie om de kwaliteit van het regionaal OV 
te verbeteren, dan staan met name de decentrale overheden de komende 
periode voor een grote uitdaging. Om met minder middelen meer kwaliteit te 
bieden, zullen soms scherpe keuzes moeten gemaakt en zullen nieuwe 
oplossingen moeten worden gezocht. Er zitten veel kansen in de markt en bij 
de decentrale overheden. Als die worden benut, dan zal het gewenste 
kwaliteitsniveau worden gehaald. 
44 Vraag: 
Op welke wijze wordt het openbaar vervoer in Nederland minder 
afhankelijk gemaakt van fossiele brandstoffen, zoals aangekondigd in 
het regeerakkoord? Hoeveel geld is daarvoor beschikbaar en waar 
wordt dat in de begroting opgenomen?  
 
Antwoord: 
In de begroting voor 2011 van Verkeer en Waterstaat zijn in artikel 36.01.03 
Maatregelen klimaatbeleid personen vervoer gelden opgenomen voor het 
programma auto van de toekomst gaat rijden: "proeftuinen voor duurzame 
mobiliteit".  
Onderdeel van dat programma is de proeftuin voor openbaar vervoer per bus 
waarin bussen met alternatieve aandrijflijnen (hybride elektrisch) en 
alternatieve brandstoffen (biogas en waterstof) worden beproefd op 
marktrijpheid. Het effect van het rijden met deze bussen is dat het de 

5.      Versterken van de concurrentiekracht van de binnenvaart door te 
investeren in een meer robuuste, slimmere en     
        duurzamere sector 
  
De volgende budgetten zijn beschikbaar op artikel 15 van het 
Infrastructuurfonds. 
o  Er is in de kabinetsperiode ruim € 1,5 miljard beschikbaar voor het 
vaarwegonderhoud.  
o  In het MIRT tot 2020 investeert dit kabinet ruim € 3 miljard in het 
wegwerken van knelpunten op de vaarwegen.  
o  Ten behoeve van het optimaal benutten van de vaarwegen wordt in deze 
kabinetsperiode €100 miljoen extra in 
verkeersmanagementmaatregelen geïnvesteerd. 
o  Ook zet dit kabinet de huidige kwaliteitsimpuls voor binnenhavens en natte 
bedrijventerreinen van in totaal € 112 miljoen 
voort. Hiervan resteert nog een budget van € 21 miljoen voor nieuwe 
verplichtingen. Door provincies en gemeenten wordt dit 
bedrag meer dan verdubbeld. 
  
Naast de vaarwegen investeert het rijk ook in de concurrentiekracht van de 
binnenvaart, zodat de binnenvaartsector minder kwetsbaar wordt voor 
conjuncturele schommelingen en nog beter in staat is haar maatschappelijke 
rol als duurzame en betrouwbare vervoerwijze waar te maken. 
Concreet gaat het dan bijvoorbeeld om afspraken over betere afhandelings-
condities voor de binnenvaart in de zeehavens, slimmere informatie-
uitwisseling tussen schippers, havens en vaarwegbeheerders, en om 
investeringen om de binnenvaart op duurzaam vloeibaar aardgas (LNG) te 
laten varen.  
Deze investeringen zijn terug te vinden in artikelen 33.02, 34.02, 35.04 en 
36.04 van hoofdstuk XII.  
48 Vraag: 
Op welke wijze wil het kabinet (op basis van het regeerakkoord) de 
milieudruk van de binnenvaart doen afnemen? Welk budget is 
daarvoor beschikbaar en waar is dit in de begroting opgenomen?  
 
Antwoord: 
Onderdeel van het bronbeleid is een continue inzet (in vooral Europees kader) 
voor de vermindering van de uitstoot van NOx, fijnstof en CO2 door de 
binnenvaart. 
 
Ook door het toepassen van het Verdrag Inzake de Verzameling, Afgifte en 
Inname van Afval in de Rijn- en Binnenvaart 
(Scheepsafvalstoffenverdrag) wordt de milieudruk van de binnenvaart 
verminderd.  
Het lopende programma Voortvarend Besparen stimuleert de sector om 
duurzamer te varen en richt zich daarmee op reductie 
van de uitstoot van CO2, NOx en fijnstof. 
  
Verder ondersteunt het rijk de komende jaren initiatieven om de binnenvaart 
op duurzaam vloeibaar aardgas (LNG) te laten varen en om het gebruik van 
walstroom in binnenhavens te bevorderen. 
  
In de begroting 2011 is dit terug te vinden in Hoofdstuk XII, artikel 36.04.03 

van de geluidshinder zijn gericht op:  
1. uitgaven ten behoeve van de procedure en evaluatie van experimenten met 
hinderbeperkende maatregelen 
(zienswijzeprocedure, onderzoeken evaluatie, technische analyse); 
2. uitgaven ten behoeve van het experiment met het nieuwe normen- en 
handhavingsstelsel; 
3. uitgaven ten behoeve van de Aldersregie. 
  
De beschikbare middelen hiervoor bedragen in 2011 circa € 1 mln., inclusief 
personeelskosten. Voor het geluidsisolatieprogramma is in 2011 € 15,4 mln. 
beschikbaar. De kosten voor geluidsisolatie worden doorbelast aan de 
luchtvaartmaatschappijen die van Schiphol gebruik maken.  
   
Ten aanzien van de toekomstige situatie hebben het kabinet en de Tweede 
Kamer naar aanleiding van het advies van de Alderstafel Schiphol, in oktober 
2008, besloten dat de capaciteit op Schiphol zich tot en met het gebruiksjaar 
2020 kan ontwikkelen tot een maximaal verkeersvolume van 510.000 
vliegtuigenbewegingen per jaar, waarvan maximaal 32.000 in de nacht en 
vroege ochtend. In 2009 waren er rond de 395.000 vliegtuigbewegingen. De 
groei in vliegbewegingen tot het plafond zal logischerwijs geluidsoverlast met 
zich meebrengen waaraan middels deze criteria een grens is gesteld.  
Daarbij wordt de geluidsoverlast op twee manieren zo veel mogelijk ingeperkt. 
Enerzijds met de uitvoering van de hinderbeperkende maatregelen uit het 
convenant hinderbeperking en ontwikkeling Schiphol middellange termijn. 
Anderzijds door het experiment met het nieuwe normen- en 
handhavingsstelsel. Met de regels voor strikt geluidspreferent vliegen, die de 
basis vormen van het nieuwe stelsel, wordt namelijk beoogd om per saldo voor 
zo min mogelijk omwonenden geluidsoverlast te creëren.  
52 Vraag: 
Hebben de plannen in het regeerakkoord aangaande grenzen stellen 
en handhaven ook betrekking op milieu- en natuurgrenzen? Zo ja, op 
welke wijze wordt dit in de besluitvorming meegenomen? Zo nee, 
waarom niet, en waar heeft deze ambitie dan wel betrekking op?  
 
Antwoord: 
Het stellen van grenzen en het handhaven daarvan met betrekking tot milieu 
zal volgens de huidige praktijk worden voortgezet. Daarbij moet wel worden 
bedacht dat taakstellingen gevolgen kunnen hebben voor de inzet.  
53 Vraag: 
Hebben de plannen in het regeerakkoord aangaande grenzen stellen 
en handhaven ook betrekking op de reeds ondertekende Europese en 
internationale verdragen, zoals de Oslo-Parijs Conventie voor de 
bescherming van het Mariene Milieu van de Noord-Oost Atlantische 
Oceaan (OSPAR), de Kaderrichtlijn Mariene Strategie (KRM), de 
Kaderrichtlijn Water (KRW), de Habitatrichtlijn en Vogelrichtlijn? Zo 
ja, op welke wijze wordt hier invulling aan gegeven? Zo nee, is dat dan 
niet meten met twee maten en hoe verantwoordt u dit?  
 
Antwoord: 
Voor wat betreft de rol van Nederland met betrekking tot Europese en 
internationale verdragen is het kabinet voornemens om daar waar nieuw 
nationaal beleid op juridische grenzen stuit zich binnen de Europese Unie of in 
ander verband in te zetten voor wijziging van de desbetreffende verdragen, 

Op welke wijze wordt invulling gegeven aan de plannen in het 
regeerakkoord om de biodiversiteit in het aquatisch ecosysteem op 
peil te houden? Kunt hiervan concrete voorbeelden noemen en hoeveel 
geld is hiervoor beschikbaar? Als u geen voorbeelden kunt noemen, 
waarom kunt u dat niet?  
 
Antwoord: 
Er zijn verscheidene maatregelen die bijdragen aan het verbeteren van de 
ecologische kwaliteit van het aquatische systeem en die daarmee de 
biodiversiteit op peil houden. In het maatregelenprogramma 
stroomgebiedbeheerplannen KRW wordt hiervan een samenvattend overzicht 
gegeven. Het betreft de optelsom van: 
1. Generieke maatregelen die voortvloeien uit bestaande Europese 
regelgeving; voorbeelden hiervan zijn het mestbeleid op basis van de 
Nitraatrichtlijn en optimalisaties van zuiveringsinstallaties op basis van de 
Richtlijn stedelijk afvalwater;  
2. Overige nationale (generieke) maatregelen, zoals de aanpak van 
puntlozingen via vergunningverlening op basis van voorschriften 
betreffende de stand der techniek; 
3. Aanvullende gebiedsspecifieke maatregelen die mede ten behoeve van de 
KRW worden genomen; voorbeelden betreffen de aanleg van natte 
oeverzones en vispassages. 
Het totaal aan gereserveerde middelen in Nederland (waterschappen, 
provincies, Rijk en gemeenten) voor aanvullende maatregelen ten behoeve van 
de KRW (categorie 3) voor de periode tot 2015 is ruim € 2 miljard.  
Voor meer voorbeelden van aanvullende KRW-maatregelen: zie de antwoorden 
bij vragen 104, 105 en 106 HXII.   
58 Vraag: 
Waarom wordt volgens het regeerakkoord de kwaliteit van 
oppervlaktewater met name in steden verbeterd? Is de waterkwaliteit 
rondom landbouwgronden niet problematischer?  
 
Antwoord: 
De wateren in het stedelijk gebied zijn vaak relatief klein en worden daarom 
veelal niet als "waterlichamen" voor de Kaderrichtlijn Water onderscheiden. 
Hierdoor hebben ze de afgelopen jaren minder aandacht gekregen. Omdat de 
waterkwaliteit in het stedelijk gebied wel belangrijk is voor de leefbaarheid in 
de stad, verdient deze de komende periode extra aandacht van de 
verantwoordelijke stedelijke waterbeheerder.  
59 Vraag: 
Met welke maatregelen wordt de waterkwaliteit in de steden 
aangepakt?  
 
Antwoord: 
Waterkwaliteit in de steden wordt aangepakt via de Kaderrichtlijn Water, 
beheer en onderhoud riolering en het uitvoeringsprogramma diffuse bronnen. 
  
A Kaderrichtlijn Water.  
De algehele aanpak van de waterkwaliteit valt onder de Kaderrichtlijn Water 
(KRW). Hoewel kleine wateren niet als „KRW-waterlichaam‟ zijn onderscheiden, 
zijn ze vaak wel van invloed op waterlichamen. Onder de KRW vallen twee 
lopende regelingen die specifiek zijn gericht op de verbetering van de 
waterkwaliteit, namelijk: 

kustveiligheid. Het Rijk investeert hiertoe € 69 miljoen. Naast versterking van 
de zeeweringen wordt ook jaarlijks geïnvesteerd in beheer en onderhoud van 
onze kustlijn en de zeeweringen en stormvloedkeringen, in beheer van het 
Rijk. De ecologische gevolgen van een versterking worden onderzocht in de 
planstudie, onder andere in het MER-onderzoek. De ecologische gevolgen 
zullen van versterking tot versterking verschillen. Indien nodig worden 
compensatiemaatregelen genomen. 
61 Vraag: 
Hoe verhoudt de zin uit het regeerakkoord “Er komen geen nieuwe 
besluiten tot ontpoldering, bestaande plannen worden heroverwogen.” 
zich tot internationale, Europese en bilaterale afspraken? Wanneer u 
daartussen een strijdigheid constateert, hoe verhoudt zich dat tot de 
zin uit het regeerakkoord “Het kabinet respecteert internationale 
verdragen.”? Deelt u de mening dat het kabinet zich te houden heeft 
aan gemaakte afspraken met Vlaanderen en aan Europese afspraken 
over milieucompensatie? Zo ja, op welke wijze geeft u daar uitvoering 
aan? Zo nee, waarom niet?  
 
Antwoord: 
Het kabinet respecteert de internationale, Europese en bilaterale afspraken. In 
het concrete geval van de Hedwigepolder betekent dit dat het kabinet in 
samenspraak met Vlaanderen zal bezien of alternatieven voor ontpoldering 
mogelijk zijn. 
62 Vraag: 
Wat wordt er in het regeerakkoord bedoeld met „doelmatiger 
waterbeheer‟? In hoeverre is het huidige waterbeheer dan niet 
doelmatig, wat zijn daar de oorzaken van en op welke wijze wordt dit 
verbeterd? Hoeveel geld is daarvoor beschikbaar?  
 
Antwoord: 
Daarmee wordt verwezen naar de brief over doelmatig waterbeheer die op 11 
december 2009 aan de Kamer is aangeboden (Kamerstuk 27625, nr. 153). In 
de bijlage bij het regeerakkoord is nader aangegeven dat het gaat om het 
overdragen van een deel van de rijkstaken op het gebied van water aan de 
waterschappen en wordt verwezen naar het eigen voorstel van de 
waterschappen (brief van 4 november 2009). Deze voorstellen gaan uit van 
een samenhangend pakket aan maatregelen en omvatten een aantal 
wijzigingen in verantwoordelijkheden en organisatie waardoor de 
doelmatigheid verder wordt verbeterd. Dragend element in dit pakket is het 
uitgangspunt dat de integrale verantwoordelijkheid voor de primaire 
waterkeringen naar de waterschappen wordt overgedragen, uitgezonderd de 
nationale infrastructuur zoals de Afsluitdijk. De voornaamste taakverschuiving 
hier betreft de bekostiging van de maatregelen die nodig zijn om de primaire 
keringen aan de veiligheidsnormen te laten voldoen. Een ander dragend 
element is dat de waterschappen bindende afspraken gaan maken met 
gemeenten over de afvalwaterketen (inmiddels zijn deze afspraken gemaakt). 
Verder kan de rol van de provincies bij de ruimtelijke ordening nadrukkelijker 
worden vormgegeven door het integraal opnemen van water in provinciale 
ruimtelijke plannen, waarmee het opstellen van regionale waterplannen door 
de provincies overbodig wordt. Een laatste element dat ik op deze plaats noem 
is dat met Rijkswaterstaat afspraken worden gemaakt over te dragen werken 
en functionele samenwerking. Voor een volledig beeld van de wijze waarop 
deze doelmatigheid kan worden bereikt verwijs ik naar rapport rapport 

overzicht geven van alle vormen van voorlichting die uw ministerie de 
laatste tien jaar aan onderwijsinstellingen heeft aangeboden? Kunt u 
bij dit overzicht ook duidelijk aangeven aan welke 
onderwijsinstellingen dit is aangeboden? Wat waren de totale kosten 
hiervan (gespecificeerd per jaar)?  
 
Het voormalige ministerie van VenW verzorgt geen lespakketten en andere 
structurele vormen van voorlichting aan onderwijsinstellingen. Wel wordt op 
incidentele basis kennis overgedragen aan (hogere) onderwijsinstellingen en 
universiteiten, bijvoorbeeld in de vorm van lezingen en boekbijdrages. Er 
worden stageplaatsen verzorgd en vinden excursies door onderwijsinstellingen 
plaats, bijvoorbeeld bij het KNMI of bij infrastructurele werken. Ook kan het 
voorkomen dat algemeen informatiemateriaal van de overheid door derden of 
onderwijsinstellingen wordt gebruikt als onderdeel van een lespakket. 
 
Daarnaast worden in specifieke situaties subsidies aan derden door deze 
partijen gebruikt met het oogmerk op voorlichting en onderwijs. Dit betreft 
met name het zeevaart- en logistieke onderwijs. 
 De Voorlichtingsbureaus voor Binnenvaart en Shortsea en de Stichting 
Railcargo information Netherlands, die een subsidie van het ministerie 
ontvangen, verschaffen op verzoek informatiemateriaal aan basisscholen en 
verzorgen gastcolleges bij MBO en HBO-scholen voor logistiek. Ook 
worden, in het kader van een door het ministerie gefinancierd 
Educatieprogramma Binnenvaart, verschillende projecten uitgevoerd die 
ten doel hebben de kwaliteit van het binnenvaartonderwijs te verbeteren. 
Dit betreft met name VMBO Matroos, HBO Minor, de ontwikkeling van een 
didactisch model en een aantal kleinere projecten. Hiermee is in 2008 voor 
de periode 2009 tot en met 2012 een juridische verplichting aangegaan van 
circa 1,8 miljoen euro. 
 Het ministerie ondersteunt de clusterorganisatie Stichting Nederland 
Maritiem Land (NML). Via de in NML verband opgerichte Taskforce Jongeren 
en het in 2008 ontwikkelde vierjarige programma 'Spetters gezocht' wordt 
voorlichting gegeven over maritieme opleidingen en carrièremogelijkheden 
binnen de maritieme cluster. In dit kader zijn door de stichting 
voorlichtingsmateriaal en lesprogramma's ontwikkeld voor zowel het 
basisonderwijs als het voortgezet onderwijs. Van de jaarlijkse bijdrage van 
het ministerie wordt circa €200.000,- door NML aangewend voor 
activiteiten op het gebied van arbeidsmarkt en onderwijs. Vanaf 2011 
wordt de subsidie aan NML afgebouwd. Na 2013 zal NML geen subsidie van 
het ministerie meer ontvangen. 
 Ook ondersteunt het ministerie de Stichting Prosea Marine Education. Deze 
Stichting verzorgt cursussen "Maritime Awareness" (Duurzame zeevaart, 
milieuonderwijs) aan studenten op de Zeevaartscholen (MBO en HBO). 
Voor 2011 bedraagt de subsidie € 74.000,-. Na 2011 ontvangt Stichting 
Prosea geen subsidie meer. 
 
 
67 Vraag: 
Op welke plaatsen in op de begroting wordt de verlaging van de 
uitgaven voor de Inspectie Verkeer en Waterstaat (IVW) op de diverse 
beleidsartikelen als gevolg van de herschikking gecompenseerd?  
 
Antwoord: 

- N31 Harlingen *1  
- A7 Zuidelijke ring Groningen *1  
- A6/A7 Knooppunt Joure  
- A1 /A6 /A9 Schiphol –Amsterdam- Almere  
- Zuidas *1  
- Ring Utrecht  
- Driehoek Utrecht –Hilversum – Amersfoort  
- A12 Ede – Grijsoord  
- N18 Varsseveld – Ede  
- A12/A15 doortrekking *2  
- A13 / A16 / A 20 Rotterdam  
- A27 Lunetten-Hooipolder  
  
HVWN projecten bovn 60 mln voor zover nog niet aanbesteed  
- Kanaalzone Gent-Terneuzen *3  
- Volkeraksluizen *4  
- Keersluis Limmel (Maaswerken) *4  
- Zeetoegang Ijmond  
- Lekkanaal/3e kolk Beatrix *4  
- Twentekanaal/ Eefde *4  
  
HWS projecten boven 60 mln voor zover nog niet aanbesteed  
- Afsluitdijk  
- Renovatie Stuwen in de Lek *4   
69 Vraag: 
Hoe kunt u garanderen dat de kwaliteit van de infrastructuur 
behouden blijft, bij een afnemend budget voor beheer en onderhoud 
en terwijl er steeds meer infrastructuur komt die bovendien 
intensiever wordt gebruikt?  
 
Antwoord: 
De budgetten voor Beheer en Onderhoud staan, zoals gemeld in de begroting, 
onder druk. Mede aan de hand van de uitkomsten van de audits naar het 
beheer en onderhoud op de afzonderlijke netwerken zal worden bezien welke 
beheersmaatregelen kunnen worden genomen.  
70 Vraag: 
Moet de passage over het herschikken van budgetten voor beheer en 
onderhoud zo worden begrepen, dat budget dat voor latere jaren 
gepland was, naar voren is gehaald? Zo ja, in hoeverre tast dit de 
dekking aan van de maatregelen waarvoor dit geld oorspronkelijk was 
bedoeld?  
 
Antwoord: 
Nee, door het kabinet zijn efficiencymaatregelen op beheer en onderhoud 
ingezet als besparingsmogelijkheid (in het kader van het Aanvullend 
Beleidakkoord; € 3,2 mlrd). Om de hierdoor ontstane spanning op beheer en 
onderhoud te verminderen zijn de onderhoudsbudgetten middels herschikking 
binnen de begroting van het Infrastructuurfonds verhoogd. Herschikking van 
de budgetten binnen IF gaat niet ten koste van gepland beheer en onderhoud, 
maar is mogelijk geweest door andere maatregelen zoals het alsnog 
beschikbaar komen van de volledige prijsbijstelling (2011 ev.) en toevoegen 
van vrijvallende middelen van het stoppen met het project ABvM. 

De budgetten voor Kampen en Zutphen zijn niet juridisch verplicht. De 
budgetten zijn overigens wel bestuurlijk toegezegd. 
76 Vraag: 
Wat valt er precies onder de uitgaven aan algemene strategie en 
beleidsvorming? Gaat het hier om projecten of programma's naast het 
Deltaprogramma en het Nationaal Waterplan? Wat wordt er precies 
met dit geld gedaan en welk doel dient de besteding?  
 
Antwoord: 
Onder deze uitgaven vallen alle kosten die niet specifiek zijn toe te rekenen 
aan de thema‟s Waterveiligheid, Waterkwaliteit of Waterkwantiteit. Het gaat 
daarbij om zaken zoals voorbereiding/aanpassing van waterwetgeving, 
voortgangsrapportages, communicatie, informatievoorziening, evaluaties 
en beleidsonderzoek. 
77 Vraag: 
Welk deel van de ruim € 9 miljoen per jaar aan bestedingen onder het 
Homogene Groep Internationale Samenwerking (HGIS)-programma 
Partners voor Water past binnen de kaders van 
ontwikkelingssamenwerking? Kan dit deel in de toekomst wellicht 
vanuit gelden voor ontwikkelingssamenwerking gefinancierd worden?  
 
Antwoord: 
Het HGIS programma Partners voor Water (PvW) kent een dubbeldoelstelling: 
versterking van de positie van de Nederlandse private watersector in het 
buitenland en het leveren van een bijdrage aan het oplossen van 
wereldwatervraagstukken.  
De typen landen waar projecten in het kader van PvW kunnen worden 
uitgevoerd variëren van ontwikkelingslanden, landen in transitie tot landen in 
Oost-Europa en China.  
De bestedingen van de HGIS middelen zijn vanwege de dubbeldoelstelling en 
de jaarlijkse variabiliteit in landenprojecten niet structureel te onderscheiden. 
Wel wordt vanuit het beleid in het Nationaal Waterplan onder meer een nadere 
focus gelegd op vijf deltalanden, waaronder de ontwikkelingslanden 
Mozambique en Bangladesh. Voor deze twee landen is jaarlijks per land een 
globaal bedrag van € 0,5 miljoen beschikbaar voor projecten, waarbij het 
accent binnen de dubbeldoelstelling thans nog ligt op het oplossen van de 
wereldwatervraagstukken. Ook voor deze landen geldt echter dat vanuit de 
“van aid naar trade” benadering een verschuiving naar projecten wordt 
beoogd, die spinoff voor de private sector genereren. 
78 Vraag: 
Mocht er sprake zijn van het toedelen van meer taken aan de 
waterschappen, wordt daarbij dan ook voorzien in extra financiële 
middelen voor de waterschappen? Zo ja, hoe en om welke bedragen 
gaat het hierbij?  
 
Antwoord: 
Nee, er wordt niet voorzien in extra financiële middelen voor de 
waterschappen. 
79 Vraag: 
Kunt u inzichtelijk maken hoe de lopende programma‟s op het gebied 
van waterveiligheid en het Deltaprogramma op elkaar aansluiten en 
hoe u overlap en daardoor dubbel werk voorkomt?  

afgerond, is nu niet bekend of projecten onnodig blijven liggen.  
83 Vraag: 
In welk jaar is de uitvoering van het project Afsluitdijk voorzien en 
hoeveel middelen zijn hiervoor begroot onder welk begrotingsartikel?  
 
Antwoord: 
Een voorkeursbeslissing over de Afsluitdijk is voorzien in 2011. Dan dient ook 
een besluit genomen te worden over de benodigde middelen en de 
uitvoeringstermijn. De uitvoering van de grootschalige werkzaamheden op de 
Afsluitdijk is voorlopig voorzien in de periode na 2015. Ik heb een voorlopige 
reservering getroffen van  € 299 miljoen in de periode tot en met 2020.  
84 Vraag: 
Wat is de toegevoegde waarde van de rol van de provincies bij de 
derde toetsronde primaire waterkeringen, gezien het feit dat de 
toetsing door de waterschappen wordt uitgevoerd op basis van door 
het Rijk gestelde normeringen?  
 
Antwoord: 
De provincies hebben de rol van toezichthouder - door kwaliteitsborging en 
direct toezicht op de waterkeringbeheerders - én rapporteur van een compleet 
provinciaal beeld van de betreffende waterkeringen op dijkringniveau (dit 
vormt een bundeling van de rapportages van de individuele 
waterkeringsbeheerders) naar de Staatssecretaris van Milieu en Infrastructuur.  
85 Vraag: 
In hoeverre heeft het zin om over de derde toetsronde primaire 
waterkeringen te rapporteren, als op voorhand duidelijk is dat veel 
dijkvakken zullen worden afgekeurd omdat nog niet alle maatregelen 
voortkomend uit de tweede toetsronde zijn uitgevoerd? Hoe kijkt u 
aan tegen het oprekken van de toetsinterval naar eens in de tien of 
twaalf jaar?  
 
Antwoord: 
Het toetsen van de primaire waterkeringen en het rapporteren hierover is een 
wettelijke taak die tot doel heeft om, los van het beleid en de nog komende 
uitvoering, periodiek inzichtelijk te maken in hoeverre de primaire 
waterkeringen voldoen aan de bestaande wettelijke normen.  
Ten aanzien van het oprekken van de toetsinterval geldt dat eerst de huidige 
derde toetsronde stapsgewijs wordt geëvalueerd met betrokkenen en dat de 
inzichten daarvan een rol spelen bij de besluitvorming over de inrichting van 
de komende toetsronde(s). Mogelijk zal ook de onafhankelijke taskforce over 
het Hoogwaterbeschermingsprogramma op aanbevelingen het vlak van de 
toetsing doen in haar aanstaande advies. Gezien het voorgaande kan ik daar 
nu niet op vooruitlopen.  
86 Vraag: 
Welke problemen verwacht u bij een versnelling van het definitieve 
besluit over waterveiligheidsnormeringen (zoals de Deltacommissaris 
bepleit), zodat dat besluit in 2014 kan worden genomen?  
 
Antwoord: 
In 2011 staat de eerste principiële besluitvorming over de 
waterveiligheidsnormen op de agenda. De actualisering van de 
waterveiligheidsnormen is (technisch) ingewikkeld en moet zorgvuldig 

van 2 juli is 2010 (Kamerstuk 27625 nr. 167) gemeld dat er een mogelijk 
tekort dreigt van circa € 900 -1300 miljoen voor het lopende HWBP. In de 
toelichting op het desbetreffende artikel in het IF en het MIRT is dit ook kort 
toegelicht.   
  
Het besluit in het regeerakkoord om de niet belegde ruimte uit het FES terug 
te laten vloeien naar de algemene middelen, betekent dat er € 208 mln minder 
beschikbaar is voor het HWBP.  
  
Er is op dit moment dus geen financiële dekking voor alle maatregelen die op 
het huidige HWBP staan. Ook zijn financiële tegenvallers in de uitvoeringsfase 
niet uit te sluiten. Daarom worden er, zoals vermeld in de genoemde brief, 
onder andere door een externe taskforce nadere analyses gemaakt van de 
programmaraming en tegelijkertijd worden ook voorstellen uitgewerkt voor de 
oplossing van het budgettaire probleem. Naar verwachting is in 2011 meer 
zicht op een stabiele programmaraming. Dan zal duidelijk zijn voor welk 
bedrag nog dekking moet worden gezocht.  
90 Vraag: 
Hoe zinvol is het om een derde HWBP op te starten, als het tweede nog 
niet is afgerond en dit met grote financiële tekorten kampt?  
 
Antwoord: 
Zie het antwoord op vraag 88 HXII. 
91 Vraag: 
Hoe komt het dat het geraamde bedrag voor de realisatie van 
waterkeringen van 2012 tot 2015 fors terugloopt?  
 
Antwoord: 
Zie het antwoord op vraag 82 HXII. 
92 Vraag: 
In hoeverre zijn er, naast de synergiegelden die vanuit VenW 
beschikbaar zijn voor de KRW, ook vanuit VROM synergiegelden 
beschikbaar voor ruimtelijke doelen die bij de uitvoering van de KRW 
meegenomen kunnen worden?  
 
Antwoord: 
Er zijn vanuit VROM géén synergiegelden voor ruimtelijke doelen beschikbaar 
die bij de uitvoering van de KRW meegenomen kunnen worden. 
93 Vraag: 
Klopt de tabel bovenaan bladzijde 26? Zo nee, wilt u de Kamer de 
juiste tabel zo spoedig mogelijk doen toekomen?  
 
Antwoord: 
De tabel is juist. 
Met de tabel op bladzijde 26 wordt de relatie tussen het beleidsartikel 31 van 
hoofdstuk XII en het uitvoeringsartikel 11 op het Infrafonds weergegeven. 
Deze tabel komt overeen met de gegevens in het overzicht budgettaire 
gevolgen van beleid op bladzijde 14 van de begroting Infrastructuurfonds.  
94 Vraag: 
Klopt het, dat vooruitlopend op de nadere besluitvorming over de 
Schaalsprong Almere die in 2012 verwacht wordt, al pilots worden 
uitgevoerd op het gebied van het Toekomstbestendig Ecologisch 

bepaalde gebieden afgenomen en in andere gebieden toegenomen. Momenteel 
wordt door de Europese commissie gewerkt aan de herziening van het 
gemeenschappelijk visserijbeleid, waarin ook de bevindingen uit OSPAR 
rapportages en ontwikkelingen uit het huidige KRM-proces meegenomen 
worden door de vertegenwoordigers van Nederland (EL&I).  
97 Vraag: 
Worden er al maatregelen genomen om het, als gevolg van 
overbevissing en andere menselijke activiteiten, aangetaste gebied in 
de Noordzee te herstellen? Zo ja, op welke wijze, hoeveel geld is 
daarvoor beschikbaar en waar is dit in de begroting opgenomen? Zo 
nee, waarom niet?  
 
Antwoord: 
Tot op heden wordt op verschillende beleidsterreinen gewerkt aan maatregelen 
die de toestand van de Noordzee kunnen verbeteren. Het gaat dan met name 
om de het aanwijzen van Natura 2000-gebieden op zee, verduurzaming van 
visserij, de voorwaarden bij bouw en ontwikkeling van olie- en gasinstallaties 
en windturbines, en regulering voor de scheepvaart. Tot nu toe is dat beleid 
vastgelegd in het integraal beheersplan Noordzee 2015, maar vorig jaar is in 
het Nationaal Waterplan een begin gemaakt om voor de Noordzee beleid te 
initiëren dat naast het formuleren van streefbeelden tevens ruimtelijke 
planning van het gebruik van de Noordzee in gang zet. De coördinerend 
beheerder van de Noordzee, Rijkswaterstaat, heeft het overzicht van deze 
activiteiten en zorgt voor een helder beheerplan en uitvoering daarvan. De 
Kaderrichtlijn Mariene strategie (KRM) spoort lidstaten aan om te komen tot 
een samenhangend beeld van de zee onder nationale jurisdictie. In het kader 
van de KRM zullen in de periode tot 1 juli 2012 een initiële beoordeling, een 
bepaling van een Goede Milieutoestand en bijbehorende doelen en indicatoren 
worden opgesteld. In 2015 moet deze basis verder uitgewerkt zijn tot een 
strategie met bijbehorende maatregelen voor alle betrokken beleidsvelden. In 
2011 zal een begin gemaakt worden met de inschatting van eventuele 
aanvullende maatregelen vanuit de KRM en bijbehorende kosten. 
98 Vraag: 
Is er zicht op de toestand van het mariene ecosysteem in de Noordzee 
en hoe verhoudt zich dat tot de gewenste toestand in het kader van 
OSPAR? Welke inspanningen zouden nog geleverd moeten worden om 
de gewenste toestand te bereiken, en op welke wijze zal het kabinet 
dit gaan uitvoeren? Hoeveel geld is daarvoor beschikbaar?  
 
Antwoord: 
Momenteel werkt Nederland aan een mariene strategie onder de verplichting 
van de Kaderrichtlijn mariene strategie (KRM). Voor het in werking treden van 
de KRM, en tot op heden, worden onder OSPAR afspraken gemaakt over 
prangende problemen in de Noordoost Atlantische oceaan.  
In het Quality Status Report van OSPAR uit 2010 is de balans opgemaakt van 
de toestand van het mariene milieu. Op veel onderwerpen is veel vooruitgang 
geboekt, maar voor een aantal onderwerpen is nog werk te doen. Met de 
uitvoering van de Europese Kaderrichtlijn Water, de Nitraatrichtlijn en de 
Richtlijn stedelijk afvalwater zal de aanvoer van voedingsstoffen en 
verontreinigingen verder worden teruggebracht. De herziening van het 
Europees gemeenschappelijk Visserijbeleid zal moeten leiden tot verdere 
verduurzaming van de visserij. Door OSPAR is dit jaar een aanbeveling 
aangenomen voor het verder terugdringen van zwerfafval. Bij de uitvoering 

nationale waterlichamen in goede toestand in 2027, gezien de huidige 
budgetten daarvoor? Zijn hiervoor intensiveringen nodig? Zo ja, hoe 
groot zouden die moeten zijn?  
 
Antwoord: 
De KRW maakt onderscheid in een goede chemische toestand en een goede 
ecologische toestand. Verder vraagt de KRW om deze toestand in beginsel in 
2015 voor alle waterlichamen te realiseren. De goede chemische toestand 
wordt in de meeste waterlichamen nu reeds gehaald door succesvol 
bronbeleid. De goede chemische toestand zal echter in 2027 mogelijk nog niet 
worden gerealiseerd in alle waterlichamen. Nederland is voor bepaalde 
chemische stoffen mede afhankelijk van Europees beleid en inspanningen in 
het buitenland. Daarom heeft Nederland de realisatie van de goede chemische 
toestand voor een aantal waterlichamen in de tijd gefaseerd tot na 2015 en de 
resterende problemen internationaal (en nationaal) geagendeerd. Mocht er in 
2021 geen zicht zijn op realisatie van de goede chemische toestand in 2027, 
dan zullen de doelen voor de betreffende waterlichamen worden verlaagd en 
wordt de „goede toestand‟ voor Nederland daar niet het einddoel. De goede 
ecologische toestand wordt in 2015 gemiddeld per parameter in 40% van de 
waterlichamen gehaald. Uitgaande van „one-out-all-out‟ (de slechtste 
beoordeling telt), is het totale percentage waterlichamen dat in 2015 het doel 
haalt lager. Bij dit doel is al rekening gehouden met onomkeerbare fysieke 
ingrepen (bijv effect van dijken en stuwen) en is in feite al sprake van een 
lagere ambitie, het goed ecologisch potentieel. Omdat de maatregelen die 
nodig zijn om 100% doelbereik (goede toestand/potentieel) te halen niet 
allemaal kunnen worden genomen vóór 2015 of pas later effect hebben, is de 
realisatie van dit doel voor de meeste waterlichamen ook in de tijd gefaseerd 
tot na 2015. Het maatregelenpakket dat in de stroomgebiedbeheerplannen van 
2009 is opgenomen is onvoldoende om de ecologische doelen in 2027 voor 
100% te realiseren. Er resteert nog een aanvullende opgave om de goede 
toestand/potentieel te realiseren. Om tot kosteneffectieve aanvullende 
maatregelen te komen wordt (veel praktijkgericht) onderzoek uitgevoerd in het 
kader van het Innovatieprogramma KRW. Daarnaast voeren de 
waterbeheerders tijdens de planperiode een groot aantal 
onderzoeksmaatregelen uit. Deze onderzoeken moeten leiden tot aanvullende 
kosteneffectieve maatregelen die ná 2015 genomen kunnen worden om 
doelrealisatie in 2027 dichterbij te brengen. De resultaten van deze 
onderzoeken komen vanaf 2012 geleidelijk aan beschikbaar. Dan ontstaat ook 
het beeld welke investeringen aanvullend nodig zijn om de wateren uiterlijk in 
2027 in goede staat te brengen. Gezien de huidige budgetten worden de 
ecologische doelen uit de stroomgebiedbeheerplannen van 2009 in 2027 niet 
bereikt. Zonder aanvullende middelen na 2015 zal in 2021 het proces met de 
EU van doelverlaging moeten aanvangen.  
102 Vraag: 
Op welke termijn zou, op basis van Europese richtlijnen, het doelbereik 
van 100% van de nationale waterlichamen in goede toestand behaald 
moeten worden?  
 
Antwoord: 
Zie het antwoord op vraag 101 HXII.  
103 Vraag: 
Wat bedoelt u concreet met een substantiële verbetering van de 
ecologische en chemische waterkwaliteit in 2015?  

voor oeverplanten. Gestuwde beken leiden er toe dat stroomminnende planten 
ondervertegenwoordigd zijn. Dit zijn belangrijke oorzaken waardoor er op dit 
moment maar een laag percentage van de waterlichamen goed scoort op het 
criterium 'goede toestand voor overige waterflora '.   
  
De aanpak van de oorzaken is beschreven in de stroomgebiedbeheerplannen 
die in december 2009 zijn vastgesteld onder verantwoordelijkheid van het 
toenmalige kabinet. Het gaat om verschillende maatregelen die bijdragen aan 
verbetering van waterplanten. Enerzijds inrichtingsmaatregelen zoals herstel 
van zoet-zout gradiënten, nat-droog gradiënten (in de vorm van aanleg van 
natuurvriendelijke oevers) en hermeandering van beken. Anderzijds 
emissiebeperkende maatregelen (aanpak RWZI‟s, aanvullende 
landbouwmaatregelen) die leiden tot een betere waterkwaliteit (helderder 
water) waardoor waterflora zich beter kan ontwikkelen.  
  
De middelen, die nodig zijn om de KRW doelen te realiseren, zijn daarin 
aangegeven als totaal en niet per ecologisch doel afzonderlijk. Het totaal aan 
gereserveerde middelen in Nederland (waterschappen, provincies en Rijk) voor 
de periode tot 2015 is ruim  
€ 2 miljard.  
106 Vraag: 
Wat zijn de oorzaken van het lage percentage waterlichamen waar 
„N/DIN‟ in een goede toestand verkeert? Op welke wijze worden deze 
oorzaken aangepakt, en hoeveel geld is daarvoor beschikbaar?  
 
Antwoord: 
In de aanloop naar de stroomgebiedbeheerplannen van 2009 is geconstateerd 
dat er in veel waterlichamen te veel stikstof aanwezig is. Belangrijke bronnen 
zijn landbouw, waterzuiveringsinstallaties en atmosferische depositie.  
  
De aanpak van de oorzaken is beschreven in de stroomgebiedbeheerplannen 
die in december 2009 zijn vastgesteld onder verantwoordelijkheid van het 
toenmalige kabinet. De uitvoering van de Nitraatrichtlijn en de Richtlijn 
Stedelijk Afvalwater dragen in belangrijke mate bij aan de verbetering. 
Daarnaast wordt verwacht dat inrichtingsmaatregelen bijdragen aan natuurlijke 
zuivering van het water.  
  
De hoeveelheid geld die nodig is om de KRW doelen te realiseren is daarin 
aangegeven als totaal en niet voor stikstof afzonderlijk. Het totaal aan 
gereserveerde middelen in Nederland (waterschappen, provincies en Rijk) voor 
de periode tot 2015 is circa € 2 miljard .  
107 Vraag: 
Is bij de in de begroting omschreven fasering en temporisering van het 
doelbereik voor waterkwaliteit al voorgesorteerd op de fasering en 
temporisering zoals opgenomen in het regeerakkoord, of komt deze er 
nog eens bovenop? Is voor de fasering en temporisering een 
derogatieverzoek bij de Europese Commissie vereist?  
 
Antwoord: 
De in de begroting omschreven fasering en temporisering zijn ontleend aan de 
stroomgebiedbeheerplannen die in december 2009 zijn vastgesteld onder 
verantwoordelijkheid van het toenmalige kabinet. Er was toentertijd uiteraard 
geen kennis van het huidige regeerakkoord noch van ombuigingen met 

vroegtijdige inzet van dit instrument. Het doel van de evaluatie is om meer 
inzicht te krijgen in het gebruik van de Watertoets op strategisch 
planvormingsniveau, waaronder ook de beginstadia van 
gebiedsontwikkelingsprocessen inbegrepen zijn. Een van de kernvragen hierbij 
is hoe vroeg in het proces en op welke wijze de waterbeheerder betrokken is of 
zou moeten worden en in hoeverre dat leidt tot een kaderstelling voor de 
ruimtelijke ontwikkeling, waarin water is meegewogen. De resultaten zullen 
besproken worden in bestuurlijk overleg tussen het rijk en de andere 
overheden om te komen tot afspraken over de manier waarop deelnemers in 
gebiedsontwikkelingsprocessen in de beginstadia het best kunnen 
opereren met betrekking tot de inbreng van watergerelateerde belangen.  
111 Vraag: 
Wat wordt er op dit moment concreet gedaan aan optimalisering van 
de nazorg voor nabestaanden en slachtoffers van ernstige 
verkeersongelukken?  
 
Antwoord: 
Het verkeersveiligheidsbeleid is gericht op het voorkomen van slachtoffers in 
het verkeer. De minister van Veiligheid en Justitie is verantwoordelijk voor het 
slachtofferbeleid.  
Met de Vereniging van verkeersslachtoffers wordt bezien wat de mogelijkheden 
zijn ten aanzien van de suggestie van het lid Roefs om een persoonlijke kluis 
op internet in te richten waar alle hulpverleners na een ongeval informatie 
kwijt kunnen. Het ministerie van Veiligheid en Justitie wordt daarbij 
betrokken.   
112 Vraag: 
Wat zijn de mogelijkheden om te komen tot één aanspreekpunt nazorg 
voor nabestaanden en slachtoffers van ernstige verkeersongelukken, 
door het aanstellen van een goed opgeleide hulpverlener of 
casemanager (vergelijkbaar met de hulp voor nabestaanden van 
levensdelicten)?  
 
Antwoord: 
Zie het antwoord op vraag 111 HXII. 
113 Vraag: 
Kunt u een overzicht geven van de convenanten die in het kader van 
de verschuiving naar systeemtoezicht in bus- en goederenvervoer zijn, 
en in 2011 worden, gesloten en daarbij de voordelen van deze 
systematiek voor controle en handhaving toelichten?  
 
Antwoord: 
Bij de systematiek van het systeemtoezicht worden convenanten gesloten met 
bedrijven, die vervolgens door hen worden nageleefd. De inspectie inspecteert 
alleen nog door middel van reality-checks. Voordelen van deze systematiek 
zijn een betere naleving, minder toezichtslast voor degenen die goed presteren 
en meer ruimte om slecht presterende bedrijven aan te pakken. Op dit 
moment heeft IVW drie convenanten afgesloten in het wegvervoer. In 2011 
verwacht IVW tussen de 10 en 15 convenanten in bus- en goederenvervoer af 
te kunnen sluiten.  
114 Vraag: 
Hoe robuust zijn de begrote kosten voor de IVW, gezien de melding in 
de begroting dat de veiligheidsnormen en de normen voor naleving 

hiervan de resultaten?  
 
Antwoord: 
In 2009 heeft ProRail in het kader van Mistral de aanbesteding van 
elektronische beveiligingssystemen voor de eerste drie baanvakken 
(Apeldoorn-Deventer, Sittard-Maastricht en Den Dolder-Baarn-Amersfoort) 
opgestart. In januari 2010 heb ik in het kader van de subsidiebeschikking 2010 
aan ProRail gevraagd daarbij de kosten en baten van dergelijke elektronische 
beveiligingssystemen te vergelijken met die van beveiligingssystemen op basis 
van conventionele technologie. Mede op basis daarvan heeft ProRail in juni 
2010 besloten deze aanbestedingsprocedure stop te zetten. In september 2010 
heeft ProRail laten weten dat zij mij voor het eind van 2010 zal informeren 
over de vervolg-aanpak van Mistral.  
119 Vraag: 
Kunt u een overzicht geven van de verdere planning van Mistral?  
 
Antwoord: 
In september 2010 heeft ProRail laten weten dat zij mij voor het eind van 2010 
zal informeren over de vervolgaanpak van Mistral.   
120 Vraag: 
Wat is de samenhang tussen het project Mistral en de invoering van 
het European Rail Traffic Management System (ERTMS)?  
 
Antwoord: 
Mistral is het vervangingsprogramma van ProRail voor beveiligingssystemen in 
de spoorweginfrastructuur die verouderd zijn. ERTMS is de nieuwe Europese 
standaard voor beveiligingssystemen. De specificaties hiervan zijn door de 
Europese Commissie vastgesteld door middel van zogenaamde Technische 
Specificaties voor Interoperabiliteit (TSI‟s). Op basis van deze specificaties 
kunnen leveranciers beveiligingssystemen voor de spoorweginfrastructuur en 
treinen aanbieden aan de infrastructuurmanagers respectievelijk 
vervoerders. In de Europese regelgeving is vastgelegd in welke situaties 
toepassing van ERTMS verplicht is, zoals bijvoorbeeld bij internationale 
hogesnelheidslijnen en goederencorridors. Daarnaast gaat de spoorsector 
onderzoeken waar de mogelijke baten van ERTMS opwegen tegen de kosten en 
vrijwillige toepassing van ERTMS op basis daarvan gewenst is. 
Daarom is het verstandig om de vervanging in het kader van Mistral en de 
toepassing van ERTMS in samenhang te bezien. Op 22 december 2008 heeft 
de minister van Verkeer en Waterstaat de Tweede Kamer geïnformeerd dat hij 
met ProRail afspraken heeft gemaakt over de noodzakelijke integrale aanpak 
van vervanging in het kader van Mistral en verdere implementatie van ERTMS 
(Kamerstuknummer 29984-164).  
121 Vraag: 
Klopt het dat NS bij de aanschaf van het nieuwe sprinter lighttrain 
materieel uiteindelijk niet gekozen heeft voor het duaal uitvoeren van 
dit materieel met European Train Control System(ETCS)/ERTMS? Zo ja, 
wat is hiervoor de reden?  
 
Antwoord: 
NS laat weten dat haar Sprinter Light Train-materieel inderdaad niet is 
uitgerust met ERTMS, maar alleen met ATB. De keuze voor de technische 
inrichting van deze treinen is door NS in 2002 gemaakt. Het contract met de 

124 Vraag: 
In hoeverre schiet de binnenvaartsector thans tekort als het gaat om 
het bewustzijn van de eigen verantwoordelijkheid en mogelijkheden 
om de veiligheid te verbeteren?  
 
Antwoord: 
De binnenvaartsector is zich bewust van het belang van de veiligheid in de 
binnenvaart en van haar eigen verantwoordelijkheid om tot verdere 
verbetering hiervan te komen. Dit blijkt uit het feit dat de sector breed zitting 
heeft genomen in het begin 2010 opgerichte Comité voor de 
Binnenvaartveiligheid. Inzet van het Comité is om vanuit de sector zelf met 
concrete voorstellen te komen voor een verdere verbetering van de veiligheid 
in de binnenvaart. 
  
Met betrekking tot het veiligheidsbewustijn van de individuele 
binnenvaartondernemers is de Inspectie Verkeer en Waterstaat (IVW) bezig 
cijfers te verzamelen over 2010 over de naleving van de 
binnenvaartregelgeving. De eerste cijfers, die begin 2011 beschikbaar komen, 
zijn nodig om daarover een goed beeld te kunnen vormen.  
125 Vraag: 
Hoort bij de doelstelling dat de veiligheidsrisico‟s voor het 
scheepvaartverkeer op het Nederlandse deel van de Noordzee bekend 
zijn, ook niet dat genoemde risico‟s tot op een acceptabel niveau 
beheerst worden?  
 
Antwoord: 
Ja. De beleidsmaatregelen die hieraan bijdragen staan genoemd onder artikel 
33.02 Veiligheid scheepvaart.  
126 Vraag: 
Is het rekenmodel externe veiligheid, dat voor de regionale overheden 
wordt beheerd en beschikbaar gesteld in het kader van de 
voorbereiding van luchthavenbesluiten, al beschikbaar voor de Kamer?  
 
Antwoord: 
Het rekenmodel externe veiligheid, de zogenaamde rekenapplicatie GEVERS, is 
publiek gemaakt en beschikbaar voor alle partijen die betrokken zijn bij (het 
opstellen van) Luchthavenbesluiten. Met het rekenmodel kunnen de 
beperkingengebieden voor externe veiligheid worden bepaald. Het rekenmodel 
voldoet aan het wettelijke rekenvoorschrift. Het model is in beheer gegeven 
aan het Rijksinstituut voor Volksgezondheid en Milieu (RIVM) en er zijn 
afspraken gemaakt over de ondersteuning aan de gebruikers. Hiertoe heeft het 
RIVM een helpdesk ingericht en worden introductiecursussen georganiseerd. 
127 Vraag: 
Kunt u garanderen dat de nieuwe indicator die in ontwikkeling is op 
het gebied van de veiligheid van het vervoer van gevaarlijke stoffen, 
volledig transparant is voor alle modaliteiten?  
 
Antwoord: 
De indicator wordt ontwikkeld om de relatie tussen het voorgenomen beleid en 
de resultaten daarvan transparant te maken. Het gaat zowel om de effecten 
van de implementatie van het Basisnet voor het vervoer van gevaarlijke 
stoffen als om de effecten van de implementatie van internationale 

In 2010 is een onderzoek gestart naar indicatoren op het terrein van maritiem 
beleid. De onderzoeksopdracht luidde als volgt: “De directie Maritieme Zaken 
(DGLM) vraagt het Kennisinstituut voor Mobiliteitsvraagstukken een 
onderbouwde voorzet te geven voor passende prestatie-indicatoren.”  
Deze opdracht is afgerond en resulteert in een aantal potentiële indicatoren. 
De toepasbaarheid van deze indicatoren en de beschikbaarheid van data 
worden thans onderzocht. Bij gebleken geschiktheid zullen deze indicatoren in 
de begroting van 2012 kunnen worden opgenomen 
133 Vraag: 
Wat verstaat u onder „groot‟, als u het heeft over de definitie van 
significante scheepsongevallen („ongevallen met grote (im)materiële 
of milieuschade‟)?  
 
Antwoord: 
Er is sprake van een significant scheepsongeval bij grote (im)materiële of 
milieuschade. Groot betekent in dit verband dat aan minimaal één van de 
onderstaande criteria is voldaan: 
 
 Er is sprake van dodelijke, vermiste of zwaargewonde slachtoffers; 
 Er is direct (dat wil zeggen binnen 7 dagen) actie nodig om herstellende 
(nood)maatregelen aan de vaarweg of het getroffen vaarwegobject uit 
te voeren c.q. de schade te herstellen; 
 Het bij het scheepsongeval betrokken vaartuig kan niet meer verder 
varen of mag zonder maatregelen niet meer verder varen; 
 Er is sprake van ladingschade van 10 ton of meer of het verlies van 1 of 
meer containers; 
 Er zijn chemicaliën (verpakt of onverpakt) of olie (brandstof of lading) 
in het water terechtgekomen op basis waarvan calamiteitenbestrijding 
noodzakelijk is en/of vissterfte is opgetreden. 
 Er sprake is van volledige stremming van de vaarweg van 1 uur of 
meer. 
134 Vraag: 
Waarom kiest u bij het „kengetal naleving door Nederlandse reders‟ 
voor 2011 voor het weinig ambitieuze percentage van 3% voor 
aanhoudingen naar aanleiding van inspecties, terwijl dat percentage 
de afgelopen drie jaar steeds onder de 2% heeft gelegen? Ligt 2% niet 
meer voor de hand?  
 
Antwoord: 
Getracht wordt om met realistische kengetallen te werken. De streefwaarde is 
de afgelopen tien jaar reeds diverse malen neerwaarts bijgesteld. Zo sprak de 
begroting 2004 nog van een aanhoudingspercentage kleiner dan 7% in 2008. 
De laatste drie jaar heeft het aanhoudingspercentage weliswaar onder de 2% 
gelegen, maar de vijf jaar daarvoor lag dat juist boven de 2%.  
135 Vraag: 
Hoe verhoudt zich de grote toename van het aantal inspecties op basis 
van de Binnenvaartwet, van 200 in 2010 naar 800 in 2011 en 1000 in 

een initiërende en faciliterende rol en benadert andere sectoren in de 
luchtvaart om een soortgelijk protocol, aangepast aan de doelgroep, in te 
voeren. Inmiddels is het Veiligheidsplatform Schiphol (VPS) benaderd, waarin 
veel bedrijven verenigd zijn, om hen bekend te maken met het protocol. Dat 
betreft onder meer onderhoudsbedrijven, grondafhandelingsbedrijven, 
tankbedrijven en schoonmaakbedrijven. Daarnaast zullen de verkeersleiders 
worden benaderd. In een later stadium zal ook de General Aviation sector 
benaderd worden. 
139 Vraag: 
Hoe komt het dat het aantal grotere vogels op en rond de luchthavens 
toeneemt?  
 
Antwoord: 
Grote vogels, zoals ganzen vormen voor vliegtuigen een groot risico. De 
omvang van de ganzenpopulaties in de wereld - en ook in Nederland - is fors 
toegenomen. Nederland is een belangrijk overwinteringsgebied voor 
de ganzen. De waterrijke natuurgebieden, rust- en foerageergebieden in de 
omgeving van de luchthaven Schiphol zijn aantrekkelijk voor ganzen.   
140 Vraag: 
Hoe verhoudt zich uw verwachting dat het aantal inspecties in het 
domein luchtvaart de komende jaren min of meer op hetzelfde niveau 
blijft, tot enerzijds de invoering van systeemtoezicht en anderzijds de 
decentralisatie naar regionale overheden in het kader van de Wet 
Regelgeving Burgerluchthavens en Militaire Luchthavens (RBML)?  
 
Antwoord: 
De decentralisatie in het kader van RBML leidt niet tot minder inspecties bij 
luchthavens aangezien ik onverkort verantwoordelijk blijf voor de veiligheid 
van luchthavens en luchtruim. De verdere implementatie van systeemtoezicht 
zal in combinatie met het sluiten van handhavingsconvenanten met de sector 
wel leiden tot een verlaging van het aantal inspecties. Aan de ontwikkeling van 
deze handhavingsconvenanten wordt op dit moment gewerkt.  
141 Vraag: 
Welke groei verwacht u in het aantal bedrijven in de luchtvaartsector 
en waarop is deze verwachting gebaseerd?  
 
Antwoord: 
De ontwikkeling van het aantal luchtvaartbedrijven in het algemeen is moeilijk 
te voorspellen. Het is aannemelijk dat er aan de aanbodzijde van de 
luchtvervoersmarkt in de toekomst veranderingen zullen plaatsvinden. 
Deregulering, consolidatie (alliantievorming en fusies) en nieuwe vormen van 
concurrentie (bijvoorbeeld de verdere ontwikkeling van 
luchtvaartmaatschappijen uit het Midden Oosten of van low cost 
maatschappijen) zijn belangrijke oorzaken. Daarnaast zullen ook 
faillissementen naar verwachting onvermijdelijk zijn als gevolg van 
toenemende concurrentie en instabiliteit in luchtvaartmarkten. Volgens de 
prognoses van IATA, de internationale organisatie van 
luchtvaartmaatschappijen, wordt bijvoorbeeld wereldwijd verwacht dat het 
aantal revenue passagierskilometers (dit is het aantal kilometers die alle 
betalende passagiers vliegen) op internationale routes de komende jaren 
gemiddeld met 5,5% per jaar zal toenemen. 
142 Vraag: 

realisatiecijfers van 2008 en 2009 (respectievelijk 10% en 20% 
lager), terwijl de ambitie voor de hoofdtransportas juist wel hoger is 
dan de huidige realisatie en zelfs twee maal met 5% wordt 
opgehoogd? Dit kan toch niet allemaal door hinder vanwege 
onderhoud worden veroorzaakt?  
 
Antwoord: 
De streefwaarden ten aanzien van de passeertijden zijn het minimum niveau 
dat I&M wil bereiken, gedifferentieerd naar type en het (economisch) belang 
van de betreffende vaarweg. De streefwaarden hebben dus geen directe relatie 
met de realisaties in afgelopen jaren. Net als in de afgelopen jaren ligt de 
prioriteit bij een verbetering van de prestaties op de hoofdtransportassen. De 
hogere streefwaarden zijn hier een uitdrukking van. De 
onderhoudsinspanningen op de hoofdtransportassen en hiermee gepaard 
gaande stremming veroorzaken op de korte termijn een slechtere prestatie ten 
opzichte van 2009, maar de verwachting is dat dit op de langere termijn een 
positief effect op de passeertijden heeft. Daarnaast kan eventueel achterstallig 
onderhoud bij de sluizen van invloed zijn op de prestaties ten aanzien van de 
passeertijden bij de hoofdvaarwegen en de overige vaarwegen in de komende 
jaren. Enerzijds door het mogelijk frequenter optreden van storingen, 
anderzijds door de tijdelijke stremmingen die noodzakelijk zijn voor de 
werkzaamheden om deze achterstanden in te lopen.  
148 Vraag: 
Welke concrete maatregelen zijn gepland voor 2011 voor het 
versterken van de aansturing van NS en ProRail en in welke richting 
gaat u deze bedrijven sturen?  
 
Antwoord: 
Bij de sturing vanuit het ministerie van Infrastructuur en Milieu op de 
prestaties en efficiency van NS is de vervoerconcessie voor het hoofdrailnet 
leidend. Bij de sturing op de prestaties en efficiency van ProRail zijn de 
beheerconcessie voor de hoofdspoorwegen en de subsidiebijdragen leidend. 
Daarnaast is de minister van Infrastructuur en Milieu tevens aandeelhouder 
van ProRail in welke rol ze, aanvullend op de beheerconcessie, toezicht houdt 
op de publieke kerntaken van ProRail.  
NS en ProRail worden voor wat betreft de concrete jaarprestaties aangestuurd 
via respectievelijk het vervoerplan en beheerplan voor het komende jaar. 
Hierbij worden kernprestaties met bijbehorende grenswaarden afgesproken. 
Indien deze grenswaarden niet worden gerealiseerd, wordt het 
handhavingsinstrumentarium ingezet.  
Op 2 september 2010 heeft het ministerie van Infrastructuur en Milieu het 
beheerplan 2011 van ProRail ontvangen en op 15 oktober 2010 het 
vervoerplan 2011 van NS. De beoordeling daarvan vindt nu plaats. Na mijn 
instemming op beide plannen wordt de Kamer nader geïnformeerd over de 
exacte prestaties waarop NS en Prorail in 2011 worden aangestuurd. 
149 Vraag: 
Hoe wordt gezorgd voor een betere positie voor decentrale overheden 
en overige vervoerders ten opzichte van ProRail en NS?  
 
Antwoord: 
In het kabinetsstandpunt 'Spoor in Beweging' (Kamerstuknummer 31987 nr 2), 
opgesteld naar aanleiding van de evaluatie van de spoorwetgeving, is veel 
aandacht besteed aan dit onderwerp. De acties hiervoor uit de 

De maximale rijsnelheden op het hoofdrailnet per traject zijn beschreven in 
bijlage 17 (“baanvaksnelheden”) van de netverklaring 2011 van ProRail 
(Netverklaring gemengde net - versie 1.3 d.d. 8 oktober 2010) die is te vinden 
op de website van ProRail. 
(http://www.prorail.nl/Vervoerders/Pages/Netverklaring.aspx#1).    
154 Vraag: 
Op welke (deel)trajecten kunnen intercity‟s niet de gebruikelijke 140 
kilometer per uur rijden?  
 
Antwoord: 
Zie het antwoord op vraag 153 HXII.  
Op (deel-)trajecten in de categorieën "126-139 km/uur", "81-125 km/uur" 
en "lager dan 80 km/uur" kunnen Intercity-treinen niet met snelheden van 140 
km/u rijden.     
155 Vraag: 
Kunt u voor het hoofdrailnet een overzicht geven van, per traject, de 
statistiek over het aantal niet-beschikbaarheidsincidenten, de totale 
duur in minuten daarvan en de duur van de logistieke nasleep daarvan, 
voor 2009? Kunt u dit ook op een kaart weergeven?  
 
Antwoord: 
Met ProRail worden jaarlijks prestatieafspraken (KPI‟s) met bijbehorende 
grenswaarden overeengekomen. Dat betreft onder meer de KPI Storingstijd 
(de tijd dat de spoorinfrastructuur, als gevolg van een storing, niet beschikbaar 
is voor de treindienst, uitgedrukt in percentage). Hiervoor spreek ik jaarlijks 
met ProRail een grenswaarde af voor de totale spoorinfrastructuur. Deze KPI 
wordt bepaald door de optelling van de incidenten (ook wel "treindienst 
aantastende onregelmatigheden") op het spoor maal de functiehersteltijd 
gedeeld door de totale beschikbaarheid. Voor 2009 en 2010 bedraagt de 
afgesproken grenswaarde KPI Storingstijd voor de totale spoorinfrastructuur 
0,21%.  
Naast de KPI Storingstijd stuur ik ProRail ook aan op de KPI Beschikbaarheid 
(beschikbaarheid spoor binnen openingstijden, uitgedrukt in percentage) en de 
KPI Onderhoudstijd (mate waarin spoor niet beschikbaar is voor de treindienst 
als gevolg van onderhoud, uitgedrukt in percentage).  
  
Op de kaartjes in de bijlage is door ProRail per spoorlijn aangegeven hoeveel in 
2009 en in 2010 (tot en met oktober) de tijd bedroeg dat de spoorinfra, als 
gevolg van storingen, niet beschikbaar was voor de treindienst (uitgedrukt in 
percentage). Voor de totale spoorinfrastructuur beschouwd bedroeg de 
gerealiseerde KPI Storingstijd voor 2009 0,23%. Voor 2010 (tot en met 
oktober) bedraagt deze 0,12%. 
156 Vraag: 
Bent u bereid een dergelijk overzicht van niet-
beschikbaarheidsincidenten voortaan jaarlijks te maken als indicator 
van de capaciteitsknelpunten op het spoor?  
 
Antwoord: 
Zoals aangegeven in het antwoord op vraag 159 HXII stuur ik ProRail aan op 
diverse Key Performance Indicators die verband houden met de 
beschikbaarheid van de spoorinfra. Conform mijn visie op outputsturing stuur 
ik daarbij op de overall prestaties van ProRail voor de totale 

Antwoord: 
Zie bijlage 6 
160 Vraag: 
Kunt u een overzicht geven van de stand van zaken van alle 
uitvoeringsmaatregelen in het kader van de Quick scan van de 
gedecentraliseerde spoorlijnen?  
 
Antwoord: 
De stand van zaken van de quick-scan maatregelen op de decentrale 
spoorlijnen per oktober 2010 is hieronder vermeld: 
 Groningen – Nieuweschans: Opdracht voor planstudie door Groningen 
aan Prorail verstrekt. Planstudie is in uitvoering. 
 Groningen – Roodeschool: Opdracht voor planstudie door Groningen 
aan ProRail verstrekt. Planstudie is in uitvoering. 
 Leeuwarden – Harlingen: Opdracht voor planstudie door Friesland aan 
ProRail verstrekt. Planstudie is in uitvoering. 
 Leeuwarden – Sneek: Opdracht voor planstudie door Friesland aan 
ProRail verstrekt. Planstudie is in uitvoering. 
 Arnhem – Doetinchem – Winterswijk: Opdracht voor planstudie is door 
ministerie IenM aan ProRail verstrekt. Planstudie is in uitvoering. De 
meer recent besloten verlenging van de perrons is bij ProRail nog in de 
verkennende fase. 
 Amersfoort – Ede – Wageningen: Opdracht voor planstudie door 
ministerie I&M aan ProRail verstrekt. Planstudie is in uitvoering. 
 Zutphen – Winterswijk: Gelderland heeft laten weten dat de nieuwe 
Staten van Gelderland over het beschikbaar stellen van haar 
toegezegde financiële bijdrage in 2011 een besluit moeten nemen. 
Gevolg is dat de opdracht tot planstudie nog niet aan Prorail is gegeven. 
 Zwolle – Kampen: Opdracht voor planstudie is door Overijssel aan 
ProRail verstrekt. Planstudie is in concept gereed. Realisatie is volgens 
planning gereed in augustus 2013. 
 Nijmegen – Roermond: Verkenning gereed. Opdracht voor planstudie 
wordt op korte termijn door Limburg aan ProRail verstrekt 
161 Vraag: 
Waarom staat er in de VenW-begroting dat „de verwachting is‟ dat er 
in 2011 30.000 nieuwe fietsparkeervoorzieningen bij stations worden 
gebouwd, in plaats van „de afspraak is‟?  
 
Antwoord: 
Voor de aanleg van fietsparkeervoorzieningen is jaarlijks een bepaald bedrag 
geoormerkt binnen het programma 'Ruimte voor de Fiets'. Over het aantal 
fietsparkeerplaatsen dat jaarlijks vanuit 'Ruimte voor de Fiets' gerealiseerd 
wordt, zijn geen afspraken gemaakt. Het aantal fietsparkeerplaatsen dat vanuit 
het geoormerkte bedrag gerealiseerd kan worden, hangt bijvoorbeeld af van de 
locatie en het soort voorziening: de aanleg van een inpandige 
fietsparkeerplaats in binnenstedelijk gebied is duurder dan de aanleg van een 
fietsparkeerplaats op maaiveld. Het doel van het programma 'Ruimte voor de 
Fiets' is voldoende plaatsen op de juiste plek te realiseren.   
Daarnaast is ProRail bij de realisatie van fietsparkeervoorzieningen deels 
afhankelijk van derden: er kan bijvoorbeeld een bestemmingsplanwijziging of 

vervoersgegevens (NDOV) geen dubbel werk wordt verricht en hoe 
zijn de kosten van de NDOV verdeeld tussen Rijk, decentrale 
overheden en marktpartijen?  
 
Antwoord: 
De meerwaarde van NDOV is dat het landelijke en actuele openbaar 
vervoergegevens voor iedereen beschikbaar stelt. Bestaande databanken 
bieden slechts voorzieningen voor statische reisinformatie en regionale actuele 
informatie. Ik verken bij de ontwikkeling van NDOV hoe de bestaande 
databanken benut en/of geïntegreerd kunnen worden in NDOV. Daarmee wordt 
dubbel werk voorkomen. 
De overheden bekostigen de ontwikkeling en exploitatie van NDOV. 
Marktpartijen ontwikkelen en betalen producten en informatiediensten voor de 
reiziger. De overheden maken afspraken over de verdeling van de kosten van 
NDOV. 
166 Vraag: 
Kunt u een specificatie geven van de noodzakelijke investeringen van 
maximaal € 30 miljoen voor betere informatie voor de weggebruiker 
via de Nationale Databank Wegverkeer (NDW)?  
 
Antwoord: 
De Kamer is bij brief van 26 mei 2010 geïnformeerd over de doelen, middelen 
en rolverdeling voor de Nationale Databank Wegverkeer (Kamerstuknummer 
31305, nr. 179).  
167 Vraag: 
Wat is de oorzaak van de afname van het aantal reizigerskilometers in 
het openbaar vervoer in de stadsregio‟s in 2009 ten opzichte van de 
voorgaande jaren met bijna 20% en de toename daarvan in de 
provincies met 36%?  
 
Antwoord: 
Zie bijlage 8   
168 Vraag: 
Wat is de waarde van het hoge cijfer voor de consumentenwaardering 
voor de straattaxi (gemiddeld 7,3), gezien het feit dat zich de 
afgelopen jaren veel problemen hebben voorgedaan, die aanleiding 
zijn geweest voor aanpassing van de wetgeving?  
 
Antwoord: 
Het gemiddelde waarderingscijfer volgens het Mystery Shopper onderzoek 
2010 is 7,2. Ook de consumentenenquête in 2009 geeft als algemeen 
waarderingscijfer een 7,2. Met deze jaarlijkse onderzoeken wil V&W zicht 
houden op de ontwikkeling van de kwaliteit van het taxivervoer in Nederland. 
Het Mystery Shopper onderzoek bestaat uit 400 straattaxiritten in de G4. Voor 
de enquête zijn 2000 consumenten (taxigebruikers en niet-taxigebruikers) 
ondervraagd.  
De informatie uit de consumentenonderzoeken geeft een beeld van de 
dienstverlening en wordt benut bij het vaststellen van prioriteiten en kiezen 
van aandachtspunten om verdere verbetering te bevorderen. Volgens de 
onderzoeken is het overgrote deel van de klanten tevreden over de 
dienstverlening. Dat neemt niet weg dat er nog mogelijkheden zijn voor 
verdere verbetering. Hier zal mijn aandacht en inzet de komende jaren op 

Zie het antwoord op vraag 171 HXII.  
173 Vraag: 
Wat zijn de eerste bevindingen ten aanzien van de monitoring van de 
inwerkingtreding van de RBML met betrekking tot de decentralisatie 
naar de provincies?  
 
Antwoord: 
Op dit moment wordt nog met enige regelmaat overleg gevoerd tussen het 
ministerie en de Vakgroep Luchthavens van de Provincie. Uit dit overleg blijkt 
dat de decentralisatie over het algemeen goed verloopt.  
Op dit moment wordt hard gewerkt aan de omzettingsbesluiten. Daarmee 
wordt de daadwerkelijke overdracht van een luchthaven naar een Provincie een 
feit. Begin volgend jaar zullen de eerste omzettingsbesluiten worden 
vastgesteld.  
174 Vraag: 
Is ondersteuning van provincies bij de kennisopbouw op het gebied 
van de bevoegdheden ten aanzien van kleine luchthavens nog nodig?  
 
Antwoord: 
In de afgelopen periode is tot volle tevredenheid van alle partijen een aantal 
kennisoverdrachtbijeenkomsten geweest. Inmiddels zijn deze afgerond, 
waarna is afgesproken dat alleen nog ad hoc of op basis van een specifieke 
behoefte een bijeenkomst wordt georganiseerd rond een bepaald thema. 
Eventuele knelpunten worden in het reguliere overleg tussen ministerie en 
provincie opgepakt.  
175 Vraag: 
Kunt u de „vrijstelling luchtvaartuigen‟ toelichten, dat wil zeggen: wat 
is de inhoud van deze maatregel, wat is de rationale erachter en wat is 
het (beoogde) effect ervan?  
 
Antwoord: 
Het gaat hier om de verplichte vrijstelling van de internationale commerciële 
luchtvaart van accijns op vliegtuigbrandstof. Op basis van EU-wetgeving en 
internationale verdragen (bilaterale luchtvaartverdragen en ICAO guidelines) is 
de internationale luchtvaart hiervan vrijgesteld. Doel is voorkoming van 
verstoring van de internationale concurrentieverhoudingen en realisatie van 
een gelijk speelveld. Voor het binnenlandse luchtverkeer is wel accijns op 
brandstof van toepassing.  
  
Overigens wijs ik er op dat de geraamde budgettaire derving aan 
belastinginkomsten als gevolg van deze vrijstelling niet gelijk is aan de 
mogelijke opbrengst bij opheffing van de vrijstelling. De levering van brandstof 
voor de internationale luchtvaart kan worden beschouwd als uitvoer, waarover 
geen accijns verschuldigd is voor zover niet verbruikt in het Nederlandse 
luchtruim (dus alleen de brandstof die in het Nederlandse luchtruim wordt 
verbruikt op een internationale vlucht zou belast zijn). Om praktische redenen 
is als grondslag voor de raming van de budgettaire derving als gevolg van de 
vrijstelling echter wel uitgegaan van de totale hoeveelheid brandstof (Jet fuel) 
die is gebunkerd in Nederland. 
176 Vraag: 
Waarom besteedt u geld aan kennismakingsstages aan boord van 
koopvaardij- en baggerschepen en om welk bedrag gaat het hier 

naar € 37 miljoen in 2011, op post 36.01.03 Maatregelen klimaatbeleid 
personenvervoer specificeren en verklaren?  
 
Antwoord: 
In 2011 is in totaal € 9 mln. meer budget beschikbaar dan in 2010. De 
onderverdeling is als volgt:  
- € 5 mln. meer budget voor proeftuin elektrische auto  
- € 4 mln. meer budget coor CO2-reductie.  
  
Het hoger budget is beschikbaar gekomen door toevoeging van middelen uit 
het FES aan de begroting 2011.   
181 Vraag: 
Wat is de stand van zaken rond Het Nieuwe Rijden: wat zijn uw 
kwantitatieve ambities qua deelname en milieuresultaat en hoe denkt 
u die te gaan behalen?  
 
Antwoord: 
Per 1 oktober 2010 is "Het Nieuwe Rijden" voor vier jaar opgedragen aan het 
Instituut voor Duurzame Mobiliteit. Het Ministerie van IenM draagt hieraan in 
totaal € 4 mln bij. Het Instituut voor Duurzame Mobiliteit heeft de doelstelling 
om met dit programma 1 Mton CO2 te besparen. Er wordt aan het eind een 
evaluatie onderzoek gericht op de vraag of de doelstellingen gehaald worden. 
Specifiek voor de vrachtwagenbranche is aangesloten bij het "Plan van Aanpak 
Truck van de Toekomst". Dit plan is op 25 juni 2010 aan de Kamer 
aangeboden (Kamerstuknummer 31209-122). In het kader van dit plan zal een 
demonstratieproject worden gestart, waarbij de meerwaarde van het gebruik 
van brandstofmanagementsystemen zal worden gedemonstreerd. Bij deze 
systemen is terugkoppeling van hun brandstofgebruik aan 
vrachtwagenchauffeurs een belangrijke element.  
182 Vraag: 
Op welke wijze wilt u autobezitters aanmoedigen om de milieudruk 
van hun autogebruik te verminderen?  
 
Antwoord: 
De grootste stappen in het schoner en zuiniger maken van specifiek het 
wagenpark worden  gezet in Europees verband. Het kabinet zet in op een gelijk 
speelveld in Europa met betrekking tot scherpe normen ten aanzien van 
emissies.  
Daarnaast wordt het verminderen van de milieudruk van autogebruik wordt 
op andere manieren aangemoedigd: 
 De fiscale stimulering van de aanschaf en het leasen van 
milieuvriendelijke auto‟s wordt onder het nieuwe kabinet voortgezet 
met een meer transparante tariefstelling en toespitsing op absolute 
milieuprestaties.  
 Er wordt geïnvesteerd in het aankoop- en rijgedrag van automobilisten. 
Zo wordt met de campagne Het Nieuwe Rijden ingezet op het positief 
beïnvloeden van het rijgedrag van automobilisten. Het aankoopgedrag 
wordt naast de fiscale stimulering ook met energielabels gefaciliteerd. 
 Ook wordt multimodaal vervoer gestimuleerd door het aantrekkelijker 
maken van vervoer middels andere modaliteiten zoals de fiets en het 

186 Vraag: 
Hoeveel onopgeloste Meerjarenprogramma Ontsnipperings(MJPO)-
knelpunten zijn er nog over?  
 
Antwoord: 
Volgens het MJPO-Jaarverslag 2009 zijn er van de 208 knelpunten 43 
knelpunten opgelost en van 33 knelpunten zijn enkele maatregelen 
gerealiseerd, maar is het knelpunt als geheel nog niet opgelost. Er zijn dus 165 
onopgeloste knelpunten, waarvan er 33 deels zijn opgelost.  
Zie ook het antwoord op vraag 54 HXII.   
187 Vraag: 
Wat is de maximale benutting van de Betuweroute? Als de 
Betuweroute maximaal wordt benut, blijft de geluidsbelasting dan 
binnen de grenzen van de nieuwe Wet geluidhinder?  
 
Antwoord: 
Het Tracébesluit Betuweroute vormt het uitgangspunt om de 
geluidproductieplafonds voor de Betuweroute vast te stellen. Dit betekent dat 
de hoeveelheid goederentreinen in de planologische kernbeslissing (PKB), waar 
het Tracébesluit van uit is gegaan, afgewikkeld kan worden binnen de grenzen 
van de nieuwe geluidwetgeving. In de PKB is uitgegaan van een capaciteit van 
10 treinen per uur per richting. Dat komt overeen met een maximale benutting 
van circa 180 treinen per etmaal per richting.   
188 Vraag: 
Wanneer en op welke trajecten worden de grenzen van de nieuwe Wet 
geluidhinder bereikt, utgaande van de autonome groei van het 
goederenvervoer op het spoor zoals in PHS is opgenomen?  
 
Antwoord: 
De grenzen op basis van de nieuwe wetgeving zijn de zogenaamde 
geluidproductieplafonds. In referentiepunten dicht langs het spoor wordt een 
geluidbelasting vastgelegd. Dit wordt het geluidproductieplafond genoemd. 
Deze plafonds dienen nageleefd te worden door de beheerder. In het kader van 
Programma Hoogfrequent Spoorvervoer (PHS) is onderzocht op welke 
baanvakken als gevolg van verwachte toenames in het personen- en 
goederenvervoer geluidmaatregelen noodzakelijk zijn, omdat de verwachte 
groei niet binnen de geluidproductieplafonds kan worden afgewikkeld. Uit dit 
onderzoek kwam naar voren dat er op diverse baanvakken maatregelen nodig 
zijn, als de groei zich daadwerkelijk voordoet. Daarom zijn in het kader van 
PHS financiële middelen gereserveerd om geluidmaatregelen te kunnen treffen. 
De huidige voorkeursvariant voor PHS zal naar verwachting onder andere 
leiden tot geluidmaatregelen op IJssellijn en bij Den Bosch.   
189 Vraag: 
Wanneer worden de LL-blokken (remblokken voor treinen) 
internationaal vrijgegeven?  
 
Antwoord: 
Op dit moment is er, mede dankzij vele Nederlandse inspanningen, al een 
Europese vrijgave van LL-blokken onder bepaalde strenge restricties.  
In internationaal verband wordt nog nader onderzocht wat de gevolgen zijn 
van het toepassen van kunststof remblokken onder alle weersomstandigheden 
en spoortypen. Dit project is in 2012 afgerond en zal bij positieve uitkomsten 

met deze contractvormen leidt tot een andere invulling van de rollen 
opdrachtgever en opdrachtnemer. De opdrachtnemer heeft een grotere 
inbreng bij het ontwikkelen en ontwerpen van producten. Rijkswaterstaat, als 
opdrachtgever, voert de regie.   
  
Wat destijds bij de HSL-Zuid is ontwikkeld als contractbeheersvorm (innovatief 
aanbesteed en beheerst met de zogenoemde systeemgerichte 
contractbeheersing) is sinds 2009 bij alle aanlegprojecten van toepassing. 
Hierbij is het primaire doel dat de contractbeheersing efficiënt (op afstand) en 
effectief (gericht op de risico‟s van de opdrachtgever) is. De komende jaren zal 
er nog veel inspanning noodzakelijk zijn om ook het (groot) variabel en vast 
onderhoud op deze wijze te beheersen.  
194 Vraag: 
Kunt u een specificatie geven van de materiële kosten van het KNMI 
voor de jaren 2009, 2010 en 2011, en een verklaring geven voor de 
oplopende kosten in die jaren (respectievelijk €20, € 29 en € 38 
miljoen)?  
 
Antwoord: 
Naast de (relatief kleine) reeds bestaande fluctuaties in de meerjarenbegroting 
zijn vanaf 2009 de beschikbare middelen voor Aardobservatie (Art.37.02; 
programmabudget) toegevoegd aan de begroting van het KNMI. Tevens zijn 
voor de aanpassing van de technische infrastructuur in het kader van het zgn 
"deltaplan Infrastructuur" en het Nationaal Modellen en Data Centrum (NMDC) 
incidentele middelen toegevoegd aan de begroting. Dit resulteert bij het KNMI 
in additionele materiële kosten ten opzichte van de jaren daarvoor.   
  
De bedragen van reguliere materiele kosten en de recente toevoegingen zijn 
als volgt:  
 
Specificatie materiële kosten  
Realisatie 2009 2010 2011 
Regulier    
Huisvesting 4,9 4,9 4,9 
Contributies en bijdragen 2,5 2,4 2,4 
Onderhoud apparatuur 2,5 2,5 2,5 
Overige kosten 3,8 3,6 3,4 
Subtotaal regulier 13,7 13,4 13,2 
    
Recent toegevoegd    
Contributies EUMETSAT 6,5 11,5 19,1 
NMDC 0,1 2,0 3,0 
Deltaplan 0,1 2,1 2,2 
Subtotaal Recent toegevoegd 6,7 15,6 24,3 
    
Totaal 20,4 29,0 37,5 
 
Het opnemen van de contributies EUMETSAT, het Deltaplan en het NMDC 
verklaart per saldo de oplopende materiële kosten. Vanaf 2012 nemen deze 
overigens weer af.   
195 Vraag: 
Welke lasten op de begroting van Rijkswaterstaat voor 2011 betreffen 

prestaties die Rijkswaterstaat levert en op de sturing die op die prestaties 
wordt uitgevoerd. Aan de hand van de PIN-waarden wordt gedurende het jaar 
een beeld gevormd over de prestaties van Rijkswaterstaat. 
199 Vraag: 
Hoe is het afnemen van de uitgaven aan de IVW te rijmen met het 
constant blijven en zelfs toenemen van het takenpakket?  
 
Antwoord: 
De afname van de uitgaven is het gevolg van de verwerking van de 
taakstelling uit het Coalitieakkoord Balkenende IV. Het takenpakket wordt 
uitgevoerd door het toezicht anders in te richten: meer samenwerking met 
andere inspecties, digitalisering en het sluiten van convenanten met 
ondertoezichtstaanden.  
200 Vraag: 
Hoe kan het dat er voor het IF in 2009 een voordelig saldo was en dat 
er nu sprake is van (forse) kasspanning?  
 
Antwoord: 
Omdat het infrastructuurfonds een fonds is, komen alle middelen die in enig 
jaar niet tot kasuitgaven hebben geleid, in latere jaren weer beschikbaar. Deze 
kasmiddelen zijn immers gekoppeld aan projecten, waarvoor de middelen wel 
benodigd blijven.   
  
Het voordelig saldo 2009 wordt veroorzaakt doordat kasuitgaven voor 
projecten, die voorzien waren in 2009 niet tot betaling zijn gekomen. Deze 
vertraagde betaling zal in latere jaren plaats moeten vinden. Het voordelig 
saldo 2009 wordt toegevoegd aan het kasbudget voor 2011. Tegenover het 
hogere kasbudget in 2011 (door toevoeging van het voordelig saldo) staan dus 
ook hogere uitgaven. Het voordelig saldo levert derhalve geen kasruimte op. 
Voor een inhoudelijke toelichting op het voordelig saldo 2009 verwijs ik u naar 
het Jaarverslag 2009 van het Infrastructuurfonds (Kamerstuknummer 32 360 
A, nr. 1).  
  
De kasspanning in de komende jaren staat los van het hebben van een 
voordelig saldo in 2009. 
  
Het uitvoeringsprogramma komt nu echt op stoom en dit is terug te zien in de 
verwachte kasuitgaven de komende jaren. De kasspanning wordt veroorzaakt 
doordat de planning van de kasuitgaven, gebaseerd op de planning van de 
projecten, hoger is dan de kasbedragen die in de begroting beschikbaar zijn. 
De projecten lopen dus voor op planning die was voorzien toen de 
meerjarenbegroting is opgesteld.  Het inbouwen van kasspanning is een 
instrument om de realisatie zo goed mogelijk op tempo te houden en 
onderuitputting te voorkomen.   
  
Mocht de spanning in de komende periode niet afnemen, dan zullen 
maatregelen moeten worden genomen om het kastempo van de projecten en 
budget meer in overeenstemming met elkaar te brengen. Dat is in 2011 nog 
niet aan de orde.  
201 Vraag: 
Is er een verband tussen het doorschuiven van het voordelig saldo 
2009 van het IF naar 2011 en de bezuinigingen die dit jaar nodig 

207 Vraag: 
Wanneer wordt de evaluatie van de convenanten in het kader van 
mobiliteitsmanagement naar de Kamer gestuurd?  
 
Antwoord: 
Het evaluatierapport is toegezonden aan de Kamer bij brief van 7 oktober 2010 
(Kamerstuknummer 31305-185).  
208 Vraag: 
Heeft het onderzoek naar de vraag hoe de verbinding Den Haag-
Eindhoven via de Hogesnelheidslijn(HSL)-Zuid juridisch te realiseren 
is, in verband met de samenhang tussen de verschillende concessies 
(motie Cramer c.s. op Kamerstuk 31700A, nr. 54 d.d.15-12-2008), 
inmiddels plaatsgevonden? Zo ja, wat is het resultaat? Zo nee, wordt 
dit afgerond voor de behandeling in de Kamer van de nieuwe concessie 
voor het hoofdrailnet?  
 
Antwoord: 
Dit onderzoek is nog niet afgerond. Om de verbinding Den Haag - Eindhoven 
via de HSL-Zuid te realiseren moet de concessienemer op het Hoofdrailnet tot 
afspraken komen met NS Hispeed over het samengebruik van Hoofdrailnet en 
HSL-Zuid door één treindienst. Met het verlenen van de nieuwe concessie voor 
het Hoofdrailnet kan dit mogelijk worden gemaakt. Daarom zal dit onderzoek 
worden afgerond vóór de behandeling van de nieuwe concessie voor het 
Hoofdrailnet in de Kamer.  
209 Vraag: 
Wat zijn de ervaringen met de Taskforce vitaliteit spoorsector en heeft 
deze inmiddels een onafhankelijke voorzitter?  
 
Antwoord: 
De Tweede kamer ontvangt binnenkort bericht over de voortgang van deze 
taskforce.  
In de brief aan de Tweede Kamer van 10 november 2009 (Kamerstuknummer 
649) is gemeld dat de heer Wim Jol als onafhankelijk voorzitter optreedt van 
het Strategisch Platform Overleg Spooraannemers. Dit platform houdt zich 
bezig met de diverse vitaliteitsvraagstukken van de spoorsector. 
210 Vraag: 
Hoe komt het dat het naar Roosendaal doortrekken van de Belgische 
intercity die van Charleroi naar Essen gaat, lastiger is dan eerst werd 
verwacht?  
 
Antwoord: 
Nader onderzoek naar het doortrekken van de Belgische intercity naar 
Roosendaal heeft uitgewezen dat er grote investeringen nodig zijn om de 
Belgische intercitytreinen (onder andere op het vlak van de stroomvoorziening) 
om te bouwen, voordat deze naar Roosendaal kunnen doorrijden. Daarnaast 
blijkt dat het doorrijden van de trein van Essen naar Roosendaal leidt tot een 
zeer krappe keertijd, waardoor het voor vervoerder NMBS niet mogelijk is om 
reizigers een robuuste dienstverlening te bieden.  
211 Vraag: 
Wat is de uitkomst van het gesprek met de gemeente Emmen, de 
provincie Drenthe en ProRail over de toekomst van station Emmen 
Bargeres?  

