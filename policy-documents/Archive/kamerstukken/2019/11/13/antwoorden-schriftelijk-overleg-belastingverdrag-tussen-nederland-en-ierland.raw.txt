Verdrag tussen het Koninkrijk der Nederlanden en Ierland tot het vermijden van dubbele 
belasting met betrekking tot belastingen naar het inkomen en vermogenswinsten en het 
voorkomen van het ontduiken en ontwijken van belasting (met Protocol); Dublin, 13 juni 
2019 
 
VERSLAG VAN EEN SCHRIFTELIJK OVERLEG  
 
II Reactie van de Staatssecretaris  
 
De vaste commissie voor Financiën heeft op 8 november 2018 een aantal vragen en opmerkingen 
voorgelegd aan de staatssecretaris van Financiën over de brief van 16 oktober 2019 (Kamerstuk 
35318, nr. 1) waarin de minister van Buitenlandse Zaken het voorstel overlegt tot stilzwijgende 
goedkeuring van het op 13 juni 2019 tot stand gekomen Verdrag tussen het Koninkrijk der 
Nederlanden en Ierland tot het vermijden van dubbele belasting met betrekking tot belastingen 
naar het inkomen en vermogenswinsten en het voorkomen van het ontduiken en ontwijken van 
belasting (met Protocol), Trb. 2019, nr. 95 en Trb. 2019, nr. 153, hierna aangeduid als: ‘het 
Verdrag’.  
Ik wil de leden van de fracties van de VVD, GroenLinks en de SP dankzeggen voor hun vragen en 
opmerkingen. Met belangstelling is kennisgenomen van de vragen en opmerkingen van de leden 
van deze fracties.  
Hieronder ga ik in op de vragen die zijn voorgelegd. Bij de beantwoording daarvan volg ik zoveel 
mogelijk de volgorde van het verslag, behoudens waar de fracties eenzelfde vraag hebben gesteld. 
 
De leden van de VVD-fractie vragen hoe het Verdrag met Ierland zich verhoudt ten opzichte van 
het internationale verdragenbeleid en of en zo ja op welke punten het Verdrag afwijkt van de 
verdragen met andere Europese lidstaten.  
De Nederlandse inzet bij het belastingverdrag met Ierland was gebaseerd op het verdragsbeleid 
1
zoals neergelegd in de Notitie Fiscaal Verdragsbeleid 2011 (hierna: NFV 2011), en op de 
kabinetsappreciatie van de 15 actierapporten van het BEPS-project en het Multilaterale Instrument 
(hierna: MLI). In de toelichtende nota is het Toetsschema Fiscaal Verdragsbeleid 2011 opgenomen 
waarin per onderdeel is aangegeven of de inzet van de NFV 2011 is geconcretiseerd in het Verdrag 
 2
met Ierland. Dit toetsschema vloeit voort uit de aangenomen motie van het lid Van Vliet. Een 
verdrag is uiteindelijk een totaalcompromis met de andere verdragsluitende staat waarbij het 
onderhandelingsproces de inhoud van een specifiek belastingverdrag bepaalt. Wat betreft de 
Nederlandse inzet bij bilaterale belastingverdragen wordt er in beginsel geen onderscheid gemaakt 
tussen Europese lidstaten. Desalniettemin vertonen de afzonderlijke verdragen uiteraard 
verschillen, die voortvloeien uit de verschillen in de verdragsinzet van de onderscheidenlijke landen 
en de tijd waarin de verdragen zijn gesloten. Dit neemt niet weg dat het Verdrag met Ierland goed 
past bij de recent door Nederland gesloten belastingverdragen. 
 

Antisplitsingsbepaling tegen het Art. 14, lid 1 en Art. 5, lid 6 II.5, p. 14 
ontgaan van een vaste inrichting lid 3, sub a  
Definitie relevant voor o.a. Art. 15 Art. 5, lid 11 II.5, p. 15 
antifragmentatiebepaling 
Onderling overlegprocedure Art. 16, leden 1 Art. 24  II.24, p. 32 en 33 
tot en met 3. 
Corresponding adjustments Art. 17 Art.9, lid 2 II.9, p. 17 
Verplichte en bindende arbitrage Deel VI Art. 25 II. 25, p. 33 tot en 
met 36 
. 
 
De leden van de VVD-fractie vragen welke afspraken er zijn gemaakt ter garantie van het 
voorkomen van het betalen van dubbele belasting voor grensoverschrijdende beroepen zoals de 
transportsector (scheepvaart, internationale vrachtwagenchauffeurs, etc.) en de luchtvaart.  
Een hoofddoel van het belastingverdrag is het wegnemen van dubbele belasting in 
grensoverschrijdende situaties. Dat geldt ook voor in de transportsector uitgeoefende beroepen. In 
het Verdrag zijn specifieke bepalingen opgenomen voor een dienstbetrekking uitgeoefend aan 
boord van een schip of een luchtvaartuig in het internationaal verkeer. Het daarmee verdiende 
salaris is uitsluitend belastbaar in de woonstaat van de werknemer. Voor overige (niet-overheids) 
werknemers geldt overeenkomstig het OESO-modelverdrag de regel dat het heffingsrecht over de 
beloning toekomt aan het land waarin de werkzaamheden worden verricht, tenzij er minder dan 
183 dagen in het werkland wordt verbleven en de beloning niet wordt betaald door een werkgever 
van dat werkland en niet ten laste komt van een in dat land gelegen vaste inrichting. Overigens zal 
het salaris van een internationaal opererende vrachtwagenchauffeur in dienstbetrekking van een 
buitenlandse vervoersonderneming in de regel worden verdeeld tussen het woonland en het 
werkland waar de vervoersonderneming gevestigd is. Voorts voorziet het belastingverdrag, zoals 
gebruikelijk, in een procedure voor onderling overleg tussen de bevoegde autoriteiten van Ierland 
en Nederland. Op basis daarvan trachten de bevoegde autoriteiten een oplossing te bieden voor 
eventuele problemen bij de toepassing van het Verdrag.  
 
 
De leden van de fractie van GroenLinks vragen hoeveel geldstromen er vanuit Nederland naar 
Ierland stromen en vice versa. Zij vragen of dit kan worden uitgesplitst in rente, royalty’s, dividend 
en andere vormen van geldstromen.  
Er zijn op dit moment geen openbare statistieken beschikbaar met betrekking tot de 
inkomensstromen van en naar Ierland. Een uitsplitsing in rente, royalty’s, dividend en andere 
vormen van geldstromen is daardoor evenmin beschikbaar. In het onderzoek van SEO Economisch 
Onderzoek van vorig jaar naar inkomensstromen die door bijzondere financiële instellingen (hierna: 
bfi’s) gaan is wel een uitsplitsing gegeven naar EU, VS, laagbelastende jurisdicties en overige, 
4
maar ook daarin is Ierland niet verder uitgesplitst. In vervolg op dit onderzoek zullen in de 
 
4
 SEO Economisch Onderzoek, Balansen, inkomsten en uitgaven van bfi’s, 2018. 

geldt de voorwaarde dat de EU-lidstaat of verdragsstaat belasting heft van aldaar gevestigde 
lichamen en buitenlands rente- en royaltyinkomen in het algemeen in de heffingsgrondslag 
begrijpt. Daarnaast kan Ierland in belastingverdragen met andere staten afspraken maken over 
gereduceerde bronbelastingtarieven. 
De voorgestelde Nederlandse conditionele bronbelasting op rente en royalty’s kent een 
nationaalrechtelijk tarief dat gelijk is aan het tarief van de Nederlandse vennootschapsbelasting. 
Dit tarief zal in 2021 naar verwachting 21,7% bedragen en is dus iets hoger dan het 
nationaalrechtelijke tarief van 20% in Ierland. Met een aantal staten op de Nederlandse lijst van 
laagbelastende staten heeft Ierland een belastingverdrag. Het betreft Bahrein, Koeweit, Qatar en 
de Verenigde Arabische Emiraten. Met deze staten heeft Nederland ook belastingverdragen. Er zijn 
daarom geen grotere verschillen in bronbelastingdruk op betalingen van rente en royalty’s te 
verwachten op basis van bestaande verdragsrelaties. Ook is het niet de verwachting van het 
kabinet dat – indien en voor zover er toch verschillen in bronbelastingdruk zijn – door middel van 
structuren via Ierland alsnog rente en royalty’s vanuit Nederland naar laagbelastende staten 
kunnen vloeien. Tegen dit soort structuren is in de voorgestelde Wet bronbelasting 2021 een 
antimisbruikbepaling opgenomen. Deze antimisbruikbepaling kan door de overeengekomen 
principal purposes test ook onder het onderhavige Verdrag worden toegepast. Op basis van de 
principal purposes test wordt een verdragsvoordeel niet toegekend voor een bestanddeel van het 
inkomen indien het verkrijgen van dit verdragsvoordeel één van de voornaamste redenen was voor 
een constructie of transactie die tot dat voordeel heeft geleid. 
 
De leden van de fractie van GroenLinks vragen om nader aan te geven hoe de inhoudelijke 
verschillen tussen het vorige verdrag en dit Verdrag tot stand zijn gekomen. Daarnaast vragen de 
leden van de fractie van GroenLinks welke verschillen voortkomen uit Europese richtlijnen en wat 
andere oorzaken zijn. De leden van de SP-fractie vragen hoe en waarom het Verdrag tot stand is 
gekomen. Voorts vragen de leden van de SP-fractie welke ontwikkelingen, naast de in de nota 
genoemde ontwikkelingen in OESO-verband, hebben bijgedragen aan de totstandkoming van het 
Verdrag.  
Zoals in de nota van toelichting bij het Verdrag is aangegeven zijn de onderhandelingen over een 
nieuw verdrag gestart met als doel het verdrag uit 1969 aan te passen aan het actuele 
verdragsbeleid van zowel Nederland als Ierland en aan de internationale ontwikkelingen op het 
gebied van het tegengaan van verdragsmisbruik. De inzet van Nederland was gebaseerd op het 
verdragsbeleid zoals neergelegd in de NFV 2011 en op de kabinetsappreciatie van de 15 
actierapporten van het BEPS-project en het Multilaterale Instrument. De actiepunten uit het BEPS-
project kunnen worden onderverdeeld in actiepunten die in nationale wetgeving geïmplementeerd 
kunnen worden en maatregelen waarvoor belastingverdragen aangepast moeten worden. Alleen 
die laatste categorie is opgenomen in het Verdrag. De implementatie van de Europese richtlijnen in 
Nederland vindt plaats door aanpassing van de nationale wetgeving en is dus geen onderdeel van 
(een wijziging van) een belastingverdrag.  
Het nieuwe belastingverdrag bevat de maatregelen waarvan in de BEPS-rapporten is geconcludeerd 
dat deze minimaal nodig zijn om verdragsmisbruik op een adequate manier te bestrijden en 
geschillenbeslechting te verbeteren (de zogenoemde «minimumstandaard»). Dit betreft de 

en de maatregelen om te voorkomen dat een vaste inrichting kan worden ontgaan door het 
fragmenteren van activiteiten of het opsplitsen van contracten.  
Over de vraag hoe de effectiviteit zal worden geëvalueerd, merk ik op dat in internationaal verband 
de aanpak van verdragsmisbruik (BEPS Actie 6) wordt geëvalueerd via een peer review proces. 
Internationaal kan gewezen worden op de werkzaamheden in het kader van BEPS Actie 11 in 
Working Party 2 van de OESO. Verder wijs ik erop dat het kabinet de geldstromen monitort die 
door bijzonder financiële instellingen lopen door Nederland in het kader van de invoering van de 
Wet bronbelasting 2021. Overigens zie ik geen reden om de effectiviteit van de BEPS-maatregelen 
die in dit Verdrag zijn opgenomen in twijfel te trekken. 
 
 
De leden van de fractie van GroenLinks vragen waarom Nederland voorgesteld heeft om een 
“besloten fonds voor gemene rekening” te zien als fiscaal transparant.  
In de door deze leden aangehaalde bepaling (artikel VIII van het Protocol bij het Verdrag) wordt 
duidelijkheid verschaft over de verdragstoepassing bij inkomen dat door tussenkomst van een 
besloten fonds voor gemene rekening (besloten FGR) wordt behaald. Daarbij wordt vastgesteld dat 
een besloten FGR als fiscaal transparant wordt behandeld. Dat betekent dat zulke fondsen zelf 
geen recht hebben op de voordelen van het Verdrag en dat voor de belastingheffing door de 
fondsen heen wordt gekeken naar de achterliggende deelnemers in het fonds. Dit sluit aan bij de 
nationaalrechtelijke fiscale behandeling van de fondsen in Nederland en Ierland, en het Nederlands 
verdragsbeleid (beschreven in onderdeel 2.4. van de NFV 2011). Voor de fiscale transparantie van 
een besloten fonds voor gemene rekening kan worden verwezen naar de besluiten van 11 januari 
2007, nr. CPP2006/1870M, Staatscourant, nr. 15 en 15 december 2015, nr. BLKB 2015/1511M, 
Staatscourant, nr. 46505. 
Het besloten fonds voor gemene rekening wordt als asset pooling vehikel gebruikt door binnen- en 
buitenlandse pensioenfondsen en andere investeerders. Asset pooling is het bundelen van te 
beleggen vermogens met als voornaamste doel rendementsverbetering en risicospreiding. Met de 
bepaling wordt bereikt dat er duidelijkheid is over de verdragstoepassing door beide staten.  
 
 
De leden van de fractie van GroenLinks vragen of de met Ierland overeengekomen 
arbitrageregeling een uitwerking is van internationale standaarden of dat deze bepaling verder 
gaat.  
Artikel 25 van het Verdrag bevat een arbitrageregeling als sluitstuk van de procedure voor 
onderling overleg. In het eerste lid is zogenoemde verplichte en bindende arbitrage opgenomen. 
Dit houdt in dat verzoeken om arbitrage die aan de voorwaarde voldoen niet geweigerd kunnen 
worden door de bevoegde autoriteiten (verplicht). Daarnaast betekent dit dat de uitkomst van een 
arbitrageprocedure in beginsel moet worden gevolgd voor de bevoegde autoriteiten (bindend). 
Deze bepaling is gebaseerd op artikel 25, vijfde lid van het OESO-modelverdrag. Ook in Deel VI 
van het MLI is een dergelijke verplichte en bindende arbitrageprocedure opgenomen. In de overige 
leden van artikel 25 zijn nadere regels opgenomen voor de arbitrageprocedure. Deze regels zijn 
gebaseerd op bepalingen van het arbitragedeel (Deel VI) van het MLI en op een model met 
uitvoeringsregels voor de arbitrageprocedure dat is ontwikkeld in het kader van het MLI. Deze 

De leden van de fractie van GroenLinks vragen waarom het mogelijk is dat lichamen 
verdragsinwoner zijn van een land waar de feitelijke leiding zich niet bevindt en waarom dit in 
belastingverdragen is geregeld.  
Voor de toepassing van belastingverdragen is het van belang te bepalen van welk verdragsland een 
persoon inwoner is. Voor de vraag of een persoon inwoner is van een verdragsland wordt 
aangesloten bij de nationale wetgeving van de verdragspartners. Dit uitgangspunt kan er toe leiden 
dat een persoon inwoner is van beide verdragslanden. Een Nederlandse BV wordt bijvoorbeeld 
gelet op artikel 2, vierde lid, van de Wet op de vennootschapsbelasting 1969, door Nederland in 
beginsel als inwoner van Nederland beschouwd, terwijl Ierland een BV als inwoner van Ierland kan 
beschouwen als de plaats van leiding in Ierland is gelegen. Belastingverdragen bevatten regels om 
een dergelijke dubbele woonplaats op te lossen. Voor lichamen geldt daarvoor de zogenoemde 
corporate tie-breaker. In het nieuwe belastingverdrag is, in aansluiting bij de huidige internationale 
standaard, hierover afgesproken dat de bevoegde autoriteiten van Nederland en Ierland in 
onderling overleg een oplossing proberen te vinden voor de situatie van een dubbele woonplaats. 
Daarbij is de plaats van feitelijke leiding nog steeds een belangrijk element voor het bepalen van 
de verdragswoonplaats. Daarnaast kunnen echter ook alle andere relevante factoren een rol spelen 
bij het vaststellen van de verdragswoonplaats. De achtergrond van deze benadering is dat situaties 
van misbruik hiermee beter bestreden kunnen worden. Doordat de plaats van feitelijke leiding niet 
langer het doorslaggevende criterium vormt, kan ook rekening gehouden worden met bijvoorbeeld 
het (fiscale) motief achter een andere vestigingsplaats. Hierdoor kan het inwonerschap voor de 
toepassing van het Verdrag dus in een ander land gelegen zijn dan waar de plaats van feitelijke 
leiding van een lichaam is gevestigd.   
 
 
De leden van de fractie van GroenLinks vragen welk argument Ierland gebruikt voor de 
bronstaatheffing over vermogenswinsten behaald met vervreemding van aandelen in een 
onroerendezaaklichaam en welke voorwaarden en uitzonderingen Nederland heeft bedongen.  
Het heffingsrecht over vermogenswinsten behaald met de verkoop van onroerende zaken wordt op 
grond van het OESO-modelverdrag toegewezen aan het land waar de onroerende zaken zijn 
gelegen (situsstaat). Een dergelijke situsstaat-heffing zou kunnen worden ontgaan door de 
onroerende zaak in een entiteit in te brengen en vervolgens de aandelen of daarmee vergelijkbare 
rechten te vervreemden in plaats van de onderliggende onroerende zaak. Om dit tegen te gaan 
heeft Ierland verzocht conform het OESO-modelverdrag een bepaling op te nemen die 
bewerkstelligt dat vermogenswinsten behaald met de verkoop van aandelen of vergelijkbare 
rechten die grotendeels (50% of meer) hun waarde direct dan wel indirect ontlenen aan 
onroerende zaken alsnog kunnen worden belast in de situsstaat. Zoals verwoord in de toelichtende 
nota is de inzet van Nederland een uitsluitende woonstaatheffing overeen te komen over 
vermogenswinsten behaald met de vervreemding van aandelen. In het kader van een 
totaalcompromis met Ierland is Nederland akkoord gegaan met een bronstaatheffing over 
vermogenswinsten behaald met vervreemding van aandelen in een onroerendezaaklichaam, maar 
heeft daarbij de volgende voorwaarden en uitzonderingen bedongen om de proportionaliteit van 
deze anti-misbruikbepaling te verbeteren. 

verdragsmisbruik. De Nederlandse inzet bij de onderhandelingen werd uitdrukkelijk mede bepaald 
door de wens oneigenlijk gebruik en misbruik van het verdrag tegen te gaan. 
Het Verdrag sluit wat betreft het voorkomen van het ontgaan van belasting aan bij de minimum 
standaard die in het kader van het BEPS-project is ontwikkeld. Dit komt tot uitdrukking in a) het 
opnemen van de titel en de preambule die aangeven dat het Verdrag bedoeld is om dubbele 
belasting te vermijden zonder daarmee mogelijkheden te creëren voor dubbele niet-heffing of 
verlaagde heffing door belastingontduiking of belastingontwijking waaronder door «treaty 
shopping», b) het opnemen in artikel 22 van een principal purposes test, en c) het opnemen in 
artikel 24 van de mogelijkheid voor belastingplichtigen om in beide landen een verzoek te doen 
voor onderling overleg. Als gevolg van de principal purposes test wordt een verdragsvoordeel niet 
toegekend voor een bestanddeel van het inkomen indien het verkrijgen van dit verdragsvoordeel 
één van de voornaamste redenen was voor een constructie of transactie die tot dat voordeel heeft 
geleid. Verder is het van belang dat de verdragsbepaling over informatie-uitwisseling in 
overeenstemming is gebracht met artikel 26 van het OESO-modelverdrag. Op basis hiervan kan op 
verzoek, automatisch of spontaan informatie worden uitgewisseld. Hierdoor worden zowel Ierland 
als Nederland beter in staat gesteld om de heffingsrechten te waarborgen.   
Daarnaast is in het Verdrag (artikel 1) een specifieke bepaling opgenomen voor hybride entiteiten 
waarin wordt bepaald dat als een verdragsluitende staat het door of via een hybride entiteit 
verkregen inkomen in aanmerking neemt als inkomen van een inwoner van die staat, dit inkomen 
ook voor de toepassing van het Verdrag als zodanig moet worden behandeld. Deze bepaling 
voorkomt daarmee dat de inwoner van de ene staat die aldaar voor dat inkomen belast wordt geen 
aanspraak zou kunnen maken op de verdragsvoordelen met betrekking tot dat inkomen omdat de 
andere staat (de bronstaat) dat inkomen, volgens de eigen kwalificatie van de hybride entiteit, aan 
een andere persoon zou toerekenen. Aan de andere kant stelt de bepaling ook buiten twijfel dat er 
geen verdragsvoordelen worden verleend voor inkomsten die bij geen van de verdragsluitende 
staten in aanmerking worden genomen als inkomen van een inwoner. Deze bepaling is in 
overeenstemming met het Multilaterale Instrument (artikel 3) en is inmiddels ook opgenomen in 
artikel 1 van het op 21 november 2017 gewijzigde OESO-modelverdrag. Voor de volledigheid wordt 
ook gewezen op de in artikel 5 van het Verdrag opgenomen “anti-fragmentatiebepaling” bij het 
vaststellen van een vaste inrichting, en de in artikel 13 opgenomen bepaling over de vervreemding 
van aandelen in zogenoemde onroerendezaaklichamen.  
Het ministerie van Financiën heeft via de gebruikelijke nieuwsberichten de onderhandelingen met 
Ierland onder de aandacht gebracht en belanghebbenden verzocht de voor hen van belang zijnde 
aangelegenheden kenbaar te maken. Daarop zijn echter geen reacties ontvangen.  
 
De leden van de SP-fractie vragen welke omvang het handelsbelang met Ierland heeft en welk deel 
hiervan materiële handel betreft. Zij vragen waarop de regering de verwachting stoelt dat de 
budgettaire gevolgen neutraal zullen zijn. Deze leden vragen of dit tevens geldt voor de wijziging 
waardoor belastingheffing over pensioenen groter dan € 25.000 aan de bronstaat worden 
toegewezen. Zij vragen om hoeveel gevallen dit gaat en welke fiscale gevolgen dit heeft voor 
degenen die met deze wijziging te maken krijgen.  

 
 
 

