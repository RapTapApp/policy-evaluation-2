 
 
 
 
Voorstel van Wet tot wijziging van een aantal onderwijswetten in verband met 
verduidelijking van de burgerschapsopdracht aan scholen in het funderend 
onderwijs 
 
 
 
Voorstel van wet 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het burgerschapsonderwijs in het 
funderend onderwijs onvoldoende aansluit bij de maatschappelijke ontwikkelingen, dat 
het daarom noodzakelijk is de doelstelling en uitgangspunten van het onderwijs ten 
aanzien van burgerschap te verduidelijken; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
 
ARTIKEL I. WIJZIGING VAN DE WET OP HET PRIMAIR ONDERWIJS 
 
Artikel 8, derde lid, van de Wet op het primair onderwijs wordt vervangen door: 
3. Het onderwijs bevordert actief burgerschap en sociale cohesie op doelgerichte en 
samenhangende wijze, waarbij het onderwijs zich in ieder geval herkenbaar richt op: 
a. het bijbrengen van respect voor en kennis van de basiswaarden van de democratische 
rechtsstaat, zoals verankerd in de Grondwet, en de universeel geldende fundamentele 
rechten en vrijheden van de mens; en 
b. het ontwikkelen van de sociale en maatschappelijke competenties die de leerling in 
staat stellen deel uit te maken van en bij te dragen aan de pluriforme, democratische 
Nederlandse samenleving. 
3a. Het bevoegd gezag draagt zorg voor een schoolcultuur die in overeenstemming is 
met de waarden, bedoeld in het derde lid, onderdeel a, en creëert een omgeving waarin 
leerlingen worden gestimuleerd actief te oefenen met de omgang met deze waarden. 
 
 
ARTIKEL II. WIJZIGING VAN DE WET OP DE EXPERTISECENTRA 
 
Artikel 11, vierde lid, van de Wet op de expertisecentra wordt vervangen door: 
4. Het onderwijs bevordert actief burgerschap en sociale cohesie op doelgerichte en 
 W8437.K-2 1 

 
rechten en vrijheden van de mens; en 
b. het ontwikkelen van de sociale en maatschappelijke competenties die de leerling in 
staat stellen deel uit te maken van en bij te dragen aan de pluriforme, democratische 
Caribisch Nederlandse samenleving. 
3a. Het bevoegd gezag draagt zorg voor een schoolcultuur die in overeenstemming is 
met de waarden, bedoeld in het derde lid, onderdeel a, en creëert een omgeving waarin 
leerlingen worden gestimuleerd actief te oefenen met de omgang met deze waarden. 
 
 
ARTIKEL VI. WIJZIGING VAN DE WET VOORTGEZET ONDERWIJS BES  
 
De Wet voortgezet onderwijs BES wordt als volgt gewijzigd: 
 
A 
 
Artikel 42 komt te luiden: 
Artikel 42. Actief burgerschap en sociale cohesie 
1. Het onderwijs bevordert actief burgerschap en sociale cohesie op doelgerichte en 
samenhangende wijze, waarbij het onderwijs zich in ieder geval herkenbaar richt op: 
a. het bijbrengen van respect voor en kennis van de basiswaarden van de democratische 
rechtsstaat, zoals verankerd in de Grondwet, en de universeel geldende fundamentele 
rechten en vrijheden van de mens; en 
b. het ontwikkelen van de sociale en maatschappelijke competenties die de leerling in 
staat stellen deel uit te maken van en bij te dragen aan de pluriforme, democratische 
Caribisch Nederlandse samenleving. 
2. Het bevoegd gezag draagt zorg voor een schoolcultuur die in overeenstemming is met 
de waarden, bedoeld in het eerste lid, onderdeel a, en creëert een omgeving waarin 
leerlingen worden gestimuleerd actief te oefenen met de omgang met deze waarden. 
 
B 
 
In artikel 112, eerste lid, wordt na ‘de duur van de cursus,’ ingevoegd ‘de opdracht tot 
actief burgerschap en sociale cohesie,’. 
 
C 
 
In artikel 114, eerste lid, wordt na ‘34 tot en met 41’ ingevoegd ‘, 42’. 
 
 
VII. WIJZIGING VAN DE LEERPLICHTWET BES 
 
Artikel 3, eerste lid, van de Leerplichtwet BES wordt als volgt gewijzigd: 
1. In onderdeel a wordt ‘artikelen 10, eerste, tweede, derde’ vervangen door ‘artikelen 
10, eerste, tweede, derde, lid 3a’. 
2. In onderdeel b wordt na ‘in de artikelen 8’ ingevoegd ‘, 42’. 
 
 
VIII. SAMENLOOP WET VOORTGEZET ONDERWIJS 20XX 
 
Indien het bij koninklijke boodschap van 4 oktober 2019 ingediende voorstel van wet 
houdende Regels over het voortgezet onderwijs (Wet voortgezet onderwijs 20xx) tot wet 
is of wordt verheven en artikel 13.5, eerste lid, van die wet: 
 
a. eerder in werking treedt of is getreden dan artikel III van deze wet, wordt deze 
wet als volgt gewijzigd: 
 ID8437.K-2 3 

 
leerlingen worden gestimuleerd actief te oefenen met de omgang met deze waarden. 
 
B   
 
In artikel 2.66, eerste lid, wordt na ‘de cursusduur,’ ingevoegd ‘de opdracht tot 
bevorderen van actief burgerschap en sociale cohesie,’. 
 
C 
 
In artikel 2.68, eerste lid, wordt voor ‘2.12 tot en met 2.27’ ingevoegd ‘2.2,’. 
 
 
ARTIKEL IX. INWERKINGTREDING 
 
Deze wet treedt in werking op een bij koninklijk besluit te bepalen tijdstip 
dat voor de verschillende artikelen of onderdelen daarvan verschillend kan worden 
vastgesteld. 
 
Lasten en bevelen dat deze in het Staatsblad zal worden geplaatst en dat alle 
ministeries, autoriteiten, colleges en ambtenaren die zulks aangaat, aan de nauwkeurige 
uitvoering de hand zullen houden. 
 
Gegeven 
 
 
 
 
 
 
De Minister voor Basis- en Voortgezet Onderwijs en Media, 
 
 
 
 
  
 ID8437.K-2 5 

 
 
Het voornemen tot verduidelijking van de algemene burgerschapsopdracht is op 7 
februari 2017 door het vorige kabinet aangekondigd in reactie op het themarapport 
Burgerschap op school. Een beschrijving van burgerschapsonderwijs en de 
maatschappelijke stage uit 2016 van de Inspectie van het Onderwijs (hierna: inspectie). 
In deze brief aan de Tweede Kamer is wetgeving aangekondigd, die beschrijft wat de 
2
gemeenschappelijke basis is van burgerschapsonderwijs. In het regeerakkoord 
Vertrouwen in de toekomst is dit voornemen herhaald: “Er is een zorg dat het voor 
scholen mogelijk is om de burgerschapsopdracht niet uit te voeren zoals die bedoeld is. 
De algemene burgerschapsopdracht in de wet wordt daartoe verduidelijkt, zodat de 
inspectie daar scherper op kan toetsen en handhaven. Het doel is en blijft dat een school 
3
in al haar uitingen handelt in lijn met de democratische rechtstaat.”  
 
Scholen hebben een hoge mate van vrijheid om zelf invulling te geven aan de 
burgerschapsopdracht. Uitgangspunt daarbij is de vrijheid van onderwijs, zoals 
vastgelegd in artikel 23 van de Grondwet. De wetgever dient in beginsel niet te treden in 
de vrijheid van bijzondere scholen om vanuit de eigen levensbeschouwing het onderwijs 
in te richten. Burgerschapsonderwijs is nauw verbonden met de levensbeschouwelijke of 
pedagogische grondslag van scholen en raakt daarom aan de vrijheid van onderwijs. Met 
inachtneming van dit uitgangspunt kunnen door de wetgever kwaliteitseisen worden 
gesteld en kan de gemeenschappelijke, verbindende kern van het 
burgerschapsonderwijs worden geborgd. Het onderhavige voorstel beschrijft de 
gemeenschappelijke kern waarop het onderwijs zich in ieder geval moet richten: de 
ontwikkeling van respect voor en kennis van de basiswaarden van de democratische 
rechtsstaat en de mensenrechten en het bijbrengen van de sociale en maatschappelijke 
competenties die leerlingen in staat stellen om deel uit te maken van en bij te dragen 
aan de samenleving. Tevens wordt van bevoegde gezagen verwacht dat zij zorgdragen 
voor een schoolcultuur die in overeenstemming is met deze waarden, alsmede voor het 
bieden van een oefenplaats voor leerlingen om ervaring op te doen met de omgang met 
deze waarden. In paragraaf 5 volgt een uitgebreide toelichting op de voorstellen.  
 
Leeswijzer 
 
Het algemeen deel van deze memorie van toelichting gaat achtereenvolgens in op de 
relatie tussen de wet en het curriculum, de huidige systematiek, het belang en de 
aanleiding van het wetsvoorstel, de inhoud en het doel van het voorstel, de ruimte voor 
een eigen uitwerking door scholen, de bredere context, waaronder toepassing in 
Caribisch Nederland, en het draagvlak voor het voorstel. Afgesloten wordt met een 
inschatting van de verwachte gevolgen voor de uitvoering op het gebied van 
administratieve lasten en regeldruk.  
 
Formeel is het bevoegd gezag, en niet de school, drager van rechten en plichten op 
grond van de onderwijswetten. Omwille van de leesbaarheid wordt echter in de tekst 
hieronder het “bevoegd gezag van een school” ook wel aangeduid als “school”. 
 
2. Verhouding tussen de burgerschapsopdracht en burgerschap in het 
curriculum 
 
Het primaire doel van onderhavig wetsvoorstel is om meer helderheid te bieden over de 
algemene burgerschapsdoelstelling van het onderwijs en de uitgangspunten die daarbij 
gelden. Daarnaast krijgt de burgerschapsopdracht een meer verplichtend karakter (zie 
paragraaf 5). Parallel aan deze wetswijziging loopt een traject om het gehele curriculum 
in het funderend onderwijs te herzien. Op het gebied van burgerschap ontwikkelt een 
apart ontwikkelteam bouwstenen die de specifieke kennis en vaardigheden van 
                                                 
2
 Kamerstukken II 2016/17, 34550 VIII, nr. 125, p. 9. 
3
 Regeerakkoord (2017), Vertrouwen in de toekomst 2017-2021, Den Haag. 
 ID8437.K-2 7 

 
competenties die nodig zijn om deel uit te kunnen maken van de samenleving staan 
centraal binnen de politiek-juridische dimensie en de sociaal-maatschappelijke dimensie 
die het mbo hanteert voor burgerschap.  
 
3. Huidige wettelijke bepaling  
 
De huidige burgerschapsopdracht in het funderend onderwijs schrijft scholen voor om bij 
te dragen aan actief burgerschap en sociale integratie. In artikel 8, derde lid, van de Wet 
op het primair onderwijs (hierna: WPO), artikel 11, vierde lid, van de Wet op de 
expertisecentra (hierna: WEC) en artikel 17 van de Wet op het voortgezet onderwijs 
(hierna: WVO) is sinds 2006 voorgeschreven dat het onderwijs:  
a) ervan uitgaat dat leerlingen opgroeien in een pluriforme samenleving, 
b) mede gericht is op het bevorderen van actief burgerschap en sociale integratie, en  
c) er mede op is gericht dat leerlingen kennis hebben van en kennismaken met 
5
verschillende achtergronden en culturen van leeftijdgenoten.  
 
Deze bepaling is ook in 2010 verankerd in de onderwijswetgeving van Caribisch 
Nederland, te weten in artikel 10, derde lid, van de Wet primair onderwijs BES (hierna: 
WPO BES) en artikel 42 van de Wet voortgezet onderwijs BES (hierna: WPO BES).  
 
De huidige burgerschapsbepaling werd destijds op advies van de Onderwijsraad 
6
geïntroduceerd in de diverse onderwijswetten. Het had ten doel de essentiële bijdrage 
die het onderwijs kan leveren aan de sociale integratie van jongeren steviger te 
verankeren. In de memorie van toelichting werd aangegeven dat het onderwijsbeleid 
ervoor hoort te zorgen dat jongeren hun talenten ontwikkelen, opdat ze een volwaardige 
plaats in de samenleving weten te verkrijgen. Daartoe achtte de wetgever het van 
belang dat “scholen leerlingen in staat stellen zich breed te oriënteren op de 
samenleving. Met het oog op hun latere functioneren in de Nederlandse samenleving 
moet voorkomen worden dat leerlingen gedurende hun schoolperiode uitsluitend in 
7
aanraking komen met hun eigen deel van de samenleving, hun eigen <cultuur>”. 
Daartoe werd het huidige onderdeel c toegevoegd aan het reeds bestaande artikel. 
Daarnaast werd in onderdeel b van hetzelfde artikel toegevoegd dat het bevorderen van 
actief burgerschap tot de doelstellingen van het onderwijs behoorde. Zoals in 2006 al 
werd gesteld, draagt burgerschapsvorming er in belangrijke mate aan bij dat jongeren 
hun weg kunnen vinden binnen de Nederlandse instituties, en is het van wezenlijk 
belang dat leerlingen gedurende hun schoolloopbaan kennis maken met waarden en 
normen van de Nederlandse cultuur en van andere culturen binnen de Nederlandse 
samenleving.  
 
Met de wettelijke verankering van de burgerschapsopdracht in 2006 gaf de wetgever 
aan dat in het funderend onderwijs de basis wordt gelegd voor burgerschap, waar kennis 
over en vaardigheden voor het leven in een democratische rechtsstaat onderdeel van 
zijn. Deze kennis en vaardigheden ontstaan immers niet vanzelf, maar moeten actief 
worden overgebracht. Zoals de Gentse hoogleraar Loobuyck in zijn boek Samenleven 
met gezond verstand treffend betoogt “Mensen worden niet als democraten geboren, de 
democratie gebaseerd op grondrechten, tolerantie en wederkerigheid moet aan alle 
burgers uitgelegd en voorgeleefd worden. [..] Scholen moeten inzetten op onderwijs in 
de mensenrechten, de liberale rechtsstaat en de overlappende consensus als 
uitgangspunt voor het samenleven op basis van grondrechten, vrijheid, gelijkheid, 
8
wederkerigheid en solidariteit.”  
                                                 
5
 De Wet van 9 december 2005, houdende opneming in de Wet op het primair onderwijs, de Wet op 
de expertisecentra en de Wet op het voortgezet onderwijs van de verplichting voor scholen om bij 
te dragen aan de integratie van leerlingen in de Nederlandse samenleving (Stb. 2005, 678).  
6
 Onderwijsraad (2003), Onderwijs en burgerschap. Den Haag: Onderwijsraad. Het advies was om 
in de onderwijswetten een verplichting op te nemen tot burgerschapsvorming, in die zin dat het 
onderwijs mede is gericht op de bevordering van het burgerschap. 
7
 Kamerstukken II 2004/05, 29666, nr. 6.  
8
 P. Loobuyck (2017). Samenleven met gezond verstand. Kalmthout: Polis. 
 ID8437.K-2 9 

 
scholen om een vertaling te maken van de algemene burgerschapsopdracht naar een 
13
samenhangend onderwijsaanbod. Het burgerschapsonderwijs voldoet strikt genomen 
aan de wet, maar de opdracht sluit niet aan bij de maatschappelijke verwachtingen ten 
aanzien van burgerschap. Het leidt ertoe dat scholen veelal geen leerdoelen formuleren 
en het burgerschapsonderwijs weinig planmatig inrichten. Hierdoor ontbreekt 
samenhang binnen de invulling in de opeenvolgende jaren en ook het meten van de 
opbrengsten komt niet van de grond. Voorts ziet de inspectie weinig verbinding tussen 
de pedagogische en didactische keuzes van scholen en het burgerschapsonderwijs dat zij 
vormgeven, terwijl deze verbinding essentieel is. Ter verklaring wordt onder andere 
14
gewezen op de weinig richtinggevende burgerschapsopdracht in de wet. Bovendien 
biedt de algemene formulering de inspectie weinig aangrijpingspunten om daadwerkelijk 
toezicht te houden op de kwaliteit van het burgerschapsonderwijs. Het gebrek aan 
richting heeft tot gevolg dat alleen wanneer een school helemaal niets doet aan 
burgerschapsonderwijs niet voldaan wordt aan de wettelijke vereisten. De regering 
maakt zich in toenemende mate zorgen dat een aantal scholen zich daarmee onttrekt 
aan het bevorderen van actief burgerschap. Voornoemde oorzaken worden nader 
toegelicht.   
 
a) Scholen krijgen te weinig richting mee. 
b) Er is bij scholen onvoldoende zicht op de effectiviteit van hun onderwijs.    
c) De burgerschapsopdracht is te weinig verplichtend, waardoor de inspectie 
onvoldoende handvatten heeft voor handhaving.  
 
a) Scholen krijgen te weinig richting mee 
 
De volledig open formulering van de burgerschapsopdracht geeft leraren en 
schoolleiders onvoldoende houvast bij de invulling van de burgerschapsopdracht. Het is 
niet duidelijk wat tot de gemeenschappelijke kern van deze opdracht behoort. Mede 
hierdoor verschilt de invulling van het burgerschapsonderwijs tussen onderwijstypen, 
scholen en zelfs tussen schoolklassen. Ook blijkt uit internationaal onderzoek dat 
Nederlandse leerlingen in vergelijking met hun leeftijdsgenoten in andere landen 
15
achterblijven. De burgerschapskennis van Nederlandse leerlingen ligt rond het 
internationaal gemiddelde, maar het ligt duidelijk lager dan de kennis van leerlingen in 
de binnen het onderzoek met Nederland meest vergelijkbare landen Denemarken, 
16
Noorwegen, Zweden, Finland en België (Vlaanderen). Naast kennis is ook de houding 
van leerlingen ten aanzien van verschillende sociale en politieke kwesties afwijkend. 
Nederlandse scholieren hechten - meer dan in andere landen - veel waarde aan het 
respecteren van het recht op een eigen mening. Aspecten van burgerschap zoals gelijke 
rechten voor mannen en vrouwen, etnische minderheden en migranten worden door 
Nederlandse leerlingen ondersteund, maar in minder mate dan in vergelijkbare landen 
zoals Zweden en Noorwegen. Ook voor gedrag en zelf gerapporteerde vaardigheden 
geldt dat Nederlandse scholieren minder hoog scoren dan leeftijdgenoten in de 
vergelijkbare landen. Onderzoek naar de oorzaken van de verschillen tussen de scores 
van de deelnemende landen maakte geen onderdeel uit van de survey.   
 
                                                 
13
 Bijvoorbeeld Inspectie van het Onderwijs, De Staat van het Onderwijs 2010/2011, 2013/2014, 
2014/2015, 2015/2016. 
14
 Inspectie van het Onderwijs (2016). Burgerschap op school. Een beschrijving van 
burgerschapsonderwijs en de maatschappelijke stage. Utrecht: Inspectie van het Onderwijs. 
15
 ICCS 2016: Anke Munniksma et al (2016), Burgerschap in het voortgezet onderwijs. Nederland in 
vergelijkend perspectief. Amsterdam. Dit is een internationaal vergelijkend vragenlijstonderzoek 
waarin de burgerschapscompetenties van leerlingen in het tweede leerjaar van het voortgezet 
onderwijs in kaart zijn gebracht. Er wordt aandacht besteed aan vier domeinen: democratie, 
maatschappelijke basiswaarden, maatschappelijke participatie en identiteit.  
16
 Ibidem. Deelnemende landen aan het ICCS-onderzoek: Nederland, België (Vlaanderen), 
Denemarken, Finland, Noorwegen, Zweden, Bulgarije, Estland, Italië, Kroatië, Letland, Litouwen, 
Malta, Slovenië, Rusland, Chili, Colombia, Dominicaanse Republiek, Mexico, Peru, Taiwan, Hong 
Kong, Zuid Korea. 
 ID8437.K-2 11 

 
het oordeel van de inspectie voldoen aan de wettelijke burgerschapsopdracht, zegt 
21
daarmee weinig over de kwaliteit of de effectiviteit van hun burgerschapsonderwijs.  
 
De regering heeft kennisgenomen van de problemen die voortvloeien uit de open 
geformuleerde bepaling en ziet daarin noodzaak om de wettelijke burgerschapsbepaling 
te verduidelijken. Scholen en leerlingen zijn gebaat bij een heldere eenduidige 
beschrijving van de kern waarop het onderwijs zich in ieder geval moet richten. Om 
scholen een duidelijker kompas aan te reiken, heeft de regering besloten om de 
burgerschapsopdracht in de wettelijke bepalingen te verduidelijken. In de volgende 
paragraaf zal nader worden ingegaan op het voorstel.   
 
5. Voorstel: een verduidelijking van de algemene burgerschapsopdracht  
 
Hoofdlijn van het voorstel 
 
Bij burgerschap staat het (leren) functioneren in de democratische rechtsstaat centraal. 
Een wezenskenmerk van de democratische rechtsstaat is pluriformiteit. Daarom is 
inherent aan burgerschapsonderwijs dat ruimte bestaat voor de verschillende aspecten 
van relaties tussen burger en overheid en tussen burgers onderling die achter 
burgerschap schuilgaan. Burgerschap heeft sociaal-culturele, politiek-juridische en 
morele dimensies. Daarnaast zijn er verschillende visies op burgerschap te 
onderscheiden, die samenhangen met levensovertuiging. Zo zullen liberale visies op 
burgerschap de individualiteit van de burger en diens vrijheid benadrukken en zullen 
republikeinse visies nadruk leggen op politieke participatie vanuit gerichtheid op 
algemeen belang. Bij communitaristische visies staan het deel zijn van een 
22
(waarde)gemeenschap en deugdzaam handelen voorop. Deze diversiteit, die 
verbonden kan zijn met de godsdienstige, levensbeschouwelijke of pedagogische 
grondslag van scholen, is uitgangspunt van dit voorstel. Dat wordt tot uitdrukking 
gebracht door in de aanhef van de burgerschapsopdracht de algemene, overkoepelende 
termen ‘actief burgerschap’ en ‘sociale cohesie’ te hanteren. Scholen houden in lijn met 
de vrijheid van onderwijs op grond van deze algemene, overkoepelende begrippen veel 
ruimte om zelf inhoud en vorm te geven aan burgerschapsonderwijs. Het primaat voor 
de invulling van het burgerschapsonderwijs ligt daarmee bij scholen. Scholen kunnen 
ervoor kiezen om, naast hetgeen reeds is vastgelegd in kerndoelen en eindtermen, hun 
burgerschapsonderwijs nader uit te werken aan de hand van dergelijke indelingen en 
visies. Op deze vrijheid wordt in paragraaf 7 nader ingegaan. 
 
Tegelijkertijd wordt met het voorstel wél de gemeenschappelijke kern van burgerschap 
verplicht gesteld voor alle scholen. Die gemeenschappelijke kern ligt in de principes en 
uitgangspunten van de democratische rechtstaat. Helderheid over de verplichte, 
gemeenschappelijke kern van burgerschap biedt scholen meer houvast bij het 
vormgeven van hun burgerschapsonderwijs. Op de inhoud en achtergrond van deze 
gemeenschappelijke kern wordt hieronder bij ‘meer richting voor scholen door 
formuleren van gemeenschappelijke kern van burgerschapsonderwijs’ nader ingegaan. 
 
Daarnaast wordt de huidige, open burgerschapsopdracht actief geformuleerd. Het 
onderwijs zal niet langer ‘mede gericht’ zijn op het bevorderen van burgerschap, maar 
‘bevordert’ – verplichtend dus – burgerschap. Tevens zal de wijze waarop het 
burgerschapsonderwijs vorm krijgt ‘doelgericht’ en ‘samenhangend’ dienen te zijn. Een 
school dient een visie te ontwikkelen op haar burgerschapsonderwijs, die zodanig in het 
onderwijsprogramma tot uitdrukking komt dat sprake is van een door de leerjaren heen 
samenhangend programma dat de burgerschapsvorming van leerlingen bevordert, 
waarbij de school tevens concreet formuleert wat leerlingen zullen leren. 
                                                 
21
 Inspectie van het Onderwijs (2016), Burgerschap op school. Een beschrijving van 
burgerschapsonderwijs en de maatschappelijke stage. Utrecht: Inspectie van het Onderwijs. 
22
 Onderwijsraad (2018), Advies Wetsvoorstel verduidelijking burgerschapsonderwijs in het 
funderend onderwijs. Den Haag: Onderwijsraad. 
 ID8437.K-2 13 

 
burgerschapsonderwijs een plek moeten krijgen en aspecten van kwaliteitszorg. Ten 
aanzien van de domeinen die ten minste terug zouden moeten komen, geeft de inspectie 
aan: “te denken valt aan bevordering van sociale en maatschappelijke competenties, 
waaronder omgaan met diversiteit en verschil, aandacht voor kennis en vaardigheden 
die nodig zijn voor kritische meningsvorming, aandacht voor kennis en vaardigheden op 
het terrein van democratie en rechtsstaat, het kunnen maken van morele afwegingen en 
23
een gedeelde nationale identiteit.” Ook de Onderwijsraad wijst op het belang van een 
gemeenschappelijke kern: democratie en identiteitsontwikkeling. “Democratische idealen 
als gelijkheid en rechtvaardigheid bieden burgers een gemeenschappelijk inhoudelijk 
kader. Tevens biedt een democratische samenleving de voorwaarden waaronder burgers 
met uiteenlopende normen- en waardenpatronen met elkaar van mening kunnen 
(blijven) verschillen en vreedzaam kunnen samenleven. De opdracht aan het onderwijs 
daarbij is leerlingen kennis mee te geven over de democratische rechtstaat en over 
democratische spelregels.” Dit sluit ook aan bij de drie waarden die als ontwerpprincipes 
zouden kunnen fungeren volgens het Instituut voor Publieke Waarden: het algemeen 
24
democratisch belang, de vrijheid van onderwijs en de autonomie van het kind. Het 
tweede kernthema dat de Onderwijsraad aanhaalt is de identiteitsontwikkeling van 
leerlingen. De opdracht aan het onderwijs daarbij is leerlingen te begeleiden bij het zich 
eigen maken van idealen, waarden en normen en bij de ontwikkeling van een eigen 
identiteit. Vanuit deze basis kunnen zij deelnemen aan (de democratische processen in) 
25
de samenleving. Een ander belangrijk element dat de regering wenst toe te voegen 
aan de burgerschapsopdracht is het in de gelegenheid stellen van leerlingen om te 
oefenen met deze belangrijke kennis en vaardigheden en het belang van 
voorbeeldgedrag door alle bij het onderwijs betrokken personeel. Dit sluit direct aan op 
de uitspraken van de Onderwijsraad over het belang van de school als een oefenplaats 
26
voor burgerschapsvaardigheden en -houdingen.  
 
Eerste gemeenschappelijke kern van burgerschapsonderwijs: de basiswaarden van de 
democratische rechtsstaat (eerste lid, onderdeel a, van de voorgestelde bepaling) 
 
De basiswaarden bieden een gemeenschappelijk ankerpunt en scheppen de voorwaarden 
waaronder mensen met uiteenlopende normen- en waardenpatronen vreedzaam met 
elkaar samen kunnen leven. Respect voor en kennis van de basiswaarden van onze 
democratische rechtsstaat, zoals verankerd in de Grondwet, zijn evenals de universeel 
geldende fundamentele rechten en vrijheden van de mens van fundamenteel belang 
voor het voortbestaan van een vrije, open samenleving. Ze vormen de basis van en de 
verbindende factor binnen onze pluriforme, Nederlandse samenleving. Scholen hebben, 
naast overheden, ouders, media, maatschappelijke instellingen, verenigingen, de wijk en 
geloofsgemeenschappen een belangrijke verantwoordelijkheid bij te dragen aan deze 
gemeenschappelijke kern van burgerschapsvorming. Daarom is het van belang dat 
scholen, ongeacht levensbeschouwelijke oriëntatie of pedagogische visie, leerlingen 
kennis van en respect voor deze basiswaarden bijbrengen. 
 
Basiswaarden van de democratische rechtsstaat zijn algemene, essentiële en breed 
gedragen waarden waarop onze democratische manier van samenleven is gebaseerd. 
Het gaat dan in de eerste plaats om kennis van en respect voor de democratie en de 
27
rechtsstaat zelf, alsmede de grondrechten, zoals verankerd in de Grondwet. De 
democratie, de rechtsstaat en grondrechten zijn historische verworvenheden in 
Nederland en daarmee van onschatbare waarde. Deze drie fundamentele beginselen 
                                                 
23
 Inspectie van het Onderwijs (2016). Burgerschap op school. Een beschrijving van 
burgerschapsonderwijs en de maatschappelijke stage. Utrecht: Inspectie van het Onderwijs. 
24
 B. Eidhof, A.J. Kruiter (2016), Consensusdoelen in het Nederlandse burgerschapsonderwijs. Een 
verkenning. Eefde: Instituut voor Publieke Waarden.  
25
 Onderwijsraad (2012). Verder met burgerschap in het onderwijs. Den Haag. 2012: 
Onderwijsraad. P. 37.   
26
 Onderwijsraad (2012). Verder met burgerschap in het onderwijs. Den Haag. 2012: 
Onderwijsraad. P. 37. 
27
 Zie ook Kamerstukken II 2015/16, 34 516, nr. 3, p. 3. 
 ID8437.K-2 15 

 
Een mogelijke manier waarop scholen de basiswaarden in hun onderwijs zouden kunnen 
belichten is door, toegespitst op de ontwikkelingsfase van leerlingen in het funderend 
onderwijs, herkenbaar aandacht te besteden aan de vrijheid van meningsuiting, 
gelijkwaardigheid, begrip voor anderen, verdraagzaamheid, autonomie, het afwijzen van 
32
onverdraagzaamheid en het afwijzen van discriminatie.  
 
Dat primair aan deze basiswaarden van de democratische rechtsstaat dient te worden 
gedacht wordt ook vanuit internationaal en Europees perspectief bevestigd. In de 
preambule van het Europees Verklaring tot bescherming van rechten van de mens en de 
fundamentele vrijheden (hierna: EVRM) staat opgenomen dat het waarborgen van de 
fundamentele vrijheden steunt op een democratische regeringsvorm. Voorts volgt uit de 
preambule van het Handvest van de grondrechten van de Europese Unie dat de 
Europese Unie (hierna: EU) haar grondslag heeft in de ondeelbare en universele 
waarden van menselijke waardigheid, vrijheid, gelijkheid en solidariteit en de EU berust 
op het beginsel van democratie en het beginsel van rechtsstaat. Deze basiswaarden 
worden voorts ook bevestigd in het Verdrag betreffende de Europese Unie, waar in de 
preambule en artikel 2 wordt stil gestaan bij de waarden van menselijke waardigheid, 
vrijheid, democratie, gelijkheid, de rechtsstaat en de eerbiediging van de 
mensenrechten. Ten slotte volgen deze basiswaarden ook uit de Universele Verklaring 
van de Rechten van de Mens (hierna: UVRM), in de preambule en de verklaring zelf 
wordt stilgestaan bij gelijkheid, menselijke waardigheid en vrijheid. Nederland heeft via 
zijn deelname aan internationale verdragen ervoor getekend dat het onderwijs gericht 
moet zijn op het bevorderen van respect voor mensenrechten. Dit is onder meer 
vastgelegd in het Internationale Verdrag voor de Rechten van het Kind en het 
Internationaal Verdrag inzake Economische, Sociale en Culturele Rechten. Deze 
afspraken zijn nogmaals bevestigd door de onderwijsministers van de EU op 17 maart 
2015 in Parijs, waarbij uitgangspunt is om kinderen en jonge mensen de fundamentele 
33
waarden en de principes bij te brengen, waarop onze samenlevingen zijn gebaseerd. 
Als uitgangspunt hanteert dit wetsvoorstel de basiswaarden van de Nederlandse 
democratische rechtsstaat, maar deze waarden kunnen niet los worden gezien van 
Europa en de internationale gemeenschap. De kennis, vaardigheden en houding die 
jongeren nodig hebben om deel te kunnen nemen aan de samenleving zijn niet 
gebonden aan landsgrenzen, maar betreffen universele waarden binnen een 
internationale context.   
 
Tweede gemeenschappelijke kern van burgerschapsonderwijs: het ontwikkelen van 
sociale en maatschappelijke competenties die leerlingen in staat stellen deel uit te 
maken van en bij te dragen aan de Nederlandse democratische samenleving (eerste lid, 
onderdeel b, van de voorgestelde bepaling) 
 
Leren functioneren in de democratische samenleving wordt niet enkel ontwikkeld vanuit 
theoretische kennis over de Nederlandse democratische rechtsstaat en de universeel 
                                                                                                                                        
daarover een beargumenteerd standpunt in te nemen en te verdedigen, en daarbij respectvol met 
kritiek om te gaan’ en kerndoel 43 (‘de leerling leert over overeenkomsten, verschillen en 
veranderingen in cultuur en levensbeschouwing in Nederland, leert eigen en andermans leefwijze 
daarmee in verband te brengen, leert de betekenis voor de samenleving te zien van respect voor 
elkaars opvattingen en leefwijzen, en leert respectvol om te gaan met seksualiteit en met diversiteit 
binnen de samenleving, waaronder seksuele diversiteit).    
32
 Inspectie van het onderwijs (2010) Toezicht op Burgerschap en Integratie. Utrecht: Inspectie van 
het Onderwijs. 
33
 Hier werd het volgende afgesproken: “we agree to strengthen our actions in the field of education 
with a view to strengthening the key contribution which education makes to personal development, 
social inclusion and participation, by imparting the fundamental values and principles which 
constitute the foundation of our societies. (…). Daarnaast spraken de ministers af actie te 
ondernemen, gericht op “empowering teachers so that they are able to take an active stand against 
all forms of discrimination and racism, to educate children and young people in media literacy, to 
meet the needs of pupils from diverse backgrounds, to impart common fundamental values and to 
prevent and combat racism and intolerance.”  
Kamerstukken II 2014/15, 21501-34, nr. 244. 
 ID8437.K-2 17 

 
37
waarden, vaardigheden en attitude. Leraren dagen leerlingen uit om in gesprek te 
gaan, waarmee vaardigheden en houdingen worden ontwikkeld die van belang zijn voor 
burgerschap. Zij vervullen hiermee een voorbeeldrol en functioneren als rolmodel. Leren 
functioneren in een democratische samenleving vindt niet alleen mondeling en formeel 
plaats door kennisoverdracht, maar ook informeel en impliciet, door zaken als 
schoolbeleid, de bejegening van leerlingen en de onderlinge omgang tussen de 
38
betrokkenen bij het onderwijs (leraren, bestuurders, ondersteuners en vrijwilligers). 
 
Door in de voorgestelde burgerschapsbepaling een lid op te nemen over de 
verantwoordelijkheid van het bevoegd gezag voor een cultuur die in overeenstemming 
met de basiswaarden van de democratische rechtsstaat is, beoogt de regering het 
belang van de school als oefenplaats voor burgerschap te benadrukken en tot integraal 
onderdeel van de burgerschapsopdracht te maken. Bestuurders, leraren, ondersteunend 
personeel en vrijwilligers geven de oefenplaats vorm. Door het goede voorbeeld te 
geven en te zorgen voor een schoolcultuur die in overeenstemming is met voornoemde 
basiswaarden en de universeel aanvaarde mensenrechten worden jongeren een 
respectvolle, veilige oefenplaats geboden. Deze verplichting richt zich uitdrukkelijk niet 
tot individuele bij het onderwijs betrokken personen, maar richt zich tot het bevoegd 
gezag van de school met als doel het beleid ten aanzien van burgerschap niet alleen 
theoretisch vorm te geven, maar ook in praktijk te brengen. Het bevoegd gezag dient er 
zorg voor te dragen dat de basiswaarden van de democratische rechtsstaat structureel 
onderdeel uitmaken van de cultuur op school. Gedragingen van bij het onderwijs 
betrokken personen bepalen in belangrijke mate deze cultuur, waardoor de zorg van het 
bevoegd gezag zich ook uitstrekt tot de wijze waarop deze personen de basiswaarden 
tot uitdrukking brengen. Dat wil niet zeggen dat het bevoegd gezag in strijd met deze 
verplichting handelt op het moment dat een individu zich eenmalig in strijd met de 
basiswaarden van de democratische rechtsstaat uitlaat. Pas als het gaat om structurele 
of vergaande uitingen die  van invloed zijn op de schoolcultuur, en waarbij het bevoegd 
gezag er blijk van geeft geen invulling te geven aan zijn zorgplicht, is er aanleiding voor 
de inspectie om op te treden. Conform de Beleidsregel financiële sancties bij bekostigde 
onderwijsinstellingen wordt het bevoegd gezag dan eerst in de gelegenheid gesteld tot 
herstel van de tekortkoming. Pas bij een voortdurende tekortkoming zal er aanleiding 
zijn tot het opleggen van een sanctie. Daarnaast is van belang dat de basiswaarden 
voorzien in een hoge mate van vrijheid. Het onderwijs, en daarmee het handelen van 
personeel, kan invulling krijgen met een beroep op klassieke vrijheden, maar 
tegelijkertijd zal ook tot uitdrukking gebracht dienen te worden dat bij die vrijheid ook 
verantwoordelijkheid hoort. Want geen enkele vrijheid is onbeperkt. Zoals in paragraaf 7 
wordt geschetst zijn deze vrijheden uitgangspunt en reiken deze ver, maar een 
onbegrensd beroep op vrijheden heeft als risico dat de vrijheden van anderen 
verdwijnen, dat gelijkwaardigheid of solidariteit onder druk komen te staan. Het is 
daarom een belangrijke opgave voor iedereen in het onderwijs om leerlingen in staat te 
stelen deze gezamenlijke verantwoordelijkheid voor een open, democratische 
samenleving te dragen.  
 
Dat betekent overigens ook niet dat zij eindverantwoordelijk zijn voor gedragingen van 
leerlingen of dat leerlingen die basiswaarden niet ter discussie zouden mogen stellen. 
Het vraagt wel van hen dat zij zich inspannen voor het stimuleren van een dialoog over 
voornoemde basiswaarden en competenties, de waarde daarvan en de op ieder rustende 
verantwoordelijkheid daarvoor onderstrepen en dit zichtbaar maken. Indien onvoldoende 
sprake is van een cultuur die in overeenstemming is met voornoemde basiswaarden, 
dan kan ten gevolge van dit wetsvoorstel van de school worden verwacht dat zij hier 
actie op onderneemt. 
                                                 
37
 Sandström, M. Stier, J., Einarson, T., Davies, T. & Asunta, T. (2010), Pupils’voices about 
citizenship education: comparative case studies in Finland, Sweden, and England. Europan Jounal of 
Teacher Education, 33 (2), 201-218. 
38
 Dijkstra, A., Dam, G. ten, Hooghoff, H. & Peschar, J. (2010). Scholen voor burgerschap: Een 
inleiding. Antwerpen: Garant. 
 ID8437.K-2 19 

 
39
en toekomstige kerndoelen. Het burgerschapsonderwijs dient voorts ten minste te 
bestaan uit een kennis- en respectcomponent (onderdeel a van het voorgestelde eerste 
lid), bijbehorende competenties (onderdeel b van het voorgestelde eerste lid) en een 
schoolcultuur waarin deze democratische spelregels worden voorgeleefd en waarmee 
wordt geoefend (tweede lid). 
 
Bij onderdeel a gaat het dan om kennis van de democratie en rechtsstaat zelf, alsmede 
de grondrechten. Voor de invulling hiervan kan aansluiting worden gezocht bij de in deze 
paragraaf genoemde kerndoelen. Daarnaast is kennis van, inzicht in de werking van en 
respect voor de achterliggende abstracte basiswaarden, ook in hun onderling verband,  
van belang: menselijke waardigheid, vrijheid, gelijkheid en solidariteit.  
 
Leren functioneren in de pluriforme, democratische samenleving vergt niet alleen 
theoretische kennis en respect, maar vereist ook competenties (onderdeel b). De 
invulling van dit aspect van de burgerschapsopdracht kan nauw samenhangen met de 
identiteit van de school. Het primaat ten aanzien van de invulling ligt daarom bij scholen 
en de inspectie zal terughoudendheid betrachten ten aanzien van het toezicht daarop. 
Wel zal in ieder geval het bevorderen van democratische competenties herkenbaar 
onderdeel moeten vormen van het onderwijs. Eerder in deze paragraaf is genoemd dat 
het dan bijvoorbeeld gaat om: waarheidsgetrouwheid, empathie en sympathie voor 
anderen, respect voor de mening van anderen en bereidheid tot het corrigeren en laten 
corrigeren van de eigen oordeelsvorming, sociale vaardigheden als flexibiliteit, 
responsiviteit en verantwoordelijkheidszin, en het kunnen verdragen van onzekerheid en 
ambivalenties.  
 
Voorst is voor goed burgerschapsonderwijs een schoolcultuur van belang waarin deze 
democratische spelregels worden voorgeleefd en geoefend (tweede lid). Met dit voorstel 
wordt het bevoegd gezag verantwoordelijk voor die schoolcultuur. Ook bij de invulling 
van dit onderdeel ligt het primaat bij het bevoegd gezag zodat ruimte is voor de eigen 
identiteit van de school, en zal de inspectie terughoudend toetsen. Wel zal  in de 
schoolcultuur en in de school als oefenplaats, concreet centraal moeten staan: vrijheid 
van meningsuiting, gelijkwaardigheid en het afwijzen van discriminatie, 
verdraagzaamheid en het afwijzen van onverdraagzaamheid (ook wel tolerantie 
genoemd), onderling begrip en respect en autonomie van leerlingen. Wederkerigheid is 
steeds het uitgangspunt.  Onderdeel van brede aanpak  
 
De regering is zich ervan bewust dat versterking van het burgerschapsonderwijs niet als 
vanzelf tot stand komt door verduidelijking van de wettelijke burgerschapsopdracht. De 
verduidelijking van de opdracht is onderdeel van een brede aanpak om scholen te 
ondersteunen bij de versterking van het burgerschapsonderwijs. Naast de aanpassing 
van de sectorwetten voor wat betreft de burgerschapsopdracht aan scholen wordt 
gewerkt aan een integrale herziening van het curriculum voor het funderend onderwijs, 
zoals beschreven in paragraaf 2. Burgerschap is één van de negen leergebieden die een 
plaats krijgen in het kerncurriculum voor alle leerlingen. De inzet is om scholen lopende 
de curriculumherziening vanaf 2019 reeds te ondersteunen en voor te bereiden op een 
geactualiseerd curriculum, zodat zij hier bij de invoering hiervan goed mee uit de voeten 
kunnen. Uit de zogeheten ontwikkelfase van de curriculumherziening, die loopt vanaf 
2018 en in 2019 wordt afgerond, komen bouwstenen voor een herzien curriculum 
beschikbaar. Deze bouwstenen bevatten een eerste uitwerking van de kennis en 
vaardigheden die leerlingen voorbereiden op de het vervolgonderwijs en de 
arbeidsmarkttoekomst, ook voor burgerschapsonderwijs. Deze bouwstenen zullen de 
basis vormen van de geactualiseerde onderwijsdoelen. Scholen kunnen deze 
gedetailleerde uitwerkingen benutten om zich voor te bereiden om een geactualiseerd 
curriculum in de praktijk te brengen. Dit is ook het streven van de regering. Daarnaast 
                                                 
39
 Voor het primair onderwijs zijn de huidige kerndoelen 34, 35, 36, 37, 38 en 39 relevant voor de 
uitwerking van de burgerschapsopdracht in het onderwijs. Voor de onderbouw van het voortgezet 
onderwijs zijn de kerndoelen 35, 36, 38, 43, 44, 45 en 47 relevant. 
 ID8437.K-2 21 

 
waarin scholen uitdrukken welke kennis, houdingen en vaardigheden ze leerlingen op 
verschillende momenten in de schoolloopbaan willen bijbrengen, en op basis waarvan 
het onderwijsaanbod kan worden vormgegeven. Voor de helderheid volgt hieronder een 
korte schets van de wijze waarop die kwaliteitszorg tot uitdrukking zal dienen te komen. 
 
In het schoolplan dient iedere school een beschrijving te geven van het beleid met 
betrekking tot de kwaliteit van het onderwijs, dat in elk geval ook het onderwijskundig 
44
beleid omvat. De beschrijving van het onderwijskundig beleid bevat op haar beurt 
weer de uitwerking van de wettelijke voorschriften betreffende de uitgangspunten, de 
doelstelling en inhoud van het onderwijs. De burgerschapsopdracht betreft één van de 
uitgangspunten en doelstellingen van het onderwijs. Zo is in de WPO en de WEC de 
burgerschapsopdracht ook expliciet opgenomen in respectievelijk de artikelen 8 en 11, 
waarin de “uitgangspunten en doelstellingen onderwijs” zijn te vinden. Het schoolplan 
dient derhalve een beschrijving te bevatten van de uitwerking van de 
burgerschapsopdracht op de school, waarin ook aandacht wordt besteed aan de wijze 
waarop zorg wordt gedragen voor een cultuur en oefenplaats waarin de basiswaarden 
actief centraal staan. Die uitwerking dient recht te doen aan de voorwaarden dat sprake 
is van het “op doelgerichte en samenhangende wijze bevorderen”. Ook ten aanzien van 
burgerschap dienen leerlingen een ononderbroken ontwikkelingsproces te kunnen 
doorlopen. Het regelmatig monitoren van de ontwikkeling van de 
burgerschapscompetenties van leerlingen is van belang omdat het scholen helpt het 
onderwijs af te stemmen op de actuele leerbehoefte van leerlingen en bij te stellen op 
basis van wat de leerlingen daadwerkelijk hebben geleerd. Het geeft scholen bovendien 
informatie over de punten waarop verdere ontwikkeling van het onderwijs mogelijk of 
nodig is. Op grond van het huidige wettelijk kader dient het bevoegd gezag in het 
schoolplan tevens vast te leggen hoe leraren ondersteund en gefaciliteerd zullen worden, 
en wel op een manier die bijdraagt aan de ontwikkeling en de uitvoering van het 
onderwijskundig beleid.  
 
Voor de schoolgids brengt de geldende regelgeving met zich mee dat daarin informatie 
wordt opgenomen over de doelen van het onderwijs, waaronder dus ook 
burgerschapsvorming, en de resultaten die ten aanzien van die doelen, waaronder dus 
wederom burgerschap, worden nagestreefd. Ook dienen de in het kader van de 
kwaliteitszorg gedane bevindingen en de naar aanleiding daarvan getroffen maatregelen 
ten aanzien van het burgerschapsonderwijs, net als overigens ten aanzien van de andere 
onderwijsdoelen en andere aspecten van het onderwijskundig beleid, in de schoolgids te 
45
worden vermeld. 
 
7. Vrijheid van onderwijs is uitgangspunt  
 
Uitgangspunt bij de voorgestelde verduidelijkte burgerschapsopdracht is de vrijheid van 
onderwijs, zoals vastgelegd in artikel 23 van de Grondwet. De wetgever dient in beginsel 
niet te treden in de vrijheid van bijzondere scholen om vanuit de eigen 
levensbeschouwelijke grondslag invulling te geven aan het onderwijs. De 
onderwijsvrijheid raakt ook aan de inhoud van burgerschapsonderwijs. Burgerschap is 
een complex begrip dat verschillende dimensies, aspecten en betekenissen omvat. 
Welke invulling daaraan wordt gegeven en welke aspecten worden benadrukt kan ook 
verbonden zijn met specifieke waarden en normen die voort (kunnen) komen uit de 
godsdienstige, levensbeschouwelijke of pedagogische grondslag van scholen. Daarnaast 
kent elke school een eigen onderwijscontext. Scholen, de betrokkenen bij de scholen en 
de omgeving waarin de scholen staan, kunnen sterk van elkaar verschillen. Scholen 
houden in lijn met de vrijheid van onderwijs op grond van de voorgestelde 
burgerschapsopdracht daarom veel ruimte om zelf inhoud en vorm te geven aan 
burgerschapsonderwijs.  
 
                                                 
44
 Artikel 12 van de WPO, artikel 21 van de WEC en artikel 24 van de WVO. 
45
 Artikel 13 van de WPO, artikel 22 van de WEC en artikel 24a van de WVO. 
 ID8437.K-2 23 

 
mee dat daarover dialoog plaatsvindt binnen de school waarbij tolerantie, positieve 
verdraagzaamheid en kennis van en respect voor de basiswaarden cruciaal zijn.  
 
Invulling geven aan een dergelijke wettelijke opdracht is een kwestie van 
wederkerigheid en van een consequent beroep op de vrijheid van onderwijs. De in 
artikel 23 van de Grondwet verankerde vrijheid van onderwijs moet worden bezien in de 
context van de constitutionele orde in zijn geheel. Deze meerzijdige visie op de vrijheid 
van onderwijs brengt mee dat wie zich beroept op deze vrijheid daarmee het 
constitutionele kader van de staat erkent en alle basiswaarden, ook in hun onderlinge 
49
verband, in acht dient te nemen. 
 
In de praktijk van het onderwijs betekent dit dat centraal staat: leerlingen in staat 
stellen wederzijds respect te tonen, tolerant te zijn ten opzichte van andersdenkenden 
en bij te dragen aan het vormgeven van een open, vreedzame, democratische 
samenleving waarin de basiswaarden menselijke waardigheid, vrijheid, gelijkwaardigheid 
en solidariteit in onderlinge samenhang tot hun recht komen. Daarbij hoort bijvoorbeeld 
niet een cultuur waarin door bij het onderwijs betrokken personen wordt volstaan met 
een eenzijdig beroep op klassieke vrijheden, maar dat het onderwijs uitdraagt dat die 
vrijheden alleen kunnen voortbestaan indien ieder deze vrijheden worden ingevuld met 
respect voor de begrenzingen van die vrijheden als gevolg van de vrijheden en rechten 
van anderen.   
 
In uiterste, concrete, voorkomende gevallen waarin de inspectie van oordeel zou zijn dat 
een school buiten deze kaders treedt, kan een bekostigingsmaatregel worden opgelegd. 
Zoals ook in paragraaf 5 uiteen is gezet zal de inspectie binnen dit spanningsveld tussen 
grondrechten terughoudend toetsen. In gevallen waarin de inspectie handhavend zou 
moeten optreden, omdat de school zich bij de invulling van de burgerschapsopdracht 
niet houdt aan de kaders van de rechtsstaat, kan de school het handhavingsbesluit 
voorleggen aan de bestuursrechter. In een voorlopige voorziening kan de school 
bovendien vragen de effectuering van de sanctie op te schorten totdat een rechterlijk 
oordeel is gegeven over een eventueel spanningsveld van grondrechten. Desgewenst zal 
bij een onderlinge spanning tussen grondrechten dus steeds een rechterlijk oordeel 
voorafgaan aan effectuering van de sanctie. Daarmee bestaat ten aanzien van de 
voorgestelde bepaling de waarborg dat het eindoordeel omtrent eventuele spanning 
tussen grondrechten – desgewenst voorafgaand aan effectuering van de sanctie – steeds 
daar ligt waar dat binnen de trias politica ook thuis hoort: bij de rechtsprekende macht.   
 
 
8. Caribisch Nederland 
 
Dit wetsvoorstel heeft mede betrekking op Caribisch Nederland. In 2010 is ervoor 
gekozen om de Europees-Nederlandse wetgeving als uitgangspunt te nemen voor de 
onderwijswetgeving in het Caribische deel van Nederland. Dit heeft geleid tot specifieke 
wetten voor Caribisch Nederland, die slechts van de Europees-Nederlandse wetten 
afwijken voor zover de specifieke situatie op de Caribische eilanden daartoe aanleiding 
geeft. Het uitgangspunt is daarom dat bij wijzigingen van de Europees-Nederlandse 
onderwijswetten, de wijzigingen ook in Caribisch Nederland worden voorgesteld, tenzij 
de specifieke situatie op de eilanden zich tegen een voorgenomen wijziging verzet. Die 
afweging wordt bij elke voorgenomen wijziging gemaakt.  
 
De voorgestelde, aangescherpte burgerschapsopdracht is op basis van bovenstaand 
afwegingskader voor Caribisch Nederland, evenals de huidige burgerschapsopdracht, 
gelijkluidend aan die voor Europees Nederland met dien verstande dat wordt gesproken 
over “de pluriforme, democratische Caribisch Nederlandse samenleving” in plaats van 
                                                 
49
 Zie ook Onderwijsraad. (2018). Advies Wetsvoorstel verduidelijking burgerschapsopdracht in het 
funderend onderwijs. Den Haag, p. 7. 
 ID8437.K-2 25 

 
aan dat deze problematiek eerst moet worden aangepakt, alvorens de regering meer 
van docenten kan vragen op het gebied van burgerschap.  
De regering herkent en erkent de zorgen van deze groep po-docenten, en heeft de 
afgelopen periode de nodige maatregelen aangekondigd. Het betreft bijvoorbeeld 
maatregelen ten aanzien van een hoger salaris en de aanpak van de werkdruk. Uit 
onderzoek door DUO Onderwijsonderzoek & Advies is inmiddels ook gebleken dat leraren 
positief oordelen over de inzet van de werkdrukmiddelen en dat leraren daadwerkelijk 
50
minder werkdruk beginnen te ervaren. Ook de integrale herziening van het curriculum 
is mede gericht op het aanbrengen van meer samenhang en terugbrengen van de 
overladenheid. Vanuit dit herzieningstraject wordt scholen op termijn ook ondersteuning 
geboden, wat kan bijdragen aan een soepele invoering van het nieuwe curriculum en 
daarmee het burgerschapsonderwijs. Om scholen te ondersteunen bij de implementatie 
van de eisen uit onderhavig wetsvoorstel bieden de sectorraden diverse activiteiten en 
instrumenten aan voor scholen gericht op kennisdeling en -borging. Gelet op het feit dat 
deze reacties inhoudelijk niet over burgerschap gaan, hebben deze geen gevolgen voor 
de tekst van onderhavig wetsvoorstel en de memorie van toelichting. 
 
Er zijn 145 inhoudelijke reacties binnengekomen van een diverse groep respondenten. 
Reacties zijn afkomstig van onder meer leraren, wetenschappers, diverse partijen die 
het onderwijs vertegenwoordigen, overige belangenbehartigers en marktpartijen. Het 
feit dat er in ruime mate is gereageerd op de internetconsultatie geeft aan dat het 
onderwerp leeft in het onderwijsveld en daarbuiten. Deze respondenten onderschrijven 
in beginsel het belang van burgerschapsonderwijs en het belang van een heldere 
wettelijke burgerschapsopdracht. Uit de internetconsultatie zijn meerdere 
aandachtspunten naar voren gekomen. Hierna wordt uiteengezet hoe de uitkomsten van 
de internetconsultatie zijn verwerkt in het wetsvoorstel. Daar waar is gekozen het 
wetsvoorstel niet aan te passen, wordt dit uitgelegd. 
 
Verzoek aanbrengen extra accenten in het wetsvoorstel  
 
Ruim 100 respondenten onderschrijven het belang van burgerschapsvorming in het 
onderwijs en de noodzaak om de burgerschapsopdracht te verduidelijken. Een groot deel 
van deze respondenten wenst wel extra accenten te zetten in het wetsvoorstel veelal 
ingegeven door het belang dat de desbetreffende organisatie behartigt. Zo vraagt een 
aantal respondenten bijvoorbeeld om een sterkere verankering van het leren omgaan 
met en accepteren van diversiteit (bijvoorbeeld seksuele, levensbeschouwelijke en 
etnische diversiteit). Het bevorderen van het omgaan met en acceptatie van een ieder 
ongeacht godsdienst, levensovertuiging, politieke gezindheid, ras, seksuele oriëntatie, 
genderidentiteit, geslachtskenmerken of anderszins is een belangrijk onderdeel van de 
burgerschapsopdracht. Het vloeit direct voort uit de opdracht tot het bevorderen van 
sociale cohesie, het respecteren van grond- en mensenrechten en het ontwikkelen van 
competenties die leerlingen in staat stellen om bij te kunnen dragen aan de pluriforme 
samenleving. Op advies van de Onderwijsraad is ervoor gekozen om kennismaking met 
de samenleving in al haar diversiteit in de nieuwe wettelijke bepaling minder expliciet te 
benadrukken en meer in balans te brengen met andere basiswaarden die voor 
burgerschapsonderwijs van belang zijn. Het belang dat de regering hecht aan dit aspect 
blijft echter onverminderd groot. Gezien de reacties op dit punt is dit sterker tot 
uitdrukking gebracht in de wettekst en de toelichting.   
 
Ook geeft een aantal van deze respondenten aan dat burgerschap in dit voorstel te smal 
wordt ingevuld en dat aandacht voor wereldburgerschap, Europees burgerschap, 
duurzaamheid, klimaat en mondiale vraagstukken leerlingen beter voorbereidt op hun 
toekomst. Ook het belang van kennis over de instituties van de democratische 
rechtsstaat wordt door enkelen benadrukt. Deze belangrijke thema’s zullen uitdrukkelijk 
aan bod komen in het te herziene curriculum. De onderhavige, algemene 
                                                 
50
 https://www.duo-onderwijsonderzoek.nl/wp-content/uploads/2019/03/Rapportage-Onderzoek-Effecten-
Werkdrukakkoord-19-maart-2019.pdf 
 ID8437.K-2 27 

 
 
Ondersteuning 
 
Over de noodzaak tot ondersteuning van scholen en docenten zijn de meningen 
verdeeld. Een groep respondenten uit het primair onderwijs geeft aan dat basisscholen 
mini-maatschappijen zijn waarbinnen leraren vanuit hun eigen professionaliteit hun 
leerlingen vanzelfsprekend begeleiden bij hun deelname aan de samenleving. Het 
wetsvoorstel is wat hen betreft overbodig. Anderen geven juist aan dat in de initiële 
opleiding van leraren te weinig aandacht wordt besteed aan pedagogisch didactisch 
gedrag en kennis van toekomstige leraren op het gebied van burgerschap. Een enkeling 
benadrukt dat ook docenten respect moeten hebben voor de basiswaarden, omdat het 
anders niet aankomt bij leerlingen. Uit de hiervoor aangehaalde onderzoeken van de 
inspectie en de adviezen van de Onderwijsraad blijkt dat scholen en docenten nog 
onvoldoende in staat zijn om het burgerschapsonderwijs goed vorm te geven in de 
school. Zoals aangegeven in paragraaf 5 van onderhavig wetsvoorstel ondersteunt de 
regering samen met de sectorraden scholen middels een ondersteuningsaanbod waar 
scholen vrijwillig gebruik van kunnen maken.   
 
Toezicht 
 
Een aantal respondenten maakt zich zorgen over het toezicht op burgerschapsonderwijs. 
Zij vrezen dat scholen zich alleen zullen richten op de verplichte onderdelen van de wet. 
Ook meent een aantal respondenten aan dat bepaalde aspecten van actief burgerschap 
niet goed te meten zijn. De inspectie heeft sinds de invoering van de wettelijke bepaling 
in 2006 ervaring opgebouwd met het toezicht op de naleving van de wettelijke opdracht 
tot bevordering van burgerschap. In het huidige toezicht is onder meer aandacht voor de 
vraag of de invulling van het aanbod door de school voldoet aan wettelijke eisen, en of 
de school zorgdraagt voor de kwaliteit van dit onderwijs. Uitgangspunt in het toezicht 
blijft, zoals ook in de afgelopen jaren het geval was, dat scholen zelf invulling kunnen 
geven aan het burgerschapsonderwijs, op een manier die past bij de school. Het recent 
vernieuwde toezicht, waarbij aansluiting bij de kwaliteitsambities van de school een 
belangrijk uitgangspunt is, biedt daarvoor een goede inbedding.   
 
Vrijheid van onderwijs 
 
Enkele respondenten menen dat de overheid zich met dit wetsvoorstel vergaand bemoeit 
met de inhoud van het burgerschapsonderwijs en dat er wordt getreden in de essentiële 
vrijheden die scholen hebben. De pedagogische vrijheid van het bijzonder onderwijs 
wordt wat hen betreft te veel ingeperkt. Verus geeft aan dat de overheid zich niet dient 
te bemoeien met “ethische standpunten die leerlingen zouden moeten gaan huldigen”. 
VGS vraagt zich af hoe het feit dat leraren moeten handelen in overeenstemming met 
basiswaarden en mensenrechten zich verhoudt tot de pedagogische vrijheid van scholen 
en leraren. Uitgangspunt bij de voorgestelde verduidelijkte burgerschapsopdracht is de 
vrijheid van onderwijs, zoals vastgelegd in artikel 23 van de Grondwet. De regering 
treedt niet in die vrijheid. Met dit wetsvoorstel schrijft de regering voor dat het 
onderwijs zich dient te richten op een gemeenschappelijke kern. Deze kern bestaat uit 
de basiswaarden van de democratische samenleving. Daarmee wordt zeker niet 
voorgeschreven welke standpunten leerlingen dienen in te nemen ten aanzien van 
ethische kwesties. De regering meent dat met het definiëren van de basiswaarden van 
de democratische rechtsstaat en bijbehorende competenties als de gemeenschappelijke 
kern van burgerschapsonderwijs, er een kader wordt gesteld van algemene, essentiële 
en breed gedragen waarden waarop onze democratische manier van samenleven is 
gebaseerd. Dit kader is ruim, verplicht slechts de gemeenschappelijke spelregels en 
biedt alle ruimte voor de pedagogisch-didactische invulling ervan door scholen. De 
regering heeft geen aanleiding om te denken dat het voor leraren en scholen 
problematisch is om te handelen in overeenstemming met de basiswaarden van onze 
democratische rechtsstaat. En waar dit wel het geval is, acht de regering dit niet 
 ID8437.K-2 29 

 
burgerschapsopdracht en mag daarom ook meer expliciet in de voorgestelde wettekst 
tot uitdrukking blijven komen. 
 
De regering deelt de opvatting van de raad echter niet waar het de overige voorstellen 
voor een alternatieve wettekst betreft. De regering wenst vast te houden aan een brede 
burgerschapsopdracht waarin alle scholen actief burgerschap en sociale cohesie dienen 
te bevorderen. Het voorstel van de raad om alleen te spreken over democratisch 
burgerschap en de daarbij behorende competenties zou een aanzienlijke versmalling van 
de opdracht betekenen, waar de regering zich niet in kan vinden. Scholen behouden met 
het onderhavige voorstel, in lijn met de vrijheid van onderwijs, de ruimte om zelf vorm 
te geven aan de verschillende dimensies, aspecten en betekenissen die burgerschap 
omvat. De raad adviseert om - gelet op de complexiteit van het burgerschapsbegrip en 
het voorshands ontbreken van kerndoelen en eindtermen - aansluiting te zoeken bij de 
verschillende dimensies van burgerschap, te weten de politieke- juridische en sociaal-
culturele dimensie. Dit wetsvoorstel beoogt, los van dergelijke indelingen, een basale 
gemeenschappelijke kern gericht op kennis, vaardigheden en houding ten aanzien van 
de basiswaarden van de democratische rechtstaat vast te leggen. De wijze waarop 
scholen hier - binnen de wettelijke grenzen - invulling aan geven en welke kaders zij 
hiervoor gebruiken is primair aan hen. Het hanteren van een specifieke indeling van het 
begrip burgerschap in dimensies kan scholen, naast de kerndoelen en eindtermen, 
handvatten bieden bij de uitwerking van het burgerschapsonderwijs. De regering wil er 
op wijzen dat de door de Onderwijsraad aangereikte indeling slechts een indeling is van 
burgerschap die scholen kúnnen hanteren bij de uitwerking van de 
burgerschapsopdracht. Er zijn meerdere opvattingen over en definities van burgerschap. 
Dit is in paragraaf 5 verduidelijkt. Tevens kan de regering zich niet vinden in de analyse 
van de raad dat de Grondwet onvoldoende basis verschaft voor het 
burgerschapsonderwijs. De Grondwet vormt wat de regering betreft een essentiële basis 
van de democratische rechtsstaat. De regering is niet voornemens om het begrip 
“Nederlandse” te schrappen. Wat de regering betreft is het voor iedere leerling van 
belang om in ieder geval te leren functioneren en samenleven in onze Nederlandse 
samenleving. Wat niet betekent dat burgerschapsonderwijs een eenzijdige of exclusieve 
nationale oriëntatie heeft. 
 
Ook wijst de raad op het ontbreken van een verbinding tussen kerndoelen en 
eindtermen enerzijds, en de burgerschapsopdracht anderzijds. Het onderhavige voorstel 
betreft de algemene opdracht aan scholen, die zich onderscheidt van de wettelijke 
bepalingen met betrekking tot de inhoud van het onderwijs. Het wettelijk systeem is 
zodanig dat de kerndoelen en eindtermen niet zijn verbonden aan de algemene 
opdrachten aan het onderwijs, maar aan de bepalingen omtrent de inhoud van het 
onderwijs. De verwachting is dat als gevolg van de aangescherpte wettelijke 
burgerschapsopdracht en de hierboven genoemde herziening van het curriculum ook 
burgerschap als kennisgebied zal worden toegevoegd aan de bepalingen over de inhoud 
van het onderwijs. Daarmee zal dan ook de specifieke en nadere inhoud van het 
burgerschapsonderwijs worden uitgewerkt in kerndoelen. Het is een bewuste keuze om 
de uitwerking in kerndoelen en eindtermen voor burgerschap te laten plaatsvinden via 
de curriculumherziening en in het onderhavige voorstel los daarvan de algemene 
opdracht aan scholen te verduidelijken. Dit is in paragraaf 2 verduidelijkt.  
De aanbevelingen van de raad voor een betere operationalisering van de 
burgerschapsopdracht vormen wat de regering betreft ondersteuning van ingezet beleid. 
Zoals aangegeven in paragraaf 2 zal met de integrale curriculumherziening de nadere 
inhoudelijke invulling van het burgerschapsonderwijs een stevige aparte wettelijke basis 
krijgen, waar nodig nader uitgewerkt in op díe wettelijke basis gebaseerde kerndoelen. 
Tevens wordt de huidige door de overheid gefaciliteerde ondersteuning van scholen op 
het gebied van burgerschap gecontinueerd en wordt samen met scholen en de 
sectorraden bezien of naast deze voorziene activiteiten nog aanvullingen op bijvoorbeeld 
het gebied van visieontwikkeling en schoolcultuur noodzakelijk zijn.         
 
 ID8437.K-2 31 

 
 
In deze paragraaf is de regeldruk die voortvloeit uit de aangescherpte administratieve 
verplichting beschreven. De noodzaak om te komen tot een inhoudelijke doorvertaling 
van de geïntroduceerde minimale uitgangspunten in de leerplannen en nascholing van 
docenten zijn in deze regeldrukparagraaf buiten beschouwing gelaten. De gevolgen voor 
de schoolorganisaties van een inhoudelijke doorvertaling van de geïntroduceerde 
minimale uitgangspunten in de leerplannen en nascholing van docenten zijn moeilijk in 
kaart te brengen, vanwege de grote diversiteit van het aanbod van scholen.. Ook 
kunnen deze gevolgen wat de regering betreft niet los worden gezien van de 
curriculumherziening, waarin burgerschap wordt uitgewerkt als onderdeel van het totale 
curriculum met kerndoelen en eindtermen. In dat wetsvoorstel wordt te zijner tijd 
ingegaan op de gevolgen van de integrale herziening voor de regeldruk. De regering 
wenst er ook hier nogmaals op te wijzen dat scholen die behoefte hebben aan 
ondersteuning zich kunnen wenden tot de sectorraden. De raden werken aan 
instrumenten die scholen eenvoudig kunnen gebruiken om hun burgerschapsonderwijs in 
kaart te brengen. In de periode daarna zullen scholen gebruik kunnen maken van 
ondersteuning vanuit het curriculumtraject.           
 
13. Uitvoerings- en handhavingsgevolgen 
 
Het wetsvoorstel is door de Dienst Uitvoering Onderwijs (DUO) onderworpen aan een 
uitvoerings- en handhaafbaarheidstoets. Geconcludeerd is dat het wetsvoorstel 
uitvoerbaar is. DUO geeft aan dat er geen relevante gevolgen zijn voor haar 
werkzaamheden. De inspectie geeft aan dat de herziene wettekst en de uitwerking 
daarvan in de toelichting in het algemeen een naar verwachting adequate verduidelijking 
is van wat in het kader van de burgerschapsopdracht van scholen wordt gevraagd. De 
inspectie acht de herziene burgerschapsopdracht uitvoerbaar en handhaafbaar.    
 
14. Financiële gevolgen 
 
Aan het wetsvoorstel zijn geen financiële gevolgen verbonden.  
 
15. Inwerkingtreding 
 
Beoogd wordt het voorstel in werking te laten treden met ingang van de eerste dag (1 
augustus) van het eerstvolgende nieuwe schooljaar dat van start gaat nadat het voorstel 
tot wet is verheven. Een gedifferentieerde inwerkingtreding van de artikelen, of 
onderdelen daarvan, is mogelijk op grond van de voorgestelde 
inwerkingtredingsbepaling. Aan de scholen zal voldoende voorbereidingstijd worden 
gegeven voor de vorming van intern beleid en voor de tijdige aanpassing, inclusief de op 
grond van artikel 10, eerste lid, onderdeel b, van de Wet medezeggenschap op scholen 
vereiste instemming van de medezeggenschapsraad met het schoolplan. 
 
  
 ID8437.K-2 33 

 
te staan dat de in deze onderdelen genoemde minimumuitgangspunten in het onderwijs 
in praktijk tot uitdrukking komen teneinde actief burgerschap en sociale cohesie te 
bevorderen. De school dient inzichtelijk te maken op welke wijze onderwijsdoelen en 
lesplannen ten aanzien van burgerschap worden gerealiseerd. 
 
De bovengenoemde doelstelling en de, in onderdelen a en b, daartoe voorgestelde 
minimumuitgangspunten geven voor het bevoegd gezag meer duiding aan de 
burgerschapsopdracht, maar laten de ruimte voor het bevoegd gezag om de 
burgerschapsopdracht in te vullen met inachtneming van de vrijheid van richting en 
inrichting.  
 
Derde lid, onderdeel a 
Met het voorgestelde onderdeel a wordt tot uitdrukking gebracht dat respect voor en 
kennis van de basiswaarden van de Nederlandse democratische rechtsstaat in iedere 
school een centraal uitgangspunt moet zijn. Basiswaarden van de democratische 
rechtsstaat zijn algemene, essentiële en breed gedragen waarden waarop onze 
democratische manier van samenleven is gebaseerd, en vormen daarmee de kern van 
het burgerschapsonderwijs. 
 
Het gaat dan in de eerste plaats om kennis van en respect voor de democratie en de 
rechtsstaat zelf, alsmede de grondrechten, zoals verankerd in de Grondwet. De 
democratie, de rechtsstaat en grondrechten zijn historische verworvenheden in 
Nederland en daarmee van onschatbare waarde. Deze drie fundamentele beginselen 
hebben de basis gevormd en vormen nu nog steeds de basis waarbinnen de inrichting 
van een vreedzame, pluriforme samenleving mogelijk is.  
 
Menselijke waardigheid geldt als overkoepelend uitgangspunt van de democratische 
rechtsstaat en de grondrechten. Uit menselijke waardigheid worden in de regel drie 
algemeen aanvaarde basiswaarden afgeleid die in een rechtsstaat  met elkaar verbonden 
54
zijn: vrijheid, gelijkwaardigheid en solidariteit. Daarmee onlosmakelijk verbonden zijn 
de waarden tolerantie en verantwoordelijkheid. Deze basiswaarden  gelden daarmee als 
belangrijke, gedeelde uitgangspunten en daarmee tot de verplichte kern van 
burgerschapsonderwijs. Menselijke waardigheid draait om kwaliteit die kenmerkend is 
voor menselijk leven. Vrijheid houdt in dat alle mensen in Nederland vrij zijn om te 
denken en te doen wat ze willen, zolang ze daarbij de vrijheid en gelijkwaardigheid van 
anderen respecteren. Gelijkwaardigheid betekent dat iedereen in Nederland 
gelijkwaardig is aan elkaar en gelijk is voor de wet. Solidariteit ziet op 
gemeenschappelijke waarden die betrekking hebben op de omgang tussen mensen zoals 
55
respect, verdraagzaamheid, integriteit en verantwoordelijkheidszin.   
 
Deze basiswaarden bieden een gemeenschappelijk ankerpunt en scheppen de 
voorwaarden waaronder mensen met uiteenlopende normen- en waardenpatronen 
vreedzaam met elkaar samen kunnen leven. In paragraaf 5 van het algemeen deel is 
omschreven op welke wijze deze waarden zich kunnen vertalen in het onderwijs. 
 
                                                 
54
 De omschrijving van “basiswaarden van de democratische rechtsstaat” is gebaseerd op onder 
meer omschrijvingen gehanteerd in Onderwijsraad. (2012). Verder met burgerschap in het 
onderwijs. Den Haag: Onderwijsraad, p. 15; Advies van de commissie, Uitdragen kernwaarden van 
de rechtsstaat, Kamerstukken II 2008/09, 29279, nr. 83, p. 27-29; Nota, Grondrechten in een 
pluriforme samenleving, Kamerstukken II, 2003/04, 29614, nr. 2, p. 4, 5, 6 en 9; Onderwijsraad. 
(2017). De leerling centraal? Den Haag: Onderwijsraad, p. 28; Rapport, Staatscommissie 
Grondwet, bijlage bij Kamerstukken II 2010/11, 31570, nr. 17, p. 37-42; kernwaarden van de 
Nederlandse samenleving, Prodemos (2014); Inspectie van het onderwijs. (2016). Burgerschap op 
school. Een beschrijving van burgerschapsonderwijs en de maatschappelijke stage. Utrecht: 
Inspectie van het onderwijs, p. 19. 
55
 Advies van de commissie Uitdragen kernwaarden van de rechtsstaat, Kamerstukken II 2008/09, 
29279, nr. 83, p. 27-29.  
 ID8437.K-2 35 

 
eigen oordeelsvorming, sociale vaardigheden als flexibiliteit, responsiviteit en 
58
verantwoordelijkheidszin, en het kunnen verdragen van onzekerheid en ambivalenties. 
 
De term “pluriforme” brengt tot uitdrukking dat de te ontwikkelen competenties ook 
betrekking dienen te hebben op omgaan met andere opvattingen en achtergronden en 
op acceptatie van diversiteit. 
 
Lid 3a 
Op grond van het voorgestelde lid 3a zal op het bevoegd gezag een zorgplicht rusten op 
grond waarvan het bevoegd gezag een schoolcultuur bevordert die in overeenstemming 
is met de basiswaarden van de Nederlandse democratische rechtsstaat en de universeel 
geldende fundamentele rechten en vrijheden van de mens. Door als school in te zetten 
op een schoolcultuur waarin alle bij het aanbieden van onderwijs betrokken personen in 
overeenstemming met deze waarden handelen en functioneren als rolmodel, draagt zij 
bij aan het bevorderen van actief burgerschap en sociale cohesie. Dat geldt niet alleen 
leraren maar ook personeel in brede zin, zoals bestuurders of vrijwilligers. In paragraaf 
5 van het algemeen deel van de toelichting, onder het kopje ‘Ander belangrijk element 
van burgerschapsonderwijs: burgerschap als integraal onderdeel van de schoolcultuur’, 
wordt nader ingegaan op de reikwijdte van deze verplichting.  
 
Daarnaast zal het bevoegd gezag, op grond van het tweede deel van dit voorgestelde 
lid, een oefenplaats dienen te creëren waar leerlingen worden gestimuleerd actief te 
oefenen met de omgang met deze waarden.  
 
Een democratische cultuur moet actief worden ervaren door leerlingen, op een manier 
die de waarden van de democratische rechtsstaat als uitgangspunt stelt en tegelijkertijd 
ook de spanningen tussen deze verschillende waarden onderzoekt en behandelt. Dat 
draagt eraan bij dat leerlingen in staat zullen zijn de democratische rechtsstaat, de 
59
verbindende factor tussen burgers, overeind te houden en democratisch te handelen. 
 
Het bevoegd gezag wordt daarmee – uiteraard - niet verantwoordelijk voor iedere 
individuele gedraging van leerlingen. De bij het aanbieden van onderwijs betrokken 
personen dienen wél de dialoog aan te gaan over de wijze van functioneren van de 
leerling in de democratische samenleving en zich ervoor in te spannen dat de leerling 
zich de daartoe vereiste kennis, respect en competenties eigen maakt. 
 
Artikel II (WEC) 
 
Zie de toelichting bij artikel I, met dien verstande dat het in de WEC gaat om artikel 11, 
vierde lid en lid 4a. Daarnaast zal het bevoegd gezag in het (voortgezet) speciaal 
onderwijs de verplichting tot bevorderen van actief burgerschap en sociale cohesie 
slechts hebben voor zover dat mogelijk is gelet op de ontwikkelingsmogelijkheden van 
de leerlingen. Het uitgangspunt daarbij is dat het bevoegd gezag in het speciaal 
(voortgezet) onderwijs burgerschap op dezelfde wijze zal bevorderden als in het 
reguliere onderwijs. Ten aanzien van zeer moeilijk lerende kinderen en meervoudig 
gehandicapte kinderen voor wie het zeer moeilijk leren één van de handicaps vormt, 
betekent dit dat het bevoegd gezag de opdracht zal uitvoeren naar gelang de 
ontwikkelingsmogelijkheden van deze leerlingen dat toelaten. Dat geldt eveneens voor 
leerlingen in het arbeidsmarktgerichte uitstroomprofiel en het uitstroomprofiel 
dagbesteding.  
 
Artikel III (WVO) 
 
Onderdeel A 
                                                 
58
 Wetenschappelijke Raad voor het Regeringsbeleid (2003). Waarden, normen en de last van het 
gedrag. Amsterdam/ Den Haag: Amsterdam University Press. 
59
 Onderwijsraad (2012). Verder met burgerschap in het onderwijs. Den Haag: Onderwijsraad. 
 ID8437.K-2 37 

 
60
wetsgeschiedenis geeft voor dit onderscheid tussen de b3-basisscholen en de b3-
scholen voor voortgezet onderwijs geen verklaring. Gelet op de lijn die in de toelichting 
bij artikel III, onderdelen B en C, is uiteengezet wordt daarom voorgesteld ook voor de 
b2-scholen in het voortgezet onderwijs de tweede verplichting te laten gelden. Daarmee 
gaat de burgerschapsopdracht en de verplichting het beleid op te nemen in het 
schoolplan gelden voor alle scholen in het funderend onderwijs. 
 
Artikel V (WPO BES) 
 
De burgerschapsopdracht voor het bevoegd gezag van scholen op de BES-eilanden is 
gelijk aan de burgerschapsopdracht voor het bevoegd gezag van scholen in Europees 
Nederland. Zie derhalve de toelichting bij artikel I.  
 
Artikel VI (WVO BES) 
 
Onderdeel A 
De burgerschapsopdracht voor het bevoegd gezag van scholen op de BES-eilanden is 
gelijk aan de burgerschapsopdracht voor het bevoegd gezag van scholen in Europees 
Nederland. Zie derhalve de toelichting bij de artikel I en III, onderdeel A.  
 
Onderdelen B en C 
Zie de toelichting bij artikel III, onderdelen B en C. 
 
Artikel VII (Leerplichtwet BES) 
 
Zie de toelichting bij artikel IV. 
 
Artikel VIII (Samenloop Wet voortgezet onderwijs 20XX) 
 
Dit artikel regelt de samenloop met het bij koninklijke boodschap van 4 oktober 2019 
ingediende voorstel van wet houdende Regels over het voortgezet onderwijs (Wet 
voortgezet onderwijs 20xx). Hiermee wordt zowel voorzien in de situatie waarin de Wet 
voortgezet onderwijs 20xx eerder, als in de situatie waarin die wet later in werking 
treedt dan het onderhavige wetsvoorstel. In beide gevallen zullen de voorgestelde 
wijzigingen ook worden opgenomen in de Wet voortgezet onderwijs 20xx. 
 
 
Artikel IX (Inwerkingtreding) 
 
Zie hiertoe paragraaf 15 van het algemeen deel.  
 
 
De Minister voor Basis- en Voortgezet Onderwijs en Media, 
 
 
 
 
 
 
Arie Slob 
                                                 
60
 Kamerstukken II 2005/06, 30652, nr. 3. 
 ID8437.K-2 39 

