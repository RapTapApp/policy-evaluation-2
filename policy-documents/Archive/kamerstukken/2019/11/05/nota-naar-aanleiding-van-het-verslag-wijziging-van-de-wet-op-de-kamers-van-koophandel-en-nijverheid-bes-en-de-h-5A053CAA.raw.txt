35 246 Wijziging van de Wet op de Kamers van Koophandel en Nijverheid BES en 
de Handelsregisterwet 2009 BES 
 
Nota naar aanleiding van het verslag 
 
Met belangstelling heb ik kennisgenomen van het verslag dat de vaste commissie voor 
Economische Zaken en Klimaat over dit wetsvoorstel heeft uitgebracht. Ik dank de leden van de 
fracties voor de gestelde vragen. Graag ga ik op deze vragen in. 
 
In het verslag hebben de leden van diverse fracties vragen gesteld over de onderdelen van het 
wetsvoorstel. Deze nota naar aanleiding van het verslag volgt vanzelfsprekend de indeling van het 
verslag. Voor de leesbaarheid en raadpleegbaarheid van de nota zijn de antwoorden op de vragen 
genummerd, aan de hand van de indeling van het verslag. 
 
Ik hoop dat met deze nota naar aanleiding van het verslag de gestelde vragen naar tevredenheid 
zijn beantwoord. Ik hoop dat de beantwoording zal bijdragen aan een voorspoedige verdere 
behandeling van het wetsvoorstel. 
 
INHOUDSOPGAVE 
 
I.   Algemeen 
1.   Doel en aanleiding 
1.1.   Inleiding 
1.2.   Aanleiding voor wetswijziging 
1.3.   Verhouding tot het uitgangspunt van legislatieve terughoudendheid 
2.   Huidige wetgeving 
2.1.   Wet op de Kamers van Koophandel en Nijverheid BES 
2.2.   Handelsregisterwet 2009 BES 
3.   Hoofdlijnen van het wetsvoorstel 
3.1.   Wet op de Kamers van Koophandel en Nijverheid BES 
3.2.   Handelsregisterwet 2009 BES 
4.   Effecten van het wetsvoorstel 
4.1.   Regeldruk voor burgers, bedrijven en instellingen 
5.   Consultatie 
 
 
I. Algemeen 
 
1.1. Inleiding 
 
1. De leden van de D66-fractie steunen het doel en de opzet van het wetsvoorstel. Echter, vragen 
zij de regering te reflecteren op het instrument ‘Kamer van Koophandel en Nijverheid’ voor 
Europees Nederland en specifiek op de insulaire karakter van Bonaire, Sint Eustatius en Saba. 
Welke doelen worden met een Kamer van Koophandel en Nijverheid beoogt? Zou de Rijksdienst 
voor Ondernemend Nederland deze taken ook kunnen uitvoeren? Tevens vragen deze leden 
wanneer het instrument ‘Kamer van Koophandel en Nijverheid’ voor het laatst geëvalueerd is. 
De doelen en taken van de Kamer van Koophandel en Nijverheid Bonaire en de Kamer van 
Koophandel en Nijverheid Sint Eustatius en Saba zijn de volgende: 
  het behartigen van de belangen van de handel en bedrijven in Caribisch Nederland; 
  het stimuleren van economische ontwikkelingen in Caribisch Nederland; 
  het verstrekken van informatie aan ondernemers over het oprichten en drijven van een 
onderneming, waaronder juridische en economische voorlichting; 
  het geven van adviezen of inlichtingen over aangelegenheden van ondernemerschap en 
bedrijvigheid aan het Bestuurscollege van het eiland of de eilanden waarbinnen zij gevestigd 
zijn;  
  het beheren van het handelsregister, waarin ondernemingen en rechtspersonen worden 
ingeschreven. 
2 

moet veranderen in Caribisch Nederland en dat rekening moet worden gehouden met de 
absorptiecapaciteit van de eilanden.  
 
Aanvankelijk gold dit uitgangspunt voor een periode van vijf jaar na de transitie. De uitwerking van 
de nieuwe staatkundige structuur is in 2015 geëvalueerd. In het kabinetsstandpunt over die 
1
evaluatie heeft het kabinet in 2016 aangegeven dat bij het treffen van (wettelijke) maatregelen 
ook in de komende jaren rekening zal worden gehouden met het absorptievermogen van de 
eilanden en dat terughoudendheid bij de invoering van nieuwe of gewijzigde wetgeving op zijn 
plaats is. Met de eilanden worden afspraken gemaakt over welke wetgeving wordt ingevoerd of 
aangepast, en wanneer. Daarbij zal prioriteit worden gegeven aan: 
  de wet- en regelgeving die voorziet in een basisbehoefte van de eilanden dan wel knelpunten 
wegneemt in de uitvoeringspraktijk van de eilanden, 
  de wet- en regelgeving die noodzakelijk is voor de in de kabinetsreactie beschreven 
maatregelen, en 
  het wegnemen van ongerechtvaardigde verschillen. 
 
De legislatieve terughoudendheid is na deze evaluatie met andere woorden niet losgelaten. 
Vervolgens heeft de Afdeling advisering van de Raad van State op 17 juli 2019 voorlichting 
gegeven over de bestaande vormgeving tussen Caribisch Nederland en Europees Nederland en de 
2
coördinerende rol van het Ministerie van Binnenlandse Zaken en Koninkrijksrelaties. In de 
3
kabinetsreactie van 4 oktober 2019 op (onder meer) deze voorlichting is het uitgangspunt 
geformuleerd dat bij nieuwe wet- en regelgeving dan wel een aanpassing van bestaande wet- en 
regelgeving steeds moet worden bezien of en hoe deze wet- en regelgeving van toepassing kan 
worden verklaard in Caribisch Nederland, én of differentiatie nodig en wenselijk is. Het gaat hierbij 
zowel om differentiatie tussen Caribisch Nederland en Europees Nederland als om differentiatie 
tussen de eilanden onderling. Zowel bij nieuwe regelgeving als bij beleidsintensiveringen in 
Europees Nederland, moeten de eilanden nadrukkelijk worden betrokken. Het doel is zeker niet om 
alle regelgeving zonder meer van toepassing te verklaren op Caribisch Nederland. Soms zijn er 
goede redenen om dit juist niet te doen of om andere oplossingsrichtingen te zoeken. Het doel is 
het bereiken van een gelijkwaardig effect met als uitgangspunt een gelijkwaardig 
voorzieningenniveau binnen de mogelijkheden van de Caribische context.  
 
Binnen deze kaders, en ook als onderdeel van deze kaders, heeft de regering uiteraard ook oog 
voor het verminderen van regeldruk in Caribisch Nederland, zoals daar ook oog voor is in het 
Europees deel van Nederland. Het kabinetsbeleid is om in een vroeg stadium van beleidsprocessen 
het integraal afwegingskader voor beleid en regelgeving toe te passen. Daarbij worden onder meer 
de gevolgen van voorgestelde maatregelen, waaronder wetgeving, en van mogelijke alternatieven 
in beeld gebracht. Wanneer na toepassing wordt gekozen voor (wijzigingen in) wetgeving, moeten 
de gemaakte keuzes worden verantwoord in de memorie van toelichting bij een wetsvoorstel. Het 
Adviescollege toetsing regeldruk (ATR) beoordeelt de gevolgen voor de regeldruk. 
 
Dit wetsvoorstel leidt tot een vermindering van de regeldruk. In de eerste plaats door de 
voorgestelde wijzigingen in de systematiek voor de verkiezingen van het bestuur van de Kamers 
van Koophandel en Nijverheid in Caribisch Nederland. De regels ten aanzien van de verkiezingen in 
dit wetsvoorstel zijn sterk vereenvoudigd ten opzichte van de huidige wetgeving. Gelet op het 
belang van deze verkiezingen, is het echter wel noodzakelijk de hoofdelementen daarvan wettelijk 
te regelen. Ik verwijs daarvoor naar het advies van de Afdeling advisering van de Raad van State 
4
over dit wetsvoorstel. 
 
Bij de wijziging van de Handelsregisterwet 2009 BES leidt met name de nieuw voorgestelde 
systematiek voor de heffing van de jaarlijkse bijdrage voor inschrijving in het handelsregister tot 
vereenvoudiging van de regelgeving. De voorgestelde systematiek is eenduidiger dan de huidige 
heffingssystematiek en zal naar verwachting tot gevolg hebben dat er minder discussie tussen 
 
1
 Kamerstukken II 2015/16, 34300 IV, nr. 59. 
2
 Bijlage nr. 902421 bij Kamerstukken II 2019/20, 35300 IV, nr. 11. 
3
 Kamerstukken II 2019/20, 35300 IV, nr. 11. 
4
 Kamerstukken II 2018/19, 35246, nr. 4. 
2 

gevestigde of nog te vestigen onderneming. De dienstverlening van de KVK in het Europese deel 
van Nederland is echter uitgebreider dan die van de Kamers van Koophandel en Nijverheid in 
Caribisch Nederland. Dit hangt samen met de schaalgrootte en de diversiteit van de economie. 
De schaalgrootte van de Kamers van Koophandel en Nijverheid in Caribisch Nederland is, evenredig 
aan de omvang van de eilanden, veel kleiner. Om die reden is de organisatie eenvoudiger 
ingericht.  
 
De Kamers in Caribisch Nederland zijn geen zelfstandig bestuursorgaan, maar een bestuursorgaan 
als bedoeld in artikel 2, eerste lid, van de Wet administratieve rechtspraak BES (een college met 
enig openbaar gezag bekleed). De Kamer op Bonaire heeft één vestiging, de gezamenlijke Kamer 
voor Sint Eustatius en Saba heeft op beide eilanden een vestiging. De leden van het bestuur van de 
Kamers van Koophandel en Nijverheid in Caribisch Nederland worden gekozen door de 
vertegenwoordigers van ondernemingen en rechtspersonen, met uitzondering van verenigingen en 
stichtingen, die in het handelsregister van de desbetreffende Kamer zijn ingeschreven.  
De KVK in Europees Nederland is een zelfstandig bestuursorgaan met eigen rechtspersoonlijkheid, 
onder leiding van een Raad van Bestuur (hierna: het bestuur). Ingevolge artikel 12 van de 
Kaderwet zelfstandige bestuursorganen benoemt de Minister van EZK de leden van het bestuur van 
de KVK. Dit gebeurt op voordracht van de KVK (artikel 7 van de Wet op de Kamer van 
Koophandel). De KVK in Europees Nederland heeft vijf werkgebieden (Noord, Oost, Noordwest, 
Zuidwest en Zuid), die elk een Regionale Raad hebben. De leden van deze Regionale Raden worden 
benoemd door de Raad van Bestuur. Daarnaast is er een Centrale Raad, waarvan de leden worden 
benoemd door de Minister van EZK. Zowel de Centrale Raad als de Regionale Raden hebben een 
zwaarwegende adviesfunctie aan de Raad van Bestuur. De KVK heeft naast het hoofdkantoor in 
Utrecht nog 18 andere regionale vestigingen. 
 
De Kamers van Koophandel en Nijverheid in Caribisch Nederland worden voor het grootste deel 
gefinancierd door de jaarlijkse bijdrage die zij op grond van artikel 14 van de Handelsregisterwet 
2009 BES van de in het handelsregister ingeschreven ondernemingen, rechtspersonen of 
nevenvestigingen innen. Daarnaast verkrijgen zij opbrengsten uit vergoedingen voor bij of 
krachtens de wet aan hen opgedragen taken, opbrengsten uit andere werkzaamheden en uit 
samenwerking met derden, en opbrengsten uit het heffen van gelden voor het gebruik van bij haar 
in beheer zijnde inrichtingen. Omdat deze baten vanwege de kleine schaal van de eilanden niet 
toereikend zijn voor het operationeel houden van de Kamer van Koophandel en Nijverheid voor 
Sint Eustatius en Saba, ontvangt deze Kamer in aanvulling hierop een subsidie vanuit de 
rijksbegroting. 
 
De KVK in het Europese deel van Nederland int geen jaarlijkse bijdrage van de ingeschrevenen in 
het handelsregister. Wel verkrijgt zij opbrengsten uit vergoedingen voor bij of krachtens de wet 
aan haar opgedragen taken, en opbrengsten uit andere werkzaamheden en uit samenwerking met 
derden. Deze baten worden op grond van het zogeheten profijtbeginsel aangevuld met een 
jaarlijkse bijdrage vanuit de rijksbegroting.  
 
In Caribisch Nederland houden de Bestuurscolleges in eerste instantie toezicht op de Kamers van 
Koophandel en Nijverheid. Een aantal besluiten van de Kamers is aan goedkeuring van het 
Bestuurscollege onderworpen (artikel 21 van de Wet op de Kamers van Koophandel en Nijverheid 
BES). De Bestuurscolleges zijn de dichtst bij de Kamers liggende bestuurslaag, en zij hebben de 
vereiste kennis voor dit toezicht op de Kamers. Voor Caribisch Nederland geldt verder, dat de 
Minister van EZK, via de Rijksvertegenwoordiger, politiek verantwoordelijk is voor een ordentelijk 
beheer van het handelsregister en de bedrijfsvoering van beide Kamers in Caribisch Nederland. De 
Minister van EZK kan besluiten die in strijd zijn met de wet of het algemeen belang schorsen of 
vernietigen. Bij ernstige nalatigheid in het naleven van de wettelijke verplichtingen van de Kamers, 
kan de Rijksvertegenwoordiger daarin voorzien.  
 
De KVK in Europees Nederland is zelfstandig, maar de Minister van EZK (op dit moment vanwege 
portefeuilleverdeling de Staatssecretaris van Economische Zaken en Klimaat) is verantwoordelijk 
voor het beleid dat de KVK uitvoert en het toezicht daarop. Zo kan de Minister ingevolge de 
Kaderwet zelfstandige bestuursorganen besluiten van de KVK vernietigen en kan de Minister in 
2 

De woonadressen van natuurlijke personen, waaraan een onderneming zonder 
rechtspersoonlijkheid toebehoort, zijn op dit moment zowel in Europees Nederland als in Caribisch 
Nederland openbaar. De reden hiervoor is, dat deze ondernemers persoonlijk aansprakelijk zijn 
voor de verplichtingen van de onderneming, en fysiek moeten kunnen worden getraceerd. In 
Europees Nederland worden deze ondernemers met behulp van dit gegeven veelvuldig door 
bedrijven benaderd voor ongevraagde direct marketing activiteiten, zonder dat deze bedrijven 
daarvoor toestemming hebben verkregen, of een andere rechtsgeldige grond daartoe hebben. 
Omdat dit leidt tot ergernissen bij betrokkenen, en vragen met betrekking tot de privacy, zal ik, 
zoals ik eerder heb aangekondigd, uitvoering geven aan de motie van de leden Amhaouch (CDA) 
en Wörsdörfer (VVD), waarin zij de regering verzoeken om van natuurlijke personen bij 
ondernemingen zonder rechtspersoonlijkheid het woonadres af te schermen voor niet 
6
geautoriseerde organisaties. Op dit moment wordt lagere regelgeving opgesteld die gebaseerd is 
op de eerder dit jaar aangenomen wijziging van de Handelsregisterwet 2007 (Stb. 2019, 280), 
waarin deze motie wordt uitgewerkt. De Handelsregisterwet 2009 BES biedt ook mogelijkheid om 
dit te regelen, in artikel 13. In Caribisch Nederland is overigens op dit moment geen sprake van 
overlast door direct marketing. 
 
9. De leden van de CDA-fractie lezen dat de huidige heffingssystematiek, waarbij de hoogte van de 
jaarlijkse bijdrage afhangt van het in de onderneming aanwezige vermogen in dat jaar, leidt tot 
“onduidelijkheden en discussie over de hoogte van dit eigen vermogen”. Kan de regering hierbij 
een voorbeeld geven? 
 
Voor het antwoord op deze vraag verwijs ik naar de eerste alinea van het antwoord op vraag 7 van 
de leden van de VVD-fractie. 
 
3. Hoofdlijnen van het wetsvoorstel 
 
3.1. Wet op de Kamers van Koophandel en Nijverheid BES 
 
10. De leden van de VVD-fractie lezen dat het voorstel is om bestuursplaatsen, die vacant komen 
door tussentijds vertrek, ook vacant te mogen houden en de verplichting van nieuwe verkiezingen 
weg te nemen. Zij moedigen deze beslissing aan, zeker met het oog op onnodige kosten en 
administratieve rompslomp voor de organisatie. Daarnaast vinden deze leden het verstandig dat er 
een minimum aantal plekken in het bestuur niet vacant kan zijn. 
 
De leden van de VVD-fractie lezen daarnaast dat in het bestuur ten minste een voorzitter, 
ondervoorzitter en een penningmeester plaatsnemen. De regering meent dat deze functies nodig 
zijn voor het goed functioneren van het bestuur. Betekent dit ook dat de plekken van voorzitter, 
ondervoorzitter en penningmeester niet vacant kunnen zijn? Zo nee, hoe rijmt dat met de 
opvatting van de regering over het goed functioneren van het bestuur? Zo ja, heeft de regering 
dan gewaarborgd dat het overnemen van een van deze taken door een (nieuw) bestuurslid 
gepaard gaat met zo min mogelijk regeldruk en organisatiekosten? 
 
Het bestuur van een Kamer van Koophandel moet altijd bestaan uit ten minste drie bestuursleden. 
Het bestuur benoemt uit zijn midden een voorzitter, een plaatsvervangend voorzitter en een 
penningmeester. Aan het einde van de bestuursperiode van 3 jaar volgen er verkiezingen. 
Wanneer bestuursleden tussentijds vertrekken, kan één van de andere bestuursleden (wanneer 
deze geschikt is) die functie vervullen voor de periode tot aan de volgende verkiezingen. Wanneer 
het aantal bestuursleden beneden het minimaal aantal van drie bestuursleden komt, kan het 
bestuur tot het einde van de bestuursperiode worden aangevuld met kandidaten die tijdens de 
voorgaande verkiezingen onvoldoende stemmen hebben gekregen, voor de periode tot aan de 
volgende verkiezingen. Mochten er geen beschikbare kandidaten zijn voor de vacante posities, dan 
kan het Bestuurscollege van het desbetreffende eiland door de Kamer worden verzocht een 
kandidaat aan te wijzen, voor de periode tot de volgende verkiezingen.  
 
 
6
 Kamerstukken II 2018/19, 32637, nr. 333. 
2 

brengen. Houdt de Autoriteit Consument & Markt (ACM) hier toezicht op? Hoe verhoudt deze 
bepaling zicht tot de Wet Markt en Overheid? 
 
De Mededingingswet, waarvan de Wet Markt en Overheid deel uitmaakt, is niet van toepassing in 
Caribisch Nederland. De ACM houdt geen toezicht op het doorberekenen van de integrale kosten in 
de producten van de Kamers van Koophandel. De tarieven voor de producten van de Kamers zullen 
worden vastgesteld bij ministeriële regeling. Bij het opstellen van deze regeling worden de Kamers 
van Koophandel en Nijverheid in Caribisch Nederland betrokken. 
In het tweede deel van het antwoord op vraag 11 staat uitgelegd hoe het toezicht op de Kamers is 
ingericht.  
 
14. De leden van de CDA-fractie vragen of bij verkiezingen voor het bestuur van de Kamers sprake 
moet zijn van een quorum, dat wil zeggen een minimaal aantal uitgebrachte stemmen om de 
verkiezingen rechtsgeldig te verklaren (en zo de gekozen bestuursleden een mandaat mee te 
geven)? 
 
Om zich verkiesbaar te kunnen stellen voor het bestuur van de Kamer voor Bonaire, heeft een 
kandidaat, ter ondersteuning van de kandidatuur, een schriftelijke verklaring nodig van ten minste 
vijftien kiesgerechtigden. Voor de Kamer voor Sint Eustatius en Saba zijn hiervoor vijf schriftelijke 
verklaringen nodig (zie artikel 15, eerste lid, onderdeel d, van de Wet op de Kamers van 
Koophandel en Nijverheid BES).  
 
Door de gekozen systematiek waarin wordt gewerkt met schriftelijke verklaringen van de 
kiesgerechtigden, wordt ervoor gezorgd dat de (kandidaat)bestuursleden voldoende mandaat 
hebben bij de kiesgerechtigden, ongeacht het aantal stemmen dat wordt uitgebracht tijdens 
verkiezingen. 
 
15. De leden van de CDA-fractie benoemen dat volgens het nieuwe artikel 13a de Kamers niet 
mogen concurreren met ondernemingen of vrije beroepsbeoefenaren en moeten zij ervoor zorgen 
dat hun werkzaamheden niet leiden tot het verhinderen, beperken of vervalsen van de 
mededinging tussen ondernemingen of vrije beroepsbeoefenaren. Het Bestuurscollege houdt hier 
toezicht op. In de toelichting bij dit artikel staat dat het de Kamers is toegestaan om activiteiten te 
verrichten die ook door de markt (kunnen) worden verricht, maar zij daarbij geen gebruik mogen 
maken van het voordeel dat zij verkrijgen door de publieke taken die de Kamers zijn opgedragen. 
Is er, net als bijvoorbeeld bij het Centraal Bureau voor de Statistiek (CBS), een maximum 
bedrag/percentage dat de Kamers op de markt mogen ‘bijverdienen’ (in het geval van het CBS tien 
procent)? Is de regering bereid een dergelijk maximum bedrag/percentage wettelijk vast te leggen 
of anderszins grenzen te stellen aan marktactiviteiten van de Kamers? 
 
In het geval van de Kamers van Koophandel en Nijverheid beperken deze activiteiten zich 
bijvoorbeeld tot het verhuren van een vergaderruimte aan ondernemers en het gebruik van andere 
faciliteiten van de Kamer. Dit vormt een zeer beperkt onderdeel van de inkomsten van de Kamers. 
Het ligt daarom niet in de rede om een dergelijk percentage op te nemen. Op grond van het 
voorgestelde artikel 20, tweede lid, van de Wet op de Kamers van Koophandel en Nijverheid BES 
moeten de Kamers over de toepassing van artikel 13a van die wet rapporteren in hun jaarverslag 
dat jaarlijks aan de Bestuurscolleges en aan de Minister van EZK wordt verstuurd. 
 
16. De leden van de CDA-fractie lezen dat voor de Kamer van Koophandel in het Europese deel van 
Nederland de concurrentieregels voor overheden in hoofdstuk 4B van de Mededingingswet gelden. 
Artikel 25b van de Mededingingswet bevat de verplichting tot een gescheiden registratie van de 
lasten en baten van de verschillende activiteiten. De Afdeling beveelt een dergelijke 
‘transparantieverplichting’ ook aan voor de Kamers van Koophandel in het Caribische deel van 
Nederland, maar de regering neemt dat vanwege de schaalgrootte van de Kamers en regeldruk 
niet over. Kan de regering nader toelichten waarom zij dit advies niet opvolgt? Wat zouden de 
consequenties zijn? 
 
Voor het antwoord op vraag 16 van de CDA-fractie verwijs ik naar het antwoord op vraag 12.  
 
2 

 
19. De leden van de VVD-fractie lezen ook dat de hoogte van het tarief voor het inzien van het 
handelsregister en voor het verstrekken van een afschrift of een uittreksel uit het register in een 
ministeriële regeling wordt vastgelegd. Zij willen de regering hierin meegeven om te waken voor 
(te) hoge kosten hiervan, vooral voor het verstrekken van een afschrift op een uittreksel van een 
eigen onderneming. 
 
De tarieven voor het verstrekken van een afschrift (en de tarieven voor andere producten) zullen 
worden vastgesteld in een ministeriële regeling. De tarieven worden gebaseerd op de integrale 
kosten voor de desbetreffende producten en zullen vergelijkbaar zijn met de huidige tarieven. 
Hierdoor zullen de kosten voor deze producten dan ook niet te hoog worden. De ministeriële 
regelingen, met daarin de kosten voor de producten alsook de hoogte van de jaarlijkse bijdrage 
voor de verschillende bedrijven, zullen met betrokkenen in Caribisch Nederland worden afgestemd 
in samenwerking met de Kamers en door middel van een internetconsultatie.  
 
20. De leden van de CDA-fractie lezen dat de voorgestelde indeling van ondernemingen, 
rechtspersonen en nevenvestigingen in categorieën (met daarbij vermelde gewichten) op basis van 
rechtsvorm en grootte “aansluit bij de hoeveelheid werk die de Kamers van Koophandel en 
Nijverheid voor elk van deze categorieën verrichten en daarmee voor elke categorie de werkelijke 
kosten die zijn verbonden aan de totstandkoming van het handelsregister weerspiegelt”. Begrijpen 
deze leden het goed dat “kostendekkenheid” het uitgangspunt is bij het bepalen van de hoogte van 
de jaarlijkse bijdragen van ondernemingen en rechtspersonen? 
 
In de voorgestelde systematiek vormt de jaarlijkse bijdrage voor de verschillende rechtsvormen 
een weerspiegeling van de kosten die over het algemeen gemoeid zijn met de desbetreffende 
rechtsvorm. Aan verenigingen en stichtingen is een laag gewicht toegekend, omdat deze 
rechtspersonen niet stemgerechtigd zijn voor de verkiezingen van het bestuur van de Kamers en 
deze zich ook niet door de Kamer laten vertegenwoordigen. De Kamers behartigen wel de belangen 
van het bedrijfsleven in Caribisch Nederland.    
 
4. Effecten van het wetsvoorstel 
 
21. De leden van de VVD-fractie lezen dat er geen evaluatiebepaling in voorliggend wetsvoorstel is 
opgenomen. Kan de regering toelichten waarom dit het geval is? 
 
Er geldt geen verplichting of algemene regel voor het opnemen van een evaluatiebepaling in 
wetgeving. Een evaluatiebepaling wordt doorgaans alleen opgenomen in geheel nieuwe wetgeving 
of bij een substantiële beleidswijziging. Dit wetsvoorstel betreft geen beleidswijziging, maar alleen 
de vereenvoudiging en verbetering van bestaande wetgeving om een aantal geconstateerde 
knelpunten op te lossen. De regering heeft geen aanleiding gezien om in dit wetsvoorstel een 
evaluatiebepaling op te nemen. 
 
4.1. Regeldruk voor burgers, bedrijven en instellingen 
 
22. De leden van de VVD-fractie lezen dat het Adviescollege Toetsing Regeldruk (ATR) vier 
aanbevelingen doet met betrekking tot het laten vervallen van de jaarlijkse bijdrage, geen 
verplichting om een uittreksel te overleggen bij overheidstrajecten van ondernemingen, het 
informeren van ondernemers met bedrijven op zowel Caribisch als Europees gebied en het 
herstellen van omissies. Welke van deze aanbevelingen heeft de regering overgenomen en 
toegepast? Welke van deze aanbevelingen heeft de regering niet overgenomen? En kan de regering 
daarbij motiveren waarom zij tot die keuze zijn gekomen? 
 
ATR adviseert na te gaan of de verplichting van een jaarlijkse bijdrage kan vervallen. Indien wordt 
vastgehouden aan de jaarlijkse bijdrage, adviseert ATR inzicht te bieden in de financiële gevolgen 
hiervan voor de ondernemers in Caribisch Nederland en om de gewichtsindeling voor de jaarlijkse 
bijdragen beter te onderbouwen. Naar aanleiding hiervan is in de memorie van toelichting 
opgenomen dat ondernemers zullen worden betrokken bij de vaststelling van de nieuwe tarieven 
en voor de ontwerpregeling een internetconsultatie zal plaatvinden.  
2 

