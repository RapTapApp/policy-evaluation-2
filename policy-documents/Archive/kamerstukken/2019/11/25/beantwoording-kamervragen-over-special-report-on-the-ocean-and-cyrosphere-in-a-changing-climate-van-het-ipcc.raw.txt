 
 
 
 
> Retouradres Postbus 20401 2500 EK Den Haag 
 
Directoraat-generaal Klimaat 
 
 
en Energie 
De Voorzitter van de Tweede Kamer  
der Staten-Generaal 
Bezoekadres 
Bezuidenhoutseweg 73 
Binnenhof 4 
2594 AC Den Haag 
2513 AA  DEN HAAG 
Postadres 
 
Postbus 20401 
2500 EK Den Haag 
Overheidsidentificatienr 
00000001003214369000 
T 070 379 8911 (algemeen) 
F 070 378 6100 (algemeen) 
www.rijksoverheid.nl/ezk  
 
 
Ons kenmerk  
Datum 25 november 2019 
DGKE / 19252889 
Betreft Beantwoording vragen over «Special Report on the Ocean and 
Uw kenmerk 
Cryosphere in a Changing Climate (SROCC)» van het IPCC 
2019Z18082 
 
 
Geachte Voorzitter, 
 
Bijgevoegd treft u, mede namens de minister van Infrastructuur en Waterstaat, de 
minister van Landbouw, Natuur en Voedselkwaliteit, en de minister voor 
Buitenlandse Handel en Ontwikkelingssamenwerking, de beantwoording aan van 
de vragen die de leden Van Raan en Wassenberg (beiden PvdD) op 26 september 
jl. hebben gesteld over het «Special Report on the Ocean and Cryosphere in a 
Changing Climate  (SROCC)» van het IPCC, kenmerk 2019Z18082. 
 
 
 
 
 
Eric Wiebes 
Minister van Economische Zaken en Klimaat 
  
 Pagina 1 van 9 
 

 
 
 
Directoraat-generaal Klimaat 
 
en Energie 
 
 
 
 
 
Ons kenmerk 
5 
DGKE / 19252889 
Erkent u dat, zelfs als het 1,5⁰C-doel behaald zou worden, naar verwachting een 
derde van het gletsjerijs in het Himalayagebergte zal zijn verdwenen? Zo nee, 
waarom niet? 
 
Antwoord 
Het IPCC-rapport geeft geen specifieke cijfers voor het verwachte massaverlies bij 
1,5 graden opwarming. Voor een laag emissiescenario (RCP2.6), dat overeenkomt 
met ca. 2 graden opwarming, verwacht het een massaverlies van ca. 44%. In het 
1
IPCC-rapport wordt gerefereerd aan een studie van Kraaijenbrink et al. (2017) 
naar massaverlies in de Himalaya, die de bevindingen van de mondiale modellen 
bevestigt. Die studie verwacht inderdaad een massaverlies voor de gletsjers in de 
Himalaya van ca. 1/3 bij een mondiaal gemiddelde opwarming van 1.5 graden.  
 
6 
Erkent u dat een dergelijk smelttempo grote gevolgen zal hebben voor diverse 
Aziatische rivieren, ecosystemen en leefgebieden van mens en dier? Zo nee, 
waarom niet? 
 
Antwoord 
Een dergelijk snel smelttempo zal volgens IPCC inderdaad grote gevolgen hebben 
voor diverse Aziatische rivieren, ecosystemen en leefgebieden van mens en dier.  
 
7 
Voorziet u ook directe of indirecte gevolgen voor Nederland en Europa, gegeven 
de erkenning dat het smelttempo grote gevolgen zal hebben voor diverse 
Aziatische rivieren, ecosystemen en leefgebieden van mens en dier? Zo nee, 
waarom niet? 
 
Antwoord 
De directe of indirecte gevolgen voor Nederland en Europa zijn niet eenvoudig te 
voorspellen. 
 
8 
Onderschrijft u de boodschap dat de klimaatcrisis ook een crisis in de oceanen is? 
Zo nee, waarom niet? 
 
Antwoord 
Het IPCC-rapport laat inderdaad zien dat klimaatverandering ook ernstige 
consequenties met zich meebrengt voor de oceanen. 
 
9 
Erkent u dat we mogelijk nog in deze eeuw een nieuw oceaanklimaat zullen 
meemaken dat ongekend is ten opzichte van het pre-industriële tijdperk? Zo nee, 
waarom niet? 
 
 
 
1
 Kraaijenbrink PDA, Bierkens MFP, Lutz AF, Immerzeel WW. (2017); Impact of a global temperature rise of 1.5 
degrees Celsius on Asia's glaciers. Nature. 2017 Sep 13;549(7671):257-260. doi: 10.1038/nature23878 
 
 Pagina 2 van 9 

 
 
 
Directoraat-generaal Klimaat 
 
en Energie 
 
 
 
 
 
Ons kenmerk 
 
DGKE / 19252889 
13 
Erkent u dat het aannemelijk is dat de wereldwijde frequentie van hittegolven op 
zee met ongeveer een factor 50 zal toenemen? Zo nee, waarom niet? 
 
Antwoord 
Klimaatprojecties laten volgens IPCC een toename van de frequentie van mariene 
hittegolven rond 2081–2100 ten opzichte van 1850–1900 zien met ongeveer 50 
keer onder een hoog emissiescenario (RCP8.5) en 20 keer onder een laag 
emissiescenario (RCP2.6) (gemiddeld vertrouwen). De grootste 
frequentieverhogingen worden verwacht voor de Noordpool en de tropische 
oceanen (gemiddeld vertrouwen). De intensiteit van mariene hittegolven zal naar 
verwachting ongeveer 10-voudig toenemen onder RCP8.5 tegen 2081–2100 ten 
opzichte van 1850–1900 (gemiddeld vertrouwen). 
 
14 
Erkent u dat de voortdurende opname van koolstof door de oceaan tot 2100 de 
verzuring van de oceanen zal verergeren? Zo nee, waarom niet? 
 
Antwoord 
Ja. Overigens betreft het niet opname van koolstof maar van CO₂, dat in het 
water koolzuur vormt.  
 
15 
Welke gevolgen voorziet u voor de zuurstof afgevende capaciteit van zeeën en 
oceanen door het steeds zuurder worden van het water in zeeën en oceanen? 
 
Antwoord 
Er is geen eenduidig antwoord op deze vraag. Verzuring van de oceanen heeft 
gevolgen voor de soortensamenstelling en de ecosystemen in de oceanen, maar 
de precieze gevolgen zijn nog niet goed te voorspellen. Daarmee is ook het effect 
op de zuurstofproductie door deze ecosystemen nog onvoldoende bekend. 
Nederland zoekt hier nadrukkelijk de internationale samenwerking. Zo draagt 
Nederland in OSPAR-verband bij aan een beter begrip van de effecten van 
oceaanverzuring (onder andere op ecosystemen) en een beoordeling van de 
huidige situatie met betrekking tot verzuring van de OSPAR-gebieden, en trad 
Nederland in september 2018 toe tot de Alliance Against Ocean Acidification. 
 
16 
Erkent u dat gezonde oceanen een cruciale rol spelen bij het verminderen van de 
gevolgen van de klimaatcrisis? Zo nee, waarom niet? 
 
Antwoord 
2 3
Ja. Het IPCC rapport maakt, net als eerder de GEO6 en IPBES rapporten, 
duidelijk dat gezonde oceanen weerbaarder zijn voor de effecten van 
klimaatverandering. 
 
2
 Kamerstuk 26704, nr. 127 
3
 IPBES. 2019. Summary for policymakers of the global assessment report on biodiversity and ecosystem services 
of the Intergovernmental Science-Policy Platform on Biodiversity and Ecosystem Services. S. Díaz et. al. 
 
 Pagina 2 van 9 

 
 
 
Directoraat-generaal Klimaat 
 
en Energie 
 
 
 
 
 
Ons kenmerk 
Nederland zoekt internationale samenwerking om op basis van diverse 
DGKE / 19252889 
internationale verdragen, zoals het Verdrag inzake de bescherming van het 
mariene milieu in het noordoostelijk deel van de Atlantische Oceaan (OSPAR-
verdrag) en Convention for the Conservation of Antarctic Marine Living Resources 
(CCAMLR), ook buiten de nationale rechtsmacht beschermde gebieden te 
realiseren. Het beheer van deze gebieden buiten nationale rechtsmacht is 
momenteel gefragmenteerd geregeld. Een groot aantal internationale organisaties 
en arrangementen heeft een mandaat t.a.v. een bepaald gebied, een bepaalde 
component van biologische diversiteit, een bepaalde activiteit of combinaties van 
het voorgaande. Om verbetering aan te brengen in de geschetste situatie is de 
Nederlandse inzet internationaal om in een juridisch verbindend instrument onder 
het VN Zeerechtverdrag een systeem voor effectieve samenwerking t.a.v. 
gebiedsgerichte beheerinstrumenten tot stand te brengen. Nederland coördineert 
zijn positie in dit verband met de EU en haar lidstaten. 
 
20 
Wat zijn de implicaties van het IPCC-rapport op het Noordzeebeleid?  
 
Antwoord 
Een uitgebreide kabinetsappreciatie van het IPCC-rapport over oceanen en de 
cryosfeer is aan de kamer toegezonden.  
 
21 
Is het IPCC-rapport aanleiding om haast te maken met het aanwijzen van het 
onderwater natuurnetwerk in de Noordzee? Zo nee, waarom niet? 
 
Antwoord 
Ik verwijs u deels naar het antwoord op vraag 19 en voorts naar de uitgebreide 
appreciatie van het rapport die aan de kamer is toegezonden.  
 
22 
Welk percentage van de Noordzee is daadwerkelijk beschermd voor alle soorten 
visserij? 
 
Antwoord 
Op dit moment zijn de zone I gebieden in het Natura2000-gebied 
Noordzeekustzone beschermd tegen alle soorten van visserij, ook recreatieve 
visserij. Dit betreft 140 km2 oftewel 0,2%  van de NL Noordzee.  
 
23 
Erkent u dat de wereldwijde visbestanden zijn gedaald, in de Noordzee zelfs met 
35%, door het warmere zeewater? 6) Zo ja, kunt u toelichten hoe u hiermee 
rekening houdt in uw visserijbeleid? 
 
24 
Erkent u dat visbestanden in warm zeewater dubbel worden geraakt door 
overbevissing, doordat het ze kwetsbaarder maakt voor de hogere temperatuur 
van het water en het bovendien het herstel van de bestanden hindert? Zo nee, 
waarom niet? 
 
 Pagina 2 van 9 

 
 
 
Directoraat-generaal Klimaat 
 
en Energie 
 
 
 
 
 
Ons kenmerk 
 
DGKE / 19252889 
Antwoord 
Ja, beide zijn nodig.  
 
29 
Erkent u dat diepgaande economische en institutionele transformaties nodig zijn 
om de klimaatcrisis het hoofd te bieden? Zo nee, waarom niet? 
 
Antwoord 
Op de implicaties van de IPCC-rapporten voor het nationale en internationale 
beleid is ingegaan in de kabinetsappreciatie die aan de kamer is toegezonden. 
 
30 
Erkent u dat het missen van de Nederlandse klimaatdoelen, te beginnen met het 
klimaatdoel van 2020, volstrekt onverantwoord is? Zo nee, waarom niet? 
 
Antwoord 
Nee. Nederland heeft zijn klimaatdoelen, zoals afgesproken in mondiaal (Kyoto 
Protocol) en EU kader (voor de niet ETS sectoren) niet gemist. Voor 2020 heeft 
Nederland geen nationaal doel geformuleerd, maar tracht het Kabinet om de 
uitspraak in de Urgenda zaak na te leven. Met de klimaatdoelstelling van 49% 
reductie in 2030 ten opzichte van 1990 ligt Nederland op schema voor een 
reductie van 95% in 2050, zoals vastgelegd in de Klimaatwet. Deze nationale 
doelstellingen zijn volgens het PBL in lijn met de afspraken onder de 
Overeenkomst in Parijs om de mondiaal gemiddelde temperatuur te beperken tot 
ruim beneden 2 graden en zo mogelijk 1,5 graad en derhalve is het kabinet van 
mening een verantwoord klimaatbeleid te voeren. 
 
 
 Pagina 2 van 9 

