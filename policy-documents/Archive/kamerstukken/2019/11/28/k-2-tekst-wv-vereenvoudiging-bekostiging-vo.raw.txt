 
 
 
 
 
 
 
Voorstel van Wet tot wijziging van onder meer de Wet op het voortgezet 
onderwijs en de Wet voortgezet onderwijs BES in verband met vereenvoudiging 
van de grondslagen van de bekostiging voor personeels- en exploitatiekosten 
van de scholen voor voortgezet onderwijs (vereenvoudiging grondslagen 
bekostiging vo-scholen)  
 
 
Voorstel van wet 
 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is de grondslagen van 
bekostiging voor personeels- en exploitatiekosten van de scholen voor voortgezet 
onderwijs eenvoudiger en transparanter te maken, daarbij rekening houdend met 
belangrijke kostenbepalende factoren; 
dat in verband daarmee onder meer de Wet op het voortgezet onderwijs en de Wet 
voortgezet onderwijs BES moeten worden gewijzigd; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
 
ARTIKEL I. WIJZIGING VAN DE WET OP HET VOORTGEZET ONDERWIJS 
 
De Wet op het voortgezet onderwijs wordt als volgt gewijzigd: 
 
A 
In artikel 17a, achtste lid, wordt in de onderdelen g en h ‘artikel 85d’ vervangen door 
‘artikel 88’. 
 
B 
In artikel 77 worden de volgende wijzigingen aangebracht: 
1. Het opschrift komt als volgt te luiden: 
Artikel 77. Algemene bepalingen bekostiging scholen 
2. In het eerste lid wordt de eerste volzin vervangen door: 
 W8192.K-1 1 

 
Artikel 80. Bepalen van de hoogte van de bekostiging  
1. Onze Minister stelt de hoogte van de bekostiging, bedoeld in de artikelen 79 en 79a, 
zodanig vast dat zij voldoet aan de redelijke behoeften van een in normale 
omstandigheden verkerende school. 
2. Bij ministeriële regeling worden jaarlijks voor 1 oktober de bedragen vastgesteld, 
bedoeld in de artikelen 79, eerste lid, en 79a en worden nadere regels gesteld over de 
wijze waarop de hoogte van de bekostiging wordt berekend.  
3. De vastgestelde bedragen gelden voor het kalenderjaar volgend op het tijdstip van 
vaststelling. 
4. Bij de vaststelling van de bedragen, bedoeld in het eerste lid, of bij tussentijdse 
aanpassing van die bedragen, worden volgens bij ministeriële regeling te stellen regels 
loon- en prijsontwikkelingen verwerkt, tenzij de toestand van 's Rijks financiën zich 
daartegen verzet.  
 
Artikel 81. Teldatum aantal leerlingen en vestigingen voor berekening 
bekostiging  
Bij het bepalen van de hoogte van de bekostiging, bedoeld in de artikelen 79 en 79a, 
gaat Onze Minister, volgens daarover bij of krachtens algemene maatregel van bestuur 
gestelde regels, uit van gegevens over een school op 1 oktober van het jaar, 
voorafgaand aan het jaar waarop de bekostiging betrekking heeft, over het aantal 
leerlingen en het aantal vestigingen.  
 
Artikel 82. Verstrekken aanvullende bekostiging bij bijzondere ontwikkelingen  
1. Indien bijzondere ontwikkelingen in het voortgezet onderwijs daartoe aanleiding 
geven, kunnen bij ministeriële regeling regels worden gesteld over het verstrekken van 
aanvullende bekostiging. 
2. Bij ministeriële regeling kan een bekostigingsplafond worden vastgesteld en ook de 
verdeling van de aanvullende bekostiging.  
 
Artikel 83. Aanvraag en verstrekken aanvullende bekostiging bij bijzondere 
omstandigheden  
1. Indien bijzondere omstandigheden aan een school daartoe aanleiding geven, kan 
Onze Minister aanvullende bekostiging verstrekken.  
2. De verstrekking vindt plaats: 
a. op aanvraag van het bevoegd gezag; 
b. indien nodig onder het verbinden van verplichtingen aan de verstrekking; en  
c. voor een bepaalde periode.  
3. De aanvraag wordt ingediend in het kalenderjaar waarin de bijzondere 
omstandigheden zich voordoen. Onze Minister beslist binnen vier maanden na ontvangst 
van de aanvraag. Indien de beschikking niet binnen vier maanden kan worden gegeven, 
stelt Onze Minister de aanvrager daarvan schriftelijk in kennis en noemt bij daarbij een 
termijn waarbinnen de beschikking wel tegemoet kan worden gezien.  
4. Bij ministeriële regeling kan een bekostigingsplafond worden vastgesteld en ook de 
verdeling van de aanvullende bekostiging.  
 
G 
Na artikel 83 (nieuw) wordt een paragraafopschrift ingevoegd, luidend: 
 
Paragraaf 2. Grondslag bekostiging personeel en exploitatie samenwerkingsverbanden 
 
H 
De artikelen 85b tot en met 85d worden als de artikelen 84 tot en met 88 opgenomen in 
paragraaf 2.  
 
I 
 W8192.K-1 3 

uitgave als bedoeld in dat lid, onderdeel a, onderscheidenlijk als een uitgave als bedoeld 
de onderdelen b of e van dat lid. Indien de gemeente bedragen aan een voorziening 
onttrekt, worden deze aangemerkt als ontvangsten, bedoeld in het eerste lid, 
onderdelen c of d.  
5. In het derde lid wordt ‘onderdelen c, f, g en h’ vervangen door ‘onderdelen b, c, d en 
e’ en wordt  ‘bedoeld in artikel 86, eerste lid, onderdeel d’ vervangen door 
‘bedoeld in artikel 79, vierde lid, onderdeel g’. 
6. In het vierde lid wordt ‘onderdelen a, c en h’ vervangen door ‘onderdelen a, b en e’. 
7. In het vijfde lid wordt ‘onderdeel a of onderdeel c’ vervangen door ‘onderdelen a of b’ 
en wordt ‘onderdeel d, of onderdeel f’ vervangen door ‘onderdeel c’. 8. In het zevende 
lid wordt ‘onderdelen d tot en met g’ vervangen door ‘onderdelen c en d’.  
 
X 
In artikel 96j, eerste lid, wordt ‘krachtens de artikelen 84, eerste tot en met derde lid, 
85 en 86’ vervangen door ‘krachtens de artikelen 79 en 79a’ en ‘bedoeld in artikel 86, 
eerste lid, onderdeel d’ vervangen door ‘bedoeld in artikel 79, vierde lid, onderdeel g’. 
 
Y 
In artikel 96k, tweede lid, wordt ‘artikel 96i, eerste lid, onderdeel i’ vervangen door 
‘artikel 96i, eerste lid, onderdeel f’.  
 
Z 
In artikel 96n, eerste lid, wordt ‘artikel 85b, eerste lid, en artikel 85b1’ vervangen door 
‘artikel 84, eerste lid, en artikel 85, eerste lid’. 
 
AA 
In Titel III, afdeling II, hoofdstuk III, wordt paragraaf 9 vernummerd tot paragraaf 4.  
 
BB 
In artikel 99, negende lid, wordt ‘in de artikelen 85b, 85b1, 89a en 89a1’ vervangen 
door ‘in de artikelen 84, 85, 89 en 90’. 
 
CC 
In artikel 103b, tweede lid, onderdeel h, wordt ‘als bedoeld in artikel 85a, eerste lid’ 
vervangen door ‘als bedoeld in artikel 82, eerste lid, en artikel 83, eerste lid’. 
 
DD 
Artikel 118w komt te luiden: 
 
Artikel 118w. Bekostiging kosten  leerwegondersteunend onderwijs 
Voor scholen die leerwegondersteunend onderwijs aanbieden, is artikel 79a van 
overeenkomstige toepassing voor de bekostiging van leerlingen voor wie het 
samenwerkingsverband heeft bepaald dat zij op dat onderwijs zijn aangewezen op grond 
van artikel 10e van de Wet op het voortgezet onderwijs, zoals dat luidde op 31 
december 2015. 
 
EE 
Artikel 118x vervalt.  
 
FF 
Na artikel 118ee wordt een afdeling ingevoegd, luidende: 
 
AFDELING VI. Overgangsrecht van wijziging van onder meer de Wet op het 
voortgezet onderwijs en de Wet voortgezet onderwijs BES in verband met 
vereenvoudiging van de grondslagen van de bekostiging voor personeels- en 
exploitatiekosten van de scholen voor voortgezet onderwijs (vereenvoudiging 
grondslagen bekostiging vo-scholen) (Stb. …, …)  
 W8192.K-1 5 

Het Rijk bekostigt met inachtneming van deze afdeling de scholen, bedoeld in afdeling I 
van titel II.  
 
B 
In artikel 150 wordt ‘de artikelen 4 tot en met 19 van de Wet overige OCW-subsidies’ 
vervangen door ‘de artikelen 4, 5, 9 en 10 van de Wet overige OCW-subsidies’. 
 
C 
Artikel 151 vervalt. 
 
D 
In titel III, afdeling III, komt hoofdstuk II te luiden: 
 
Hoofdstuk II. Grondslagen van de genormeerde bekostiging 
 
Artikel 152. Bekostiging scholen  
1. De bekostiging voor een school bestaat uit: 
a. een bedrag per school; en 
b. een bedrag per leerling, waarbij onderscheid kan worden gemaakt naar schoolsoort, 
leerjaar, leerweg of profiel.  
2. De bekostiging is bestemd voor kosten voor personeel en exploitatie van een school. 
Bij of krachtens algemene maatregel van bestuur worden voorschriften gegeven over de 
uitvoering hiervan. 
3. De bekostiging wordt verstrekt voor: 
a. salarissen, toelagen, uitkeringen en vergoedingen voor het personeel; 
b. bijdragen voor het pensioen voor het personeel en dat van de nagelaten 
betrekkingen; 
c. kosten wegens voorschriften die zijn gegeven bij of krachtens de Ambtenarenwet 
BES; 
d. onderhoud van het gebouw en het terrein; 
e. energie- en waterverbruik; 
f. middelen waaronder mede wordt verstaan lesmateriaal als bedoeld in artikel 12;  
g. administratie, beheer en bestuur; 
h. loopbaanoriëntatie en -begeleiding; 
i. schoonmaken van het gebouw en het terrein; en 
j. publiekrechtelijke heffingen, met uitzondering van belastingen ter zake van 
onroerende zaken. 
 
Artikel 153. Bepalen van de hoogte van de bekostiging  
1. Onze Minister stelt de hoogte van de bekostiging zodanig vast dat zij voldoet aan de 
redelijke behoeften van een in normale omstandigheden verkerende school. 
2. Bij ministeriële regeling worden jaarlijks voor 1 oktober de bedragen vastgesteld, 
bedoeld in artikel 152, eerste lid, en worden nadere regels gesteld over de wijze waarop 
de hoogte van de bekostiging wordt berekend.  
3. Bij algemene maatregel van bestuur wordt bepaald in welke gevallen en onder welke 
voorwaarden aanvullende bekostiging kan worden toegekend.  
4. De vastgestelde bedragen gelden voor het kalenderjaar na het tijdstip van 
vaststelling. 
5. Bij de vaststelling van de bedragen, bedoeld in artikel 152, eerste lid, of bij 
tussentijdse aanpassing van die bedragen, worden volgens bij ministeriële regeling te 
stellen regels loon- en prijsontwikkelingen verwerkt, tenzij de toestand van 's Rijks 
financiën zich daartegen verzet.  
 
Artikel 154. Teldatum aantal leerlingen en vestigingen voor berekening 
bekostiging 
Bij het bepalen van de hoogte van de bekostiging, bedoeld in artikel 152, gaat Onze 
Minister, volgens daarover bij of krachtens algemene maatregel van bestuur gestelde 
 W8192.K-1 7 

In artikel 164, eerste lid, wordt ‘de artikelen 152, eerste tot en met derde lid, 154, en 
156’ vervangen door ‘de artikelen 152 en 153’ en ‘artikel 156, eerste lid, onderdeel d’ 
door ‘artikel 152, vierde lid, onderdeel g’.  
 
I 
In artikel 186 wordt ‘de artikelen 155, 157 en 184 ’vervangen door ‘de artikelen 156 en 
184’. 
 
J 
Artikel 207 komt als volgt te luiden: 
 
Artikel 207. Inrichting voor voortgezet onderwijs  
De Saba Comprehensive School en de Gwendoline van Putten School worden tot een bij 
koninklijk besluit te bepalen tijdstip aangemerkt als inrichting voor voortgezet onderwijs 
als bedoeld in artikel 117, en aansluitend daarop bij beschikking aangemerkt als: 
1°. een school als bedoeld in één van de artikelen 13, 14, 15, 17 en 31; of 
2°. een scholengemeenschap, waarbij in de beschikking tevens wordt aangegeven welke 
scholen als bedoeld in de artikelen 13, 14, 15, 17 en 31 de scholengemeenschap omvat.  
 
K 
Artikel 209 vervalt. 
 
L 
Na artikel 218c wordt een artikel toegevoegd, luidende: 
 
Artikel 218d. Evaluatie vereenvoudiging grondslagen bekostiging 
Onze Minister zendt binnen vijf jaar na de inwerkingtreding van de Wet van … tot 
wijziging van onder meer de Wet op het voortgezet onderwijs en de Wet voortgezet 
onderwijs BES in verband met vereenvoudiging van de grondslagen van de bekostiging 
voor personeels- en exploitatiekosten van de scholen voor voortgezet onderwijs 
(vereenvoudiging grondslagen bekostiging vo-scholen; Stb. …, …), en vervolgens telkens 
na vier jaar, aan de Staten-Generaal verslag over de doeltreffendheid en de effecten van 
de wijzigingen in titel III, afdeling III, hoofdstuk II in de praktijk. 
 
ARTIKEL III. WIJZIGING VAN DE WET EDUCATIE EN BEROEPSONDERWIJS BES 
 
De Wet educatie en beroepsonderwijs BES wordt als volgt gewijzigd: 
 
A 
Artikel 2.1.1 wordt als volgt gewijzigd: 
1. In het eerste lid wordt ‘studiejaar’ vervangen door ‘kalenderjaar’.  
2. Het tweede lid wordt als volgt gewijzigd: 
1. Onderdeel b vervalt onder verlettering van de onderdelen c tot en met f tot b tot en 
met e. 
2. In de aanhef en de onderdelen a, b (nieuw), d (nieuw) en e (nieuw) wordt ‘opleiding’ 
telkens vervangen door ‘beroepsopleiding’.  
 
B 
In artikel 2.1.2, derde lid, wordt ‘opleiding’ vervangen door ‘beroepsopleiding’.  
 
C 
Het opschrift van Titel 2 komt als volgt te luiden: Grondslag van de genormeerde 
bekostiging 
 
D 
Artikel 2.2.1 komt als volgt te luiden: 
 
 W8192.K-1 9 

(vereenvoudiging grondslagen bekostiging vo-scholen; Stb. …, …), en vervolgens telkens 
na vier jaar, aan de Staten-Generaal verslag over de doeltreffendheid en de effecten van 
de wijzigingen in hoofdstuk 2, titel 2 de praktijk. 
 
ARTIKEL IV. WIJZIGING VAN DE WET OP DE EXPERTISECENTRA 
 
De Wet op de expertisecentra wordt als volgt gewijzigd: 
 
A 
Artikel 116a wordt als volgt gewijzigd: 
1. In het tweede lid wordt ‘bedoeld in artikel 89a, derde lid, eerste volzin, en vierde lid, 
van de Wet op het voortgezet onderwijs’ vervangen door ‘bedoeld in artikel 89, derde 
lid, eerste volzin, en vierde lid, van de Wet op het voortgezet onderwijs’ en wordt  
‘bedoeld in artikel 89a, eerste lid, van de Wet op het voortgezet onderwijs’ vervangen 
door ‘bedoeld in artikel 89, van de Wet op het voortgezet onderwijs’. 
2. In het derde lid wordt ‘bedoeld in artikel 89a1, vijfde en zesde lid, van de Wet op het 
voortgezet onderwijs’ vervangen door ‘bedoeld in artikel 90, vijfde en zesde lid, van de 
Wet op het voortgezet onderwijs’ en wordt ‘bedoeld in artikel 89a1, eerste lid, van de 
Wet op het voortgezet onderwijs’ vervangen door ‘artikel 90, eerste lid, van de Wet op 
het voortgezet onderwijs. 
 
B 
Artikel 119 wordt als volgt gewijzigd: 
1. In het tweede lid wordt ‘bedoeld in artikel 85b, derde lid, eerste volzin, en vierde lid, 
van de Wet op het voortgezet onderwijs’ vervangen door ‘bedoeld in artikel 84, derde 
lid, eerste volzin, en vierde lid, van de Wet op het voortgezet onderwijs’ en wordt 
‘bedoeld in artikel 85b, eerste lid, van de Wet op het voortgezet onderwijs’ vervangen 
door ‘bedoeld in artikel 84, eerste lid, van de Wet op het voortgezet onderwijs’. 
2. In het derde lid wordt ‘bedoeld in artikel 85b1, zesde en zevende lid, van de Wet op 
het voortgezet onderwijs’ vervangen door ‘bedoeld in artikel 85, zesde en zevende lid, 
van de Wet op het voortgezet onderwijs’ en wordt ‘bedoeld in artikel 85b1, eerste lid’ 
vervangen door ‘bedoeld in artikel 85, eerste lid, van de Wet op het voortgezet 
onderwijs’. 
 
C 
In artikel 164a, tweede lid, onderdeel m, wordt ‘de artikelen 85b, derde lid, en 89a, 
derde lid, van de Wet op het voortgezet onderwijs’ vervangen door ‘de artikelen 84, 
derde lid, en 89, derde lid, van de Wet op het voortgezet onderwijs’. 
 
ARTIKEL V. WIJZIGING VAN DE WET EDUCATIE EN BEROEPSONDERWIJS 
In artikel 2.2.5 van de Wet educatie en beroepsonderwijs wordt ‘De artikelen 85c, 85c1, 
89b en 89b1 van de Wet op het voortgezet onderwijs’ vervangen door ‘De artikelen 86,  
87, 91 en 92 van de Wet op het voortgezet onderwijs’. 
 
ARTIKEL VI. WIJZIGING VAN DE WET OP HET ONDERWIJSTOEZICHT 
In artikel 24f, zeventiende lid, onderdeel e, van de Wet op het onderwijstoezicht wordt 
‘artikelen 85b, derde lid, en 89a, derde lid, van de Wet op het voortgezet onderwijs’ 
vervangen door ‘de artikelen 84, derde lid, en 89, derde lid, van de Wet op het 
voortgezet onderwijs’. 
 
ARTIKEL VII. WIJZIGING VAN DE WET ALGEMENE REGELS HERINDELING 
In artikel 69, eerste lid, van de Wet algemene regels herindeling wordt ‘artikel 89 van de 
Wet op het voortgezet onderwijs’ vervangen door ‘artikel 96k van de Wet op het 
voortgezet onderwijs’ en wordt ‘het op de datum van herindeling lopende vijfjarige 
tijdvak, bedoeld in artikel 88, tweede lid, van die wet’ vervangen door ‘de op de datum 
van herindeling lopende periode van vijf jaar, bedoeld in artikel 96i, zesde lid, van die 
wet’. 
 W8192.K-1 11 

MEMORIE VAN TOELICHTING 
 
ALGEMEEN 
 
1. Inleiding 
 
Het voorliggende wetsvoorstel voorziet in het vereenvoudigen van de grondslagen voor 
de bekostiging van de scholen voor voortgezet onderwijs (vo), zoals geregeld in de Wet 
op het voortgezet onderwijs (WVO). De huidige bekostiging van het vo is complex, bevat 
onbedoeld sturende prikkels en sluit onvoldoende aan bij de werkelijke exploitatie van 
schoolbesturen. Door het voorliggende wetsvoorstel ontstaat een sterk vereenvoudigd 
bekostigingsmodel voor het vo. Dit vereenvoudigde bekostigingsmodel faciliteert het 
verbeteren van de (meerjarige) financiële planning door schoolbesturen, vermindert de 
onbedoelde sturing op de onderwijsinhoud, vergroot de transparantie en draagt bij aan 
lagere administratieve lasten.  
 
Het wetsvoorstel voorziet tevens in het vereenvoudigen van de grondslagen voor 
bekostiging van vo-scholen in Caribisch Nederland, zoals geregeld in de Wet voortgezet 
1
onderwijs BES (WVO BES). De vo-scholen in Caribisch Nederland verzorgen ook 
middelbaar beroepsonderwijs (mbo). Daarom wordt met dit wetsvoorstel de bekostiging 
van het mbo in Caribisch Nederland, zoals bepaald in de Wet educatie en 
beroepsonderwijs BES (WEB BES), zoveel mogelijk gelijk getrokken met de WVO BES. 
Hierbij wordt aangesloten bij de praktijk, waarbij de bekostiging van het mbo in 
Caribisch Nederland verloopt volgens de systematiek van de bekostiging van het vo. De 
vo-scholen in Caribisch Nederland (inclusief het mbo) worden al jaren bekostigd op 
grond van een overgangsbepaling. Met dit wetsvoorstel worden de grondslagen van de 
vereenvoudiging bekostiging in het vo tevens doorgevoerd in de WEB BES. Uiteraard is 
de uitgangspositie voor deze scholen een andere dan die voor scholen in Europees 
Nederland. Daarom wordt de aanpassing voor Caribisch Nederland in een aparte 
paragraaf toegelicht. 
 
2. Hoofdlijnen van het voorstel 
 
2.1. Aanleiding 
 
Scholen in het vo worden vanaf 1996 bekostigd volgens de lumpsumsystematiek, die 
2
bestaat uit parameters voor de personele en de materiële bekostiging. Sinds de 
invoering van de lumpsum zijn, afgezien van een eerdere vereenvoudigingsslag in 2006, 
geen grote aanpassingen gedaan in deze systematiek (zie verder paragraaf 2.3 voor een 
beschrijving van de systematiek). In het regeerakkoord van het kabinet Rutte I is al 
opdracht gegeven tot vereenvoudiging van de bekostiging van het vo. De sector hechtte 
er sterk aan om eerst zelf met een voorstel te komen voor een vereenvoudigd 
bekostigingsmodel. De VO-raad heeft een constructieve bijdrage geleverd door in 2012 
een set uitgangspunten en criteria op te stellen waar dit model in zijn ogen aan moest 
voldoen. Het model moest onder andere kostenvolgend en transparant zijn, geen 
oormerking en bestedingsrichting bevatten, en geen perverse prikkels hebben. Voor de 
uitgangspunten en criteria bestond draagvlak in de sector. Gedurende de 
begrotingsbehandeling van het Ministerie van Onderwijs, Cultuur en Wetenschap (OCW) 
van 2013 is toegezegd om de Algemene Rekenkamer (ARK) om advies te vragen over de 
toereikendheid van de bekostiging van het vo. Aan de Tweede Kamer is toegezegd dat 
                                                 
1
 Het gaat hierbij om de bekostiging van scholen voor voorbereidend wetenschappelijk onderwijs 
(vwo), hoger algemeen voortgezet onderwijs (havo), middelbaar algemeen voortgezet onderwijs 
(mavo), voorbereidend beroepsonderwijs (vbo) en praktijkonderwijs (pro), of om combinaties van 
deze scholen (scholengemeenschappen). 
2
 Lumpsumbekostiging betekent dat een schoolbestuur bekostiging voor haar school of scholen 
ontvangt op grond van onder andere het aantal leerlingen, waarbij het schoolbestuur binnen een 
bandbreedte de vrijheid heeft om het geld naar eigen inzicht te besteden. 
 W8192.K-1 13 

hoe het nieuwe bekostigingsmodel zich verhoudt tot leerlingendaling en het behoud van 
onderwijsaanbod (met specifieke aandacht voor het behoud van het technisch vmbo). 
Hierover heeft de Onderwijsraad op verzoek van de toenmalige staatssecretaris van 
8
Onderwijs, Cultuur en Wetenschap advies uitgebracht. In paragraaf 8.1 wordt nader 
ingegaan op dit advies en de wijze waarop hier invulling aan is gegeven. 
 
In het najaar van 2017 is in het regeerakkoord afgesproken dat de afspraken uit de 
9
sectorakkoorden worden gehandhaafd. Omdat het vereenvoudigen van de bekostiging 
een afspraak is uit het Sectorakkoord VO 2014-2017 en de actualisatie hiervan, geeft 
het regeerakkoord steun aan dit traject. In het voorjaar van 2018 heeft de algemene 
ledenvergadering van de VO-raad met overgrote meerderheid ingestemd met het 
vereenvoudigde bekostigingsmodel. Vervolgens is de Tweede Kamer in augustus 2018 
10
over het voorgestelde vereenvoudigde model geïnformeerd. In de zes weken daarna 
heeft het wetsvoorstel open gestaan voor internetconsultatie, die eindigde op 28 
september 2018 (in paragraaf 8.2 wordt nader ingegaan op de internetconsultatie en de 
wijze waarop invulling is gegeven aan de binnengekomen reacties). In diezelfde periode 
en in de periode daarna is een rekentool beschikbaar gesteld waarmee schoolbesturen 
een indicatie konden krijgen van de financiële gevolgen van de vereenvoudiging van de 
bekostiging voor hun situatie. 
 
Op 3 oktober 2018 vond in de Tweede Kamer een algemeen overleg plaats over de 
vereenvoudiging van de bekostiging. Ter voorbereiding op dit debat is de Kamer op 1 
oktober 2018 geïnformeerd over de gevolgen van het vereenvoudigde 
bekostigingsmodel per schoolbestuur en over de samenloop met leerlingendaling. 
Tijdens het debat (en het voortgezet algemeen overleg dat op 1 november 2018 daarop 
volgde) zijn door de Tweede Kamer enkele zorgen naar voren gebracht, die overeen 
kwamen met de zorgen uit de internetconsultatie. Deze zorgen betroffen de bekostiging 
van het (technisch) vmbo, de samenloop met leerlingendaling en de positie van 
kwetsbare brede scholen in krimpregio’s met één vestiging. In paragraaf 9 van deze 
memorie van toelichting wordt toegelicht op welke manier rekening is gehouden met de 
geuite zorgen vanuit de Tweede Kamer.  
 
2.3. Huidige bekostiging van het vo 
 
het Ministerie van OCW geeft jaarlijks circa € 8 miljard uit aan de bekostiging van het 
vo. Hiermee worden ruim 600 scholen bekostigd die onderwijs verzorgen aan iets 
minder dan 1 miljoen leerlingen. De manier waarop de middelen worden verstrekt is al 
jaren in grote lijnen hetzelfde: de invoering van de lumpsum in 1996 betrof een grote 
wijziging van het bekostigingsstelsel. De vereenvoudiging hierop in 2006 betrof een 
eerste aanpassing van het aantal bekostigingsparameters, maar de systematiek bleef 
hetzelfde. Daarna is het stelsel alleen nog op enkele onderdelen aangepast. Een 
belangrijke reden voor de invoering van de lumpsum was de wens van schoolbesturen 
om een eigen professioneel personeelsbeleid te kunnen voeren. Lumpsumfinanciering als 
bekostigingsmethodiek geeft schoolbesturen vrijheid in de besteding van de bekostiging 
op een manier die aansluit bij de schoolspecifieke situatie. 
 
Schoolbesturen kregen met de invoering van de lumpsumfinanciering weliswaar de 
gewenste bestedingsvrijheid, maar de berekening van de lumpsum is complex. Er is 
sprake van een sterk gedifferentieerd bekostigingssysteem met onderscheid in 
bekostiging voor personeel en bekostiging voor exploitatie. Voor de berekening van de 
bekostiging worden veel verschillende parameters gebruikt. De hoogte van de 
                                                 
8
 Kamerstukken II 2016/17, 31289, nr. 342. 
9
 https://www.rijksoverheid.nl/regering/documenten/publicaties/2017/10/10/regeerakkoord-2017-
vertrouwen-in-de-toekomst. 
10
 Kamerstukken II 2018/19, 31289, nr. 372. 
 W8192.K-1 15 

Schoolbesturen en scholen ervaren de verschillende elementen in de bekostiging, hoewel 
ze niet normstellend zijn, soms onbedoeld als sturend. De mate van detail van de 
huidige berekening van de bekostiging, lijkt te suggereren dat schoolbesturen en 
scholen de manier waarop de bekostiging is berekend óók moeten toepassen in hun 
bedrijfsvoering. Een parameter is bijvoorbeeld dat er per 20 leerlingen voor een 
leerkracht de gpl wordt verstrekt. Dat kan er toe leiden dat een school streeft naar de 
bekostigde verhouding tussen het aantal leerlingen en een leerkracht, terwijl dat niet per 
definitie hoeft te passen bij de wijze waarop het onderwijs in die school of 
scholengemeenschap wordt aangeboden. De feitelijke samenstelling van het 
personeelsbestand kan daardoor vaak juist een andere zijn dan de bij de bekostiging 
gehanteerde parameters.  
 
Door het huidige bekostigingsmodel worden scholen onbedoeld gestimuleerd om in hun 
keuzes te veel nadruk te leggen op financiële in plaats van op onderwijsinhoudelijke 
gronden. Kleine aanpassingen in het onderwijsaanbod kunnen immers leiden tot grote 
financiële gevolgen. Er zijn situaties mogelijk waarin een bepaald aanbod te klein is 
geworden om kwalitatief goed te zijn, maar dat toch door schoolbesturen in stand wordt 
gehouden, omdat de sluiting hiervan leidt tot een forse daling in de bekostiging. 
Daarnaast veroorzaakt de huidige hoge vaste voet op het niveau van de school of 
scholengemeenschap dat onderhandelingen over fusie en samenwerking in een 
krimpregio mede worden bepaald door het willen behouden van de vaste voet en gehele 
bekostiging die bij de oorspronkelijke school of scholengemeenschap hoorde. In beide 
gevallen wordt het belang van de leerling niet voorop gesteld: de baten van de school of 
scholengemeenschap worden gesteld boven de functies die het onderwijs heeft (zoals 
educatie, persoonsvorming en socialisatie). Toch is het schoolbestuur zowel voor de 
financiële gezondheid als voor de kwaliteit van onderwijs verantwoordelijk. Dit moet met 
elkaar in balans zijn. De vereenvoudiging van de bekostiging biedt hiertoe de 
handvatten: de bekostiging wordt immers kostenvolgend en bevat zo min mogelijk 
sturende prikkels. Dit geeft schoolbesturen de gelegenheid om bij hun meerjarige 
planning en onderwijsinhoudelijke keuzes zowel de financiële gezondheid áls het belang 
van leerlingen voorop te stellen. Daarbij is een goede financiële gezondheid van het 
schoolbestuur een essentiële randvoorwaarde voor de continuïteit van goed onderwijs. 
 
2.4. Het vereenvoudigde bekostigingsmodel: eenvoudig en kostenvolgend 
 
Met dit wetsvoorstel komt de regering tot een voorstel voor een vereenvoudigd 
14
bekostigingsmodel voor de basisbekostiging in het vo. De regering stelt een 
bekostigingssystematiek voor die eenvoudig en transparant is, rekening houdt met reële 
kosten en aansluit op de onderwijspraktijk. Het nieuwe bekostigingsmodel is tot stand 
gekomen in nauwe samenwerking met de VO-raad. Het voldoet aan de uitgangspunten 
en criteria die de VO-raad heeft gesteld. Het nieuwe bekostigingsmodel is op 31 mei 
2018 voorgelegd aan de algemene ledenvergadering van de VO-raad. De algemene 
ledenvergadering heeft met ruime meerderheid van de stemmen vastgesteld dat het 
model voldoet aan de gestelde criteria en uitgangspunten. Het in dit wetsvoorstel 
voorliggende vereenvoudigde bekostigingsmodel wordt dus breed gedragen in de sector. 
De criteria voor de vereenvoudiging van de basisbekostiging zijn: 
 
 het bekostigingsmodel is zo eenvoudig mogelijk; 
 het bekostigingsmodel is kostenvolgend; 
 het bekostigingsmodel moet zo min mogelijk ongewenste prikkels bevatten; en 
                                                 
14
 Met de term basisbekostiging wordt de bekostiging bedoeld die wordt verstrekt voor het 
personeel en de exploitatie van scholen. Met deze basisbekostiging kan de reguliere bedrijfsvoering 
van scholen (zoals het betalen van docenten en het inkopen van lesmateriaal) worden ingericht. 
Tegenover deze basisbekostiging staat aanvullende bekostiging. Dit zijn aanvullende geldstromen 
die zijn gericht op het realiseren van specifieke beleidsdoelen, zoals het terugdringen van voortijdig 
schoolverlaten, het bieden van leerwegondersteuning en het behalen van de doelen uit het 
sectorakkoord. De vereenvoudiging van de bekostiging ziet alleen op de basisbekostiging. 
 W8192.K-1 17 

 
Het eerste kostenbepalende element betreft het type onderwijs dat door de leerling 
gevolgd wordt. Hieruit vloeien de eerste twee bekostigingsparameters voort. Op 
hoofdlijnen kan onderscheid worden gemaakt tussen algemeen vormend onderwijs 
(inclusief de onderbouw) enerzijds en het beroepsgericht onderwijs en pro anderzijds. 
Momenteel ontvangen leerlingen in de bovenbouw op het vbo altijd een hogere 
(materiële) bekostiging dan leerlingen op het havo en het vwo. Ook in het 
vereenvoudigde bekostigingsmodel ontvangen schoolbesturen voor bovenbouwleerlingen 
die beroepsgericht onderwijs volgen een hoger bedrag dan bovenbouwleerlingen die 
algemeen vormend onderwijs volgen. De hogere bekostiging van beroepsgericht 
onderwijs vloeit voort uit het kostenverschil tussen dit type onderwijs en theoretisch 
onderwijs. Het beroepsgericht onderwijs in de bovenbouw is naar zijn aard duurder dan 
theoretisch onderwijs, omdat er praktijklokalen nodig zijn, er duurdere materialen nodig 
zijn en doordat klassen relatief klein zijn in verband met de veiligheid bij praktijklessen. 
Dit geldt ook voor het pro. Bovendien wil de regering scholen blijven aanmoedigen om 
beroepsgericht onderwijs aan te bieden. Daarom kent het vereenvoudigde 
bekostigingsmodel één prijs per leerling voor de gehele onderbouw (vwo tot en met vbo) 
en de bovenbouw van het algemeen vormend onderwijs (parameter 1) en geldt één 
hogere prijs per leerling voor de leerlingen in de bovenbouw van het vbo en het gehele 
pro (parameter 2).  
 
In het vmbo wordt zowel algemeen vormend als beroepsgericht onderwijs gegeven. Het 
vmbo kent vier leerwegen (de basisberoepsgerichte, kaderberoepsgerichte, gemengde 
en theoretische leerweg), maar is in de zin van de WVO geen aparte schoolsoort. De 
basisberoepsgerichte en de kaderberoepsgerichte leerwegen vormen de bovenbouw van 
het vbo. De theoretische leerweg van het vmbo is ook bekend als de bovenbouw van de 
mavo. De gemengde leerweg zit hier tussenin, maar wordt in het vereenvoudigde 
bekostigingsmodel gerekend tot het algemeen vormend onderwijs. De achterliggende 
reden is dat de kostenstructuur van de gemengde leerweg niet overeen komt met de 
basis- en kaderberoepsgerichte leerwegen, maar ook niet met de theoretische leerweg. 
Om onbedoelde prikkelwerking te voorkomen wordt dit type onderwijs gerekend tot het 
15
algemeen vormend onderwijs. Dit is in lijn met het gegeven dat voor dit onderwijs 
gebruik wordt gemaakt van de beroepsgerichte faciliteiten die of al aanwezig zijn op de 
eigen school (in geval van een vmbo), of waar toegang toe is door samenwerking met 
een andere school (in geval van een categorale mavo, die de gemengde leerweg mag 
aanbieden in samenwerking met een school voor vbo). Tot slot vraagt de beperkte 
omvang van deze doelgroep niet om een aanvullende, leerlinggebonden parameter.  
 
Een tweede kostenbepalend element is het aantal vestigingen waarop onderwijs wordt 
gegeven. De derde en vierde parameter uit het vereenvoudigde bekostigingsmodel 
vloeien hieruit voort. Onder het woord ‘vestiging’ wordt in deze memorie van toelichting 
de hoofdvestiging van een school en de eventuele nevenvestiging(en) van een school 
verstaan, tenzij anders aangegeven. Het huidige bekostigingssysteem van het vo 
voorziet alleen in een vaste voet voor de hoofdvestiging van een school, terwijl het in 
stand houden van elke hoofdvestiging én nevenvestiging bepaalde vaste kosten met zich 
mee brengt. Scholen hebben per definitie één hoofdvestiging, maar kunnen daarnaast 
ook één of meer nevenvestigingen hebben. Binnen het vo wordt onderscheid gemaakt 
tussen de hoofdvestiging van een school en eventuele nevenvestigingen. Er zijn daarbij 
twee soorten nevenvestigingen: nevenvestigingen en tijdelijke nevenvestigingen. Een 
nevenvestiging betreft een permanent onderdeel van de school of scholengemeenschap 
en ontstaat na fusie, ofwel na aanvraag via het regionaal plan onderwijsvoorzieningen 
(rpo) en goedkeuring van de minister, ofwel buiten de eigen rpo mits aan aanvullende 
                                                 
15
 Deze overweging houdt verband met het feit dat landelijk gezien een substantieel aantal 
leerlingen in de gemengde leerweg uiteindelijk een mavodiploma haalt. Door leerlingen in de 
gemengde leerweg toe te kennen aan de hoge parameter, kan dit prikkelen tot het inschrijven van 
leerlingen in de gemengde leerweg, ook als deze leerlingen de overstap maken naar de theoretische 
leerweg (mavo). De regering wil ongewenste prikkels in de bekostiging voorkomen. 
 W8192.K-1 19 

 Wanneer een schoolbestuur meerdere vestigingen op hetzelfde adres heeft 
geregistreerd, wordt er voor deze vestigingen samen aan één school een vaste 
voet verstrekt. Wanneer meerdere schoolbesturen een vestiging op hetzelfde 
adres hebben geregistreerd, wordt voor elke vestiging een vaste voet 
toegekend. 
 
2.5. Implementatie: twee overgangsregelingen 
 
De beoogde ingangsdatum van het vereenvoudigde bekostigingsmodel is 1 januari 2021. 
Hiervoor dient het voorliggende wetsvoorstel vóór 1 oktober 2020 in werking te treden. 
Voor de bekostiging van 2021 is de leerlingentelling van 1 oktober 2020 immers 
bepalend. In de drie maanden tussen 1 oktober 2020 en 1 januari 2021 stelt DUO de 
(voorlopige) beschikkingen op, volgens de nieuwe bekostigingssystematiek. 
 
Elke wijziging in de verdeling van de beschikbare middelen leidt tot herverdeeleffecten. 
Bij het ontwerpen van een nieuw bekostigingsmodel streeft de regering ernaar die 
herverdeeleffecten zo klein mogelijk te houden. De herverdeeleffecten van het nieuwe 
bekostigingsmodel zijn gematigd: circa 90 procent van de schoolbesturen krijgt te 
maken met een positief herverdeeleffect of een negatief herverdeeleffect dat kleiner is 
dan 3 procent. Om de schoolbesturen in staat te stellen om de herverdeeleffecten die er 
desondanks zijn op te kunnen vangen, gaat de invoering van het vereenvoudigde 
bekostigingsstelsel gepaard met een algemene overgangsregeling en een specifieke 
overgangsregeling.  
 
De algemene overgangsregeling zorgt ervoor dat schoolbesturen stapsgewijs naar het 
nieuwe niveau van de bekostiging toegroeien. Het herverdeeleffect wordt in gelijke 
stappen op- en afgebouwd. De algemene overgangsregeling betreft een periode van vier 
jaar na invoering en ziet dus op de kalenderjaren 2021 tot en met 2024. In het vijfde 
jaar na invoering zitten alle schoolbesturen op het nieuwe niveau van de bekostiging. Als 
een schoolbestuur een positief herverdeeleffect heeft, zal de toename van de 
bekostiging in deze periode stapsgewijs worden toegekend. Als een schoolbestuur een 
negatief herverdeeleffect heeft, zal de afname in de bekostiging met hetzelfde ritme 
worden ingeboekt. Op die manier draagt de regering zorg voor een geleidelijke overgang 
naar de nieuwe bekostiging. Deze regeling zal voor vrijwel alle schoolbesturen voldoende 
mogelijkheden bieden om de herverdeeleffecten op te vangen. 
 
Voor de schoolbesturen met een negatief herverdeeleffect van 3 procent of meer (het 
gaat hier om ongeveer 10 procent van de schoolbesturen) komt er bovendien een 
specifieke overgangsregeling van vijf jaar om de teruggang in de bekostiging te 
temporiseren. De specifieke overgangsregeling corrigeert bovenop de overgangsregeling 
het verschil tussen het werkelijke herverdeeleffect en een negatief herverdeeleffect van 
3 procent. Hierdoor hebben deze schoolbesturen meer tijd en ruimte om hun 
bedrijfsvoering in te richten volgens de nieuwe financiële situatie. In combinatie met de 
algemene overgangsregeling zorgt de specifieke overgangsregeling ervoor dat deze 
groep schoolbesturen met een negatief herverdeeleffect van 3 procent of meer een jaar 
langer de tijd krijgt om in te spelen op de nieuwe hoogte van de bekostiging. 
 
Voor de schoolbesturen met scholen die onder de Beleidsregel uitzonderingsscholen VO 
2013 vallen zal gelden dat een eventueel negatief herverdeeleffect voor deze scholen 
structureel zal worden gecompenseerd. De regering maakt deze bewuste keuze in 
verband met het uitzonderlijk karakter van deze scholen. Het gaat hier om scholen die 
minder leerlingen hebben dan de opheffingsnorm, maar open mogen blijven omdat het 
gaat om scholen alleen via het water en op generlei wijze via een brug of tunnel een 
rechtstreekse verbinding hebben met het vasteland, waardoor een alternatieve 
onderwijsvoorziening voor leerlingen slecht fysiek bereikbaar is, of wanneer een 
                                                                                                                                        
twee bekostigingsnormen, met daarbij een lagere norm voor het pro, omdat het pro naar zijn aard 
kleinschaliger is dan het overige onderwijs. 
 W8192.K-1 21 

algemene maatregel van bestuur en onderliggende ministeriële regeling. Voor de drie 
vo-scholen in Caribisch Nederland (inclusief het mbo) zal gelden dat een eventueel 
negatief herverdeeleffect structureel zal worden gecompenseerd, in verband met het 
uitzonderlijk karakter van deze scholen. Deze scholen maken dan ook geen onderdeel uit 
van de in paragraaf 2.5 geschetste overgangsregelingen. Zij groeien in één keer naar de 
nieuwe hoogte van de bekostiging toe. 
 
Dit wetsvoorstel zorgt er voor dat de bekostiging van het vo en mbo in Caribisch 
Nederland niet langer plaatsvindt op basis van een overgangsbepaling, maar dat er in de 
WVO BES en de WEB BES een gelijkluidende juridische grondslag voor deze bekostiging 
komt. Door het vereenvoudigde bekostigingsmodel ook zoveel mogelijk in Caribisch 
Nederland toe te passen vindt een verdere integratie met de Europees Nederlandse 
wetgeving plaats en wordt tegelijkertijd een formeel vastgelegde systematiek ingevoerd 
die ook goed past bij de vo-scholen in Caribisch Nederland. Alle relevante artikelen ten 
aanzien van de bekostiging én onderliggende regelgeving zullen dus ook in werking 
treden bij de inwerkingtreding van dit wetsvoorstel. 
 
De bekostiging voor de scholen in Caribisch Nederland wordt na invoering van dit 
wetsvoorstel, net als in de huidige situatie, verstrekt in Amerikaanse dollars (USD). 
 
3. Gevolgen 
 
De implementatie van dit wetsvoorstel leidt tot een kostenvolgend en vereenvoudigd 
bekostigingsstelsel, waardoor transparantie wordt bevorderd. Door de toegenomen 
transparantie worden schoolbesturen gefaciliteerd in hun meerjarige planvorming. 
Tevens krijgen de stakeholders rondom de school, zoals raden van toezicht, 
medezeggenschapsraden, ouders en leerlingen duidelijker inzicht in de inrichting en 
hoogte van de basisbekostiging. Dit is bevorderlijk voor het gesprek tussen het 
schoolbestuur en betrokken stakeholders over inkomsten enerzijds en de (meerjarige) 
begroting anderzijds. Meer inzicht in de bekostiging leidt er toe dat er beter 
verantwoording kan worden afgelegd aan de interne en externe toezichthouder. 
 
4. Uitvoering 
 
De regering heeft dit wetsvoorstel bij DUO voorgelegd voor een uitvoeringstoets. DUO 
heeft geconcludeerd dat de nieuwe wijze van bekostigen aanzienlijke incidentele 
aanpassing van processen en systemen tot gevolg heeft. DUO verwacht structureel geen 
minderwerk door de nieuwe bekostigingssystematiek. Om tijdig te kunnen bekostigen 
conform het nieuwe model maakt DUO reeds een start met de voorbereidingen voor de 
implementatie, in overleg met het Ministerie van OCW. Parallel aan het wetstraject 
maken het Ministerie van OCW en DUO nu al de gevolgen voor de onderliggende 
algemene maatregelen van bestuur en ministeriële regelingen inzichtelijk. In een later 
stadium kunnen de gemaakte afspraken in de algemene maatregelen van bestuur en 
ministeriële regelingen worden vastgelegd. Dit bevordert een soepele implementatie van 
het vereenvoudigde bekostigingsmodel. 
 
Uit de uitvoeringstoets bleek daarnaast dat beide overgangsregelingen beter moeten 
worden afgebakend. De achterliggende reden is dat het voor DUO lastig uitvoerbaar is 
om in de eerste vijf jaar na invoering van het wetsvoorstel zowel volgens de oude als de 
nieuwe bekostigingssystematiek te berekenen en vervolgens het verschil hiertussen te 
berekenen. Na 1 januari 2021 zijn de oude bekostigingssystemen bij DUO immers 
vervangen door de nieuwe. Daarom is met DUO afgesproken om voor de invoering van 
de nieuwe bekostigingssystematiek per 1 januari 2021 de aanvullende bekostiging voor 
de scholen die in aanmerking komen voor de overgangsregelingen in één keer vast te 
stellen. Ook is met DUO afgesproken om bij het bepalen van het herverdeeleffect de 
aanvullende bekostigingsregelingen (zoals de Regeling leerplusarrangement vo en de 
Regeling versterking functiemix vo-leraren in de Randstadregio’s) niet mee te rekenen. 
 W8192.K-1 23 

De regering benadrukt dat deze maatregel, waarmee zowel invulling wordt gegeven aan 
de motie-Rog c.s. als aan een belangrijk advies van de commissie-Dijkgraaf, een 
aanvullende bekostigingsregeling betreft en dus  niet in dit wetsvoorstel wordt geregeld. 
Ook de huidige WVO kent al een juridische grondslag voor aanvullende 
bekostigingsregelingen. De benodigde middelen voor deze regeling zullen worden 
onttrokken aan de lumpsum. Het gaat om een relatief klein bedrag ten opzichte van de 
totale bekostiging van het voortgezet onderwijs. De financiële gevolgen voor de sector 
als geheel zijn beperkt, maar kunnen voor de specifieke scholen die onder de regeling 
zullen vallen echt het verschil maken als het gaat om het bereikbaar houden van het 
onderwijsaanbod. In dat licht vindt de regering deze aanvullende bekostigingsregeling 
gerechtvaardigd. 
 
6.2. Administratieve lasten en regeldruk 
 
Met administratieve lasten worden bedoeld de kosten om te voldoen aan 
informatieverplichtingen aan de overheid die voortvloeien uit wet- en regelgeving. Het 
gaat dan om het verzamelen, bewerken, registreren, bewaren en ter beschikking stellen 
van informatie. De gevolgen van dit wetsvoorstel voor de administratieve lasten zijn in 
kaart gebracht met behulp van het zogenaamde standaardkostenmodel.  
 
De wijziging van de bekostigingssystematiek leidt ertoe dat het onderscheid tussen 
personeels- en exploitatiekosten vervalt, evenals een groot aantal gedifferentieerde 
bekostigingsparameters. Deze worden vervangen door een zeer beperkt aantal 
parameters. Schoolbesturen krijgen beter inzicht in de bekostiging waarop zij recht 
hebben. Dat betekent dat ze eenvoudiger en sneller dan voorheen een reële financiële 
planning kunnen opstellen en geen tijd meer kwijt zijn aan het tot in detail doornemen 
van de berekening waarop de bekostiging is gebaseerd. Ook het doorrekenen van de 
gevolgen van keuzes die invloed hebben op het onderwijsaanbod wordt eenvoudiger, net 
als het opstellen van begrotingen, jaarverslagen en de daarbij behorende 
continuϊteitsparagraaf. Zo leidt de nieuwe bekostiging tot een flinke efficiencywinst voor 
scholen. 
 
De regering heeft het Adviescollege toetsing regeldruk op 24 augustus 2018 gevraagd 
om advies uit te brengen over de gevolgen van dit wetsvoorstel voor de administratieve 
lasten en de regeldruk bij scholen. Het college heeft dit advies op 21 september 2018 
 21
uitgebracht. Het college concludeert dat nut en noodzaak van het wetsvoorstel zijn 
onderbouwd en dat er in het proces is gezocht naar een minder belastend alternatief 
voor de huidige praktijk. Het college adviseert om in de toelichting op het wetsvoorstel 
te verduidelijken hoe in de overgangsperiode (2021-2026) invulling wordt gegeven aan 
monitoring van de effecten van het nieuwe bekostigingsmodel voor het vo. In reactie 
daarop heeft de regering in paragraaf 7 van deze memorie van toelichting verduidelijkt 
op welke manier in de eerste jaren na invoering de effecten zullen worden gemonitord. 
Het college concludeerde tot slot dat de inschatting is dat door de vereenvoudiging van 
de basisbekostiging de administratieve lasten structureel zullen afnemen met € 1 
miljoen per jaar en dat de gevolgen voor de regeldruk dus positief zijn te noemen. Het 
college adviseert daarbij om bij de evaluatie van het wetsvoorstel de gevolgen voor de 
(ervaren) regeldruk kwalitatief en kwantitatief opnieuw in beeld te brengen. De regering 
neemt dit advies over (zie paragraaf 7). Het dictum van het college luidde: indienen 
nadat met de adviespunten rekening is gehouden. Met het overnemen van de twee 
adviezen is de regering van mening dat op een zorgvuldige wijze invulling is gegeven 
aan het advies van het Adviescollege toetsing regeldruk. 
 
7. Evaluatiebepaling 
 
                                                 
21
 https://www.atr-regeldruk.nl/wp-content/uploads/2018/09/U129-Ministerie-van-OCW-
Vereenvoudiging-bekostiging-VO-w.g.pdf.  
 W8192.K-1 25 

alleen gewaarborgd kan worden als schoolbesturen hier met een gezamenlijke 
inspanning voor zorgen. Zeker in tijden van leerlingendaling is het in stand houden van 
individuele scholen geen hoger doel. In sommige situaties kan het voor een robuust en 
toekomstbestending onderwijsaanbod van belang zijn dat vestigingen en scholen worden 
samengevoegd of opgeheven.  
 
Tegelijkertijd is de regering het met de Onderwijsraad eens dat het in bepaalde situaties, 
zelfs na intensieve samenwerking, een grote uitdaging is om het onderwijsaanbod in 
stand te houden. Het betreft enkele relatief kleine (brede) scholen die de laatste 
voorziening vormen in een groot verzorgingsgebied en waarvan het voortbestaan 
mogelijk in gevaar komt door de combinatie van leerlingendaling in combinatie met de 
vereenvoudiging van de bekostiging. Deze kwetsbare situaties vragen dan ook om extra 
aandacht. Mede naar aanleiding van het advies van de commissie-Dijkgraaf (zie 
paragraaf 6.1, 8.2 en 9) onderzoekt de regering in afstemming met de VO-raad en met 
DUO voor deze situaties een passende maatregel. 
 
Tot slot is de regering het met de Onderwijsraad eens dat het technisch vmbo aandacht 
verdient. Op het technisch vmbo worden de vakmensen van morgen opgeleid, die van 
groot belang zijn voor de maatschappij. De regering hecht grote waarde aan een 
dekkend aanbod van technische vmbo-profielen en vindt dat daar voldoende middelen 
voor beschikbaar moeten zijn. In lijn met het regeerakkoord investeert de regering, 
buiten de vereenvoudiging van de bekostiging om, structureel € 100 miljoen per jaar 
extra in het technisch vmbo. 
 
8.2. Internetconsultatie 
 
Het wetsvoorstel heeft tussen 16 augustus 2018 en 28 september 2018 open gestaan 
voor internetconsultatie. In deze zes weken zijn 30 reacties binnen gekomen. In deze 
periode en in de periode daarna is een rekentool beschikbaar gesteld waarmee 
schoolbesturen inzicht kunnen krijgen in het indicatieve herverdeeleffect voor hun 
situatie. De rekentool maakt onderdeel uit van een speciaal voor het wetsvoorstel 
23
ingerichte website. Deze website biedt aanvullende informatie over de vereenvoudiging 
van de bekostiging.  
 
In de internetconsultatie was het mogelijk om te reageren op de nieuwe 
bekostigingssystematiek voor het vo (verwijzend naar het wetsvoorstel en memorie van 
toelichting) en het effect hiervan voor individuele schoolbesturen (verwijzend naar de 
rekentool). Specifiek is reactie gevraagd op drie vragen: 
1) Is de beschrijving van het nieuwe bekostigingsmodel in het wetsvoorstel en de 
memorie van toelichting helder? 
2) Zijn de voorgenomen criteria die aan vestigingen worden gesteld voordat zij in 
aanmerking komen voor een vast bedrag duidelijk? 
3) Biedt de rekentool u voor nu voldoende inzicht in de gevolgen van het nieuwe 
bekostigingsmodel voor uw schoolbestuur? 
 
Vrijwel alle reacties op deze drie vragen gaven aan dat het model helder is omschreven, 
dat de criteria helder zijn en dat de rekentool een helder inzicht gaf. Tegelijkertijd gaven 
ook veel respondenten aan dat zij zich zorgen maakten over de gevolgen van de 
vereenvoudiging van de bekostiging voor hun situatie. De zorgen betroffen een aantal 
punten: 
 het vervallen van het bekostigingsvoordeel voor brede scholengemeenschappen, 
ook in het kader van sociale cohesie en gelijke kansen;  
 een negatief herverdeeleffect in het algemeen en de uitdaging om dit op te 
lossen in te bedrijfsvoering, met name voor kleine, kwetsbare schoolbesturen; 
 en de samenloop van een negatief herverdeeleffect met leerlingendaling. 
                                                 
23
 https://www.rijksoverheid.nl/onderwerpen/financiering-onderwijs/financiering-voortgezet-
onderwijs/vereenvoudiging-bekostiging-vo  
 W8192.K-1 27 

8.3. Adviescollege toetsing regeldruk 
 
In paragraaf 6.2 en 7 is ingegaan op de wijze waarop de regering in het wetsvoorstel 
rekening heeft gehouden met de adviezen van het Adviescollege toetsing regeldruk. 
 
9. AO en VAO vereenvoudiging bekostiging 
 
Op 3 oktober 2018 vond in de Tweede Kamer een algemeen overleg plaats over de 
vereenvoudiging van de bekostiging in het onderwijs. Tijdens dit debat heeft de Tweede 
Kamer, in lijn met de reacties vanuit de internetconsultatie, steun uitgesproken om het 
aantal bekostigingsparameters fors te reduceren. De noodzaak tot vereenvoudiging werd 
breed gedeeld. Gelijktijdig sprak de Tweede Kamer haar zorgen uit over de effecten van 
de vereenvoudiging van de bekostiging, met name voor (brede) scholen met vmbo en de 
samenloop met leerlingendaling. Tijdens het debat, alsmede in een brief die voor het 
algemeen overleg naar de Tweede Kamer is gestuurd, is aangegeven dat 
leerlingendaling een autonome ontwikkeling is, die los staat van welke 
bekostigingssystematiek dan ook. Leerlingendaling is een urgent thema, dat nu al noopt 
tot vergaande samenwerking tussen schoolbesturen, om op die manier een dekkend en 
25
kwalitatief goed regionaal onderwijsaanbod te garanderen. 
 
Tegelijkertijd is in het debat aangegeven dat de gevolgen van de leerlingendaling in 
combinatie met een negatief herverdeeleffect in sommige situaties kan leiden tot 
problemen. In lijn daarmee vroeg de Tweede Kamer of er, door de leerlingendaling en 
de herverdeeleffecten van de vereenvoudiging van de bekostiging, niet te veel kleine, 
kwetsbare schoolbesturen dubbel zouden worden geraakt. In reactie daarop is 
aangegeven dat er oog is voor deze problematiek en oplossingen hiervoor worden bezien 
in het licht van de adviezen van de commissie-Dijkgraaf. 
 
Op 1 november 2018 vond een voortgezet algemeen overleg over dit onderwerp plaats. 
Tijdens dat debat zijn drie moties ingediend die later door de Tweede Kamer zijn 
aangenomen: 
1) Een motie van Rog (CDA), Van Meenen (D66), Bruins (CU) en Westerveld (GL) 
die de regering verzoekt samen met de VO-raad een adequate oplossing te 
zoeken voor de negatieve herverdeeleffecten van (kleine) brede 
scholengemeenschappen (met unilocaties) in het vereenvoudigde 
bekostigingsmodel, en daarbij rekening te houden met de specifieke 
26
problematiek van krimpregio’s. 
2) Een motie van Rog (CDA) en Bruins (CU) die de regering verzoekt (overwegende 
dat in het vereenvoudigde bekostigingsmodel scholen in sommige situaties 
zouden kunnen besluiten om te stoppen met het aanbieden van duurdere 
(technische) profielen; overwegende dat Nederland een groot tekort aan 
vakmensen heeft, dat het kabinet juist 100 miljoen investeert in het technisch 
onderwijs en dus belang hecht aan technische profielen) dit aandachtspunt te 
betrekken bij de voorbereiding, vormgeving en evaluatie van het wetsvoorstel 
Vereenvoudiging bekostiging voortgezet onderwijs, en de komende jaren te 
monitoren hoe de spreiding van de technische vmbo-profielen en de 
27
leerlingenaantallen daarbinnen zich ontwikkelen. 
3) Een motie van Kwint (SP), Van den Hul (PvdA) en Westerveld (GL) die de 
28
regering verzoekt om een krimpcheck toe te passen op het wetsvoorstel. 
 
In reactie op de derde motie over de krimpcheck is aangegeven dat het hele wetstraject, 
waaronder de internetconsultatie, de gesprekken met de VO-raad, het advies van de 
Onderwijsraad en niet in de laatste plaats het advies van de commissie-Dijkgraaf heeft 
                                                 
25
 Kamerstukken II 2018/19, 31289, nr. 375. 
26
 Kamerstukken II 2018/19, 31289, nr. 385 (t.v.v. nr. 383). 
27
 Kamerstukken II 2018/19, 31289, nr. 384. 
28
 Kamerstukken II 2018/19, 31289, nr. 381. 
 W8192.K-1 29 

De wijzigingen in deze onderdelen zijn alle van technische aard.  
 
Artikel I, onderdeel B 
In artikel I, onderdeel B, wordt in artikel 77, eerste lid, de eerste volzin opnieuw 
vastgesteld. Deze wijziging is van technische aard. Het eerste lid is actiever 
geformuleerd en daarmee eenvoudiger leesbaar. Het is meteen duidelijk dat het Rijk de 
scholen bekostigt met inachtneming van de van toepassing zijnde artikelen.  
 
Artikel I, onderdeel C 
Artikel 78 wordt opnieuw vastgesteld. Door het invoeren van de vereenvoudiging 
bekostiging in de WVO is het niet meer nodig in de WVO te regelen van welke 
kostensoorten er sprake is. De kosten van scholen bevatten na de vereenvoudiging van 
de grondslagen van de bekostiging de personeelskosten en de exploitatiekosten. Het 
nieuwe artikel 78 (algemene bepaling bekostiging samenwerkingsverbanden) regelt de 
aanspraak van samenwerkingsverbanden op bekostiging van het Rijk.  
 
Artikel I, onderdeel D 
Onderdeel D laat een aantal artikelen vervallen binnen Hoofdstuk II (Grondslagen van de 
genormeerde bekostiging) van de WVO, dat behoort tot Afdeling II van Titel III 
(Aanvang, grondslagen, wijze en beëindiging der bekostiging). Dat wil niet zeggen dat 
deze artikelen in hun geheel zullen verdwijnen. Ze komen grotendeels, zij het anders 
geformuleerd in verband met de beoogde vereenvoudiging van de grondslagen van de 
bekostiging, terug in onderdeel F (in de nieuw voorgestelde paragraaf 1). 
 
Artikel I, onderdeel F (Gevolgen vereenvoudiging bekostiging) 
In paragraaf 2 van het algemeen deel van de memorie van toelichting is ingegaan op de 
achtergrond van de vereenvoudiging van de bekostiging in het voortgezet onderwijs. In 
het vereenvoudigde model zijn de volgende zaken veranderd: 
- de bekostiging voor personeel en exploitatie zijn samengevoegd; 
- er wordt uitgegaan van een beperkt aantal prijzen per leerling, in plaats van veel 
verschillende ratio’s, vaste voeten, gemiddelde personeelslasten en bedragen per 
leerling; 
- er is geen verschil meer in bekostiging van onderwijsgevend personeel, 
onderwijsondersteunend personeel en directie; 
- er wordt voor de bekostiging geen onderscheid meer gemaakt tussen 
schoolsoortgroepen. 
 
Deze wijzigingen zijn in de WVO vooral merkbaar doordat de artikelen voor personele 
bekostiging en artikelen voor materiële bekostiging nu zijn gebundeld als het gaat om 
berekeningsgrondslagen en aanvullende bekostiging. Daarnaast zijn de 
berekeningsgrondslagen nu minder gedetailleerd in hun opbouw. Zoals in paragraaf 2.4 
van het algemeen deel van de memorie van toelichting is uiteengezet wordt de nieuwe 
bekostigingssystematiek in het wetsvoorstel bepaald door vier factoren: 
1. eenzelfde prijs voor alle leerlingen in de onderbouw, alle leerlingen in de bovenbouw 
van het algemeen vormend onderwijs (vwo, havo, mavo alsmede de gemengde leerweg 
in het vmbo); 
2. een (hogere) prijs voor alle leerlingen in het praktijkonderwijs en leerlingen in de 
bovenbouw van het vbo; 
3. een vaste voet voor de hoofdvestiging van een school; en 
4. een vaste voet voor de permanente nevenvestiging(en) van een school.  
 
De prijzen zelf worden, net als nu nog het geval is, vastgelegd in een ministeriële 
regeling. Deze wordt jaarlijks bijgesteld op basis van eventuele loon- en 
prijsontwikkelingen. Ook worden er nadere regels gesteld om te bepalen welke 
leerlingen meetellen voor de bekostiging, en over de criteria waaraan een vestiging moet 
voldoen om mee te tellen voor een vaste voet. De bekostiging wordt per school 
vastgesteld, dus niet per bestuur. Dit maakt materieel gezien niet uit. Het bestuur 
 W8192.K-1 31 

 
Vierde lid 
In het vierde lid is specifiek geregeld voor welke kostencomponenten de bekostiging is 
bedoeld. Zo blijft helder waar een school bekostiging voor krijgt. In de eerste plaats zijn 
dat de personeelskosten in brede zin. Dus niet alleen de salariskosten, maar ook de 
werkgeverslasten en de kosten voor bijvoorbeeld vervanging of inhuur van personeel. In 
de tweede plaats betreft het exploitatiekosten in brede zin. Bij exploitatiekosten gaat het 
om de jaarlijkse kosten voor onderhoud (inclusief bouwkundige aanpassingen) van het 
gebouw en het terrein, energie- en waterverbruik, middelen, administratie, beheer en 
bestuur, schoonmaak en publiekrechtelijke heffingen. De kosten die gemeenten voor 
scholen maken zijn hier dus niet als zodanig benoemd, zie daarvoor elders in de WVO, 
waar de huisvesting van scholen is geregeld. Vervallen zijn de onderdelen a en b van het 
oorspronkelijke artikel 78 WVO. Het gaat dan om bekostiging voor huisvesting en 
inventaris. Bij huisvestingskosten gaat het om nieuwbouw, de uitbreiding van een 
bestaand gebouw of beschikbaarstelling van een ander bestaand gebouw. 
Inventariskosten zijn de kosten voor de eerste aanschaf van leer- en hulpmiddelen en 
meubilair. De kosten voor vervanging hiervan zijn voor de school. Met “aanpassingen 
van het gebouw en terrein” kunnen zowel aanpassingen gericht op onderhoud van de 
binnenzijde, als aanpassingen gericht op de buitenzijde van het gebouw worden bedoeld. 
Het gaat hier niet om aanpassingen die gericht zijn op uitbreiding van het pand in 
verband van capaciteitstekort, want die aanpassingen zijn de verantwoordelijkheid van 
de gemeente. Zie daarvoor verder het afdeling IA huisvesting (artikel 76a tot en met 
76w). De component leermiddelen omvat zowel leer- en hulpmiddelen als apparatuur 
voor zover dit geen kosten van eerste inrichting zijn. Dit laatste valt namelijk onder 
verantwoordelijkheid van de gemeente. Ook ICT-middelen zijn in deze component 
begrepen.  
 
Artikel 80. Bepalen van de hoogte van de bekostiging voor personeel en 
exploitatie 
Dit artikel regelt hoe de hoogte van de bekostiging voor personeel en exploitatie wordt 
berekend. Het komt in plaats van de artikelen 84 (deels) en 86 (deels) WVO.  
 
Eerste lid 
Dit lid waarborgt dat de bekostiging voldoet aan de redelijke behoefte van een in 
normale omstandigheden verkerende school. De keuze die ooit is gemaakt voor het 
criterium “redelijke behoefte” past bij het voorzien in de behoeften van een in normale 
omstandigheden verkerende school. Daarmee is geaccepteerd dat het 
bekostigingssysteem gebaseerd is op het macroniveau en voorziet in de behoefte van de 
gemiddelde school. Het is de verantwoordelijkheid van de schoolbesturen om zo met de 
middelen om te gaan dat de inkomsten in balans zijn en blijven met de uitgaven. 
Periodiek wordt beoordeeld of de bekostiging nog voldoet aan de redelijke behoefte van 
een in normale omstandigheden verkerende school.  
 
Tweede lid 
Dit lid beschrijft dat de scholen voor praktijkonderwijs en scholen met 
leerwegondersteunend onderwijs in aanvulling op de basisbekostiging ook nog een 
bedrag per leerling krijgen indien die leerling is geïndiceerd door het 
samenwerkingsverband passend onderwijs. Dit bedrag is bedoeld voor het bieden van 
extra ondersteuning.  
 
Derde, vierde en vijfde lid 
De bedragen per vestiging en per leerling (zie artikel 79, eerste lid, onderdelen a en b) 
moeten bekend zijn voor 1 oktober van het jaar voorafgaand aan het kalenderjaar 
waarop de bekostiging betrekking heeft. Dat geldt ook voor de aanvullende bedragen 
voor scholen voor praktijkonderwijs en voor scholen met leerwegondersteunend 
onderwijs (zie het tweede lid). Dit geeft scholen de gelegenheid om met deze bedragen 
rekening te houden in hun begroting. De bedragen kunnen nog worden aangepast voor 
 W8192.K-1 33 

De verstrekking van deze aanvullende bekostiging vindt altijd op individuele basis plaats 
en wordt van geval tot geval bezien. Naast de aard van de omstandigheden, kan ook de 
financiële situatie waarin de school verkeert worden meegenomen in de afweging 
(scholen moeten er in beginsel zelf zorg voor dragen dat de inkomsten en uitgaven 
meerjarig in balans zijn). Aan de verstrekking van aanvullende bekostiging kan de 
minister verplichtingen verbinden.  
 
Derde lid 
De aanvraag door het bevoegd gezag moet worden ingediend in het kalenderjaar waarin 
de bijzondere omstandigheden zich voor het eerst voordoen. Een school kan geen 
aanvraag met terugwerkende kracht indienen voor eerdere jaren. De beslistermijn op 
aanvragen van het bevoegd gezag is vier maanden. Deze termijn is langer dan 
gebruikelijk (de Awb stelt een termijn van acht weken), en kan worden verlengd. In 
praktijk blijkt dat het onderzoek naar de aard van de bijzondere omstandigheden om te 
komen tot een zorgvuldige afweging van belangen meer tijd vergt dan de gewone Awb-
termijn.  
 
Vierde lid 
Artikel 4:26, eerste lid, van de Awb schrijft voor dat het vaststellen van verdeelregels 
gebeurt bij of krachtens wettelijk voorschrift. Daarom regelt het vierde lid expliciet dat in 
geval sprake is van een bekostigingsplafond, een ministeriële regeling verdeelregels zal 
vaststellen die bepalen hoe de middelen worden verdeeld indien het plafond wordt 
overschreden en hoe de verdeling plaatsvindt als het plafond niet wordt overschreden.  
 
Artikel I, onderdelen G, H en N  
Zoals in de onderdelen E en F een nieuwe paragraaf 1 wordt voorzien voor de grondslag 
van de bekostiging van scholen, wordt in de onderdelen G, H en N een nieuwe paragraaf 
2 voorzien voor de grondslag van de bekostiging van samenwerkingsverbanden. 
 
Onderdeel G voorziet de nieuwe paragraaf van een opschrift. 
Onderdeel H voegt de artikelen over de samenwerkingsverbanden die tot nu tot waren 
opgenomen in de oude paragraaf 2 (Grondslag bekostiging personeelskosten) in de 
nieuwe paragraaf 2 (Grondslag bekostiging personeel en exploitatie 
samenwerkingsverbanden) in. 
 
Onderdeel N voegt de artikelen over de samenwerkingsverbanden die tot nu toe waren 
opgenomen in de oude paragraaf 3 (Grondslag bekostiging exploitatiekosten) eveneens 
in de nieuwe paragraaf 2 in. 
 
Artikel I, onderdeel S 
Paragraaf 2, Bekostiging personeels- en exploitatiekosten, kan komen te vervallen. 
Artikel 96d is een overbodig artikel. De inhoud van dit artikel is al geregeld in de 
artikelen 77 en verder van deze wet.  
 
Artikel I, onderdeel W 
Artikel 96i betreffende de overschrijdingsregeling ten behoeve van bijzondere scholen 
wordt in onderdeel W in technisch opzicht aangepast aan de vereenvoudiging 
bekostiging VO.  
 
Artikel I, onderdelen DD en EE 
De artikelen 118w en 118x van de WVO hebben betrekking op respectievelijk de 
bekostiging voor personeelskosten en exploitatiekosten met betrekking tot 
leerwegondersteunend onderwijs. Deze bepalingen worden nu samengevoegd tot één 
nieuw artikel 118w over de bekostiging van de kosten voor zowel personeel als 
exploitatie. Daarbij is de bepaling redactioneel aangepast. 
 
Artikel I, onderdeel FF 
 W8192.K-1 35 

onderdelen van artikel II wordt hieronder dan ook meestal verwezen naar de toelichting 
bij de overeenkomstige artikelen van de WVO.  Hierbij wordt opgemerkt dat voor de 
bekostiging op Caribisch Nederland geen overgangsregeling wordt getroffen. Zoals is 
uiteengezet in paragraaf 2.6 zal voor de scholen op Caribisch Nederland gelden dat een 
eventueel negatief herverdeeleffect structureel zal worden gecompenseerd. Dit in 
verband met het uitzonderlijke karakter van deze scholen.  
 
Artikel II, onderdeel A 
Voor de toelichting op deze wijziging wordt verwezen naar de toelichting op artikel 77 
WVO (artikel I, onderdeel B).  
 
Artikel II, onderdelen B, C, E, F, H en I 
De wijzigingen in deze onderdelen zijn alle van technische aard.  
 
Artikel II, onderdeel D 
Voor de toelichting op deze wijziging wordt verwezen naar de toelichting op de artikelen 
79 tot en met 83 WVO (artikel I, onderdeel F). 
 
Over artikel 153 geldt allereerst dat de bekostiging aan de eilanden in Caribisch 
Nederland zal worden verstrekt in een andere valuta dan in Europees Nederland. Dit zal 
blijken uit de gepubliceerde prijzen in de regelingen, waarnaar in het tweede en vijfde lid 
wordt verwezen. Over het derde lid (verstrekken aanvullende bekostiging bij bijzondere 
ontwikkelingen) kan het volgende worden opgemerkt. Het derde lid bevat de grondslag 
voor aanvullende bekostiging, waarvoor de regels bij algemene maatregel van bestuur 
worden gegeven. Het gaat hier om aanvullende bekostiging voor normale 
omstandigheden die specifiek van toepassing zijn op de BES-eilanden, zodat recht kan 
worden gedaan aan wisselende behoeftes van de verschillende eilanden ten opzichte van 
Europees Nederland en ten opzichte van elkaar. Hierbij kan bijvoorbeeld worden gedacht 
aan de prijspeilontwikkeling, maar ook aan de specifieke behoeften van de 
leerlingenpopulatie op deze eilanden. 
 
Artikel II, onderdeel G 
Voor de toelichting op deze wijziging wordt verwezen naar de toelichting bij artikel 96i 
WVO (artikel I, onderdeel W).  
 
Artikel II, onderdeel J  
Artikel 207 regelt de overgang van de aanspraak op bekostiging op het tijdstip van de 
inwerkingtreding van de desbetreffende bepalingen. Scholen in de zin van de 
Landsverordening voortgezet onderwijs die tot dat tijdstip bekostigd werden, behouden 
de aanspraak daarop op grond van de WVO BES vanaf dat tijdstip. In dit artikel wordt de 
Saba Comprehensive School en de Gwendoline van Putten School aangemerkt als 
inrichting voor voortgezet onderwijs. Deze aanduiding heeft een tijdelijk karakter: op 
een later tijdstip zal de school worden aangemerkt als school waarin voortgezet 
onderwijs als bedoeld in artikel 6, onderdelen a tot en met d, zal worden verzorgd. Op 
dat moment zal worden bezien of het een school of een scholengemeenschap betreft.  
Vanaf 1 januari 2021 kunnen, met uitzondering van de Saba Comprehensive School en 
de Gwendoline van Putten School, de scholen in de zin van de Landsverordening worden 
beschouwd als scholen in de zin van de Wet op het voortgezet onderwijs. De bekostiging 
van deze scholen zal, conform de WVO, op grond van de WVO BES gebeuren. Daarmee 
kunnen de onderdelen a, b en c van artikel 207 komen te vervallen. Van belang is om 
aan te geven voor personeel van de scholen in Caribisch Nederland de Ambtenarenwet 
BES van toepassing is of van overeenkomstige toepassing. Om deze reden wordt in 
artikel 152, vierde lid, onderdeel c, bepaald dat de bekostiging aan scholen wordt 
verstrekt wegens voorschriften die bij of krachtens de Ambtenarenwet BES zijn gegeven.  
 
Artikel II, onderdeel K 
 W8192.K-1 37 

het mbo. In artikel 2.2.2 is het derde lid, over de bekostiging van de voorbereidende en 
ondersteunende activiteiten ter bevordering van het kunnen doorstromen in en met 
gunstig gevolg voltooien van een opleiding, wordt geschrapt. Dit omdat deze 
ondersteuning mee loopt in de basisbekostiging. Over de verhouding tussen artikel 
2.2.2, derde en zesde lid, kan nog het volgende worden opgemerkt. In het derde lid 
worden de bedragen bij ministeriele regeling vastgesteld die per leerweg kunnen 
verschillen. In het zesde lid is de maatstaf opgenomen die gebruikt wordt bij de 
berekening van de rijksbijdrage verschillend kan worden vastgesteld voor opleidingen 
die worden verzorgd door een instelling die deel uitmaakt van een scholengemeenschap 
als bedoeld in artikel 122a van de Wet voortgezet onderwijs BES (Kamerstukken II 
2009/10, 32419, nr. 3, p. 38). Voor de toelichting op de evaluatiebepaling wordt 
verwezen naar paragraaf 7 van het algemeen deel van de memorie van toelichting.  
 
Artikelen IV, V en VI 
In de artikelen IV, V en VI zijn technische wijzigingen in de nummering van artikelen uit 
de WVO opgenomen in respectievelijk de Wet op de expertisecentra, de Wet educatie en 
beroepsonderwijs en de Wet op het onderwijstoezicht.  
 
Artikel VII 
In artikel 69, eerste lid, van de Wet algemene regels herindeling wordt verwezen naar 
de artikelen 88 en 89 van de WVO. Deze verwijzingen zijn echter achterhaald. Bedoeld is 
te verwijzen naar de overschrijdingsregeling, die op dit moment in titel III, afdeling II, 
hoofdstuk III, paragraaf 7 (de artikelen 96i tot en met 96k) van de WVO te vinden is. 
Met de voorgestelde wijziging wordt in artikel 69, eerste lid, van de Wet algemene regels 
herindeling verwezen naar de juiste artikel(led)en in de WVO. 
 
 
De Minister voor Basis- en Voortgezet Onderwijs en Media, 
 
 
 
 
 
Arie Slob 
 W8192.K-1 39 

Bijlage 2, behorende bij de memorie van toelichting op de Wet vereenvoudiging 
grondslagen bekostiging vo-scholen. 
Transponeringstabel van de artikelen van titel III, afdeling II, hoofdstuk II, 
WVO betrokken bij de vereenvoudiging van de bekostiging van nieuw -> oud 
 
 
Nieuwe 
Lid/ Art. WVO  
bepalingen Lid/ onderdeel Opmerkingen 
onderdeel oud  
bekostiging 
79 Lid 1 (deels) 84   
Lid 3, onderdelen 
79 Lid 1 (deels) 86 
a, b en c, en lid 4  
Nieuw, voorkomen misbruik/ 
79 Lid 2 -  
oneigenlijk gebruik 
79 Lid 3 78   
Lid 4, onder-
79 85 Lid 2 
delen a en c  
Lid 4, onder-
79 84b Lid 4 
deel b  
Lid 4, onder-
79 86 Lid 1 
delen d t/m j  
79a  84, vierde lid   
80 Lid 1 86 Lid 2  
80 Lid 2 (deels) 84 Lid 4  
80 Lid 2 (deels) 86 Lid 3, onderdeel d  
80 Lid 3 en 4 86  Lid 5  
80 Lid 5 86 Lid 6  
Nieuw, artikel over teldatum 
81  -  
komt uit Inrichtingsbesluit WVO 
82 (deels)  85a Lid 1 en 4  
82 (deels)  89 Lid 1  
83 (deels)  85a Lid 2, 3 en 5  
83 (deels)  89 Lid 2, 3 en 4  
84  85b    
85  85b1    
86  85c    
87  85c1    
88  85d    
89  89a    
90  89a1    
91  89b    
92  89b1    
 
 
 
 
 
 
 
 W8192.K-1 41 

