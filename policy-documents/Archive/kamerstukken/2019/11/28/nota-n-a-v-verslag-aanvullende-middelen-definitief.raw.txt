TWEEDE KAMER DER STATEN-GENERAAL 
 
Vergaderjaar 2019/20 
 
 
35 289 Wijziging van de Wet educatie en beroepsonderwijs en de Wet educatie en 
beroepsonderwijs BES inzake het verstrekken van aanvullende middelen in verband met 
bijzondere omstandigheden 
 
 
Nr. xxx Nota naar aanleiding van het verslag 
 
 
Ontvangen 
 
De regering dankt de vaste commissie voor Onderwijs, Cultuur en Wetenschap voor de 
schriftelijke inbreng bij het voorstel van wet tot wijziging van de Wet educatie en 
beroepsonderwijs en de Wet educatie en beroepsonderwijs BES inzake het verstrekken 
van aanvullende middelen in verband met bijzondere omstandigheden. De leden van de 
fracties van het CDA, D66 en GroenLinks hebben aangegeven met belangstelling te 
hebben kennisgenomen van het wetsvoorstel. Deze leden hebben tevens vragen gesteld. 
De regering zal daarop reageren in de hiernavolgende tekst. Daarbij zal de indeling van 
het verslag worden gevolgd.  
 
 
1. Inleiding 
 
De leden van de CDA-fractie lazen dat tevens geregeld wordt dat de verstrekte 
aanvullende middelen geheel of gedeeltelijk in mindering gebracht kunnen worden op de 
rijksbijdrage van de instelling in latere jaren. Graag willen deze leden weten in hoeverre 
instellingen, die afgelopen jaren aanvullende middelen hebben gekregen omdat er sprake 
was van een onevenredig grote toename van het aantal studenten, deze middelen ook al 
geheel of gedeeltelijk terug konden betalen. Ook willen deze leden graag een overzicht 
van hoe vaak de afgelopen vijf jaar instellingen gebruik hebben gemaakt van deze 
aanvullende middelen en hoe vaak en hoeveel er terugbetaald is. 
De afgelopen vijf jaar is één instelling in aanmerking gekomen voor de verstrekking van 
aanvullende middelen vanwege een onevenredig grote toename van het aantal 
studenten. De Scholengemeenschap Bonaire heeft in oktober 2014 aanvullende middelen 
ontvangen vanwege een onevenredige grote toename van het aantal mbo-studenten. 
Terugvordering was in dit geval niet aan de orde, waarbij zij opgemerkt dat de 
Scholengemeenschap Bonaire  niet de financiële middelen had om de verstrekte middelen 
(gedeeltelijk) terug te kunnen betalen. Met dit wetsvoorstel wordt een heldere constructie 
geboden om verstrekte aanvullende middelen geheel of gedeeltelijk in mindering te 
kunnen brengen in latere jaren. 
 
 
 7214 
1 

niet aansluiten op de bedrijfsvoering van de mbo-instellingen en dus geen bestemming 
krijgen in de begroting waardoor het leidt tot toenemende reserves. Graag ontvangen zij 
een reactie van de regering hierop. 
Instellingen weten van te voren dat niet-bestede gereserveerde middelen aan de 
rijksbijdrage toegevoegd worden. De reservering is circa 0,3% van het landelijk budget, 
dus het gaat om een beperkt bedrag per instelling. Instellingen kunnen zelf bepalen of ze 
deze middelen in het lopende jaar nog kunnen besteden. Als dat niet meer in het lopende 
jaar kan, dan staat het de instellingen vrij om de middelen in de daaropvolgende jaren 
alsnog te besteden. Als de instelling de middelen niet in het lopende  jaar besteedt, dan 
leidt dat in het desbetreffende jaar tot een kleine toename in de reserve, maar als de 
middelen op een later moment alsnog worden besteed, dan neemt de reserve met 
hetzelfde bedrag in latere jaren af. 
 
De leden van de D66-fractie vragen de regering een nadere toelichting in welke gevallen 
de verstrekte aanvullende middelen geheel dan wel gedeeltelijk in mindering worden 
gebracht van de rijksbijdrage in latere jaren. 
Elke aanvraag betreft maatwerk, dus het is niet mogelijk om vooraf een  overzicht te 
geven van alle situaties waarin de aanvullende middelen geheel of gedeeltelijk in 
mindering worden gebracht op de rijksbijdrage in latere jaren. Het is bijvoorbeeld 
mogelijk aanvullende middelen te verstrekken bij (verwachte) onevenredige groei. Als de 
gerealiseerde groei lager is dan gedacht, dan kan dat een reden zijn om (een deel van) 
de verstrekte middelen in mindering te brengen op de rijksbijdrage van de betreffende 
instelling in latere jaren.   
 
De leden van de D66-fractie lezen tevens dat het budget voor niveaus 2 tot en met 4 
worden verdeeld naar rato van het aantal ingeschreven studenten en het aantal 
afgegeven diploma’s van elke instelling en dat de mate waarin een diploma meetelt 
afhankelijk is van het niveau waarvoor het diploma wordt afgegeven. Deze leden zijn van 
mening dat deze bekostigingsindicator een rendementsprikkel kan vormen in het mbo 
waardoor het kansenongelijkheid in de hand kan helpen. Deze leden vragen de regering 
een nadere toelichting op de diplomabekostiging en een reactie op de zorg voor sterke 
sturing op rendement in het mbo. 
De diplomabekostiging betreft een beperkt deel, nog geen 20% van de bekostiging. Doel 
van de diplomabekostiging is instellingen te stimuleren dat zoveel mogelijk studenten 
gediplomeerd de instelling verlaten en voortijdig schoolverlaten wordt voorkomen. Voor 
studenten is het van belang dat zij gediplomeerd en gekwalificeerd de arbeidsmarkt 
kunnen betreden. Ook de doorstroom naar een opleiding op een hoger niveau wordt 
beloond doordat aan dat diploma een hogere waarde wordt toegekend. Er is geen sprake 
van een negatief effect op kansengelijkheid, omdat elke student die aan de 
vooropleidingseisen voldoet, toegelaten moet worden tot het mbo. Er mag dus geen 
sprake zijn van selectie aan de poort waardoor kansenongelijkheid zou ontstaan. Dit valt 
overigens buiten het bestek van het onderhavige wetsvoorstel. Dit wetsvoorstel regelt 
slechts dat aanvullende middelen kunnen worden verstrekt als sprake is van bijzondere 
omstandigheden. Het heeft dan ook geen invloed op het verdeelmodel voor de mbo-
bekostiging.   
 
 7214 
3 

dat gewenst is, dan wordt gekeken op welke termijn en onder welke voorwaarden dit 
moet plaatsvinden.  
De aanvullende middelen zijn bedoeld om mbo-instellingen tijdelijk aanvullende middelen 
te kunnen verstrekken vanwege bijzondere omstandigheden. Het is niet de bedoeling om 
een individuele instelling structureel geld te verstrekken op basis van deze wettelijke 
grondslag. Als een instelling een structureel liquiditeitsprobleem heeft, dan zal naar 
andere oplossingsmogelijkheden gekeken moeten worden. Daarbij is continuïteit van het 
onderwijs het uitgangspunt en niet de continuïteit van een individuele instelling.  
 
De leden van de GroenLinks-fractie lezen in een voorbeeld van bijzondere 
omstandigheden over de mogelijkheid tot extra bekostiging wanneer een instelling 
onevenredig groeit in aantal studenten. Zij merken op dat de regering hierbij aantekent  
dat ‘de instelling zelf geen actief beleid  heeft gevoerd om –ten koste van andere mbo-
instellingen– te groeien’. Deze leden vragen hoe dit te rijmen is met de eerder genoemde 
groei ten gevolge van de vraag vanuit het bedrijfsleven / stimulering door bijvoorbeeld 
het techniekpact die géén belemmering vormt om in aanmerking te komen voor deze 
middelen. Hoe gaat de regering dit onderscheid vaststellen, zo vragen deze leden. Ook 
vragen de leden van de GroenLinks-fractie  of het niet logisch is dat een mbo-instelling 
ook een onevenredig grote groei zal kennen indien deze – terecht - in haar 
wervingsactiviteiten wijst op de praktische voordelen van een bij die instelling te volgen 
opleiding. Gaat dat niet automatisch ten koste van mbo-instellingen die deze opleidingen 
niet (kunnen) bieden, zo vragen deze leden. 
Per aanvraag zal kritisch worden beoordeeld wat de reden van de onevenredige groei is 
en zal een zorgvuldige belangenafweging plaatsvinden. Daarbij zal worden betrokken of 
de instelling een zodanig actief wervingsbeleid heeft gevoerd dat de groei ten koste gaat 
van andere mbo-instellingen. Hiervoor zal de benodigde informatie opgevraagd worden 
bij de desbetreffende instelling en indien nodig bij andere ‘stakeholders’, zoals 
omringende instellingen en het bedrijfsleven.  
 
Ten slotte vragen de leden van de GroenLinks-fractie of de regering de intentie heeft om 
de aanvragen zowel als de uiteindelijke toegekende aanvullende middelen in verband met 
bijzondere omstandigheden, openbaar te maken, zo nee, waarom niet en zo ja, op welke 
manier.  
Als er aanvullende middelen voor bijzondere omstandigheden worden verstrekt dan wordt 
uw Kamer hierover geïnformeerd in het jaarverslag van het Ministerie van OCW. In het 
jaarverslag wordt vermeld voor welk bedrag en aan welke instelling aanvullende middelen 
zijn verstrekt in het desbetreffende jaar. Voor zover de leden van de GroenLinks-fractie 
met hun vraag doelen op openbaarmaking op individueel niveau, dan ben ik bereid om 
beschikkingen waarin aanvullende middelen zijn verstrekt actief openbaar te maken voor 
zover dit niet leidt tot schending van de privacy of onevenredige benadeling. Dit zal per 
geval worden bekeken. De openbaarmaking zal geschieden op een voor het publiek 
toegankelijke wijze.   
 
 
 
 7214 
5 

