 
 
 
 
> Retouradres Postbus 20901 2500 EX  Den Haag 
Ministerie van 
De voorzitter van de Tweede Kamer 
Infrastructuur en 
der Staten-Generaal 
Waterstaat 
 
Binnenhof 4 
Rijnstraat 8 
2513 AA  DEN HAAG 
2515 XP  Den Haag 
Postbus 20901 
2500 EX Den Haag 
 
T   070-456 0000 
F   070-456 1111 
 
Ons kenmerk 
IENW/BSK-2019/219724 
 
Uw kenmerk 
32861-53/2019D38742 
  
Datum 4 november 2019 
Betreft Opzet beleidsdoorlichting artikel 13: Bodem en 
Ondergrond 
  
 
Geachte voorzitter, 
De vaste commissie voor Infrastructuur en Waterstaat heeft verzocht om een 
overzicht van de concrete operationele doelstellingen van het beleid van 
beleidsartikel 13, hoofdstuk XII, van de begroting van het ministerie van 
Infrastructuur en Waterstaat. Dit hoofdstuk bevat het bodembeleid en het drink- 
en afvalwaterbeleid op Caribisch Nederland. Tevens vraagt de vaste commissie 
hierbij aan te geven in hoeverre deze doelstellingen een voldoende basis vormen 
voor het vaststellen van de doeltreffendheid en doelmatigheid. De 
beleidsdoorlichting zal een beleidsreconstructie bevatten waarin de beleidsdoelen 
en beoogde effecten zullen worden benoemd. Vooruitlopend hierop het volgende. 
 
Het convenant Bodem en Ondergrond (2016-2020) beschrijft de doelstellingen 
van het bodembeleid. Belangrijkste doelstellingen van dit convenant zijn: 
 
 De inventarisatie en aanpak dan wel beheersing van spoedlocaties (historische 
verontreinigingen met humane, ecologische of verspreidingsrisico’s); 
 Het verminderen van de kosten voor nazorg van reeds gesaneerde locaties 
met hoge investerings- en beheerkosten; 
 De aanpak van verontreinigde waterbodems om de risico’s voor het 
oppervlaktewater te verminderen met het oog op te realiseren 
kwaliteitsdoelen van de waterlichamen; 
 Het stimuleren van bedrijven om historische verontreinigingen van 
bedrijfsterreinen in eigen beheer aan te pakken; 
 Het in beeld brengen van de behoefte aan kennis en innovatie (kennisagenda) 
en investeren in kennis- en innovatieontwikkeling; 
 Het ondersteunen van provincies en gemeenten bij de voorbereiding op de 
Omgevingswet voor de uitvoering van hun taken en bevoegdheden voor het 
bodem- en grondwaterbeheer. 
 
De aanpak van spoedlocaties is erop gericht om de verontreinigingen zo spoedig 
mogelijk te saneren of te beheersen. Het doel is op per afzonderlijke locatie 
uiterlijk in 2020 hiermee een start te hebben gemaakt. Indicatoren voor de 
aanpak van spoedlocaties zijn het aantal locaties waar de sanering is afgerond, in 
uitvoering is of nog niet is gestart. Voor de uitvoering van het convenant Bodem 
en Ondergrond is een uitvoeringsprogramma opgesteld. Tevens is een 
Pagina 1 van 2 
 
 

