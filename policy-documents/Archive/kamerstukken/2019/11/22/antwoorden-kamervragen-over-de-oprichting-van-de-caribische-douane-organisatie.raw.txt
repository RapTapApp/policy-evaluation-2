> Retouradres Postbus 20201 2500 EE  Den Haag 
Directie Algemene Fiscale 
Politiek
De Voorzitter van de Tweede Kamer der Staten-Generaal
Korte Voorhout 7
Postbus 20018
2511 CW  Den Haag
2500 EA  Den Haag
Postbus 20201
2500 EE  Den Haag
www.rijksoverheid.nl
Ons kenmerk
2019-0000195056
Uw brief (kenmerk)
Kamernummer 35 323 
(R2138), nr. 1
Datum 22 november 2019
Betreft Verdrag tot oprichting van de Caribische Douane 
Organisatie en inzake wederzijdse administratieve 
bijstand in douanezaken; Havana, 22 mei 2019
Geachte Voorzitter,  
 
Graag beantwoord ik hierna, mede namens de minister van Buitenlandse Zaken, 
de vragen die de vaste commissie voor Financiën op 14 november 2019 heeft 
gesteld over de brief van de minister van Buitenlandse Zaken van 14 oktober 
2019 inzake het ter stilzwijgende goedkeuring overleggen van het Verdrag tot 
oprichting van de Caribische Douane Organisatie en inzake wederzijdse 
administratieve bijstand in douanezaken; Havana, 22 mei 2019 (Kamerstuk 
35323-(R2138)). Hieronder treft u per vraag de antwoorden aan.  
 
Vragen en opmerkingen van de leden van de fractie van de VVD 
De leden van de VVD-fractie hebben kennisgenomen van het verdrag tot 
oprichting van de Caribische Douane Organisatie en inzake wederzijdse 
administratieve bijstand in douanezaken (hierna: het Verdrag). Zij hebben hier 
nog enkele vragen over.  
 
Vraag 1 
De leden van de VVD-fractie vragen de staatssecretaris hoe het Verdrag zich 
verhoudt met het internationale verdragenbeleid. 
 
Het Verdrag tot oprichting van de Caribische Douane Organisatie en inzake 
wederzijdse administratieve bijstand in douanezaken (hierna het Verdrag) past in 
een algemeen Nederlands verdragenbeleid dat multilaterale verdragen op het 
gebied van de douane als een positieve bijdrage aan de internationale rechtsorde 
ziet. Te denken valt verder aan de verdragen gesloten in het kader van de Wereld 
Douane Organisatie. 
Het meer specifieke beleid op het gebied van de verdragen inzake administratieve 
bijstand in douanezaken is al geruime tijd primair gericht op het versterken van 
de informatiepositie van de douaneadministraties. Dit draagt bij aan een beter 
risicobeheer, waardoor de douane efficiënter en effectiever kan opereren. In mijn 
antwoorden op de vragen van de vaste commissie over het verdrag tussen het 
Koninkrijk en de Republiek Costa Rica inzake wederzijdse administratieve bijstand 
in douanezaken van 7 december 2018 (Kamerstuk 35082-(R2112)) ben ik in 
februari van dit jaar nader ingegaan op de redenen waarom administratieve 
bijstand in douanezaken van groot belang is, zowel voor de douanediensten als 
voor het internationaal opererende bedrijfsleven en heb ik een overzicht gegeven 
Pagina 1 van 6

 
Directie Algemene Fiscale 
Politiek
Vragen en opmerkingen van de leden van de fractie van de SP 
 
Ons kenmerk
Vraag 1 
2019-0000195056
De leden van de SP-fractie lezen in de nota van toelichting bij het Verdrag dat de 
voorloper van de Caribische Douaneorganisatie, de Caribbean Customs Law 
Enforcement Council (CCLEC), de traditionele rechtshandhavingstaken van de 
Douane is ontstegen doordat het een opleidingstaak heeft gekregen en het 
bijdraagt aan de bevordering van de regionale en mondiale legitieme handel. 
Deze leden vragen waarom en hoe deze expliciet informele organisatie deze 
bevoegdheden heeft gekregen, wat de banden ervan zijn met de Nederlandse 
Douane en of overwogen is hier een apart orgaan voor in te stellen. Zij vragen de 
staatssecretaris tevens hoe effectief de huidige samenwerkingsvorm is in het 
optreden tegen de georganiseerde misdaad in het Caribisch gebied. Tevens zijn 
zij benieuwd of de nadruk in “regionale en mondiale legitieme handel” vooral op 
het woord legitiem zal liggen en zo nee, waarom een stimulans van handel 
belangrijker wordt gevonden dan de legitimiteit ervan. 
 
De oorspronkelijk met het oog op drugsbestrijding opgerichte organisatie is sinds 
de zeventiger jaren geleidelijk geëvolueerd naar een breder takenpakket door in 
te spelen op de veranderende behoeften van de douanediensten in de regio. 
Zoals in de toelichtende nota al is aangegeven, behoort nu een breed scala taken 
van douanediensten tot het werkterrein van de CCLEC en in lijn daarmee zal ook 
de CCO mede de bestrijding van grensoverschrijdende misdaad en terrorisme tot 
doel hebben. Het uitvoeren van deze taken vergt goed functionerende 
douanediensten en goed opgeleid personeel. De kleine eilandstaten in de regio 
kennen echter navenant kleine douanediensten, die vaak minder dan 100 
ambtenaren hebben. Zij missen daardoor de schaalgrootte en infrastructuur voor 
goede douaneopleidingen en het actueel houden van de kennis bij de 
ambtenaren. Door de inspanningen te bundelen en centrale opleidingen te 
verzorgen draagt de CCLEC nu bij aan het beter functioneren van de diensten en 
hun personeel. De Nederlandse douane draagt hieraan naar vermogen bij en 
heeft in het verleden via detachering van Nederlandse ambtenaren het 
secretariaat van de CCLEC ondersteund. In artikel 3 (x) van het Verdrag worden 
het verzorgen van opleidingen als één van de taken van de CCO genoemd. 
Door de toegenomen informatie-uitwisseling in de regio en de analyse van die 
informatie in het Joint Intelligence Office van de CCLEC is in de afgelopen 
decennia geleidelijk een beter risicobeheer in de regio gerealiseerd. Daardoor 
wordt het mogelijk om de vaak beperkte capaciteit (zowel qua mankracht als qua 
apparatuur) van de douanediensten gericht in te zetten op goederenzendingen 
met veel risico. De informele CCLEC organisatie is er daardoor in geslaagd om bij 
te dragen aan betere bestrijding van inbreuken op de douanewetgeving en 
daarmee aan de bestrijding van de georganiseerde misdaad in de regio. De 
bestrijding van de grensoverschrijdende misdaad is in artikel 3 (ii) van het 
Verdrag als een hoofddoel van de organisatie benoemd. De nog nauwere 
samenwerking in het kader van de CCO zal het effectief optreden van de 
douanediensten in de regio verder kunnen versterken. Door de CCLEC is ook de 
samenwerking van de douanediensten met de politie- en immigratiediensten in de 
regio sterk verbeterd. Ook dat is een positieve stap geweest in het optreden 
tegen de georganiseerde misdaad en financiering van terrorisme in de regio. 
Door het verbeterde risicobeheer wordt het eveneens mogelijk om zendingen die 
geen of zeer beperkt risico opleveren (zoals grensoverschrijdende zendingen 
tussen betrouwbare bedrijven) minder frequent fysiek te controleren. De 
Pagina 2 van 6

Tenslotte noem ik nog de Wereld Douane Organisatie die vergelijkbaar is met de 
Directie Algemene Fiscale 
Politiek
CCO. De mondiale douaneorganisatie, die sinds 1952 een verdragsbasis kent, is 
in wezen de moederorganisatie voor zowel de CCLEC als de Oceania Customs 
Ons kenmerk
Organisation. De regionale CCLEC is nodig omdat de Caribische CCLEC leden vaak 
2019-0000195056
geen WDO lid zijn wegens de aanzienlijk hogere contributie van deze organisatie 
en wegens de hoge reiskosten vanuit de regio voor vergaderingen in Brussel waar 
de WDO zetelt. Mijn appreciatie van deze organisaties is dat zij alle een positieve 
rol spelen in het bijeen brengen van diensten die in isolement veel minder 
effectief zouden zijn dan in samenwerking met hun collega diensten. 
Internationale samenwerking tussen diensten, vooral in de vorm van het delen 
van informatie, is een- essentiële component van effectiever optreden tegen 
grensoverschrijdende criminaliteit. 
 
Vraag 3 
De leden van de SP-fractie zijn benieuwd of de CCO een sterkere 
doorzettingsmacht krijgt in het Caribisch gebied en zo ja, hoe dit tot uiting zal 
komen en op welke wijze dit zal helpen bij de bestrijding van de smokkel in 
verdovende middelen naar Nederland. Tevens zijn zij benieuwd of en in welke 
mate dit zou ingrijpen in de interne ordehandhaving van de lidstaten. 
 
De CCO heeft in tegenstelling tot de informele CCLEC een zekere 
doorzettingsmacht. Voorzien is (in de artikelen 2, 8 en 10) dat resoluties kunnen 
worden aangenomen die de leden binden. Het feit dat de leden instemmen met 
deze bepalingen die een inbreuk maken op hun autonome beslissingsmacht, 
betekent dat zij bereid zijn om de regionale samenwerking te versterken. Die 
versterkte samenwerking zal bijdragen aan onder meer de bestrijding van de 
smokkel van verdovende middelen via de Caribische regio naar de grote 
afzetmarkten in Noord Amerika en Europa. Er worden geen effecten op de interne 
ordehandhaving in de lidstaten verwacht. Het profiel van de douanediensten kan 
wel versterkt worden ten opzichte van de andere handhavingsdiensten in de 
lidstaten door hun via de CCO verbeterde informatiepositie. 
 
Vraag 4 
De leden van de SP-fractie vragen de staatssecretaris of de oprichting van de 
douanesamenwerking tegemoet komt aan de snoeiharde kritiek van de 
1
burgemeester van Rotterdam . Hij stelde bij een bezoek aan Curaçao dat de door 
Nederland geleverde bolletjesscanners op de luchthaven gewoon uit staan. De 
burgemeester stelt dat de slechte controle door de Douane op drugssmokkel en 
witwassen een klap in het gezicht van Nederland is. Is de staatssecretaris het 
daarmee eens?  
 
Het Verdrag zal voorzien in een adequate juridische basis voor 
gegevensuitwisseling en andere vormen van administratieve bijstand in 
douanezaken. Voor wat betreft de vraag naar de situatie op Curaçao verwijs ik 
naar de antwoorden op de Kamervragen van de leden Groothuizen, Sjoerdsma en 
Diertens (allen D66), TK 2019 – 2020, Aanhangsel van de handelingen, nr. 365. 
 
Vraag 5 
De leden van de SP-fractie vragen de staatssecretaris wat de waardering is van 
de handhaving op smokkel van drugs in de regio is. Staat het Caribisch gebied 
 
1
 NOS, 26 september 2019 (https://nos.nl/artikel/2303366-aboutaleb-kapotte-
drugsscanners-curacao-gevaarlijk-voor-nederland.html) 
Pagina 2 van 6

