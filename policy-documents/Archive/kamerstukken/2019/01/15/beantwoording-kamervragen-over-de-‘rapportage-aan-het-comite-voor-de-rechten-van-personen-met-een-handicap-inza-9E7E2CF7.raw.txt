 
 
 
 
> Retouradres Postbus 20350 2500 EJ  Den Haag 
 
Bezoekadres: 
De Voorzitter van de Tweede Kamer 
Parnassusplein 5 
der Staten-Generaal 
2511 VX  Den Haag 
Postbus 20018 
T 070 340 79 11 
F 070 340 78 34 
2500 EA  DEN HAAG 
www.rijksoverheid.nl 
 
 
 
Ons kenmerk 
 
1458541-185140-DMO 
 
 
Bijlagen 
 
1 
 
 
Uw brief 
Datum  15 januari 2019 
06 december 2018 
 
Betreft Kamervragen 
Correspondentie uitsluitend 
 
richten aan het retouradres 
 
met vermelding van de datum 
en het kenmerk van deze 
 
brief. 
Geachte voorzitter, 
 
Hierbij zend ik u de antwoorden op de vragen van de Kamerleden Segers (CU) en 
Dik-Faber (CU) over de ‘Rapportage aan het Comité voor de rechten van personen 
met een handicap, inzake de eerste rapportage van Nederland’  (2018Z23176). 
 
Hoogachtend, 
 
de minister van Volksgezondheid, 
Welzijn en Sport, 
 
 
 
 
 
 
Hugo de Jonge 
Pagina 1 van 7 
 

 
 
overheidsinstanties, bedrijven en organisaties. En voor dit proces is ook tijd nodig. 
Deze constatering sluit ook aan op de bedoeling achter de Wet gelijke behandeling 
op grond van handicap en chronische ziekte (Wgbh/cz), een belangrijk kader voor 
de implementatie van het VN-verdrag. Deze wet vraagt van overheden, bedrijven 
en organisaties om geleidelijk zorg te dragen voor algemene toegankelijkheid.  
 
3. 
Kunt u aangeven hoeveel gemeenten inmiddels een plan voor lokale inclusie 
gereed hebben om het VN-verdrag uit te voeren? Heeft u hierbij zicht op de 
achterblijvers en de redenen waarom zij nog geen plan gereed hebben? Bent u 
bereid om gemeenten aan te spreken om in lijn met uw programma ‘Onbeperkt 
meedoen!’ zo snel mogelijk werk te maken van een lokale vertaling van dit 
programma? 
 
Antwoord 3 
Voor het stimuleren en faciliteren van de lokale inclusie-aanpak in het programma 
Onbeperkt Meedoen! werk ik samen met de Vereniging voor Nederlandse 
Gemeenten (VNG). De VNG geeft de komende twee jaar een extra impuls aan 
initiatieven van gemeenten die zich richten op het onbeperkt meedoen van 
inwoners met een beperking. Dit onder meer door met 25 koplopergemeenten 
bestaande initiatieven groter en zichtbaarder te maken. Andere gemeenten 
kunnen hiervan leren en zich laten inspireren. Ook wil VNG de overige gemeenten 
ondersteunen bij hun stappen naar een inclusievere samenleving. 
 
Hoeveel gemeenten een plan voor lokale inclusie gereed hebben, is op dit moment 
niet exact bekend bij de VNG. Wel zijn er indicaties. Uit een meting van de VNG en 
Movisie uit 2017 bleek dat op basis van 94 respondenten rond de 43% van de 
gemeenten haar lokale opgave heeft vastgesteld, een plan in ontwikkeling heeft, 
een plan besproken heeft in de gemeenteraad en/of een plan reeds in uitvoering 
heeft. Ongeveer 50% van de gemeenten zit in de verkennende fase zitten wat 
betreft het opstellen van een plan voor de implementatie van het VN-Verdrag 
Handicap. Uit dat onderzoek blijkt ook dat het feit dat gemeenten nog geen 
vastgesteld plan hebben, niet wil zeggen dat er niet wordt gewerkt aan inclusie in 
3
de gemeente. In december 2018 is deze meting onder de gemeenten herhaald. 
De resultaten hiervan worden begin 2019 door de VNG bekend gemaakt.  
 
De VNG wijst gemeenten actief op de verplichting (vanuit het sociaal domein) om 
4
een plan voor lokale inclusie te maken. Zo werkt de VNG samen met 
ervaringsdeskundigen en beleidsmedewerkers van gemeenten aan het opstellen 
voor een handreiking Lokale Inclusie Agenda voor alle gemeenten. Deze 
handreiking verschijnt begin 2019. 
 
  
                                                
3
 Zie daarvoor ook https://vng.nl/onderwerpenindex/bestuur/nieuws/resultaten-
nulmeting-vn-verdrag-handicap-onder-gemeenten. 
Pagina 3 van 7 
4
 Zie daarvoor onder andere de webpagina www.vng.nl/iedereen-doet-mee. 
 

 
 
gebeurt bij bewinden vanwege problematische schulden, met een toename van 
het aantal opheffingsverzoeken als gevolg. De Minister voor Rechtsbescherming 
heeft uw Kamer bericht dat hij naar aanleiding van de evaluatie een 
stakeholderbijeenkomst zal organiseren om inzicht te krijgen in welke uitkomsten 
van de evaluatie aanleiding zouden kunnen geven tot veranderingen in de praktijk 
6
of aanpassing van regelgeving. Hierbij zal ook het College voor de Rechten van 
de Mens worden betrokken. De bijeenkomst zal in de loop van 2019 plaatsvinden. 
Daarna zal de minister uw Kamer nader informeren. 
 
Specifiek ten aanzien van de ondersteuning van mensen met problematische 
schulden kan ik u melden dat de Minister voor Rechtsbescherming en de 
Staatssecretaris van Sociale Zaken en Werkgelegenheid het conceptwetsvoorstel 
adviesrecht gemeenten bij schuldenbewind in voorbereiding hebben. Dit voorstel 
biedt de rechter de mogelijkheid om alternatieve vormen van ondersteuning door 
de gemeente af te wegen als hij een verzoek krijgt om een schuldenbewind in te 
stellen. Het voorstel draagt eraan bij dat mensen met problematische schulden op 
de meest passende en minst ingrijpende manier worden ondersteund. 
 
6.  
Kunt u aangeven welke acties inmiddels zijn ondernomen om het onderwijs (met 
name het regulier onderwijs) meer inclusief te maken? 
 
Antwoord 6 
Met de invoering van de Variawet passend onderwijs per 1 augustus 2018 hebben 
reguliere scholen in het primair en voortgezet onderwijs, in navolging van speciale 
scholen, meer mogelijkheden gekregen om maatwerk te bieden aan leerlingen die 
vanwege medische of psychische problematiek tijdelijk of gedeeltelijk geen 
onderwijs kunnen volgen. Verder is in het programma “Onbeperkt meedoen!” 
aangekondigd dat de minister voor Basis en Voortgezet Onderwijs en Media met 
het onderwijsveld in gesprek zal gaan over het verder verbeteren van de toegang 
tot het onderwijs voor leerlingen met een handicap. Mijn collega start deze 
dialoogronde op 16 januari 2019. De Kamer wordt in de volgende 
voortgangsrapportage over het VN-verdrag geïnformeerd over de opbrengsten en 
de vervolgstappen. 
 
7. 
Wat is de stand van zaken met betrekking tot de toegankelijkheid van 
zorgwebsites en -apps voor mensen met een beperking? Welke maatregelen zijn 
er genomen om de toegankelijkheid te verbeteren? 
 
Antwoord 7 
In het programmaplan Onbeperkt Meedoen! is expliciet aandacht besteed aan het 
belang van het wegnemen van de digitale drempels die mensen met een 
beperking in het dagelijkse leven kunnen tegenkomen, juist omdat het waardevol 
is dat mensen met een beperking zelf (en zonder hulp) online afspraken kunnen 
maken of online aankopen kunnen doen. Op 1 juli 2018 is het Besluit digitale 
toegankelijkheid in werking getreden. Daarmee zijn (semi)overheidspartijen ook 
verplicht om stapsgewijs aan toegankelijkheidseisen te voldoen. 
                                                
Pagina 5 van 7 
6
 Kamerstukken II 2017/18, 33054, 23. 
 

 
 
Vrijwillige bestuurders zijn namelijk niet altijd in staat om iemand met een rolstoel 
op een veilige manier mee te nemen en de betrokken vervoerders geven aan dat 
dit niet te verzekeren is. Deze mensen zijn hierdoor volledig afhankelijk van 
doelgroepenvervoer, terwijl zij voorheen de keuze hadden om ook van 
toegankelijk openbaar vervoer gebruik te maken. 
 
De verantwoordelijkheid hiervoor ligt bij provincies en gemeenten. Een eenduidige 
oplossing hiervoor is momenteel niet voorhanden. De staatssecretaris van 
Infrastructuur en Waterstaat constateert dat hiermee in verschillende delen van 
het land verschillend wordt omgegaan. In sommige regio’s (bijvoorbeeld 
Groningen-Drenthe, Midden-Brabant, Zeeland) kijkt men of het mogelijk is om 
aanvullend openbaar vervoer en doelgroepenvervoer slim te combineren.  
 
In het kader van het in ontwikkeling zijnde actieprogramma Iedereen onderweg, 
dat uw Kamer begin 2019 wordt aangeboden, worden momenteel samen met 
vervoerders en medeoverheden oplossingsmogelijkheden verkend en uitgewerkt.  
 
10. 
Kunt u concreet aangeven hoe de regering in alle programma’s voor 
ontwikkelingssamenwerking rekening houdt met de rechten van mensen met een 
beperking? 
 
Antwoord 10 
De zeventien duurzame ontwikkelingsdoelen voor 2030 (Sustainable Development 
Goals – SDGs) zijn leidraad voor het Buitenlandse Handel en 
Ontwikkelingssamenwerking beleid zoals vastgelegd in de Nota “Investeren in 
perspectief”. De ambitie is om verbeteringen te realiseren voor mensen die het 
meest achtergesteld zijn (‘leaving no one behind’). Een groot aantal programma’s 
op het gebied van ontwikkelingssamenwerking zet expliciet in op het beter 
bereiken en betrekken van mensen die achtergesteld zijn, waaronder mensen met 
een beperking. Ook versterkt Nederland de capaciteit van maatschappelijke 
organisaties en vertegenwoordigers van de meest achtergestelde groepen in lage 
en laag/midden inkomenslanden om hun participatie in de samenleving te 
vergroten en discriminatie en ongelijkheid tegen te gaan. Hiermee draagt 
Nederland bij aan de kansen voor mensen met een beperking om in hun eigen 
land voor hun rechten op te komen. 
 
11.  
Wanneer stuurt u de Kamer de eerste voortgangsrapportage van uw programma 
‘Onbeperkt meedoen!’? 
 
Antwoord 11 
Zoals ik in de brief aan uw Kamer bij de aanbieding van het programma 
Onbeperkt Meedoen! heb toegezegd, rapporteer ik jaarlijks aan uw Kamer over de 
voortgang van het programma. Dat zal ieder jaar vóór de zomer gebeuren, zo ook 
voor de zomer van 2019. 
 
Pagina 7 van 7 
 

