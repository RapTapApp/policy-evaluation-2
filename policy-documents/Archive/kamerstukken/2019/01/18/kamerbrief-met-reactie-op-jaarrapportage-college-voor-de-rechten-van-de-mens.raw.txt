 
 
 
 
www.rijksoverheid.nl 
Aan de Voorzitter van de Tweede Kamer der Staten-
www.facebook.com/minbzk 
Generaal 
www.twitter.com/minbzk 
 
Postbus 20018 
Kenmerk 
2500 EA  DEN HAAG 
2019-0000030456 
 
Uw kenmerk 
 
 
  
Datum 18 januari 2019 
Betreft Kabinetsreactie op jaarrapportage College voor de Rechten van 
de Mens 
  
 
 
 
 
 
Op 14 juni 2018 heeft het College voor de Rechten van de Mens (hierna ook wel: 
College) zijn jaarrapportage Mensenrechten in Nederland 2017 uitgebracht. Dit is 
de zesde jaarrapportage die het College sinds zijn oprichting in oktober 2012 
heeft gepubliceerd. Het vijfjarig bestaan van het College in 2017 was voor het 
College aanleiding om deze keer breed te rapporteren over mensenrechten in 
Nederland. Het doet daarbij 26 aanbevelingen aan het kabinet. Hierbij stuur ik u 
een reactie op het jaarrapport, mede namens de minister van Justitie en 
Veiligheid, de minister voor Rechtsbescherming, de minister en staatssecretaris 
van Sociale Zaken en Werkgelegenheid, de minister van Onderwijs, Cultuur en 
Wetenschap, de minister voor Basis en Voortgezet Onderwijs en Media en de 
minister en staatssecretaris van Volksgezondheid, Welzijn en Sport.  
 
Deze reactie is gericht op de kernboodschap die het College centraal heeft gesteld 
in zijn jaarrapportage, namelijk: neem de mensenrechten als uitgangspunt in 
wetgeving, beleid en praktijk, omdat mensenrechten voor iedereen van nut en 
waarde zijn. Dat betekent dat de afzonderlijke aanbevelingen, anders dan de 
voorgaande jaren, zo veel mogelijk zijn geïntegreerd in deze reactie. Voor zover 
zij daarin niet of niet volledig aan de orde komen, zijn (ook) zij onderwerp van de 
waardevolle dialoog die het College aanhoudend voert met de ministeries op de 
desbetreffende beleidsterreinen. Met deze invalshoek beoogt het kabinet bij te 
dragen aan de toegankelijkheid van de jaarrapportage en de reactie daarop en 
aldus bij te dragen aan de mogelijkheid van een inhoudelijke dialoog over de 
1
jaarrapportage tussen College, parlement en kabinet.  
 
Het College en zijn jaarrapportage  
 
Voorop zij gesteld dat het College veel tot stand heeft gebracht de afgelopen zes 
jaren. Vanwege het vijfjarig bestaan van het College op 1 oktober 2017 heeft een 
extern onderzoeksbureau vorig jaar in opdracht van de toenmalige minister van 
                                                
1
 Zie reactie op evaluatie van de Wet College voor de rechten van de mens Kamerstukken II 
2017/18, 34 338, nr. 3, p. 9-10. 
 
Pagina 1 van 9 
 

 
Datum 
 
 
Kenmerk 
2019-0000030456 
Belang van mensenrechten 
 
In reactie op de inhoud van de rapportage wenst het kabinet allereerst te 
benadrukken dat mensenrechten er zijn voor iedereen. Mensenrechten zijn van 
wezenlijk belang als onderdeel van onze democratische rechtsstaat. De overheid 
heeft de plicht deze mensenrechten te respecteren, te beschermen en te 
bevorderen en doet dit op vele manieren en tal van (beleids)terreinen, waarop ik 
hieronder zal ingaan. Het respecteren, beschermen en bevorderen van de 
mensenrechten  dient behalve de belangen van het individu en diens vertrouwen 
in de overheid, ook die van de samenleving als geheel. Burgers en bedrijven 
dragen daarbij ook zelf verantwoordelijkheden, in het bijzonder voor wat betreft 
de naleving van mensenrechten tussen burgers en tussen burgers en bedrijven 
onderling. Dit doet zich bijvoorbeeld voor op het terrein van non-discriminatie, 
privacy en de invulling die kan worden gegeven aan sociaaleconomische 
mensenrechten. Dit is te meer het geval bij een terugtredende overheid, zoals in 
het sociaal domein en op het terrein van huisvesting. Door de overheveling van 
taken door het Rijk naar gemeenten zal ook voor de gemeenten het belang van 
de naleving en bevordering van mensenrechten in gewicht toenemen; dat sluit 
niet uit dat de Staat steeds (internationaalrechtelijk) aansprakelijk is en in 
zoverre eindverantwoordelijk blijft. Deze verantwoordelijkheid betreft uiteraard 
ook Caribisch Nederland. Het College toont zich bekend met de onderscheidende 
situatie van dit deel van Nederland ten opzichte van Europees Nederland en geeft 
terecht aan dat voor Caribisch Nederland maatwerk nodig is. Het kabinet werkt 
daar aan, bijvoorbeeld door middel van een verkenning naar de benodigdheden 
om de gelijke behandelingswetgeving en hoofdstuk 2 van de Wet College rechten 
4
van de Mens van toepassing te verklaren voor Caribisch Nederland.
  
 
Uiteindelijk dient de naleving en bevordering van mensenrechten en het toezicht 
daarop ook de legitimiteit en daarmee de effectiviteit van het overheidsoptreden, 
in het bijzonder voor wat betreft de langere termijn. Dit is tevens een voorwaarde 
voor het functioneren van de Europese Unie als rechtsgemeenschap en voor de 
samenwerking op diverse terreinen, zoals de vrije interne markt en de 
strafrechtelijke samenwerking. Tot slot is daarmee ook de geloofwaardigheid van 
het externe mensenrechtenbeleid van Nederland gediend. Kortom, velen zijn 
gebaat bij een effectieve bescherming en handhaving van mensenrechten in eigen 
5
land. 
 
Het kabinet herkent de positieve ontwikkelingen waarnaar het College verwijst, 
zoals de ratificatie van het VN-Verdrag inzake de rechten van personen met een 
handicap en het Verdrag van Istanbul over geweld tegen vrouwen en huiselijk 
geweld, waaruit tal van concrete verplichtingen volgen. Ook wijst het College 
terecht op de grootschalige onderzoeken naar zaken als geweld in 
afhankelijkheidsrelaties, waardoor inzicht kwam in deze problematiek, en de 
toegenomen ruimte voor maatwerk bij zorg en ondersteuning door het verleggen 
van taken van het Rijk naar gemeenten.  
 
                                                
4
 Vgl. Kamerstukken II 2017/18, 34 338, nr. 3, p. 12 en aanbeveling 26. Voor deze 
thematiek wordt ook aandacht gevraagd in het advies van de Adviesraad Internationale 
Vraagstukken, ‘Fundamentele rechten in het Koninkrijk: eenheid in bescherming’ 2018. Een 
reactie van het kabinet op dit AIV-advies is in voorbereiding. Zie voor wat betreft het 
economisch perspectief: regeerakkoord 2017-2021, p. 8. 
5
 Vgl. Bijlage bij Kamerstukken II 20013/14, 33 826, nr. 1 (Nationaal actieplan 
mensenrechten 2013), p. 6-7. 
Pagina 3 van 9 
 

 
Datum 
 
 
Kenmerk 
2019-0000030456 
10
naar algoritmes en grondrechten, andere onderzoeken op het vlak van 
technologisering, en de monitoring van het kwaliteitskader ‘Thuis in het 
Verpleeghuis’; monitoring waarin de mens centraal staat, zoals het College 
11
aanbeveelt. Ook op het terrein van bijvoorbeeld wonen wordt bij het formuleren 
12
van beleid, de monitoring en evaluatie rekening gehouden met mensenrechten; 
de Nederlandse overheid staat voor een vrij toegankelijke, vraaggerichte 
woningmarkt met steun voor degenen die dat nodig hebben.  
 
Verder zijn er vele actieprogramma’s ontwikkeld die tot doel hebben concrete 
maatschappelijk problemen aan te pakken en waarmee op tal van terreinen meer 
of minder expliciet wordt bijgedragen aan de realisering van grondrechten.  
Op de door de aanbevelingen bestreken beleidsterreinen kunnen onder andere 
13
worden genoemd: het Nationaal Actieprogramma tegen Discriminatie (2016-), 
14
Actieplan Zwangerschapsdiscriminatie, Actieplan Arbeidsmarktdiscriminatie 
15 16
(2018-2021), Programma Verdere Integratie op de Arbeidsmarkt, Nationaal 
Actieplan Mensenrechten (2013-2017), Meerjarenagenda beschermd wonen en 
17
maatschappelijke opvang (2018), Emancipatienota 2018-2021 (2018), Actieplan 
Zorg voor de Jeugd, Actieplan Brede Schuldenaanpak, Actieplan Perspectief voor 
18
vijftigplussers, Actieprogramma Geweld tegen vrouwen (2018), actieprogramma 
‘Geweld hoort nergens thuis’, ondersteuning van de Alliantie Act4respect van 
19
Rutgers en Atria (2018-2023) en campagne White Ribbon, Programma 
20
onbeperkt meedoen, Programma ‘Volwaardig leven’, en vele andere. Daarnaast 
zijn ook op beleidsterreinen die niet of minder door de aanbevelingen van het 
College worden bestreken, verschillende actieprogramma’s of agenda’s relevant. 
Zo is de relevantie en betekenis van mensenrechten in het kader van digitale 
ontwikkelingen expliciet betrokken bij de brede Agenda Digitale Overheid «NL 
21
DIGIbeter», waarmee het kabinet beoogt de verdere digitalisering van het 
openbaar bestuur op verschillende niveaus tot stand te brengen. 
 
Deze actieplannen zijn of worden opgesteld in overleg met het veld waarop zij 
betrekking hebben en veelal voorzien van voortgangsrapportages. De lopende 
herziening van het curriculum voor het primair en voortgezet onderwijs vindt 
bijvoorbeeld plaats onder regie van de vertegenwoordigende partijen binnen het 
onderwijs. Hierbij ontwikkelen teams van leraren en schoolleiders bouwstenen 
voor een vernieuwd curriculum, waarbij ook aandacht bestaat voor thema’s als 
                                                
10
 Vgl. Onderzoeksrapport Algoritmes en grondrechten van de Universiteit Utrecht, bijlage 
bij Kamerstukken II 2017/18, 26 642, nr. 553. 
11
 Vgl. aanbeveling 7. 
12
 Vgl. aanbeveling 1. 
13
 Vgl. aanbevelingen 9, 10, 19. 
14
 Vgl. aanbeveling 9. 
15
 Vgl. aanbevelingen 9, 10. 
16
 Vgl. aanbeveling 20; Kamerstukken II 2018/19, 29544 nr. 848. 
17
 Vgl. aanbevelingen 2, 3. 
18
 Vgl. aanbeveling 9. 
19
 Vgl. aanbevelingen 11, 12, 13. 
20
 Vgl. aanbeveling 24. 
21
 Kamerstukken II 2017/18, 26 643, nr. 549. 
Pagina 5 van 9 
 

 
Datum 
 
 
Kenmerk 
2019-0000030456 
regelmatig een dialoog plaats tussen enerzijds het College en andere instituties of 
(maatschappelijke) organisaties en anderzijds beleidsambtenaren om het 
mensenrechtenperspectief te bespreken. Wat betreft het demonstratierecht, waar 
het College specifiek op wijst, blijkt uit de hiervoor genoemde evaluatie van de 
Wom dat de wet in de praktijk in beginsel nog steeds adequaat functioneert, maar 
dat er in de uitvoering aandacht nodig blijft voor een adequate toepassing ervan. 
Daarom vind ik het belangrijk dat er nu een Handreiking is voor gemeenten, 
30
gepresenteerd op 4 oktober jl.  
 
Voor zover er toch sprake is van misstanden of tekortkomingen in wetgeving, 
beleid of uitvoering, kan daarvoor aandacht worden gevraagd via (democratische, 
rechterlijke en semi-rechterlijke) verantwoordingsmechanismen en kan hiertegen 
worden opgekomen bij de rechter of middels klachtvoorzieningen, waaronder het 
31
College voor wat betreft discriminatie. Zoals het College benadrukt, is hiervoor 
ook een goed functionerend rechtssysteem nodig, zodat mensen kunnen opkomen 
voor hun rechten. Hierbij spelen het recht op een eerlijk proces, toegang tot de 
32
rechter en het recht op rechtsbijstand een belangrijke rol. Het College besteedt 
aandacht aan de bezuinigingen in het stelsel van rechtsbijstand waarop bij 
voorgaande kabinetten de focus lag en beveelt aan om bij herziening van het 
stelsel van rechtsbijstand niet het bezuinigingsdoel, maar het recht op een eerlijk 
proces en toegang tot de rechter als uitgangspunt te nemen. In lijn met deze 
aanbeveling is voor de opdracht uit het regeerakkoord om het stelsel van 
gesubsidieerde rechtsbijstand te herzien geen bezuinigingsdoel gesteld, maar zijn 
de bestaande budgettaire kaders het uitgangspunt voor het vormgeven van het 
recht op een eerlijk proces en toegang tot de rechter, ook voor mensen die dat 
33
zelf niet kunnen betalen. Uit een recente studie van de Raad van Europa blijkt 
dat Nederland met een jaarlijkse uitgave aan rechtsbijstand van €27,42 per hoofd 
34
van de bevolking in de top van de 41 onderzochte landen staat. Bij brief aan de 
Tweede Kamer van 11 juli 2018 hebben de minister van Justitie en Veiligheid en 
de minister voor Rechtsbescherming aangekondigd dat in het najaar van 2018 
wordt gestart met het bieden van een ‘standaard consult’ voorafgaand aan het 
eerste politieverhoor voor iedere aangehouden verdachte van wie de zaak via de 
ZSM-werkwijze wordt afgehandeld. Dit om er zeker van te zijn dat iedere 
verdachte voldoende is geïnformeerd over zijn rechten. In aansluiting daarop is 
Uw Kamer bij brief van 1 november jl. geïnformeerd dat de ervaringen met 
betrekking tot de introductie van de raadsman bij het politieverhoor aanleiding 
vormen om verder te werken aan verbeteringen in de organisatie van de 
35
rechtsbijstand in de eerste fase van het opsporingsonderzoek. Voorbeelden 
hiervan zijn de toepassing van videoconferencing en het stationeren van 
advocaten op verhoorlocaties, waarvan de mogelijkheden de komende periode op 
regionaal niveau verder zullen worden uitgewerkt in het kader van de ZSM-
werkwijze. Het recht op toegang tot een raadsman in strafprocedures wordt 
36
binnen dit stelsel gewaarborgd.  
 
                                                
30
 Vgl. aanbeveling 14. Handboek ‘Demonstreren “Bijkans heilig” van de Gemeente 
Amsterdam, samengesteld in samenwerking met Nationale Politie en Openbaar Ministerie. 
31
 Vgl. aanbeveling 19. 
32
 Vgl. aanbevelingen 21, 22, 23. 
33
 Zie brief minister voor Rechtsbescherming ‘Contouren herziening stelsel gesubsidieerde 
rechtsbijstand’, 9 november 2018. 
34
 Zie Cepej Studies No. 26 van de Raad van Europa ‘European judicial systems’, oktober 
2018. 
35
 Kamerstukken II, 2018/19, 31753, nr. 154. 
36
 Vgl. aanbevelingen 21, 22, 23. 
Pagina 7 van 9 
 

 
Datum 
 
 
Kenmerk 
2019-0000030456 
Nationaal Actieprogramma Mensenrechten, mede tot doel om de bewustwording 
over mensenrechten in het openbaar bestuur te vergroten.  
 
Het nieuwe Nationaal Actieplan Mensenrechten zal zichtbaar maken wat er 
gebeurt ter realisering van mensenrechten in Nederland en een gerichte impuls 
geven aan de verdere verwezenlijking daarvan. Want er valt altijd nog iets te 
verbeteren en er zijn steeds nieuwe maatschappelijke ontwikkelingen die 
aandacht behoeven. Het actieplan wordt gerealiseerd samen met diverse 
vertegenwoordigers van het maatschappelijk middenveld en in samenspraak met 
gemeenten die een belangrijke rol spelen in de naleving van mensenrechten op 
lokaal niveau. Het actieplan mensenrechten zal worden uitgebracht op 10 
december 2019. 
 
Tot slot 
 
Het kabinet waardeert de wijze waarop het College ieder jaar een overzicht biedt 
van de vele mensenrechtelijke vraagstukken die in Nederland leven. Tegelijkertijd 
is er het besef dat het onmogelijk is om alle ontwikkelingen in het brede 
mensenrechtendomein in één rapportage of brief te behandelen. Het kabinet blijft 
daarom ook aandacht houden voor die mensenrechtelijke onderwerpen die niet in 
deze kabinetsreactie genoemd zijn. Alleen op die manier kan het hoge 
beschermingsniveau van mensenrechten in Nederland behouden en – waar 
mogelijk of noodzakelijk – verbeterd worden. 
 
  
 
 
De minister van Binnenlandse Zaken en Koninkrijksrelaties, 
 
 
 
 
 
drs. K.H. Ollongren 
Pagina 9 van 9 
 

