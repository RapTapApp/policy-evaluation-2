 
 
 
 
 
Ministerie van Defensie 
 
Plein 4 
MPC 58 B 
Postbus 20701 
2500 ES Den Haag 
www.defensie.nl 
 
 
 
 
 
> Retouradres Postbus 20701 2500 ES Den Haag 
 
 
de Voorzitter van de Tweede Kamer 
Onze referentie 
der Staten-Generaal 
BS2018030917 
Plein 2 
Afschrift aan 
2511 CR Den Haag 
de Voorzitter van de Eerste  
Kamer der Staten-Generaal 
Binnenhof 22 
2513 AA Den Haag 
 
 
Bij beantwoording datum, 
onze referentie en betreft 
vermelden. 
Datum 22-01-2019 
Reactie op initiatiefnota van het lid Van den Bosch ‘Een ambitieus 
Betreft 
reservistenbeleid’ 
 
 
In uw brief van 9 november jl. (kenmerk 35059/2018D53581) heeft u mij 
verzocht te reageren op de initiatiefnota ‘Een ambitieus reservistenbeleid’ 
(Kamerstuk 35 059, nr. 2) van het lid Van den Bosch (VVD). Hierbij doe ik u, 
mede namens de minister, onze reactie toekomen.  
 
Zoals benoemd in de Defensienota 2018 moet Defensie snel kunnen inspelen op 
de steeds veranderende veiligheidssituatie. Het is daarom belangrijk dat we 
wendbaar zijn. Dat worden we onder andere door intensiever samen te werken, 
met het bedrijfsleven, maatschappelijke organisaties en andere 
overheidsorganisaties. Een ambitieus reservistenbeleid past bij die doelstellingen. 
Door de beschikking te hebben over flexibele arbeidscapaciteit kunnen we 
opschalen als dat nodig is en zo inspelen op verschillende vormen van dreiging. 
Daarnaast binden we specifieke kennis en kunde die we niet altijd nodig hebben 
aan de krijgsmacht en verbinden we ons, door de reservist, met het bedrijfsleven 
en de maatschappij. Ik stel de initiatiefnota erg op prijs en beschouw deze als 
steun in de rug.  
 
Op 13 januari 2017 (Kamerstuk 34 550 X, nr. 73) heeft uw Kamer het plan van 
aanpak ontvangen voor de uitvoering van het total force concept (de adaptieve 
krijgsmacht). Onderdeel hiervan is het beleid dat we uitvoeren op het gebied van 
reservisten. De belangrijkste acties en maatregelen die op dat gebied lopen, 
worden genoemd in deze brief. Uw Kamer is twee keer via de rapportage 
adaptieve krijgsmacht geïnformeerd over de voortgang. In de initiatiefnota 
 Pagina 1 van 11  
 
 

 
 
verkennen hoe een meer structurele samenwerking vorm kan krijgen en hoe het 
 
combineren van het reservist-zijn met studeren makkelijker kan worden 
 
gemaakt. Daarbij zullen ook de door de initiatiefnemer genoemde voorbeelden, 
 
zoals het als reservist kunnen krijgen van extra studiepunten en certificaten en 
 
het kunnen onderbreken van een studie, uit Canada en Australië worden 
betrokken. 
 
 
2. Maak studenten in het middelbaar beroepsonderwijs bekender met 
reservistentrajecten 
 
Defensie is het eens met de initiatiefnemer dat studenten in het Middelbaar 
Beroeps Onderwijs (MBO) beter bekend zouden moeten worden gemaakt met 
reservistentrajecten. 
 
Het ministerie van Defensie en het ministerie van OC&W hebben in mei 2018 een 
convenant ondertekend waarin een aantal gezamenlijk na te streven doelen is 
geïdentificeerd. Deze doelstellingen zijn gedefinieerd om de samenwerking van 
Defensie met de Regionale Opleidingscentra (ROCa) kracht bij te zetten. Onder 
dit convenant zou het initiatief om te streven naar meer bekendheid onder de 
leerlingen in het MBO met het reservistentraject een prima aanvulling kunnen 
zijn, juist ook bij de niet VeVa-opleidingen. Defensie zal het initiatief nemen om 
hierover in overleg te treden met OC&W. Daarbij moet wel worden opgemerkt dat 
een groot deel van de MBO-leerlingen te jong is om als militair, en dus als 
reservist te kunnen worden aangesteld. Zij kunnen echter al wel kennis maken 
met de organisatie en vanaf de leeftijd van 17 jaar worden aangesteld als 
aspirant-militair. 
 
Voor de instroom van militairen werkt Defensie nauw samen met ROCa door 
VeVa- (Veiligheid en Vakmanschap) opleidingen (MBO) te verzorgen waar de 
Beroepspraktijk Vorming (BPV) onderdeel van uitmaakt. Jongeren die de VeVa- 
opleidingen volgen maken tijdens de BPV al kennis met Defensie en het beroep 
van militair. Defensie zal jongeren die na afronding van de VeVa-opleiding niet bij 
Defensie in vaste dienst willen treden, actief benaderen en informeren over de 
mogelijkheid om als reservist verbonden te blijven aan Defensie.  
 
3. Overweeg een reservistenambassadeur aan te stellen 
15. Maak de reservist zichtbaar 
 
Defensie heeft verschillende ambassadeurs die zorgen voor meer bekendheid met 
(het werken bij) de krijgsmacht, het versterken van de verbinding tussen 
Defensie en de maatschappij en het verbeteren van de samenwerking met civiele 
werkgevers en opleidingsinstituten. Denk daarbij bijvoorbeeld aan de 
Commandant der Strijdkrachten (CDS), de Inspecteur Generaal der Krijgsmacht 
(IGK) (in zijn rol als Inspecteur der Reservisten), het hoofd Bureau Reservisten 
en Samenleving (BRes). Maar ook aan externen zoals de leden van het Platform 
Defensie Bedrijfsleven NL Next Level. Daarnaast is en blijft iedere individuele 
militair of reservist de beste ambassadeur voor Defensie. Uiteraard hebben de 
Defensieonderdelen de vrijheid om op hun niveau een of meerdere interne of 
externe ‘ambassadeurs’ aan te wijzen als dat hen kan helpen bij het aantrekken 
en zichtbaar maken van beroepsmilitairen of reservisten en het versterken van de 
verbinding met de maatschappij. Op die manier kunnen deze ambassadeurs 
gerichter worden ingezet dan wanneer op centraal niveau iemand wordt 
aangewezen.  
 Pagina 3 van 11  
 
 

 
 
werkzaam is. Ook gaat Defensie sollicitaties van reservisten naar een civiele baan 
 
actiever ondersteunen door op verzoek van de reservist een referentie van 
 
Defensie mee te geven in de vorm van een ‘reservistenverklaring’. Momenteel 
 
wordt gewerkt aan de opstelling van een dergelijke verklaring. 
 
 
Uit de initiatiefnota kan het beeld ontstaan dat reservisten niet oefenen in het 
 
buitenland en vooral voor ondersteunend werk worden ingezet. Dat beeld is niet 
correct. Reservisten gaan steeds vaker mee op oefeningen, trainingen en 
uitzendingen in het buitenland. Zo worden reservisten ingezet in vrijwel alle 
missiegebieden, oefenen ze mee in staven, worden ze geplaatst in het Caraïbisch 
gebied, varen ze mee op schepen en gaan ze bij het Korps Mariniers al jaar en 
dag mee bij de berg- en wintertrainingen en trainingen in de jungle. Die 
internationale invulling en frequentie is uiteraard wel afhankelijk van de reservist 
en de eenheid waar hij of zij werkzaam is. Sommige eenheden hebben een 
nationale taak; die oefenen dus vooral in Nederland. Toch gaan ook deze 
reservisten meer en meer mee om te worden ingezet bij oefeningen en trainingen 
in het buitenland en worden sommigen zelfs tijdelijk geplaatst in het buitenland. 
Om een voorbeeld te noemen: in januari 2019 gaan 30 militairen van het Korps 
Nationale Reserve (Natres) op vrijwillige basis op uitzending naar Jordanië om 
daar hun kerntaak (bewaken en beveiligen) uit te voeren. 
 
5. Stimuleer reservisten om als fulltime-kracht of als beroepsmilitair door 
te stromen naar Defensie 
 
In de initiatiefnota wordt gesteld dat er veel regels zijn die de overgang van 
reservist naar beroepsmilitair bemoeilijken. Op dit moment kunnen reservisten 
formeel niet intern solliciteren op burgerfuncties of functies als beroepsmilitair. 
Als een functie extern wordt uitgezet, kan dit uiteraard wel als iemand aan de 
gestelde eisen voldoet. Voor deze groep geldt in sommige gevallen een 
vereenvoudigd keuringsproces (zie onder punt 7). Defensie zal bekijken wat er 
voor nodig is om het voor reservisten mogelijk te maken om intern te kunnen 
solliciteren op functies als beroepsmilitair. Als de uitkomsten van deze analyse 
positief zijn, zal hierover met de centrales van overheidspersoneel worden 
gesproken. Er wordt ook voorgesteld om militairen, reservisten en 
beroepsmilitairen voorrang te geven bij sollicitaties naar burgerfuncties bij 
Defensie. Ik wil de beste kandidaat voor een functie hebben, of dit nu een 
burgermedewerker, beroepsmilitair, reservist of iemand van buiten Defensie is. 
Uiteraard kan het de reservist of beroepsmilitair bij een sollicitatie wel helpen dat 
hij of zij de organisatie al kent. Ik ben echter geen voorstander van een 
voorkeursbeleid. 
 
De Koninklijke Marine (CZSK) kent de programma’s ‘Rejoin the Marines’ en 
‘Rejoin the Navy’. Via deze programma’s krijgt een herintredende oud-militair 
eerst een aanstelling als reservist. Kandidaten die weinig of geen achterstand in 
opleiding en training hebben en fysiek fit zijn, stromen via deze programma’s 
weer in als beroepsmilitair. Als er wel sprake is van enige achterstand, dan krijgt 
een herintredende oud-militair eerst een aanstelling als reservist om vanuit die 
positie de achterstand weg te werken. Op deze manier wordt de beperkte 
opleidingscapaciteit niet belast. De Koninklijke Marine biedt deze reservisten 
werkzekerheid voor een bepaalde tijd. Tegelijkertijd worden afspraken gemaakt 
over het te volgen pad om binnen een termijn van maximaal drie jaar weer een 
vaste aanstelling te krijgen en in te kunnen stromen in de bestaande 
loopbaanpaden voor beroepsmilitairen. Deze programma’s blijken succesvol. Er 
 Pagina 5 van 11  
 
 

 
 
Om diverse onderdelen van de instroomketen kritisch tegen het licht te houden 
 
en te verbeteren, organiseert Defensie diverse werksessies waarbij betrokkenen 
 
uit de hele wervingsketen bij elkaar worden gebracht. Tijdens deze werksessies, 
 
ook wel Rehearsal of Concept drills (ROC-drills) genoemd, worden knelpunten in 
 
het instroomproces geïnventariseerd en worden oplossingen bedacht. Het streven 
is het proces vanaf de sollicitatie tot het besluit dat iemand aangesteld kan  
worden in een periode van acht weken af te ronden. Dit zal helaas niet altijd voor 
elke kandidaat haalbaar zijn. Het kan voorkomen dat iemand bijvoorbeeld een 
aanvullend medisch onderzoek bij een specialist nodig heeft. Dit levert vertraging 
op.  
 
Het medisch keuringsprotocol is per 1 januari 2018 aangepast aan de Wet 
Medische Keuringen. De keuring bestaat uit functionele testen, waardoor de 
gestelde eisen beter aansluiten op de Militaire Basiseisen waarvoor de kandidaat 
wordt gekeurd. Met deze nieuwe keuringsmethode worden meer kandidaten 
geschikt bevonden voor de functie waarop zij solliciteren. 
 
Regelmatig gebeurt het dat oud-militairen of ex-reservisten weer terug willen 
naar Defensie. In het verleden moesten deze herintreders het volledige wervings- 
en selectie proces volgen. Met ingang van 1 augustus 2018 is een 
vereenvoudigde procedure voor herintreders van kracht.  
 
Defensie heeft een grote behoefte aan cyberreservisten. Tot 2020 loopt een pilot 
waarbij de kandidaat cyberreservist, die wel inzetbaar maar niet uitzendbaar is, 
op alternatieve wijze wordt aangesteld. De medische keuring en psychologische 
selectie komen bij deze groep te vervallen. De kandidaat wordt onderworpen aan 
een vastgesteld vereenvoudigd selectieproces en bij gebleken geschiktheid 
aangesteld. In het voorjaar van 2019 starten Defensie en het bedrijfsleven een 
gezamenlijke campagne om cyberreservisten te werven.  
 
8. Ga samenwerkingen met het bedrijfsleven aan teneinde het 
combineren van een civiele baan met een reservistenfunctie te 
vergemakkelijken en te stimuleren 
9. Ga samenwerkingen met het bedrijfsleven aan om uitwisseling van 
arbeidskrachten te stimuleren 
10. Wissel werknemers met een voor de nationale veiligheid speciale 
deskundigheid uit met civiele werkgevers en zet hen vaker in 
 
Om de krijgsmacht adaptiever te maken, gaan we nauwer samenwerken met het 
bedrijfsleven en het combineren van een civiele baan met een reservistenfunctie 
vergemakkelijken en stimuleren. Ik heb u over de lopende initiatieven, zoals de 
uitwisseling van personeel met het bedrijfsleven, geïnformeerd in de rapportage 
adaptieve krijgsmacht van 8 november jl. (Kamerstuk 33 763, nr. 146). 
 
Uitwisseling van personeel 
In 2018 is onderzoek gedaan naar de mogelijkheden en levensvatbaarheid van 
een systeem bestaande uit verschillende organisaties waarbinnen personeel kan 
rouleren, zich kan ontwikkelen en ervaring op kan doen bij Defensie maar ook bij 
een andere werkgever. Hierbij is ook gekeken naar gedeelde capaciteit en 
tijdelijke inzet vanuit externe organisaties en vice versa. Vanuit dit onderzoek is 
er een netwerk ontstaan van belangstellende organisaties. Er vinden proeven en 
pilots plaats om samenwerkingsverbanden en afspraken te testen. In 2019 wordt 
vervolg gegeven aan deze samenwerkingsvormen.  
 Pagina 7 van 11  
 
 

 
 
samenwerkingsinitiatieven. De vragen worden vervolgens doorgeleid naar het 
 
Bureau Reservisten en Samenleving. Ook reservisten kunnen gebruik maken van 
 
dit loket. Zij kunnen vragen ook stellen aan hun directe commandant. 
 
 
 
Communicatie met werkgevers  
Daarnaast is communicatie per sector van belang. Defensie heeft in 
 
samenwerking met verschillende overheden (zoals het Rijk, de Waterschappen, 
de Provincies, het UWV en de gemeenten) handreikingen opgesteld met daarin 
informatie over wat het voor een werkgever betekent om een reservist in dienst 
te hebben. We zullen dergelijke handreikingen in 2019 en daarna ook met andere 
partijen ontwikkelen.  
 
Het komt inderdaad voor dat oefeningen op het laatste moment worden afgezegd 
en reservisten reeds verlof hebben opgenomen. Op dat moment wordt in overleg 
met de reservist gekeken hoe dit het beste opgelost kan worden. Dit betreft in 
bijna alle gevallen maatwerk. Mocht de reservist in de afgesproken periode niet 
(meer) bij zijn civiele werkgever aan de slag kunnen dan wordt hij alsnog 
opgeroepen in werkelijke dienst. Hij of zij wordt dan op een andere manier 
ingezet en krijgt salaris van Defensie. 
 
Tegemoetkoming werkgever 
Sinds 2009 bestaat er een regeling voor werkgevers van reservisten. Dat is de 
werkgeverstegemoetkoming. Deze tegemoetkoming van 55 euro per dag biedt 
geen volledige compensatie, maar is bedoeld om de civiele werkgever tegemoet 
te komen in doorlopende kosten die hij maakt in de periode dat de reservist 
wordt ingezet. Een werkgever kan hier aanspraak op maken indien de reservist 
langer dan drie maanden wordt opgeroepen in werkelijke dienst. De regeling is 
echter niet bedoeld om een civiele werkgever zodanig te compenseren dat een 
vervanger kan worden ingehuurd. Ook Zelfstandigen Zonder Personeel (ZZP’ers) 
kunnen in aanmerking komen voor deze werkgeverstegemoetkoming.  
 
13. Overweeg de (soms onnodige) verkokering van reservisten op te 
heffen 
14. Schep duidelijkheid over, en verbeter, waar nodig, de rechts- en 
inkomenspositie van de reservist 
 
Personeelsbeheer 
Reservisten hebben verschillende rollen en werken in verschillende soorten 
eenheden. Een (substantieel) deel kiest er voor om bij te dragen in een specifieke 
eenheid met een specifieke taak, anderen willen juist generiek inzetbaar zijn. Het 
personeelsbeheer van reservisten vindt op dit moment gecentraliseerd plaats, in 
tegenstelling tot het gedecentraliseerde beheer van beroepspersoneel. Defensie 
onderkent dat het van belang is om het totale personeelsbeheer te integreren. 
Defensie werkt aan het invoeren van nieuwe contractvarianten en 
aanstellingsvormen. Een van de gevolgen daarvan zal zijn dat het onderscheid in 
personeelsbeheer komt te vervallen. Ik wil hierbij wel benadrukken dat dit niet op 
korte termijn gerealiseerd zal zijn. 
 
Matchingtool reservisten 
Om werkvraag en –aanbod voor reservisten beter met elkaar te ‘matchen’, te 
vereenvoudigen en te versnellen, is er, na uitvoering van een succesvolle pilot, in 
december 2018 een zogenoemd defensiebreed ‘matchingportaal reservisten’ 
gelanceerd. Voortaan kunnen reservisten via internet snel reageren op uitvragen 
 Pagina 9 van 11  
 
 

 
 
Tot slot 
 
Defensie maakt in de gehele organisatie en op alle niveaus, zowel in de staven als 
 
bij de operationele commando’s, steeds meer gebruik van reservisten. 
 
Reservisten brengen kennis en kunde van buiten mee die we hard nodig hebben; 
 
zij zijn onmisbaar geworden in onze organisatie. Ook voor hun civiele werkgever 
zijn zij extra waardevol door de vaardigheden en kennis die zij bij Defensie 
 
opdoen. Samen met bedrijven, overheidsinstellingen, start-ups, NGO’s, het MKB 
en andere partners blijven wij ons daarom inzetten om de samenwerking te 
versterken en nieuwe vormen van samenwerking te zoeken. Zo kunnen we 
samen bouwen aan een adaptieve krijgsmacht met een daarbij behorend 
ambitieus reservistenbeleid. 
 
 
Mede namens de minister, 
 
 
DE STAATSSECRETARIS VAN DEFENSIE 
 
 
 
Drs. B. Visser 
 
 Pagina 11 van 11  
 
 

