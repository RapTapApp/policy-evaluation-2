 
 
 
>Retouradres Postbus 16375 2500 BJ Den Haag  
 
De voorzitter van de Tweede Kamer der Staten-Generaal 
Media en Creatieve Industrie 
 
 
Rijnstraat 50  
Postbus 20018 
 
 Den Haag 
2500 EA..DEN HAAG 
Postbus 16375 
2500 BJ Den Haag 
www.rijksoverheid.nl 
 
 
Onze referentie 
1470011 
 
Bijlagen 
1 
Datum 17 januari 2019 
Betreft Monitor Bibliotheekwet 2017 
 
 
 
 
 
Op 1 januari 2015 is de Wet stelsel openbare bibliotheekvoorzieningen (Wsob) in 
werking getreden. Bij de parlementaire behandeling van de Wsob is afgesproken 
dat de Tweede Kamer ieder jaar een Monitor Wsob ontvangt, binnen vijf jaar na 
inwerkingtreding van de wet een evaluatie en halverwege deze periode een 
midterm review. De midterm review heb ik op 22 december 2017 aan uw Kamer 
1
gezonden. Door middel van een schriftelijk overleg hebben we hierover van 
2
gedachten gewisseld. Bijgaand ontvangt u de Monitor Wsob over het jaar 2017. 
3
Deze Monitor is uitgevoerd door de Koninklijke Bibliotheek (KB) en het CBS en 
geeft een samenvattend kwantitatief beeld van de stand van zaken in het 
bibliotheekwerk in 2017 aan de hand van de belangrijkste indicatoren. De Monitor 
is de laatste voor het verschijnen van de evaluatie eind 2019. 
 
De Monitor 2017 maakt het mogelijk een beeld te geven over de eerste drie jaar 
van de Wsob: 2015, 2016 en 2017. Deze brief geeft de belangrijkste cijfers. 
Uitgebreide informatie en achtergronden zijn opgenomen in de bijlage 
4
Bibliotheekstatistiek 2017, opgesteld door de KB. Tevens gaat deze brief in op 
enkele onderwerpen die in 2018 specifieke aandacht hebben gekregen. 
 
Het algemene beeld over 2017 
Met in 2017 circa 60 miljoen bezoeken en circa 3,7 miljoen leden heeft de 
openbare bibliotheek nog steeds een groot bereik. Bibliotheken leenden in 2017 
aan hun leden een kleine 80 miljoen fysieke en digitale publicaties uit en zij 
organiseerden circa 145.000 maatschappelijke activiteiten. Dit bereik is mogelijk 
door een goede spreiding. Er waren in 2017 circa 1.300 locaties, van groot tot 
klein. De gemiddelde afstand tot een bibliotheekvestiging bedroeg 1,9 km. Zoals 
in de midterm review is geconstateerd, is in het bibliotheekwerk een proces van 
verandering en vernieuwing zichtbaar. Minder volwassenen zijn lid, terwijl het 
aandeel jeugd groeit. Er worden minder fysieke boeken uitgeleend, maar meer  
e-books. Ook worden steeds meer educatieve activiteiten aangeboden, afgestemd 
op de lokale maatschappelijke opgaven. De activiteiten betreffen vooral 
                                                
 
1
 Tweede Kamer, 2017-2018, 33846, nr. 52. 
2
 Tweede Kamer, 2017-2018, 33846, nr. 53. 
3
 CBS, Statline, Statistiek openbare bibliotheken 2017, 23 november 2018. 
4
 KB, Bibliotheekstatistiek 2017, 22 november 2018. Online via www.bibliotheekinzicht.nl  
 Pagina 1 van 7 
 

 
 
Onze referentie 
Uitvoering van de motie Asscher en de motie Aartsen/Asscher 
1470011 
9
Via een motie van het lid Asscher heeft uw Kamer een plan gevraagd voor het 
 
behoud van bibliotheken in kleine gemeenten. Voor de uitvoering van deze motie 
komt voor de periode 2019-2021 een jaarlijks bedrag van € 1 mln. beschikbaar. 
In overleg met gemeenten, provincies, de bibliotheekbranche en de KB 
inventariseer ik in welke regio’s of gemeenten ondersteuning van de 
bibliotheekfunctie het hardst nodig en ook kansrijk is. Daarbij zal, conform de 
motie Aartsen en Asscher, worden voortgebouwd op goede voorbeelden uit de 
10
regionale praktijk. In het bestuurlijk overleg openbare bibliotheken van 7 
november 2018 heb ik met partijen de volgende gezamenlijke lijn uitgezet: 
• Het gaat om bibliotheekvestigingen in niet-stedelijke gebieden, waar het 
netwerk te dun is geworden; 
• Tijdelijke ondersteuning op die plekken waar dit het hardst nodig is en waar 
het kansrijk is blijkens bestuurlijk commitment van de gemeente en/of 
provincie. VNG en IPO kunnen hiervoor suggesties doen; 
• Het budget is tijdelijk en komt per 2019 beschikbaar; 
• De tijdelijke stimulering levert ervaring en kennis op die na de periode van 
drie jaar elders gebruikt kan worden. 
  
Ontwikkelingen in gebruikers en gebruik 
Het totaal aantal leden is in 2017 met circa 3,7 miljoen nagenoeg gelijk gebleven 
aan het aantal van 2016. Daarbinnen is het aantal volwassen leden licht gedaald 
en het aantal jeugdleden licht gestegen. Deze ontwikkeling is al een aantal jaren 
zichtbaar. Traditioneel was het aantal volwassen leden groter dan het aantal 
jeugdleden, maar vanaf 2006-2007 zijn meer jongeren dan volwassenen lid van 
de openbare bibliotheek.  
 
Tabel 3 
Aantal leden 2005-2015 
 1999 2005 2010 2014 2015 2016 2017 
Volwassen  2.274 2.063 1.883 1.527 1.4781 1.410 1.370 
Jeugd 2.054  1.976 2.113 2.257 2.306 2.306 2.336 
11
Totaal 4.328 4.039 3.996 3.784 3.784 3.716 3.707 
 
De meerjarige groei van het aantal jeugdleden – van circa 2 miljoen in 2005 naar 
circa 2,3 miljoen vanaf 2015 – is een positieve ontwikkeling en kan in verband 
worden gebracht met programma’s op het gebied van leesbevordering en 
12
bestrijding van laaggeletterdheid. Zo doen vrijwel alle openbare bibliotheken 
mee aan BoekStart, onderdeel van het actieprogramma ‘Tel mee met taal’. 
BoekStart heeft een bereik van ongeveer een derde van alle baby’s en hun 
ouders. In veel gemeenten volgt aansluitend daarop voor schoolgaande kinderen 
de Bibliotheek op School. In 2017 waren er ruim 2.800 vestigingen van de 
Bibliotheek op School in het primair onderwijs. Ook zonder de formele 
samenwerking in het kader van de Bibliotheek op School werken veel openbare 
bibliotheken samen met scholen aan leesbevordering.  
 
                                                
 
9
 Tweede Kamer 2017-2018, 34775 VIII, nr. 27. 
10
 Tweede Kamer, 2018-2019, 35000 VIII, nr. 95. 
11
 Aantal leden x 1.000. 
12
 Actieplannen Laaggeletterdheid en Kunst van Lezen (2012-2015) en Tel mee met Taal 
(vanaf 2015). 
 
 Pagina 3 van 7 
 

 
 
Onze referentie 
oploopt naar € 3 mln. in 2021, waarvan  € 2 mln. afkomstig uit het extra 
1470011 
14
cultuurbudget.  
 
 
Verkenning van een collectief landelijk bibliotheeksysteem 
Lokale bibliotheken hebben een IT-systeem waarmee zij de gegevens van de 
collectie, van de gebruikers en het gebruik beheren. De Nederlandse bibliotheken 
zijn hiermee in een netwerk verbonden. Er is een beperkt aantal leveranciers voor 
deze systemen. Onder de circa 150 bibliotheekorganisaties zijn niettemin 45 
verschillende toepassingen te vinden. Daardoor is onderlinge communicatie in het 
bibliotheeknetwerk moeilijk. Naast en in combinatie met de lokale 
bibliotheeksystemen is er een landelijke digitale infrastructuur die beheerd en 
ontwikkeld wordt door de KB. Daarmee worden digitale diensten aangeboden aan 
de openbare bibliotheken en hun gebruikers, zoals het uitlenen van e-books. Er is 
een continu proces van updates en maatwerk nodig om de lokale systemen en het 
landelijke systeem met elkaar te kunnen laten communiceren. De KB heeft de 
mogelijkheden voor een collectief landelijk bibliotheeksysteem onderzocht ter 
vervanging van de 45 individuele systemen. Dit tegen de achtergrond van 
veranderingen in de taken en activiteiten van de openbare bibliotheek: 
• Bibliotheken beschikken op dit moment over een bibliotheeksysteem dat 
voornamelijk gericht is op het uitlenen van boeken aan leden. Meestal wordt 
het systeem in een regionaal samenwerkingsverband beheerd en 
geëxploiteerd; 
• De functie van de openbare bibliotheken verandert. Steeds meer voeren 
bibliotheken educatieve activiteiten uit op het gebied van taal, lezen, digitale 
vaardigheden. Dat vraagt een andere klantregistratie. Gebruikers van de 
nieuwe diensten hoeven geen lid van de bibliotheek te zijn; 
• Een collectief landelijk bibliotheeksysteem kan lokale bibliotheken ontzorgen. 
Nu moet elke bibliotheekorganisatie periodiek besluiten over de lokale of 
provinciale IT. Bibliotheken besteden hun aandacht liever aan de inhoudelijke 
opgaven dan aan ondersteunende processen. 
 
In het bestuurlijk overleg openbare bibliotheken van 7 november 2018 is 
afgesproken de mogelijkheden, randvoorwaarden en risico’s voor een collectief 
landelijk bibliotheeksysteem gezamenlijk verder te verkennen.  
 
Motie Diertens 
De Tweede Kamer heeft via de motie Diertens de regering verzocht bij het verder 
vormgeven van het leven lang leren beleid in Caribisch Nederland te bezien op 
15
welke wijze bibliotheken hierbij een prominente rol kunnen vervullen. Als 
publieke voorziening voor het algemene publiek kan de openbare bibliotheek een 
belangrijke rol spelen bij non-formele educatie. De openbare bibliotheken in 
Caribisch Nederland onderschrijven deze doelen, maar condities daarvoor zijn op 
dit moment nog niet in voldoende mate vervuld. Als eerste stap heeft de KB in 
2018 de toegang tot de digitale bibliotheek voor de inwoners van Caribisch 
Nederland geregeld. Verdere stappen zijn nodig. Verbetering van het 
bibliotheekwerk is onderwerp van gesprek met de bestuurscolleges van Caribisch 
Nederland.  De verantwoordelijkheid daarvoor ligt in de eerste plaats bij de 
eilandbesturen. Ik zal u bij volgende rapportages, zoals de evaluatie van de 
Wsob, informeren over de voortgang.  
                                                
 
14
 Staatscourant 2018, nr. 59302 van 24 oktober 2018. 
15
 Tweede Kamer, 2017-2018, 30012, nr. 83 
 
 Pagina 5 van 7 
 

 
 
Onze referentie 
Samenvattend overzicht openbare bibliotheken 2014-2017  
1470011 
Onderwerpen  2014 2015 2016 2017 
 
Spreiding en bereikbaarheid     
Aantal bibliotheekorganisaties 157 156 154 149 
Totaal aantal bibliotheekvestigingen 1.317 1.266 1.286 1.383 
16
• Vestigingen en hoofdvestigingen 802 770 767 776 
• Servicepunten 209 232 194 175 
• Mini-servicepunten 59 56 56 54 
• Afhaalpunten 31 56 63 114 
• Onbemande zelfbedieningslocaties 4 11 19 61 
• Bibliobushaltes 212 141 187 203 
Aantal vestigingen bibliotheek op school PO   2.398 2.813 
Gemiddelde afstand tot een vestiging 1,8 km 1,9 km 1,9 km 1,9 km 
Gebruikers     
Aantal leden 3,8 mln. 3,8 mln. 3,7 mln. 3,7 mln. 
• waarvan volwassenen 1,5 mln. 1,5 mln. 1,4 mln.  1,4 mln. 
• waarvan jeugd 2,3 mln. 2,3 mln. 2,3 mln. 2,3 mln. 
Collectie en uitleningen     
Totale omvang fysieke collectie in items 27 mln. 25 mln. 25 mln. 25 mln. 
Totale omvang fysieke collectie boeken 24 mln. 23 mln. 22 mln. 23 mln. 
• Waarvan boeken volwassenen 13 mln. 12 mln. 11 mln. 11 mln. 
• Waarvan boeken jeugd 11 mln. 11 mln. 11 mln. 12 mln. 
Totaal aantal fysieke uitleningen  80 mln. 78 mln. 73 mln. 71 mln. 
Totaal aantal fysieke uitleningen boeken 73 mln. 73 mln. 68 mln. 67 mln. 
Aantal fysieke uitleningen boeken volwassen 38 mln. 36 mln. 33 mln. 31 mln. 
Aantal fysieke uitleningen boeken jeugd 36 mln. 37 mln. 36 mln. 36 mln. 
17
Activiteiten naar Wsob-functies     
Kennis en informatie    7.100 10.400 
Ontwikkeling en educatie   32.100 55.500 
Lezen en literatuur   45.300 57.700 
Kunst en cultuur   8.200 14.500 
Ontmoeting en debat   4.800 6.900 
Totaal 72.000 82.000 97.400 145.000 
Digitale bibliotheek     
Omvang digitale collectie in aantal titels  11.700 14.200 19.500 
Totaal uitleningen digitale bibliotheek  4,0 mln. 5,1 mln. 6,4 mln. 
• waarvan uitleningen e-books  1,6 mln. 2,8 mln. 3,2 mln. 
• waarvan e-books Vakantiebieb  2,3 mln. 1,9 mln. 2,2 mln. 
• waarvan luisterboeken   171.000 338.000 890.000 
• waarvan digitale cursussen   12.000 43.000 
Aantal digitale gebruikers 160.000 234.000 347.000 441.000 
• waarvan volwassen  198.000 280.000 350.000 
• waarvan jeugd  36.000 66.000 91.000 
Overig     
Aantal personeelsleden 6.841 6.813 6.639 6.682 
Uitgaven van lokale bibliotheken 511 mln. 514 mln. 516 mln. 509 mln. 
Inkomsten van lokale bibliotheken 524 mln. 519 mln. 520 mln. 508 mln. 
Inkomsten uit gemeentelijke subsidies 421 mln. 415 mln. 412 mln. 410 mln. 
 
                                                
 
16
 Een (hoofd)vestiging is minimaal 15 uur per week geopend, een servicepunt is minimaal 4 
uur en maximaal 15 uur per week geopend.  
17
 Over 2014 en 2015 is geen uitsplitsing van de activiteiten naar bibliotheekfuncties 
beschikbaar. 
 
 Pagina 7 van 7 
 

