 
 
 
 
 
> Retouradres Postbus 20401 2500 EK Den Haag 
Chief Economist 
 
 
Bezoekadres 
De Voorzitter van de Tweede Kamer  
Bezuidenhoutseweg 73 
der Staten-Generaal 
2594 AC Den Haag 
Binnenhof 4 
Postadres 
2513 AA  DEN HAAG 
Postbus 20401 
 
2500 EK Den Haag 
 
Overheidsidentificatienr 
00000001003214369000 
T 070 379 8911 (algemeen) 
F 070 378 6011 (algemeen) 
www.rijksoverheid.nl/ezk 
 
 
Ons kenmerk  
CE / 19146391 
Datum 2 juli 2019 
Uw kenmerk 
Betreft Reactie op brief met betrekking tot de postvoorziening in Caribisch 
2019Z07430/2019D17244 
Nederland 
 
 
Geachte Voorzitter,  
 
Op 25 april heeft u mij een schrijven doorgestuurd van de heer Sneek (oud-lid 
eilandsraad Sint Eustatius) aan uw Kamer over de postvoorziening in Caribisch 
Nederland (CN). U heeft mij om een reactie op deze brief verzocht. Vanwege 
noodzakelijke afstemming met diverse externe partijen heb ik eerder te kennen 
gegeven dat de beantwoording niet binnen de gebruikelijke termijn kon 
plaatsvinden. De beantwoording treft u hierbij alsnog aan. 
 
De heer Sneek stelt in zijn schrijven dat de overkomstduur van briefpost vanuit 
Nederland onaanvaardbaar lang is en dat ook de kwaliteit van de postvoorziening 
tussen de eilanden onderling en tussen de eilanden en de rest van de wereld te 
wensen overlaat. 
 
Er zijn geen recente gegevens beschikbaar over het percentage brieven dat een 
langere overkomstduur heeft dan normaal en of dit binnen de gebruikelijke 
afwijkingsmarges valt. De Autoriteit Consument en Markt is voornemens in de 
loop van 2019 nieuwe metingen te verrichten. Ook zal het ministerie van 
Economische Zaken en Klimaat (EZK) in samenwerking met andere 
overheidsinstanties de komende tijd een aantal testzendingen sturen waarbij het 
logistieke proces wordt gevolgd. Dit levert mogelijk nauwkeuriger informatie op 
over waar de grootste knelpunten zitten. Omdat de klachten van de heer Sneek 
evenwel niet nieuw zijn, heeft EZK de gehele keten nogmaals in beeld gebracht. 
Daarbij is van belang erop te wijzen dat er een reeks partijen betrokken is die 
primair beleidsmatig of commercieel verantwoordelijk zijn voor verschillende 
onderdelen van deze keten.  
 
Factoren bij mogelijke vertraging 
Uit de analyse van het ministerie van EZK van de logistieke keten van de 
postvoorziening tussen de eilanden en de rest van de wereld (waaronder 
Nederland) en het intereilandelijke postverkeer komt naar voren dat de 
vertragingen zich voordoen in het traject ná aflevering door KLM van 
postzendingen aan de grondafhandelaar op Bonaire. Een belangrijke constatering 
daarbij is dat momenteel alle post voor de drie eilanden gebundeld naar Bonaire 
wordt vervoerd. Daar wordt het overgedragen aan de postvervoerder in CN 
 Pagina 1 van 4 
 
 

 
 
 
 Chief Economist 
 
 
 
 
Ons kenmerk 
 
 
CE / 19146391 
1
Waterstaat (I&W) aan de Tweede Kamer van 5 maart 2019. Ten aanzien van het 
intereilandelijke vervoer hebben eerdere inspanningen van EZK ertoe geleid dat 
FXDC (de postvervoerder in Caribisch Nederland) de post mee kon geven met de 
CN Express (een tijdelijk door RCN gecharterd vliegtuig). Dit had een positief 
effect op de overkomstduur, maar de CN Express was een gesubsidieerde 
vliegverbinding van tijdelijke aard. FXDC is daarom nu bezig met het contracteren 
van een andere luchtvaartmaatschappij die op een vergelijkbare manier post van 
en naar de bovenwinden brengt. FXDC heeft thans een contract met Winair voor 
het vervoeren van post. Deze vluchten zijn echter in beginsel primair voor 
passagiersvervoer en derhalve is er slechts beperkte capaciteit beschikbaar. De 
minister van I&W heeft in de brief van 5 maart 2019 toegezegd om dit jaar in 
samenspraak met Sint Maarten, Saba en Sint Eustatius opties te zullen verkennen 
om de mate van connectiviteit tussen Sint Maarten met Saba en Sint Eustatius 
alsmede tussen Bonaire en Curaçao te verbeteren. Indien deze verbetering tot 
stand zou komen biedt dat ook aan FXDC meer ruimte om de kwaliteit van de 
postvoorziening naar deze eilanden te verhogen.  
 
Een tweede mogelijke oplossing die momenteel wordt verkend in afstemming met 
PostNL, FXDC, PostSintMaarten en Winair is de optie om postzendingen voor de 
drie afzonderlijke eilanden reeds in Amsterdam te splitsen. Dat zou betekenen dat 
post voor Saba en Sint Eustatius vanuit Nederland direct naar Sint Maarten wordt 
verstuurd en van daaruit naar de eilanden (in plaats van eerst via Bonaire naar 
Sint Maarten). Vragen daarbij zijn onder meer hoeveel tijdwinst dat oplevert, wat 
de logistieke vereisten zijn en of de kosten daarvan opwegen tegen de baten 
gezien het zeer geringe volume post die het hier betreft. Het overleg hierover is 
nog gaande en moet na de zomer meer duidelijkheid bieden.  
 
Digitale alternatieven 
Naast blijvende aandacht voor mogelijke verbetering van de reguliere 
postbezorging zou ik ook aandacht willen vragen voor reeds beschikbare 
alternatieve opties voor communicatie.  
• De Belastingdienst CN verstuurt aanslagen nu reeds voornamelijk digitaal 
aan bewoners van de eilanden. Verder heeft de Belastingdienst CN fysieke 
faciliteiten ingericht op de eilanden voor bewoners die niet over een 
Internetverbinding of een computer beschikken of die anderszins hulp 
nodig hebben voor het invullen van hun aanslag. De dienst zegt geen 
noemenswaardige problemen in dit kader te ervaren.  
• Verder zou ik er op willen wijzen dat de Nederlandse overheid sinds 
meerdere jaren het gebruik van de digitale postbus “mijnoverheid.nl” 
faciliteert. Dat stelt burgers in staat belangrijke post van aangesloten 
instanties digitaal te ontvangen. Een aantal voorbeelden die in de klachten 
worden genoemd betreft instanties die hierbij zijn aangesloten 
(bijvoorbeeld Belastingdienst, SVB, ABP, CJIB, gemeenten). Bewoners van 
Caribisch Nederland die post verwachten van deze instanties kunnen zich 
aanmelden bij de digitale loketten van deze instanties of op 
                                                
1
 Kamerstuk 31 936, nr. 581. “De connectiviteit van de bovenwindse verbindingen tussen Sint Maarten en 
respectievelijk Sint Eustatius en Saba blijft een punt van zorg qua gehanteerde tarieven en omdat het aantal 
frequenties in de onderzochte periode is afgenomen. Daarbij blijven passagiers sterk afhankelijk van het aanbod 
van één luchtvaartmaatschappij.” 
 
 Pagina 3 van 4 
 

