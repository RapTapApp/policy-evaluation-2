 
 
 
>Retouradres Postbus 16375 2500 BJ Den Haag  
 
 
De Voorzitter van de Tweede Kamer der Staten-Generaal 
 
 
Postbus 20018  
Internationaal Beleid 
 
2500 EA DEN HAAG 
Rijnstraat 50  
Den Haag 
Postbus 16375 
2500 BJ Den Haag 
www.rijksoverheid.nl 
Onze referentie 
 
8613513 
Datum 10 juli 2019 
Betreft Voortgang onderwijs Caribisch Nederland 
 
 
 
 
 
In deze brief informeren wij u over de voortgang van de kwaliteitsverbetering van 
het onderwijs in Caribisch Nederland. Bij de aanbieding van de Tweede 
Onderwijsagenda voor Caribisch Nederland “Samen werken aan de volgende stap” 
voor de periode 2017-2020 is toegezegd u jaarlijks te informeren over de 
1
voortgang. Met deze brief geven wij gevolg aan deze toezegging.  
 
De onderwijsinstellingen in Caribisch Nederland werken aan de verdere 
verbeteringen van de kwaliteit van het onderwijs en de onderwijsresultaten 
conform de afspraken die zijn gemaakt in de onderwijsagenda. In deze brief 
zullen wij eerst ingaan op de bevindingen van de Inspectie van het Onderwijs 
(inspectie). Daarna zullen wij u informeren over de uitvoering van een aantal 
specifieke onderwerpen uit de onderwijsagenda. Daarbij informeren wij u tevens 
over het op Curaçao gehouden Vierlandenoverleg Onderwijs en Cultuur waaraan 
de minister van OCW deelnam en het bezoek dat zij daaraan voorafgaande aan 
Curaçao, Sint Maarten en Aruba bracht.  
 
We kunnen concluderen dat de afgelopen jaren veel vooruitgang is geboekt. 
Tevens moeten we vaststellen dat de kwaliteit van het onderwijs op de eilanden 
kwetsbaar is. Het behouden en borgen van de kwaliteit zal de nodige inzet 
vergen. Daarnaast krijgen wij, van de onderwijsinstellingen, duidelijke signalen 
over de  armoede in Caribisch Nederland. Verschijnselen die hiermee gepaard 
gaan, zoals minder toezicht thuis, verslaving, en huiselijk geweld, zijn merkbaar 
op school. Verdere verbetering binnen het onderwijs is veelal afhankelijk van 
goede samenwerking met partijen in de omgeving van de onderwijsinstellingen en 
van een integrale interdepartementale aanpak die dat ondersteunt. Ook is 
samenwerking binnen het Koninkrijk essentieel. Wij zijn bereid om het onderwijs 
daarbij verder te blijven ondersteunen. 
 
  
                                                
1
 Kamerstukken II, 2016-2017, 34550-VIII, nr. 108. 
 Pagina 1 van 9 
 

 
 
Onze referentie 
De onderwijsagenda: Stand van zaken deelonderwerpen 
8613513 
 
Continuïteit en kwaliteit van schoolbesturen en expertisecentra onderwijszorg  
Afgelopen jaar hebben de besturen van onderwijsinstellingen de basiskwaliteit 
weten te behouden. Dit is een aanzienlijke prestatie, zeker gezien de druk die 
ontstaat als gevolg van de uitval van onderwijspersoneel (zoals leraren, 
schoolleiders en bestuurders) en de energie die het kost om geschikte vervanging 
te vinden. Deze personele verschuivingen zijn en blijven één van de grootste 
uitdagingen voor de komende periode. De stappen die daarbij worden gezet op 
het gebied van de ontwikkeling en implementatie van HRM-beleid, 
lerarenopleidingen, na- en bijscholing en de arbeidsvoorwaarden zijn essentieel 
om dit vraagstuk het hoofd te bieden. Het zijn ook stappen die niet direct, maar 
pas op termijn echt effect zullen hebben. Immers, leraren die nu opgeleid worden, 
zullen pas over minimaal vier jaar voor de klas kunnen staan.  
 
Om goed bestuur te blijven bevorderen worden de besturen bijgestaan door 
bestuurscoaches om zo hun taken en verantwoordelijkheden zo goed en volledig 
als mogelijk op te pakken. De grote uitdaging hierbij blijft om geschikte en 
bekwame bestuurders te vinden en hun de mogelijkheid te bieden zich verder te 
professionaliseren. Het verankeren van de kwaliteit en het bestuurlijk vermogen 
vergt nog de nodige inzet. Wij zijn bereid de besturen daarbij te ondersteunen. 
Wij zijn bezig met het verkennen van de inrichting van een toekomstige 
ondersteuningsstructuur.  
 
Ook de EOZ’s hebben de basiskwaliteit vastgehouden en deze op onderdelen 
verder uitgebouwd. Deze ontwikkeling is te danken aan stabiel management en 
toegewijde teams van de EOZ’s. Hierbij krijgt de samenwerking met de scholen 
en schoolbesturen steeds meer en beter vorm. Er wordt een evaluatie naar 
onderwijszorg gedaan om er voor te zorgen dat zoveel mogelijk leerlingen de zorg 
kunnen krijgen die zij nodig hebben om het onderwijs te kunnen volgen. Daarbij 
wordt specifieke aandacht besteed aan de knelpunten die de EOZ’s ervaren 
binnen het huidige stelsel van onderwijszorg.  
 
Professionaliseren en opleiden leraren Caribisch Nederland 
Er is vraag naar goed opgeleide leraren in Caribisch Nederland. De omvang van 
de bevolking van de eilanden is te klein en de vraag te breed en te divers om 
binnen Caribisch Nederland lerarenopleidingen te kunnen exploiteren. Daarom is 
samenwerking met de landen in het Koninkrijk van belang. Tijdens het 
Vierlandenoverleg Onderwijs en Cultuur hebben de ministers van Onderwijs van 
Curaçao, Aruba, Sint Maarten en Nederland het “Samenwerkingsprotocol om 
lerarenopleidingen in het Caribisch deel van het Koninkrijk der Nederlanden te 
stimuleren 2019-2025” ondertekend (bijlage bij deze brief). Hierin zijn de 
volgende afspraken opgenomen:  
 
1. Er wordt onderzocht of we een voorbereidingsjaar van een opleidingsschool 
op de benedenwindse eilanden kunnen starten per 1 september 2019. 
2. We proberen zo snel mogelijk met de Universiteit van Curaçao (UoC) tot 
afspraken te komen over een meer structurele financiering van de 
Lerarenopleiding Funderend Onderwijs (LOFO) op Bonaire. 
3. We bezien hoe een post-initieel nascholingsaanbod op specifieke terreinen 
(omgaan met verschillen, klassenmanagement) voor de bovenwindse eilanden 
tot stand kan komen. 
4. We bezien hoe aan de wens tot opscholing van klassenassistenten tot 
leerkracht primair onderwijs vorm gegeven kan worden. 
 
Onder regie van een ambtelijke stuurgroep vinden inmiddels, ter uitwerking van 
dit samenwerkingsprotocol, op de vier genoemde punten acties plaats. Een 
inhoudelijk expert is gevraagd een plan van aanpak te maken voor een 
 
 Pagina 3 van 9 
 

 
 
Onze referentie 
najaar van 2019 kan een eerste indicatie worden gegeven van de hoogte van de 
8613513 
bekostiging in 2020 en verder.  
  
Effectiever taalonderwijs 
De positieve ontwikkelingen op het gebied van het taalonderwijs in Caribisch 
Nederland zetten zich, zij het langzaam, voort. Het geven van effectief 
taalonderwijs is complex. Dit vergt voortdurende aansturing van de schoolleiders 
en zij kampen zoals hierboven vermeld met een stevige werkdruk. De 
samenwerking tussen de scholen komt niet altijd makkelijk van de grond, maar 
op het gebied van taalonderwijs is er, zij het langzaam, sprake van groei. Dat 
geeft vertrouwen. Gezien de kleine schaal van de drie eilanden is het daarnaast 
belangrijk ook de samenwerking tussen de onderwijsinstellingen in Caribisch 
Nederland met die in de Caribische landen van het Koninkrijk te blijven 
bevorderen.  
 
De Intentieverklaring Nederlands als Vreemde Taal over het bevorderen en 
faciliteren van de samenwerking van het Nederlands als Vreemde taal (NVT), die 
tijdens het Vierlandenoverleg door de Nederlandse Taalunie en de ministers van 
onderwijs is ondertekend (bijlage bij deze brief), is dan ook een belangrijke stap 
voorwaarts. Het doel is met de zes Caribische eilanden gezamenlijk een 
kwalitatief goed onderwijsaanbod van de Nederlandse taal te bieden en een 
optimale taalontwikkeling van leerlingen te borgen. De door de Taalunie 
opgestelde intentieverklaring is onder meer gericht op samenwerking inzake 
uitwisseling van materiaal en expertise en de professionalisering van 
leerkrachten. In de intentieverklaring is ook steun uitgesproken voor het tot stand 
brengen van een netwerk voor NVT voor de zes eilanden in het Caribische deel 
van het Koninkrijk.  
   
Op Bonaire geven de samenwerkende scholen uitvoering aan hun gezamenlijke 
plan van aanpak inzake een effectiever taalbeleid. Wij hebben hen ter 
ondersteuning tot en met kalenderjaar 2020 extra middelen toegekend. De 
scholen kiezen voor een tweesporenbeleid waarbij zowel wordt ingezet op het 
verbeteren van de praktijk als van de theorie van het taalonderwijs. Zowel voor 
het onderwijs van het Nederlands als het Papiaments wordt extra deskundigheid 
aangetrokken. Gedurende de implementatie van het plan van aanpak van de 
scholen zal duidelijk worden of zij ook extra ondersteuning van de Taalunie 
wensen.  
 
Met de invoering van het Engels als instructietaal, wijzen de signalen op Sint 
Eustatius op een beter begrip van de lesstof door de leerlingen. De beheersing 
van het Nederlands is, evenals op Saba, wel een aandachtspunt met het oog op 
de doorstroom naar onderwijs in Europees Nederland. Via de Taalunie zetten we 
daarom in op de ontwikkeling van les- en toetsmateriaal voor NVT, inclusief 
aanvullende modules Nederlands op verschillende niveaus voor leerlingen die hun 
opleiding in Europees Nederland willen vervolgen. Verder zijn in 2018 en 2019 
workshops NVT voor de docenten georganiseerd.  
 
Wij hebben ook voor de gezamenlijke scholen van Sint Eustatius en Saba tot en 
met kalenderjaar 2020 extra middelen beschikbaar gesteld. Dit om de scholen te 
ondersteunen bij het opstellen van eilandelijke taalbeleidsplannen, de verdere 
implementatie van NVT en het laten uitvoeren van een onderzoek naar 
verschillende toetsingsinstrumenten in de bredere regio. 
 
Invoering CXC op Saba en Sint Eustatius  
In de onderwijsagenda is afgesproken dat in 2020 op de Saba Comprehensive 
School en op de Gwendoline van Puttenschool de programma’s en de examens 
van de Caribbean Examinations Council (CXC) volledig ingevoerd zijn conform de 
door het ministerie van OCW aangegeven kaders en dat de uitvoering daarvan 
 
 Pagina 5 van 9 
 

 
 
Onze referentie 
input dienen voor toekomstig beleid en eventuele wetswijzigingen die daarvoor 
8613513 
nodig zijn.  
  
De onderwijsagenda: Stand van zaken randvoorwaarden 
 
Onderwijshuisvesting 
Sinds de staatkundige transitie in 2010 werken het ministerie van OCW en de 
openbare lichamen samen aan het verbeteren en vernieuwen van de 
onderwijshuisvesting op de drie eilanden. Inmiddels is er veel bereikt en is meer 
dan de helft van de projecten opgeleverd. Dit heeft, ook volgens de scholen zelf, 
geleid tot een merkbaar beter onderwijsklimaat. De resterende projecten worden 
in de komende jaren gerealiseerd. Het afgelopen jaar hebben wij de afspraken 
met de openbare lichamen, het Rijksvastgoedbedrijf en de scholen geëvalueerd. 
Dit heeft met het openbaar lichaam Saba geleid tot een nieuw convenant, 
getekend op 25 april jl., waarbij de uitvoering van de bouwprojecten en het 
projectmanagement een taak van het openbaar lichaam Saba is geworden. Met 
het openbaar lichaam Sint Eustatius zijn we voornemens om een zelfde 
constructie als voor Saba te hanteren. Met het openbaar lichaam Bonaire worden 
momenteel gesprekken gevoerd over de wijze van voortzetting van afspraken 
over de onderwijshuisvesting op Bonaire. Naar verwachting kunnen deze 
afspraken in het najaar worden ondertekend.  
 
Verbeteren collectieve arbeidsvoorwaardenvorming 
In de onderwijsagenda is een aantal verbeterpunten afgesproken over 
arbeidsvoorwaardenvorming. Voor medewerkers en schooldirecteuren is een 
handboek opgesteld waarin de rechtspositie die geldt in het onderwijs in Caribisch 
Nederland helder wordt uitgelegd. Daarnaast ondersteunt het ministerie van OCW 
de openbare lichamen bij het opstellen en vaststellen van 
arbeidsvoorwaardenregelingen. De onderwijswetten bepalen dat het openbaar 
lichaam de salarissen en toelagen vaststelt in een afzonderlijk besluit. De 
besluiten moeten per eiland worden opgesteld en getekend. Het ministerie van 
OCW heeft de eilanden ondersteund bij deze taak en heeft de eerste drie 
besluiten gemaakt en aan de eilandbesturen voorgelegd. Zowel het openbaar 
lichaam Sint Eustatius als het openbaar lichaam Saba hebben getekend. Op 
ondertekening van het openbaar lichaam Bonaire wordt nog gewacht. 
  
In oktober 2018 is een conferentie georganiseerd in Caribisch Nederland over de 
verbetering van het stelsel van arbeidsvoorwaardenvorming. In deze conferentie 
is aan een dwarsdoorsnede van het personeel, de medezeggenschap, vakbonden, 
vertegenwoordigers van het openbaar lichaam en de werkgevers gevraagd of zij 
meer invloed op de arbeidsvoorwaardenvorming willen. De uitkomst was dat men 
vooralsnog wil blijven vasthouden aan de arbeidsvoorwaardenovereenkomst voor 
de Rijksambtenaren Caribisch Nederland, maar dat men over sommige 
onderwerpen zelf wil onderhandelen. In het najaar van 2019 wordt op een aantal 
punten arbeidsvoorwaardenoverleg gevoerd voor het onderwijs. De uitkomst zal 
worden geëvalueerd en op basis van deze evaluatie zal het vervolg bepaald 
worden.  
 
BES(t) 4 kids 
Voor het optimaal volbrengen van de taken van het onderwijsveld in Caribisch 
Nederland is het van belang dat kinderen ook voordat zij naar school gaan al een 
zo optimaal mogelijke ontwikkeling doormaken. Om deze reden werken wij nauw 
samen met de openbare lichamen en met de ministeries van SZW, VWS en BZK 
aan het versterken van de kinderopvang en de buitenschoolse voorzieningen in 
Caribisch Nederland. Deze samenwerking krijgt vorm in het programma BES(t) 4 
6
kids waarover uw Kamer recent is geïnformeerd. Binnen dit programma 
                                                
6
 Kamerstukken II 2018-2019, 31322, nr. 397 
 
 Pagina 7 van 9 
 

 
 
Onze referentie 
Hiervoor werden reeds het Samenwerkingsprotocol en de Intentieverklaring 
8613513 
Nederlands als Vreemde Taal genoemd. Daarnaast werd de Intentieverklaring 
Immaterieel Cultureel Erfgoed ondertekend alsmede een meer algemeen  
Samenwerkingsprotocol op de beleidsterreinen onderwijs, cultuur en wetenschap 
dat moet dienen als leidraad tussen de vier landen en een document met daarin 
de slotconclusies van het ministerieel overleg. De genoemde documenten alsmede 
de op Sint Maarten getekende afspraak over monumentenzorg (zie hieronder) zijn 
als bijlagen bij deze brief gevoegd.  
 
Het voorzitterschap van het Vierlandenoverleg Onderwijs en Cultuur rouleert en 
Nederland is als volgende aan de beurt. Veel van de afspraken zijn 
procesafspraken of afspraken op hoofdlijnen die verder moeten worden 
uitgewerkt. Daartoe is inmiddels een achttal werkgroepen samengesteld waarin 
steeds alle vier de landen zijn vertegenwoordigd. Om het momentum goed te 
benutten is het onze inzet de volgende ministeriële vergadering nog voor het 
einde van dit kalenderjaar in Nederland te organiseren.  
 
Bezoeken aan Curaçao, Sint Maarten en Aruba (bijlage bij deze brief) 
Ter voorbereiding op het Vierlandenoverleg Onderwijs en Cultuur 
(Vierlandenoverleg) heeft de minister van OCW Curaçao, Sint Maarten en Aruba 
bezocht. In elk van de drie landen heeft zij zich een beeld gevormd van de 
situatie op de OCW-beleidsterreinen. Daarbij stonden twee aspecten centraal. De 
verbinding in het Koninkrijk op basis van het al dan niet gedeelde materiële en 
immateriële culturele erfgoed en de doorstroom van jongeren in het Koninkrijk 
tijdens hun onderwijsloopbaan.  
 
De onderwijsagenda: de evaluatie 
 
Wij zullen de voortgang van de Tweede Onderwijsagenda het komend schooljaar 
evalueren. De achtergrond hiervan is tweeledig. Enerzijds willen we eventuele 
knelpunten in kaart brengen, zodat daar (voor zover mogelijk) al lopende de 
huidige tot en met 2020 lopende onderwijsagenda interventies op kunnen worden 
gepleegd. Knelpunten zijn immers, ongeacht hun oorzaak, direct of indirect van 
invloed op de voortgang van het onderwijs. Anderzijds willen we van gedachten 
wisselen hoe de samenwerking er na 2020 uit moet zien, zowel op inhoud als 
proces. Wij vinden het belangrijk de onderwijsinstellingen en andere betrokken 
partijen in dit traject de gelegenheid te bieden te delen wat zij vinden en willen.  
 
Tot slot 
 
De besturen, directeuren en leraren van de onderwijsinstellingen hebben de 
afgelopen jaren hard gewerkt. We zijn trots dat we kunnen concluderen dat er de 
afgelopen jaren veel vooruitgang is geboekt. Tevens moeten we vaststellen dat de 
kwaliteit van het onderwijs op de eilanden kwetsbaar is. Het behouden en borgen 
van de kwaliteit zal nog de nodige inzet vergen. Daarnaast krijgen wij, van de 
onderwijsinstellingen, duidelijke signalen over de armoede in Caribisch Nederland. 
Verschijnselen die hiermee gepaard gaan, zoals minder toezicht thuis, verslaving, 
en huiselijk geweld, zijn merkbaar op school. Verdere verbetering binnen het 
onderwijs is veelal afhankelijk van goede samenwerking met partijen in de 
omgeving van de onderwijsinstellingen en van een integrale interdepartementale 
aanpak die dat ondersteunt. Ook is samenwerking binnen het Koninkrijk 
essentieel. Wij zijn bereid om het onderwijs daarbij verder te blijven 
ondersteunen. 
 
Een gelijkluidende brief hebben wij gezonden aan de Voorzitter van de Eerste 
Kamer der Staten-Generaal. 
 
 
 
 Pagina 9 van 9 
 

