 
 
 
 
> Retouradres Postbus 20401 2500 EK Den Haag 
Directoraat-generaal Natuur, 
Visserij en Landelijk gebied 
 
 
De Voorzitter van de Tweede Kamer 
Bezoekadres 
der Staten-Generaal 
Bezuidenhoutseweg 73 
Binnenhof 4 
2594 AC Den Haag 
2513 AA  DEN HAAG 
Postadres 
 
Postbus 20401 
2500 EK Den Haag 
 
Overheidsidentificatienr 
00000001858272854000 
T 070 379 8911 (algemeen) 
F 070 378 6100 (algemeen) 
www.rijksoverheid.nl/lnv 
 
 
Ons kenmerk  
Datum 12 juli 
DGNVLG / 19153184 
Betreft Zesde Nationale Rapportage Verdrag voor het behoud van de 
Bijlage(n) 
Biologische Diversiteit 
1 
 
Geachte Voorzitter, 
 
Bijgaand treft u de zesde nationale Rapportage van het Koninkrijk der 
Nederlanden voor wat betreft het verdrag voor het behoud van biologische 
biodiversiteit (hierna: het Biodiversiteitsverdrag). De verdragspartijen van het 
Biodiversiteitsverdrag hebben zich er toe verplicht om elke vier jaar een 
rapportage op te stellen over het doelbereik. Deze zesde rapportage is opgesteld 
conform de door de vergadering van verdragspartijen opgestelde richtlijnen, en 
wordt ingediend bij het verdragssecretariaat. 
  
De rapportage is opgesteld door Wageningen Universiteit en Research, onder 
begeleiding van het ministerie van LNV. Relevante overheden van de overzeese 
gebiedsdelen van het Koninkrijk zijn geïnformeerd over het proces en het 
eindresultaat. De zesde rapportage voor het Biodiversiteitsverdrag is vooral 
bedoeld om de eindbalans op te maken over het behalen van de twintig Aichi-
biodiversiteitsdoelen die onderdeel uit maken van het Strategisch Raamwerk van 
het verdrag 2011-2020. 
 
In Nederland is voortgang geboekt op alle 20 Aichi-biodiversiteitsdoelen. In de 
meeste gevallen worden de doelen echter nog niet gehaald. Voortgang kan in het 
verband van deze rapportage betekenen dat geconstateerd is dat we goed beleid 
voeren, gericht op de afgesproken doelen. Het betekent niet per definitie dat ook 
al geconstateerd is dat de biodiversiteit vooruit gaat. Vooruitgang van de 
biodiversiteit wordt in Nederland nog vaak gehinderd door slechte milieucondities. 
Een probleem bij het bereiken van de VN-biodiversiteitsdoelen vormt ook de grote 
ecologische voetafdruk van Nederland. Het verkleinen van die voetafdruk krijgt 
veel aandacht, maar verandering is complex en gaat met kleine stapjes.  
 
In Caribisch Nederland wordt op enkele Aichidoelen vooruitgang geboekt, 
bijvoorbeeld op het vlak van het bewustzijn van het belang van biodiversiteit en 
het ontwikkelen van samenhangend beleid. De status van de Caribische 
ecosystemen baart zorgen, zowel op land als in zee. De Caribische ecosystemen 
lijden erg onder vrij grazende geiten, ezels en varkens en klimaatverandering. 
Voor Aruba, Curaçao en St. Maarten geldt dat er, ondanks veel positieve 
maatregelen, op een aantal doelen toch achteruitgang wordt geconstateerd. Dit is 
 Pagina 1 van 2 
 
 

