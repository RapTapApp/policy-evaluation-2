Overzicht mutaties na Najaarsnota VWS begroting 2019 
 
Artikel 1 Volksgezondheid 
 
1. Gezondheidsbescherming 
Het verplichtingenbudget op het instrument bijdragen Agentschappen is met € 9,1 miljoen verhoogd. 
De mutatie betreft alleen verplichtingen en komt ten laste van het verplichtingenbudget 2020. De 
mutatie hangt samen met de opdrachtverlening aan de NVWA voor het jaar 2020 en betreft een 
technische administratieve begrotingswijziging op het verplichtingenniveau. Daarnaast is er een 
verhoging met € 4,7 miljoen ten aanzien van de verplichtingen doorgevoerd. Deze mutatie hangt 
samen met het vastleggen van de opdrachtverlening 2020 aan het RIVM. Tevens is het verplichtingen 
budget aangepast voor onder andere de vastlegging van toezeggingen voor de meerjarige 
programma's Zorgevaluatie en Gepast Gebruik (€ 47 miljoen), Leefstijlgeneeskunde (€ 4 miljoen), 
Weer thuis (€ 6 miljoen) en Initiatieven eenzaamheid (€ 2,5 miljoen). Naar ZonMw is € 2 miljoen 
overgeboekt in het kader van het programma Beschermd wonen. 
 
Tevens is een verplichtingenmutatie gemaakt van € 0,4 miljoen in verband met de opdrachtverlening 
op het terrein van productnotificatie Nationaal Vergiftigingen Informatie Centrum (NVIC) op het 
instrument opdrachtverlening gezondheidsbescherming algemeen. Dit betreft eveneens een 
technische administratieve begrotingswijziging.  
 
2. Ziektepreventie 
Op dit artikelonderdeel vinden twee correctieboekingen plaats van samen € 3,8 miljoen. De middelen 
voor PD-Alt zijn per abuis ten laste gebracht van het instrument subsidie preventieziekten in plaats 
van opdrachten preventieziekten. Ook is er een verhoging van het kasbudget en bijbehorende 
verplichtingen voor € 0,1 miljoen voor een opdracht aan het RIVM voor de realisatie van de nieuwe 
landelijke database Tapir. 
 
3. Gezondheidsbevordering 
Het verplichtingenbudget op dit artikelonderdeel is verhoogd ten laste van het verplichtingenbudget 
2020. Dit heeft plaatsgevonden op diverse instrumenten met een totaal van € 20,4 miljoen, zoals 
subsidies ADT € 7,2 miljoen, € 5,9 miljoen in het kader van preventie schadelijk middelen gebruik, 
subsidies voeding en gezond gewicht € 0,6 miljoen, opdrachtverlening ADT € 0,6 miljoen 
opdrachtverlening gezondheidsbescherming algemeen € 0,4 miljoen en subsidies letselpreventie € 0,4 
miljoen. In aanvulling op de boeking bij tweede suppletoire begroting zijn de voorgefinancierde 
investeringsbijdragen van VWS-opdrachtgevers aan het CIBG uit 2017 en eerdere jaren overgeheveld 
naar de betreffende opdrachtgevers. Voor artikel 1 gaat het om een bedrag van € 0,1 miljoen. 
 
Artikel 2 Curatieve zorg 
 
1. Kwaliteit en veiligheid 
Voor het aangaan van meerjarige subsidies in 2019 is er voor € 27,0 miljoen aan verplichtingenruimte 
naar voren gehaald. Daarnaast heeft er een overheveling van verplichtingenruimte van € 1,4 miljoen 
plaatsgevonden tussen twee artikelonderdelen binnen artikel 2 in verband met een aanpassing van de 
budgettaire tabel in de begroting 2020. Een bijdrage van € 0,5 miljoen wordt geboekt van bijdrage 
internationale organisaties naar opdrachten vanwege de in de begroting 2020 voorziene meerjarige 
bijdrage aan het Global Antibiotic Research en Development Partnership (GARD-P) programma in 
verband met oplossingen voor antibioticaresistentie. 
 
  
4 

Artikel 4 Zorgbreed beleid 
 
1. Positie cliënt  
Er is per saldo voor € 0,7 miljoen budget verschoven tussen de verschillende directies, zoals naar 
communicatie over mantelzorg en voor de actieagenda PGB voor dezelfde doelen. Voor € 9,3 miljoen 
wordt er aan verplichtingenruimte verschoven voor onder meer hartprefus. 
 
2. Opleidingen, beroepenstructuur en arbeidsmarkt 
In aanvulling op de boeking bij tweede suppletoire begroting zijn de voorgefinancierde 
investeringsbijdragen van VWS-opdrachtgevers aan het CIBG uit 2017 en eerdere jaren overgeheveld 
naar de betreffende opdrachtgevers. Voor artikel 4 gaat het om een bedrag van € 1,6 miljoen. De 
verplichtingenruimte wordt opgehoogd met € 133,6 miljoen voor opleidingen. Bij het stagefonds gaat 
om een verhoging van € 6 miljoen aan verplichtingenruimte. Voor de SOV-regeling gaat het om een 
verplichtingruimte van € 24,8 miljoen. Voor subsidies aan de stichting SBOH wordt de 
verplichtingruimte met € 25 miljoen verhoogd. Ten aanzien van regionaal arbeidsmarktbeleid gaat het 
om € 82,4 miljoen aan verplichtingenruimte. 
 
3. Kwaliteit, transparantie en kennisontwikkeling 
Er wordt een technische correctie doorgevoerd van € 0,1 miljoen. 
 
4. Inrichten uitvoeringsactiviteiten 
Er wordt voor € 4,8 miljoen aan verplichtingenruimte naar voren gehaald voor het Zorginstituut. 
Daarnaast wordt € 0,2 miljoen voor PGB en € 0,2 overgeboekt voor het stagefonds. 
Er vinden enkele kleinere technische correcties plaats voor gezamenlijk € 1,1 miljoen. Vanwege de 
hogere beheerskosten van het CAK wordt het budget verhoogd met € 0,3 miljoen. 
 
5. Zorg, Preventie, Sport, Welzijn en Jeugdzorg op Caribisch Nederland 
Er wordt € 73 miljoen aan verplichtingen naar voren gehaald voor het betalen van zorgcontracten op 
Caribisch Nederland. 
 
Artikel 5 Jeugd 
 
Vanuit de directie Jeugd is € 0,05 miljoen overgeboekt naar het ministerie van Justitie en Veiligheid 
ten behoeve van de financiering van het beleidsthema kinderen met gescheiden ouders. Daarnaast is 
er een mutatie van € 0,06 miljoen ten gunste van het programma maatschappelijke diensttijd 
geboekt. Vanuit het budget van opdrachten kindermishandeling is er verder nog € 0,8 miljoen 
overgeboekt naar het materieel budget ter financiering van een vaststellingsovereenkomst van een 
jeugdinstelling. Het verplichtingenbudget voor subsidies is met € 10 miljoen verhoogd. De mutatie 
betreft alleen verplichtingen en komt ten laste van het verplichtingenbudget 2020. De mutatie hangt 
samen met het vastleggen van subsidies voor 2020. 
 
Het verplichtingenbudget voor opdrachten is met € 0,5 miljoen verlaagd. De mutatie betreft alleen 
verplichtingen en komt ten gunste van het verplichtingenbudget inhuur externen 2019. De mutatie 
hangt samen met het vastleggen van overeenkomsten voor de inhuur van externen. 
 
Artikel 6 Sport en bewegen 
 
3. Borgen van innovatie, kennisontwikkeling en kennisdeling 
Er is een budget van € 8.000,- overgeheveld tussen twee verschillende financiële instrumenten binnen 
het artikelonderdeel Sport en bewegen in de buurt in verband met een intensivering op het 
subsidiedossier Sport en Integriteit aan NOC*NSF. 
4 

