35 300 VIII Vaststelling van de begrotingsstaten van het Ministerie van 
Onderwijs, Cultuur en Wetenschap (VIII) voor het jaar 2020 
 
Nr.    Verslag van een schriftelijk overleg 
 
Vastgesteld d.d. … 
 
Binnen de vaste commissie voor Onderwijs, Cultuur en Wetenschap 
hebben enkele fracties de behoefte om vragen en opmerkingen voor te 
leggen over drie brieven over de voortgang van het onderwijs in 
Caribisch Nederland van de minister van Onderwijs, Cultuur en 
Wetenschap van 22 augustus 2018, 15 november 2018 en 10 juli 2019 
(Kamerstuk 34 775 VIII, nr. 145 en 35 000 VIII, nrs. 90 en 212) 
Bij brief van ... heeft de minister deze beantwoord. Vragen en 
antwoorden zijn hierna afgedrukt.  
 
Voorzitter van de commissie 
Tellegen 
 
Adjunct-griffier van de commissie 
Arends 
 
   Inhoud 
 
I Vragen en opmerkingen uit de fracties  
 Inbreng van de leden van de VVD-fractie 
 Inbreng van de leden van de CDA-fractie 
 Inbreng van de leden van de D66-fractie 
 Inbreng van de leden van de GroenLinks-fractie 
 Inbreng van de leden van de PvdA-fractie 
II Reactie van de minister van Onderwijs, Cultuur en 
Wetenschap 
 
 
I  Vragen en opmerkingen uit de fracties 
 
Inbreng van de leden van de VVD-fractie 
 
De leden van de VVD-fractie hebben met interesse kennisgenomen van de voortgang van het 
onderwijs in Caribisch Nederland en zien daarin geen aanleiding voor het stellen van vragen. 
 
Inbreng van de leden van de CDA-fractie 
  
1 
 

eilanden om onder andere een dependance van de lerarenopleiding (vanuit Curaçao) op 
Bonaire te bewerkstelligen. Op welke termijn verwacht de minister dat deze afspraken 
resultaat geven? Wat is daarnaast het verwachte effect van de boven geschetste situatie, zo 
vragen de voornoemde leden 
 
Schoolbesturen  
De eerder genoemde leden maken uit de brief van de minister op dat de besturen van scholen 
de kwaliteit in de afgelopen jaren flink hebben verbeterd.  De leden hebben daarnaast 
vernomen dat de twee directeur-bestuurders niet getoetst worden op de competenties die de 
functie vereist. Hierdoor worden er essentiële zaken “gemist”. Aansturing van deze twee 
directeur-bestuurders is volgens de leden noodzakelijk. De bestuurders moeten dan een 
duidelijke opdracht meekrijgen, waarin een heldere resultaatverwachting met deadlines en 
verantwoording zijn opgenomen. Inmiddels is er een tweede groep directeuren opgeleid, 
waaronder enkele ‘talenten’. Deze moeten een kans krijgen in het management of als 
directeur. De leden vragen aan de minister wat zij doet om dit te bewerkstelligen. Daarnaast 
kijkt de inspectie te globaal naar het onderwijs op de basisscholen op de eilanden in 
verhouding tot de scholen in Nederland. Een gesprek met de directeur is blijkbaar voldoende. 
Daaruit constateren de leden dat een directeur met een goed verhaal dan niet gewezen wordt 
op de noodzakelijke verbeterpunten. Zij vragen of de minister het eens is dat een uitgebreider 
en diepgaander inspectieonderzoek meer oplevert. Zo kan er ook voldaan worden aan de 
ondersteuning die de minister noemt in de brief.  
 
Sociale problematiek  
De voornoemde leden maken uit de brief van de minister op dat er stappen worden genomen 
om jongeren een betere kans tot de arbeidsmarkt te geven. De Sociale Kanstrajecten Jongeren 
zijn hierbij succesvolle programma’s volgens de inspectie. Dit succes valt echter alleen te 
herleiden tot Bonaire. Dit programma is niet effectief op Saba en St. Eustatius. De minister 
geeft aan dat dit door de kleine bevolkingsaantallen komt. De leden willen weten van de 
minister of het alleen hierdoor komt of dat er andere oorzaken zijn voor de weinige 
aanmeldingen. Zij vragen of het daarnaast een probleem is dat er weinig jongeren zich 
hiervoor aanmelden op bovengenoemde eilanden.  
Als laatste willen de leden de minister meegeven dat het van belang is het onderwijsniveau de 
komende jaren op peil te houden. De basis van de oplossing voor de sociale problematiek op 
de eilanden ligt bij het onderwijs. Geef mensen een gelijke kans om zich te scholen om zo het 
sociaal economisch klimaat van onder af te verbeteren.  
 
Inbreng van de leden van de GroenLinks-fractie 
 
De leden van de GroenLinks-fractie hebben kennisgenomen van de voortgang in het 
onderwijs in Caribisch Nederland. Zij complimenteren iedereen die heeft bijgedragen aan de 
vooruitgang die is geboekt. Tegelijkertijd maken deze leden zich zorgen over de 
kwetsbaarheid van het onderwijs in Caribisch Nederland. Vandaar dat deze leden nog enkele 
vragen hebben. 
De leden constateren dat het personeelstekort op de eilanden en met name in het primair 
onderwijs nijpend is. Zij vragen of de minister nader kan ingaan op de achterliggende redenen 
hiervan. Zijn er parallellen met het lerarentekort in Europees Nederland en kan er van elkaar 
geleerd worden? Kan de minister ook al nader aangeven hoe zij besturen gaat ondersteunen en 
welke effecten dit heeft voor de korte en de langere termijn? Deze leden vragen tevens of de 
minister nader in kan gaan op de werkzaamheden van de bestuurscoaches. Kan zij hierbij in 
ieder geval ingaan in welke mate zij het bestuur coachen en wat hun rol precies is. Hebben 
3 
 

Inbreng van de leden van de CDA-fractie 
 
De leden van de CDA-fractie vragen wat de ondersteuning inhoudt om het onderwijs verder te 
blijven ondersteunen als het aankomt op het behouden en borgen van de kwaliteit, ook in 
relatie tot de duidelijke signalen over armoede in Caribisch Nederland. 
 
Om de kwaliteit van het onderwijs te behouden, te borgen en verder te verbeteren, 
ondersteunen wij onder meer de schoolbesturen door de inzet van bestuurscoaches, maken wij 
extra ondersteuning vanuit de Taalunie mogelijk, subsidiëren we de inzet van extra 
taalcoördinatoren en geven wij ondersteuning bij de implementatie van de examens van de 
Caribbean Examinations Council (CXC) op Sint Eustatius en Saba. Goed onderwijs is ook 
gebaat bij goede onderwijshuisvesting en wij blijven de openbare lichamen de komende jaren 
ondersteunen door het leveren van een aanzienlijke bijdrage in de kosten van de renovatie of 
nieuwbouw van onderwijshuisvesting, welke anders voor rekening van de openbare lichamen 
zou komen. 
 
De Inspectie van het Onderwijs heeft in haar rapport in 2017 aangegeven dat als armoede en 
jeugdproblematiek niet in samenhang worden aangepakt, het onderwijs niet stabiel zal 
worden. Het onderwijs zal zich dan onvoldoende op zijn kerntaken en doelen kunnen richten 
en niet succesvol zijn. Onderwijs dat (te) geïsoleerd van de andere maatschappelijke 
aandachtsgebieden zijn werk moet doen, is op den duur niet effectief. Daarom werken wij 
samen met andere ministeries aan een integrale interdepartementale aanpak die op de eilanden 
vorm moet krijgen. De versterking van de samenwerking van het onderwijs met de jeugdketen 
en de aansluiting op vervolgonderwijs en arbeidsmarkt zijn belangrijke elementen.  
 
Ook investeren wij samen met de openbare lichamen en met de ministeries van SZW, VWS 
en BZK in het versterken van de kwaliteit en (financiële) toegankelijkheid van de 
kinderopvang en de buitenschoolse voorzieningen in Caribisch Nederland via het programma 
6
BES(t) 4 kids. Dit programma kent een integrale aanpak, waarbij bijvoorbeeld alle kinderen 
in de dagopvang een voorschools educatief aanbod krijgen, als regulier onderdeel van de 
kinderopvang. Een ander belangrijk doel is het verlagen van de kostprijs voor de ouders, 
mede in het licht van de armoedeproblematiek in Caribisch Nederland.  
 
Daarnaast zal voor het mbo in Caribisch Nederland ook het studentenfonds worden 
geïntroduceerd, waarmee er geld beschikbaar komt voor studenten uit minimagezinnen voor 
financiële ondersteuning bij het volgen van een opleiding. Het gaat dan bijvoorbeeld om 
kosten voor de aanschaf van laptops, boeken en werkkleding. De verdere verbetering van de 
kwaliteit van het onderwijs is uiteraard in het belang van de ontwikkeling van de leerlingen, 
maar zal ook ten goede kunnen komen aan de verdere ontwikkeling van de eilanden. Zij 
kunnen verder groeien met beter opgeleide werknemers op de arbeidsmarkt en zo een 
vermindering van de armoede mogelijk maken. 
 
Verbetering kwaliteit onderwijs zet door, maar is kwetsbaar 
De leden van de CDA-fractie willen weten hoe groot het personeelstekort is op de eilanden en 
wat de prognoses zijn voor de komende jaren, alsook hoe wij de scholen hierbij gaan 
ondersteunen. 
 
                                                 
6
 https://www.rijksoverheid.nl/documenten/kamerstukken/2019/06/28/kamerbrief-programma-best-4-kids  
5 
 

hoeveel scholen en studenten hieraan deelnemen. Indien het niet gelukt is, vragen zij wat de 
reden is dat dit niet gelukt is en hoe het vervolgproces eruit ziet. 
   
We zijn inderdaad gestart met een voorbereidingsjaar voor een opleidingsschool: het 
Partnerschap Opleiden in de School in het Caribisch Gebied (POS CG) is opgericht en de 
penvoerders voor primair- en voortgezet onderwijs zijn aangewezen. Voor dit 
voorbereidingsjaar is door ons  budget gereserveerd en al deels ter beschikking gesteld aan de 
penvoerders. Van Nederlandse kant is het hoofd van de afdeling OCW Caribisch Gebied van 
de Rijksdienst Caribisch Nederland lid van de stuurgroep van dit partnerschap. Er is een plan 
van aanpak opgesteld voor dit voorbereidingsjaar. In juni 2020 wordt de aanvraag tot 
‘aspirant opleidingsschool’ ingediend. Hiertoe wordt in de periode tot en met mei 2020 een 
samenwerkingsovereenkomst en een ontwikkelplan opgesteld. In dit voorbereidingsjaar 
nemen nog geen studenten actief deel. Dat is ook niet gebruikelijk in de voorbereiding op een 
aspirant-status. In het samenwerkingsverband nemen momenteel vier schoolbesturen van de 
Benedenwindse eilanden deel, die zowel primair onderwijs, voortgezet onderwijs en 
middelbaar beroepsonderwijs vertegenwoordigen. Daarnaast maken ook de drie instituten met 
lerarenopleidingen op de Benedenwindse eilanden deel uit van het partnerschap.  
 
7
De leden van de CDA-fractie vragen tevens hoeveel bbl -studenten er op Bonaire zijn en 
hoeveel studenten in 2019 vielen onder de middelen uit de regio-envelop en in dat kader 
hoeveel geld er beschikbaar is per bbl-student. Tevens vragen zij wat allemaal tekortsectoren 
zijn op Bonaire. 
 
Het aantal mbo-studenten op Bonaire is beperkt in omvang, en slechts een deel daarvan is bbl-
student. In het studiejaar 2018-2019 ging het om ongeveer 70 bbl-studenten, maar het 
voorlopige aantal in het studiejaar 2019-2020 laat een verdubbeling van dit aantal zien. Voor 
wat betreft de pilot voor loonkostensubsidie wordt er op dit moment nog gewerkt aan een 
verdere uitwerking hiervan, en dat betekent dat de pilot in de jaren 2020 en 2021 zal worden 
uitgevoerd. Het bedrag dat hiervoor per bbl-student beschikbaar wordt gesteld, is nog 
afhankelijk van de uitwerking. De focus zal liggen op de sectoren waar de grootste tekorten 
zijn, zijnde de bouw, horeca, techniek, horeca en kinderopvang.  
 
8
Verder vragen de leden van de CDA-fractie hoe het bbl-onderwijs past in het CXC -
onderwijssysteem. 
 
Het CXC-onderwijs op de scholen op Saba en Sint Eustatius is hoofdzakelijk gericht op 
leerlingen in de leerplichtige leeftijd. Er is daarbij maar zeer beperkt sprake van bbl-trajecten. 
De scholen hebben echter wel de mogelijkheid in voorkomende gevallen het 
beroepsonderwijs (Caribbean Vocational Qualification (CVQ)) in bbl-vorm aan te bieden. Op 
dit moment gebeurt dat bijvoorbeeld voor de scholing van medewerkers in de kinderopvang in 
het kader van het programma BES(t) 4 Kids, om de kwaliteit van de kinderopvang te 
verhogen. 
 
De leden van het CDA vragen hoe de Inspectie van het Onderwijs kan concluderen dat de 
9
SKJ goed en belangrijk werk doen als er geen zicht is op de omvang van de problematiek en 
de effectiviteit van de uitvoering. 
 
                                                 
7
 bbl: beroepsbegeleidende leerweg 
8
 CXC: The Caribbean Examinations Council 
9
 SKJ: De Sociale Kanstrajecten Jongeren 
7 
 

toepassing. In vergelijking met Europees Nederland worden de onderwijsinstellingen in 
Caribisch Nederland wel intensiever onderzocht en gemonitord, zo vindt er jaarlijks contact 
met alle scholen plaats en is er tweejaarlijks een kwaliteitsonderzoek op alle scholen. De 
inspectie beschrijft de ontwikkeling van de onderwijsresultaten op de scholen in haar 
rapporten. Er zijn geen data voorhanden op basis waarvan gezegd kan worden dat deze 
handelwijze meer oplevert, maar deze wordt in de huidige ontwikkelingsfase van het 
onderwijs op de eilanden door ons passend geacht. 
 
Sociale problematiek  
De leden van de D66-fractie vragen of het feit dat er weinig aanmeldingen zijn op Saba en 
Sint Eustatius voor de SKJ-trajecten alleen te maken heeft met de kleine bevolkingsaantallen, 
of dat er ook andere oorzaken zijn. Tevens vragen zij of het een probleem is dat zich weinig 
jongeren aanmelden op deze eilanden. 
 
Conform de SKJ-wetgeving komen alleen jongeren in de leeftijd 18-24 die geen 
startkwalificatie hebben, niet zijn ingeschreven bij een onderwijsinstelling en geen werk 
hebben, in aanmerking voor een SKJ-traject. Met name op Saba komt deze doelgroep 
inmiddels nauwelijks meer voor. Dit heeft naast de beperkte aantallen jongeren ook te maken 
met het feit dat de Saba Comprehensive School goed in staat is om de studenten naar een 
startkwalificatie te begeleiden, wat zeer positief is. De evaluatie van de SKJ moet meer 
inzicht bieden in de situatie op de verschillende eilanden en de mogelijke implicaties voor de 
toekomstige inrichting van de SKJ. Deze wordt begin volgend jaar afgerond. 
 
Inbreng van de leden van de GroenLinks-fractie 
 
De leden van de GroenLinks-fractie vragen of in kan worden gegaan op de achterliggende 
redenen van de personeelstekorten op de eilanden en of er vergelijkingen te herkennen zijn 
met Europees Nederland. Ook wordt gevraagd hoe we de besturen gaan ondersteunen en 
welke effecten hiervan te zien zijn. 
 
Zoals reeds aangegeven in de antwoorden op de vragen van CDS en D66 kunnen de 
achterliggende redenen voor de personeelstekorten met name worden gevonden in het 
beperkte aanbod op de arbeidsmarkt in de nabije regio en de hoge doorloop van personeel op 
de eilanden. Ook is het personeel uit de regio minder goed bekend met het Nederlandse 
onderwijssysteem waardoor het extra tijd kost om het personeel in te werken. Dit belemmert 
de continuïteit van het onderwijs. Een vergelijking maken met Europees Nederland is te 
beperkt aangezien de context en de schaalgrootte van een andere orde zijn. Gezien de context 
en de kleine schaal van de eilanden blijft personeel dat van buiten de eilanden aangetrokken 
wordt minder lang. De verwachting is dat leraren die afkomstig zijn van het eiland zelf langer 
zullen blijven. Daarom zetten wij in op het opleiden van personeel afkomstig van de eilanden 
of uit de nabije regio. Daarnaast zullen de eilanden voor een deel van hun personeel 
afhankelijk blijven van mensen afkomstig uit Europees Nederland. 
 
De vormgeving van de verdere ondersteuning voor besturen is reeds beantwoord bij de vraag 
van de CDA-fractie. De huidige bestuurscoaching heeft eraan bijgedragen dat alle 
onderwijsinstellingen de basiskwaliteit hebben behaald. Om deze basiskwaliteit te behouden 
en verder door te ontwikkelen, zal de toekomstige ondersteuningsstructuur worden ingericht. 
 
9 
 

tussen schoolbestuur en medezeggenschapsraad. Op Bonaire zijn er scholen die een 
convenant met de medezeggenschapsraad hebben gesloten waarin ook adviesrechten zijn 
toegekend aan de medezeggenschapsraad. Binnenkort zullen de onderwijsinstellingen in 
Caribisch Nederland in het kader van de evaluatie van de Tweede Onderwijsagenda bevraagd 
worden. Daarbij zal ook op de medezeggenschap ingegaan worden.   
 
Verder willen de leden van de GroenLinks-fractie vernemen hoe het burgerschapsonderwijs is 
vormgegeven en of er ruimte is voor verbetering. 
 
Het burgerschapsonderwijs in Caribisch Nederland is hetzelfde vormgegeven als in Europees 
Nederland, dat betekent dat de kerndoelen burgerschap voor Caribisch Nederland hetzelfde 
zijn als in Europees Nederland. Scholen hebben hierbij de maatschappelijke opdracht om 
aandacht te besteden aan burgerschapsvorming. Hier is net als in Europees Nederland ruimte 
voor verbetering. Op dit moment is een wetsvoorstel in voorbereiding om de wettelijke 
burgerschapsopdracht voor scholen in het funderend onderwijs te verhelderen en verbeteren. 
Dit wetsvoorstel zal ook gelden voor Caribisch Nederland en is onlangs ingediend bij uw 
Kamer.  
 
Belangrijk uitgangspunt bij het wetsvoorstel is de nadruk op de ontwikkeling van respect voor 
en kennis van de basiswaarden van de democratische rechtsstaat, zoals verankerd in de 
Grondwet en de universeel geldende, fundamentele rechten en vrijheden van de mens. 
Daarnaast dient de leerling sociale en maatschappelijke competenties te ontwikkelen, die hem 
of haar in staat stellen deel uit te maken van en bij te dragen aan de pluriforme democratische 
samenleving. Tevens wordt van scholen verwacht dat zij zorgdragen voor een schoolcultuur 
waarin iedereen op en rond de school in hun uitingen handelt in overeenstemming met deze 
waarden. Bovendien behoort de school een oefenplaats te zijn voor leerlingen om ervaring op 
te doen met de omgang van deze waarden. 
 
De leden van de GroenLinks-fractie zouden graag reactie vernemen op wat er wordt gedaan 
om leerlingen met een leerachterstand of handicap extra te ondersteunen en vragen zich af hoe 
de samenwerking met jeugdzorg is vormgegeven.  
 
Wij geven extra middelen aan de scholen op de eilanden om personeel in te zetten met een 
specifieke deskundigheid voor de onderwijsondersteuning van deze leerlingen. Daarnaast 
bestaan op de eilanden zogenoemde Expertisecentra Onderwijszorg (EOZ’s). Zij hebben de 
wettelijke taak om te zorgen voor onderwijsondersteunende activiteiten en ambulante 
begeleiding van leerlingen met een handicap of leerachterstand. Bij die leerlingen die naast de 
inzet van het EOZ meer hulp en begeleiding ontvangen, wordt afstemming gezocht met de 
desbetreffende (jeugd)zorgorganisatie.  
 
Er wordt momenteel een evaluatie naar onderwijszorg uitgevoerd om te achterhalen welke 
knelpunten in het huidige stelsel van onderwijszorg kunnen worden onderscheiden en welke 
verbeteringen wenselijk zijn – ook op het terrein van de samenwerking tussen de 
jeugdketenpartners. Op die manier willen wij ervoor zorgen dat zoveel mogelijk leerlingen de 
zorg kunnen krijgen die zij nodig hebben om het onderwijs te kunnen volgen.  
 
Verder hebben wij in 2018 samen met de ministeries van VWS, SZW en BZK het initiatief 
genomen om op elk eiland ‘Jeugdtafels’ te organiseren waarbij alle bij de jeugd betrokken 
organisaties met elkaar een gesprek zijn gestart om de samenwerking te verbeteren. Om hen 
daar verder in te stimuleren wordt verkend hoe wij lokale overlegstructuren kunnen 
11 
 

