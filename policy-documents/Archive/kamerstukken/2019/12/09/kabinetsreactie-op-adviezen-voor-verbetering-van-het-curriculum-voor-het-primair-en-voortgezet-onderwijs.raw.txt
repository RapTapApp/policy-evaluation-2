 
 
 
>Retouradres Postbus 16375 2500 BJ Den Haag  
 
 
Primair Onderwijs 
De voorzitter van de Tweede Kamer der Staten-Generaal 
 
 
Postbus 20018 Voortgezet Onderwijs 
 
2500 EA DEN HAAG 
Rijnstraat 50  
 
Den Haag 
 
Postbus 16375 
2500 BJ Den Haag 
  
www.rijksoverheid.nl 
Datum 9 december 2019   
Onze referentie 
 
Betreft Kabinetsreactie op adviezen voor verbetering van het curriculum voor 
17840131 
het primair en voortgezet onderwijs (Curriculum.nu)  
 
Uw referentie 
2019D41512 
 
 
 
De afgelopen anderhalf jaar is door ontwikkelteams van leraren en schoolleiders 
hard gewerkt aan voorstellen voor verbetering van het curriculum van het primair 
en voortgezet onderwijs. Op 10 oktober hebben zij het resultaat gepresenteerd 
van de eerste fase van Curriculum.nu, waaraan ook duizenden andere 
1
betrokkenen hebben bijgedragen. Voordat de volgende stap wordt gezet, treed ik 
graag met uw Kamer in overleg over de gepresenteerde opbrengsten en over het 
2
begeleidende advies van de Coördinatiegroep Curriculum.nu (hierna: CG). 
 
Met de oplevering van de voorstellen van de ontwikkelteams is een belangrijke 
mijlpaal bereikt. Tegelijkertijd is er samen met het onderwijsveld nog veel werk te 
verzetten. De voorstellen die er nu liggen bieden een goede basis voor deze 
volgende fase, waarin we uiteindelijk komen tot kerndoelen voor het po en de 
onderbouw vo. Ook voor de bovenbouw vo kunnen op grond van de voorstellen 
verdere stappen worden gezet. Voordat verbeterde eindtermen per vak kunnen 
worden ontwikkeld moet wel eerst een nadere inhoudelijke uitwerking en 
verdieping plaatsvinden.  
 
De benodigde vervolgstappen zullen in de komende tijd gezet worden samen met 
leraren, schoolleiders, vakverenigingen, lerarenopleiders, wetenschappers en 
vervolgonderwijs. Om de uiteindelijke kerndoelen en eindtermen daadwerkelijk 
tot leven te brengen en te vertalen naar goed onderwijs dat leerlingen uitdaagt, 
hebben leraren en scholen tijd, ruimte en ondersteuning nodig. Samen met het 
onderwijsveld werk ik ook daarvoor in de komende maanden een aanpak uit. 
 
Met deze brief geef ik namens het kabinet een nadere appreciatie van de 
voorstellen van de ontwikkelteams en het begeleidende advies van de CG. Daarbij 
geef ik ook aan hoe het vervolgproces er wat mij betreft uit zou moeten zien. 
Zoals door uw Kamer verzocht, beschrijf ik daarbij een indicatief tijdpad, inclusief 
3
momenten waarop de Kamer in het vervolgproces aan zet is. Verder betrek ik bij 
mijn reactie uiteraard de moties vanuit uw Kamer en – waar relevant – het 
toetsingskader van de parlementaire onderzoekscommissie-Dijsselbloem.  
 
 
                                                 
1
 Kamerstukken II 2019/20, 31 293, nr. 485. 
2
 de C oördinatiegroep bestaat uit C NV O nderwijs, PO-Raad, VO-raad, A Ob, de A lgemene Vereniging 
Schoolleiders (AVS), Federatie van Onderwijsvakorganisaties (FvOv), Landelijk Aktie Komitee Scholieren 
(LA KS) en O uders & O nderwijs. 
3
 kenmerk: 2019D41512. 
 Pagina 1 van 16 
 

 
 Een versterkte samenhang binnen en tussen leergebieden en een 
verbeterde aansluiting en doorstroom van po naar vo, tussen de 
schoolsoorten vmbo, havo en vwo, en richting het vervolgonderwijs. Dit 
draagt bij aan de kansengelijkheid; 
 Een verheldering van de opdracht aan het onderwijs door de 
kerndoelen aan te scherpen en zo – in lijn met de bevindingen in de Staat 
van het Onderwijs – heldere ijkpunten voor leraren, schoolleiders, besturen 
11
en de Inspectie van het Onderwijs te bepalen;  
 Het beperken van overladenheid, en het scheppen van meer ruimte 
voor leraren en scholen voor eigen keuzes. Hiermee worden de 
mogelijkheden vergroot om eigen accenten te leggen, afgestemd op de 
ontwikkelbehoeften van hun leerlingen en de eigen visie op het onderwijs;  
 Een bijdrage aan een betere balans in de doeldomeinen van het 
onderwijs. De afgelopen jaren is door het onderwijsveld en de 
Onderwijsraad geconstateerd dat vooral het kwalificerende domein veel 
aandacht krijgt, wat ten koste kan gaan van de aandacht voor de 
12
doeldomeinen persoonsvorming en socialisatie. 
 
Een verbeterd curriculum vormt hiermee een belangrijke pijler voor duurzame 
versterking van de kwaliteit van het onderwijs. De aanpassing van de kerndoelen 
en eindtermen vindt plaats binnen de huidige indeling van sectoren, 
schoolsoorten, leergebieden en vakken: er is geen sprake van een 
stelselwijziging. 
 
2. De wijze waarop leraren bij het proces zijn betrokken 
 
Voor mij is het van groot belang dat leraren, schoolleiders, ouders, leerlingen en 
andere betrokkenen vorm kunnen geven aan de verbetering van het curriculum. 
Ik ben daarom blij met de wijze waarop de CG het tot nu toe doorlopen proces 
heeft ingericht. De mensen in het onderwijs stonden daarbij vooraan: het 
uitgangspunt was teacher in the lead. Dat is een grote verbetering ten opzichte 
van eerdere aanpassingen van het curriculum.  
 
Teams van leraren en schoolleiders hebben voor negen leergebieden een visie en 
‘grote opdrachten’ – de essenties van het leergebied – geformuleerd. Voor het po 
en de onderbouw vo is vervolgens een uitwerking gemaakt naar bouwstenen: de 
onderliggende kennis en vaardigheden per grote opdracht. Voor de bovenbouw vo 
zijn nog geen bouwstenen opgeleverd, in overeenstemming met wat eerder aan 
13
uw Kamer is gemeld. In de ontwikkeling van de voorstellen zijn de teams en de 
CG volop ondersteund door curriculumexperts van SLO, 84 ontwikkelscholen en 
vakexperts die per leergebied hebben gereflecteerd op de vakinhoudelijke 
kwaliteit. 
 
Ik heb veel waardering voor deze aanpak en de rol die leraren en schoolleiders 
hierin hebben vervuld. Er is met het gevolgde proces opvolging gegeven aan 
aanbevelingen van de commissie-Dijsselbloem en moties vanuit uw Kamer: 
 Bij de uitwerking van de voorstellen zijn de bestaande leergebieden in de 
onderbouw van het vo als uitgangspunt genomen, in lijn met de motie-
14
Bisschop/Bruins;  
                                                 
11
 Bijlage bij Kamerstukken II 2018/19, 35 000-VIII, nr. 176. 
12
 O nderwijsraad (2013) Een smalle kijk op onderwijskwaliteit. Den Haag. 
13
 Kamerstukken II, 2018/19, 31 293, nr. 390. 
14
 Kamerstukken II 2017/18, 31 293, nr. 370. 
 
 Pagina 3 van 16 
 

 
De zorgvuldigheid van het proces neemt niet weg dat ik de voorstellen van de 
ontwikkelteams wel heb getoetst. Dit heb ik onder meer gedaan aan de eerder 
met uw Kamer besproken doelstellingen van dit traject, relevante moties vanuit 
uw Kamer en regeerakkoordafspraken. Op grond hiervan ben ik van mening dat 
de voorstellen een solide basis bieden voor het vervolg. Hieronder licht ik dit toe, 
waarbij ik onderscheid maak tussen de inhoud van de voorstellen (paragraaf 3.1) 
en de bijdrage aan de overige doelstellingen (paragraaf 3.2). Vervolgens schets ik 
aandachtspunten bij de verdere uitwerking (paragraaf 3.3). 
 
3.1 Basis voor inhoudelijke actualisatie van het curriculum 
De teams hebben op basis van alle inbreng, wetenschappelijke inzichten en 
kennis van de huidige praktijk in hun voorstellen een zo goed mogelijke balans 
proberen te vinden. Hierin kan ik me in de kern goed vinden: 
 Zo hecht ik eraan dat er voor burgerschap en digitale geletterdheid een 
uitwerking ligt waarmee deze twee leergebieden een goede plek in het 
curriculum kunnen krijgen, zoals de CG ook aanbeveelt. Het gaat dan bij 
burgerschap bijvoorbeeld over kennis van de democratie, inspraak, 
democratische cultuur en rechtstaat, evenals het belang van de concepten 
vrijheid en gelijkwaardigheid, en het leren participeren in een pluriforme 
samenleving. Bij digitale geletterdheid draait het onder meer om 
mediawijsheid, ICT-basisvaardigheden en het oplossen van vraagstukken 
met behulp van digitale technologie; 
 De voorstellen bieden duidelijke aanknopingspunten ter vergroting van 
kansengelijkheid in het onderwijs. Hiervoor hebben de leden van Meenen 
20
en Kwint met hun motie terecht aandacht gevraagd. Zo gaat in de 
voorstellen veel aandacht uit naar de basisvaardigheden op het gebied van 
Nederlandse taal en rekenen/wiskunde. Het belang van een sterke 
taalbasis, van waaruit leerlingen hun taalgebruik een leven lang blijven 
ontwikkelen, komt nadrukkelijk terug in de voorstellen. Met de nadruk op 
leesmotivatie draagt het voorstel voor Nederlands bij aan het voorkomen 
van laaggeletterdheid. Dit wordt onderschreven door onder meer de 
Taalunie en de Stichting Lezen, ook vanuit het perspectief van 
21 
kansengelijkheid. Ook de Raad voor Cultuur en de Onderwijsraad 
verwelkomen in hun recente advies in dit kader de voorstellen voor 
22
Nederlands. De beleidsreactie op dit advies ontvangt u gelijktijdig met 
deze brief. Uit onderzoek blijkt daarnaast dat vooral bij kwetsbare groepen 
de beheersing van essentiële onderdelen als burgerschapsvaardigheden en 
23,24
digitale geletterdheid achterblijft. Dit wordt in de huidige voorstellen 
ondervangen doordat er over de breedte van het curriculum voor alle 
leerlingen een duidelijke basis wordt gelegd; 
 In lijn met het regeerakkoord ligt er een basis waarmee de kerndoelen voor 
techniek, burgerschap en seksuele diversiteit kunnen worden 
aangescherpt. Ook de moties vanuit uw Kamer die betrekking hebben op de 
onderwijsinhoud komen in de voorstellen terug. Het gaat dan om de motie-
Straus c.s. over de verankering de Nederlandse waarden die van 
25
fundamenteel belang zijn voor de democratische rechtstaat. Conform de 
motie-Bisschop c.s. blijft de vooraanstaande positie van het Nederlands 
26
gewaarborgd; 
                                                 
20
 Kamerstukken 2018/19, 35 000 VIII, nr. 204 
21
 Stichting Lezen (2019) C urriculum.nu een impuls voor leesbevordering. Den Haag.  
22
 Raad voor C ultuur en O nderwijsraad (2019) Lees! Den Haag. 
23
 Kennisnet (2017) Monitor Jeugd & Media. Zoetermeer. 
24
 International C ivic and C itizenship Education Study (2017) IEA. 
25
 Kamerstukken 2016/17, 31 293, nr. 290. 
26
 Kamerstukken 2016/17, 31 293, nr. 302. 
 
 Pagina 5 van 16 
 

 
goede basis om de maatschappelijke opdracht aan het onderwijs te 
verhelderen; In lijn met de moties Bruins c.s. en Becker c.s. kunnen 
daarmee in het vervolgproces geactualiseerde kerndoelen worden opgesteld 
die leerlingen en leraren meer duidelijkheid bieden over wat er van hen 
29,30
wordt verwacht; 
 Een aanpassing van het landelijk curriculum kan slechts gedeeltelijk richting 
geven aan het realiseren van een meer passende balans in de 
doeldomeinen. Wat een passende balans is kan per school, per klas en 
per leerling verschillen, en is sterk afhankelijk van de pedagogisch-
didactische context binnen de school. Hier past dan ook een zekere 
terughoudendheid van de overheid. Dat geldt in het bijzonder voor het 
domein persoonsvorming. In lijn met motie-Rog c.s. zijn hiervoor dan ook 
geen specifieke bouwstenen ontwikkeld en is er geen ontwikkelteam 
ingericht. Wel kan het curriculum handvatten bieden om in de context van 
de eigen school invulling aan dit domein te geven. Dit hebben de teams ook 
getracht te doen, met name bij het ontwikkelteam burgerschap, maar 
voornoemde motie maakte dat de ervaren ruimte hiervoor beperkt was. 
 
3.3 Aandachtspunten bij verdere uitwerking 
De ontwikkelteams hebben een stevige basis gelegd die in de volgende fase 
verder kan worden uitgewerkt. Ook de aanbevelingen die de teams hebben 
opgesteld voor de bovenbouw vo bieden daarvoor een goed vertrekpunt. Dit 
oordeel wordt gedeeld door een grote meerderheid van de vakinhoudelijke 
verenigingen, zo blijkt uit de adviezen die deze verenigingen in overeenstemming 
31
met de motie-Rog/Kwint hebben uitgebracht. Ook het opvolgend onderwijs 
heeft, bij monde van de MBO Raad en de Vereniging van Universiteiten steun voor 
Curriculum.nu en de doorontwikkeling van de voorstellen uitgesproken. 
 
In het vervolg acht ik het van belang dat de volgende aandachtspunten worden 
opgepakt: 
 De nu opgeleverde voorstellen zijn niet bedoeld om in de praktijk te 
benutten als onderwijsdoelen. Voor de uiteindelijke kerndoelen en 
eindtermen geldt wel dat deze een bruikbaar hulpmiddel voor leraren en 
scholen moeten vormen. Dit vraagt om een eenduidige en overzichtelijke 
uitwerking. Om dit te realiseren moet op basis van de voorstellen nog een 
stap worden gezet, zoals ook door verschillende partijen is gesteld. Dit 
betekent dat de kerndoelen en eindtermen scherp en concreet 
geformuleerd worden, en zich beperken tot de kennis en vaardigheden die 
leerlingen moeten kennen en kunnen. Hierbij is geen plek voor 
beschrijvingen die raken aan de vrijheid van inrichting of het ‘hoe’; 
 Duidelijk moet in kaart worden gebracht in hoeverre de overladenheid van 
het curriculum is teruggedrongen. Het kan niet zo zijn dat de optelsom van 
de voorstellen in de praktijk niet goed uitvoerbaar is. Daarom wordt een 
scherpe vervolgopdracht geformuleerd, zodat er een goed werkbaar 
curriculum wordt gerealiseerd en er daadwerkelijk voldoende keuzeruimte 
is. In paragraaf 5 expliciteer ik hoe hieraan invulling wordt gegeven; 
 Er is op onderdelen ook voor het po en de onderbouw vo nog een verdere 
inhoudelijke uitwerking nodig. De ontwikkelteams hebben knap werk 
verricht in relatief beperkte tijd. Dat geldt in het bijzonder voor de 
ontwikkelteams die meerdere vakgebieden onder hun hoede hadden. In het 
                                                 
29
 Kamerstukken II 2016/17, 31 293, nr. 365. 
30
 Kamerstukken II 2016/17, 31 293, nr. 371. 
31
 Kamerstukken II 2016/17, 31 293, nr. 363. 
 
 Pagina 7 van 16 
 

 
4.2 Vervolgaanpak bovenbouw vo: van bouwstenen naar eindtermen 
Zoals ik eerder heb aangegeven, is het voor de bovenbouw vo nodig dat nog een 
nadere inhoudelijke verdieping plaatsvindt. Er worden eerst bouwstenen 
geformuleerd, voordat de stap wordt gezet naar eindtermen. Daarvoor wordt de 
in de ontwikkelfase beproefde aanpak voortgezet. Wel komt in de ontwikkelteams 
de nadruk te liggen op leraren uit de bovenbouw vo. Ook is het voor mij 
essentieel dat het vervolgonderwijs, lerarenopleidingen en vakverenigingen (nog) 
steviger worden betrokken. Net als in de ontwikkelfase stuurt de CG deze 
doorontwikkeling aan. 
 
De vervolgopdracht voor de bovenbouw wordt opgesteld in afstemming met het 
vervolgonderwijs, en vormgegeven op basis van een analyse van de huidige 
opbrengsten, de adviezen van vakverenigingen en aandachtspunten vanuit uw 
Kamer. Hierbij wil ik op advies van de CG loopbaanoriëntatie en -begeleiding 
(LOB) in de uitwerking laten meenemen. In het vmbo heeft dat al een plek. De 
bouwstenen worden uitgewerkt voor leergebieden of (clusters van) vakken. Ook 
deze uitwerking moet samen met de praktijk worden vormgegeven en in het 
onderwijs worden getoetst, zodat een goede basis ontstaat voor de stap naar 
geactualiseerde eindtermen. 
 
4.3 Afspraken aansturing vervolg po en vo 
De vervolgfase van de actualisatie van het curriculum vraagt om een duidelijke 
verantwoordelijkheidsverdeling, zonder inhoudelijke samenhang te verliezen. De 
CG is verantwoordelijk voor de uitwerking van bouwstenen voor de bovenbouw 
vo. Voor het po en de onderbouw van het vo geldt dat de ontwikkeling van 
kerndoelen wordt aangestuurd door OCW, passend bij de verantwoordelijkheid 
van de overheid voor de landelijk vastgelegde onderwijsdoelen. Er wordt een 
goede verbinding en afstemming tussen beide sporen gerealiseerd, zodat 
daadwerkelijk een doorgaande leerlijn ontstaat. Om dit te borgen zullen in de 
twee sporen ook deels dezelfde teamleden en experts participeren. Nadat de 
bouwstenen zijn afgerond, vindt, na overleg met uw Kamer, ook de uitwerking 
van de eindtermen voor de bovenbouw vo onder regie van OCW plaats. 
 
4.4 Inrichting wetenschappelijke adviesraad en monitoringsonderzoek 
Ik vind het van groot belang dat de uiteindelijke kerndoelen en eindtermen 
gebaseerd zijn op actuele wetenschappelijke inzichten. In de uitwerkingsteams 
hebben (vak)experts en vakdidactici dan ook een stevige plek. In aanvulling 
daarop ben ik voornemens om een adviesraad in te richten die bestaat uit 
vooraanstaande wetenschappers op het gebied van onder meer onderwijskunde, 
pedagogiek en curriculumontwikkeling. De adviesraad richt zich op het bewaken 
van de doelstellingen van de curriculumherziening. Zo adviseert de raad de CG en 
OCW over versterking van doorlopende leerlijnen, samenhang binnen en tussen 
vakken en leergebieden, het terugdringen van overladenheid en het waarborgen 
van de keuzeruimte voor scholen. Ook adviseert de raad over de werkopdrachten 
aan de genoemde teams. Bij de inrichting van de adviesraad wordt voortgebouwd 
op de ervaringen die in de ontwikkelfase zijn opgedaan met de wetenschappelijke 
adviesgroep. 
 
In aanvulling op de adviesraad wordt via het Nationaal Regieorgaan 
Onderwijsonderzoek (NRO) een meerjarig onderzoeksprogramma opgezet om de 
voortgang en resultaten van het vervolgproces nauwgezet te volgen, evenals de 
reflectie hierop vanuit de onderwijspraktijk. Het doel hiervan is dat dit periodiek 
 
 Pagina 9 van 16 
 

 
5.2 Eén overzichtelijk en samenhangend curriculumdocument 
Het huidige curriculum is vastgelegd in uiteenlopende documenten die sterk 
verschillen in uitwerkingsgraad en status. Het gaat dan om de kerndoelen po en 
onderbouw vo, de referentieniveaus taal en rekenen, een groot aantal 
examenprogramma’s en de uitwerking van deze programma’s naar syllabi. Dit 
vormt gezamenlijk een moeilijk te doorgronden geheel, waarbij niet voldoende 
helder is hoe de verschillende delen zich tot elkaar verhouden. Dit geldt onder 
meer voor de kerndoelen en de referentieniveaus, waarbij beide documenten 
deels andere verplichte inhoud voor taal en rekenen voorschrijven, maar ook voor 
de samenhang tussen de kerndoelen enerzijds en de eindtermen anderzijds. 
 
De verschillende onderdelen van het curriculum worden in de verdere uitwerking 
waar mogelijk naar inhoud en formulering beter op elkaar afgestemd. Daarnaast 
streven we ernaar om voor het onderwijsveld tot één overzichtelijk 
curriculumdocument te komen. Hierin wordt de voorgeschreven onderwijsinhoud 
weergegeven die nu op uiteenlopende plekken vindbaar is. Hiermee kan ook het 
inzicht van leraren en scholen in de onderwijsinhoud van ‘de andere sector’ 
worden vergroot, wat de aansluiting en de doorstroom van leerlingen ten goede 
komt, ook richting het vervolgonderwijs. Ook kan daarmee de samenhang tussen 
verschillende vak- en leergebieden beter tot uitdrukking komen. 
 
5.3 Overladenheid beperken 
De reductie van overladenheid en het realiseren van meer ruimte voor leraren en 
schoolleiders acht ik een essentiële randvoorwaarde voor succesvolle actualisatie 
van het curriculum. Om dit te realiseren krijgen de verantwoordelijke teams voor 
het po en de onderbouw vo per leergebied een in studielasturen ingeperkte 
opdracht mee. Op basis van een analyse van de tijdsverdeling in de huidige 
onderwijspraktijk en internationaal vergelijkend onderzoek worden hiertoe 
scenario’s uitgewerkt. 
 
In de uitwerking van deze scenario’s dient het voorstel van de CG om voor de 
omvang van het kerncurriculum en keuzeruimte een verdeling van 70/30 te 
hanteren als vertrekpunt. Hierbij worden de leergebieden burgerschap en digitale 
geletterdheid waar mogelijk in de overige leergebieden geïntegreerd, tenzij 
specifieke kennis en vaardigheden zich hier niet goed voor lenen.  
 
Deze genoemde tijdsverdeling heeft slechts betekenis als kader voor de 
uitwerking van de kerndoelen. Hoe scholen hun onderwijs inrichten, en hoeveel 
tijd zij aan leergebieden en vakken besteden om de kerndoelen in de praktijk te 
brengen is en blijft aan henzelf. In de praktijk wordt in de vervolgfase getoetst of 
de overladenheid daadwerkelijk vermindert. Hierbij teken ik aan dat de ervaren 
overladenheid ook andere oorzaken kent, zoals de inhoud van lesmethodes en 
toetsen en het gebruik hiervan. Bij het beoordelen van overladenheid in de 
schoolpraktijk moeten ook deze elementen in ogenschouw worden genomen. 
 
5.4 Keuzeruimte voor scholen 
In de keuzeruimte kunnen leraren, scholen en besturen beter inspelen op hun 
omgeving, het profiel van de school, en de behoeften, talenten en wensen van 
hun leerlingen. Dit kan bijvoorbeeld door aandacht te besteden aan thema’s die 
de school van belang acht, maar ook door verdieping en verbreding aan te bieden 
van onderwerpen die tot het kerncurriculum behoren. Dit biedt ook ruimte om 
extra oog te hebben voor de beheersing van een grenstaal, in lijn met de motie-
 
 Pagina 11 van 16 
 

 
Eindtermen bovenbouw vo 
De CG heeft aangegeven maximaal een jaar de tijd nodig te hebben om de 
bouwstenen voor de bovenbouw vo volledig af te ronden. Hierna start – na 
overleg met uw Kamer – de uitwerking naar eindtermen per vak. Hoe lang dit 
duurt, is afhankelijk van de omvang van de voorgestelde wijzigingen en 
(daarmee) hoe uitvoerig en langdurig deze eindtermen in de praktijk moeten 
worden getoetst. Wanneer er een relatief kleine actualisatie nodig is van een 
examenprogramma zonder een centraal examen, kan dit binnen drie jaar zijn 
voltooid. Indien een volledig nieuw examenprogramma moet worden opgesteld, 
dan zal dit vijf tot zeven jaar duren. Na oplevering van de bouwstenen volgt 
daarom een analyse per examenprogramma om te bepalen in hoeverre de 
bouwstenen verschillen van de huidige eindtermen. Op basis hiervan zal er een 
uitgewerkte roadmap, inclusief planning, voor de bovenbouw van het vo worden 
opgesteld. Deze wordt in de eerste helft van 2021 met uw Kamer gedeeld. 
 
Parallel aan bovengenoemde uitwerking wordt ook een wijziging van de 
sectorwetten voorbereid. Hiermee wordt onder meer de basis gelegd voor 
verankering van geactualiseerde kerndoelen, eindtermen en een systematiek van 
periodieke herijking. 
 
Figuur 1 – planning actualisatie kerndoelen en eindtermen 
 
 
6.2 Curriculum op schoolniveau 
Bovengenoemde uitwerking van kerndoelen en eindtermen wekt de indruk van 
een vrij lineair of volgtijdelijk proces. De ontwikkeling van het curriculum op 
schoolniveau vindt echter continu plaats. De landelijke kerndoelen en eindtermen 
vormen daarvoor enkel de basis. Het is dan ook niet zo dat leerlingen, leraren en 
scholen pas vanaf schooljaar 2023 – 2024 zouden kunnen starten met de nieuwe 
onderwijsinhoud. Integendeel: veel scholen werken momenteel al aan 
(onderdelen van) het beoogde curriculum.  
 
 
 Pagina 13 van 16 
 

 
De ontwikkelingen op het gebied van toetsing en examinering sluiten aan bij de 
40
gewenste bewegingen waar ik de Kamer eerder dit jaar over heb geïnformeerd. 
In mijn reactie op de evaluatie van de wet Eindtoetsing po geef ik aan dat de 
eindtoets op termijn moet gaat dienen als doorstroomtoets, die als losstaande 
41
toets minder bepalend is. Het doel van de eindtoets blijft om het meest 
passende instroomniveau in het vo te bepalen, maar de toets moet onderdeel zijn 
van een aantal verschillende formatieve evaluaties over de brede ontwikkeling 
van een leerling.  
 
Het doel van het eindexamen blijft dat het een diploma oplevert met een 
transparant en waardevol civiel effect richting het vervolgonderwijs, de 
arbeidsmarkt en de maatschappij. Hierbij acht ik het wenselijk dat er voldoende 
ruimte en mogelijkheid in het eindexamen is voor het waarderen van brede 
vaardigheden. Dit is in lijn met mijn visie op toetsing en examinering in het 
voortgezet onderwijs. Daarnaast heb ik aangegeven de balans tussen het centraal 
examen en schoolexamen in het eindexamen te willen verbeteren, zodat scholen 
de ruimte in het schoolexamen kunnen benutten om op basis van de schooleigen 
visie de afsluiting van het curriculum vorm te geven. 
 
Initiële lerarenopleidingen anticiperen op aanpassing curriculum 
Het is van belang dat ook de lerarenopleidingen en de opleidingen voor 
schoolleiders goed betrokken zijn bij de actualisatie van het curriculum in het po 
en vo. Om in beeld te brengen welke consequenties de curriculumherziening zal 
hebben voor onder andere de kennisbases, ben ik hierover, samen met de 
minister van OCW, met de lerarenopleidingen in gesprek. Hierbij betrekken we 
ook nadrukkelijk de nieuwe thema’s burgerschap en digitale geletterdheid, naast 
de zeven reeds bestaande leergebieden. Ook wordt specifiek aandacht besteed 
aan de noodzakelijke vaardigheden met betrekking tot het Engels. Dit is in lijn 
met de toezegging van mijn ambtsvoorganger aan het lid Pijlman, de bevindingen 
uit het recente peilingsonderzoek Engels en mijn toezegging hierover aan de 
42,43,44
Eerste Kamer. 
 
Tegelijkertijd werken we toe naar een nieuw bevoegdhedenstelsel om de 
doorstroommogelijkheden binnen en tussen de onderwijssectoren te vergroten en 
daarmee aantrekkelijke loopbaanstappen over de grenzen van sectoren heen 
45
mogelijk te maken. We stellen een commissie in met expertise uit praktijk en 
wetenschap die uitwerkt hoe de nieuwe bevoegdheden eruit kunnen zien en hoe 
deze een plek kunnen krijgen in de lerarenopleidingen. We zullen de commissie 
vragen bijzondere aandacht te hebben voor de samenloop met de 
curriculumherziening. 
 
Bijstelling onderzoekskaders inspectie waar nodig 
De actualisatie van het curriculum moet leiden tot een verheldering van de 
maatschappelijke opdracht aan het onderwijs, waarmee duidelijker wordt wat er 
van scholen wordt verwacht. Dit vindt zijn weerslag in de onderzoekskaders van 
de inspectie, die er immers toezicht op houdt dat besturen en hun scholen de wet 
naleven. De beweging die de inspectie maakt om scholen te stimuleren in hun 
eigen ambities sluit goed aan op de doelstellingen om meer keuzeruimte te 
scheppen en curriculumbewustzijn binnen schoolteams te bevorderen. Mede om 
                                                 
40
 Kamerstukken II 2018/19, 31 298, nr. 395. 
41
 Kamerstukken II 2018/19, 31 293, nr. 471. 
42
 Kamerstukken I 2015/16, 34 031, nr. I. 
43
 Inspectie van het O nderwijs (2019), Peil.onderzoek Engels einde basisonderwijs 2017 - 2019. Utrecht. 
44
 Kamerstukken I 2019/20, 34 031, nr. M . 
45
 Kamerstukken II 2018/19, 27 923, nr. 369. 
 
 Pagina 15 van 16 
 

