35350-XV   
 
nr.   Verslag houdende een lijst van vragen en antwoorden 
  Vastgesteld (wordt door griffie ingevuld als antwoorden er zijn) 
 
De vaste commissie voor Sociale Zaken en Werkgelegenheid, belast met het 
voorbereidend onderzoek van dit voorstel van wet, heeft de eer verslag uit te brengen 
in de vorm van een lijst van vragen met de daarop gegeven antwoorden.  
 
Met de vaststelling van het verslag acht de commissie de openbare behandeling van 
het wetsvoorstel voldoende voorbereid. 
 
Voorzitter van de commissie,  
  Rog 
   
  Adjunct-griffier van de commissie, 
  Witzke 
 
Vraag 1 
Welk deel van het handhavingsbudget wordt besteed aan veilig werken? 
Antwoord 1 
Vanuit het handhavingsbudget is in 2019 € 1 miljoen beschikbaar gesteld voor preventieve activiteiten 
om eerlijk, gezond en veilig werken te bevorderen. Deze middelen zijn in de eerste suppletoire 
begroting 2019 overgeboekt naar artikel 1 van de SZW-begroting en maken zodoende geen onderdeel 
meer uit van het handhavingsbudget op artikel 98. Via de middelen wordt een gecombineerde aanpak 
van zowel eerlijk als gezond en veilig werk nagestreefd, om die reden is geen uitsplitsing gemaakt 
naar besteding van het budget aan eerlijk respectievelijk veilig werk.   
 
Vraag 2 
Hoeveel onderschrijding van de € 826 miljoen kan worden doorgeschoven naar volgend jaar? Kan in 
een overzicht worden aangegeven welke onderschrijding kan worden doorgeschoven naar volgend jaar 
en welke niet? 
Antwoord 2 
In de Najaarsnota staat een onderschrijding van het uitgavenplafond Sociale Zekerheid van € 826 
miljoen in 2019. Ook het uitgavenplafond voor de zorg laat een onderschrijding zien. Daar tegenover 
staat een overschrijding van het uitgavenplafond Rijksbegroting. Het totale uitgavenplafond laat 
daardoor geen onderschrijding zien. Op totaalniveau is er dus bij Najaarsnota geen sprake van ruimte 
die kan worden doorgeschoven. 
 
Het grootste deel van de uitgaven onder uitgavenplafond Sociale Zekerheid zijn premiegefinancierde 
uitgaven. In tegenstelling tot de begrotingsgefinancierde uitgaven zijn dit uitgaven die de minister van 
SZW niet zelf doet. De premiegefinancierde uitgaven bestaan uit openeinderegelingen, zoals de AOW 
en de WIA. Voor openeinderegelingen is het niet nodig om budget door te schuiven naar latere jaren. 
Als iemand recht heeft op een uitkering, dan krijgt hij of zij die uitkering, en wordt het geld 
uitgegeven, ongeacht of de uitkering start in december of in januari. Als lager dan geraamde uitgaven 
in 2019 een structurele oorzaak hebben dan wordt die informatie uiteraard meegenomen in de raming 
voor de volgende jaren. Hierover wordt u geïnformeerd bij de Voorjaarsnota.  
 
Voor de begrotingsgefinancierde uitgaven, met uitzondering van begrotingsgefinancierde 
openeinderegelingen zoals de Wajong en de AKW, geldt dat een gedeelte van de onderuitputting bij 
Najaarsnota via de eindejaarsmarge kan worden doorgeschoven naar 2020. De eindejaarsmarge kent 
wel een maximum, en is bedoeld voor uitgaven die onverhoopt in 2019 niet meer gerealiseerd 
1 
 

Vraag 9 
Wat is er precies herschikt onder de noemer ‘inkomensoverdrachten: vakantiedagen’? 
Antwoord 9 
Er is van subsidies € 1.000 overgeboekt naar inkomensoverdrachten vakantiedagen. Dit omdat de 
werkelijke uitgaven aan inkomensoverdrachten vakantiedagen € 7.000 bleken te zijn in plaats van 
€6.000. 
 
Vraag 10 
Hoeveel bedrijven maken voor hoeveel werknemers gebruik van het LIV, jeugd-LIV en LKV? In welke 
sectoren zitten deze bedrijven? 
Antwoord 10 
Er zijn hierover nog geen definitieve cijfers beschikbaar. Op basis van voorlopige cijfers over 2018 van 
UWV is een inschatting gemaakt. In 2019 (over 2018) maken ruim 145.000 bedrijven gebruik van de 
tegemoetkomingen in het kader van de Wet tegemoetkomingen loondomein (namelijk LIV, jeugd-LIV 
en LKV). Het gaat bij het LIV om ruim 440.000 werknemers, bij het Jeugd-LIV om ongeveer 303.000 
werknemers en bij het LKV om circa 90.000 werknemers. Dit betreffen voorlopige cijfers. Definitieve 
cijfers en een verdere uitsplitsing per tegemoetkoming komen na afloop van het kalenderjaar 2019 
beschikbaar bij de publicatie van het jaarverslag van UWV. 
1
Uit het onderzoek van SEO naar de effecten van het LIV blijkt dat het LIV het meest wordt uitgekeerd 
in de sectoren groot- en detailhandel/reparatie van auto’s, verhuur van roerende goederen en overige 
zakelijke dienstverlening, industrie en logies-, maaltijd- en drankverstrekking (horeca). 
 
Vraag 11 
Kunt u alle individuele mutaties onder ‘Subsidies/ opdrachten/ bijdrage andere begrotingen/ bijdrage 
agentschappen’ individueel uitsplitsen? 
Antwoord 11 
 
Subsidies Herschikking met artikel 98 voor communicatie chroom-6 -150 
Subsidies Bijdrage van OCW voor subsidie gelijke verdeling werk en gezin 13 
Subsidies Herschikking met artikel 1 vakantiedagenclaims -1 
Subsidies Herschikking met artikel 7 subsidie Kinderopvang 400 
Subsidies Onderuitputting Najaarsnota -300 
Opdrachten Herschikking met artikel 98 voor CBS-gegevens levensverwachting -15 
Opdrachten Uitgaven voor communicatieplan loondoorbetaling bij ziekte 303 
Opdrachten Bijdrage van BZK voor Netspar werkprogramma 2019-2023 50 
Opdrachten Bijdrage van Financiën voor Netspar werkprogramma 2019-2023 50 
Opdrachten Herschikking met artikel 98 voor CPB-programma Arbeid 66 
Opdrachten Bijdrage aan EZK voor Maatschappelijk programma -345 
arbeidsomstandigheden 
Opdrachten Bijdrage aan Fin voor evaluatieonderzoek nettopensioen en nettolijfrente -48 
Opdrachten Bijdrage aan OCW voor project Onderwijs-Arbeidsmarkt -35 
Opdrachten Bijdrage aan BZK voor pilot Eerste verblijfplaats -100 
Opdrachten Bijdrage aan OCW voor internationaal surveyonderzoek naar vaardigheden -23 
Opdrachten Bijdrage aan JenV voor bureau Nationaal rapporteur mensenhandel -51 
Opdrachten Herschikking met artikel 98 voor evaluatie Wet Werk en Zekerheid 85 
Opdrachten Herschikking met artikel 98 voor evaluatieprogramma Premiedifferentiatie 50 
WW 
Opdrachten Herschikking met artikel 11 SVB voor uitvoering van de WAGWEU -701 
Opdrachten Herschikking met artikel 11 UWV voor uitvoering van de regeling -640 
Aziatische horeca 
                                                
1
 Kamerstukken II 2019/20, 32043, nr. 505 
3 
 

Vraag 16 
Wat is de reden voor de structurele neerwaartse bijstellingen bij de Toeslagenwet? 
Antwoord 16 
De uitgaven aan de Toeslagenwet zijn bij najaarsnota met in totaal € 4,8 miljoen naar beneden 
bijgesteld voor 2019, maar niet structureel. Op een jaartotaal van € 442 miljoen is dit een beperkte 
daling. Uit de bijstellingennota van UWV blijkt dat met name minder wordt uitgegeven aan toeslagen 
op WW- en WIA-uitkeringen. Aan de andere kant zijn de uitgaven aan toeslagen op WAO-uitkeringen 
hoger dan eerder verwacht. Per saldo is er sprake van een beperkte neerwaartse bijstelling. 
 
Vraag 17 
Hoe verhouden de uitgaven aan de Toeslagenwet onder artikel 2 zich tot de uitgaven onder andere 
artikelen, zoals de WIA en Wet op de Arbeidsongeschiktheidsverzekering (WAO) die ook onder artikel 
3 vallen? 
Antwoord 17 
De TW vult uitkeringen op grond van de werknemersverzekeringen aan tot het normbedrag voor het 
relevante sociaal minimum, als het totale inkomen van de uitkeringsgerechtigde en diens eventuele 
partner onder dit minimum ligt. Daarnaast gelden aanvullende voorwaarden zoals een toets op 
inkomen van een eventuele partner. De Toeslagenwet staat onder begrotingsartikel 2, de 
‘moederwetten’ staan op verschillende plekken in de begroting, namelijk artikel 3 (WAO, WAZ, WIA), 
artikel 4 (Wajong), artikel 5 (WW, IOW) en artikel 6 (ZW). De meeste moederwetten zijn 
premiegefinancierd, de TW is begrotingsgefinancierd. 
 
Vraag 18 
Welke sociaal economische initiatieven in Caribisch Nederland worden ondersteund met de extra € 2,3 
miljoen? 
Antwoord 18 
De financiële middelen zijn overgeboekt naar het ministerie van Binnenlandse Zaken en 
Koninkrijksrelaties in het kader van de integrale aanpak Caribisch Nederland. De integrale aanpak 
bestaat uit diverse projecten gericht op het verbeteren van de werking van de arbeidsmarkt, 
kinderopvang, het tegengaan van armoede en schulden, onderwijs, integrale wijkaanpak, zorg, sport 
en jeugdbeleid.  
 
Vraag 19 
Kunt u toelichten of er wel/geen sprake is van een onderlinge relatie tussen de stijging op de 
toeslagen enerzijds en verlaging van de uitgaven WAO anderzijds, en indien wel hoe? 
Antwoord 19 
Het aantal uitkeringsjaren in de WAO neemt ten opzichte van de Miljoenennota iets sterker af in 2019 
dan verwacht (met circa 200 uitkeringsjaren). In globale zin verwachten we dat wanneer het aantal 
uitkeringsgerechtigden (aantal uitkeringsjaren) in de moederwetten afneemt, het aantal personen dat 
een beroep doet op de TW ook afneemt (zie ook antwoord vraag 12). Er gelden echter andere criteria 
om in aanmerking te komen voor de TW dan voor de WAO. Zo kunnen zich bijvoorbeeld ook 
ontwikkelingen voordoen in de persoonlijke omstandigheden van de doelgroep die in aanmerking komt 
voor een toeslag, waardoor het aantal uitkeringsgerechtigden in de TW wijzigt. Hierdoor geldt niet per 
definitie dat als het aantal personen in de WAO afneemt dit zich een-op-een doorvertaalt in de TW. 
 
Vraag 20 
Hoeveel mensen ontvangen een uitkering via de WAO? 
Antwoord 20 
Op basis van de kwantitatieve informatie van UWV ontvingen afgerond 254 duizend personen een 
uitkering op grond van de WAO in 2018.  
 
Vraag 21  
Wat zijn de oorzaken van de lagere instroom in, en hogere uitstroom uit, de WAO? 
Antwoord 21 
De instroom in de WAO is ten opzichte van de Miljoenennota met 100 uitkeringsjaren licht afgenomen.  
Dit komt omdat er minder personen opnieuw een beroep doen op een WAO-uitkering (herleving) dan 
werd verwacht. Vanwege de beëindiging van de WAO kunnen enkel personen die vóór 1 januari 2004 
ziek zijn geworden opnieuw een beroep doen op de WAO, mits zij eerder een WAO-uitkering ontvingen 
5 
 

dienstverlening en de kenmerken van de doelgroep die zij in dienstverlening hebben. Op basis van 
realisaties over de eerste acht maanden van 2019 is de inschatting naar beneden bijgesteld 
 
Vraag 29 
Wat zijn de gemiddelde kosten van een re-integratietraject vanuit de WIA, WAO en WAZ? 
Antwoord 29 
De gemiddelde kosten van re-integratietrajecten zijn circa€ 3.000 (Bron: Kwantitatieve informatie 
UWV achtmaandenverslag, p.47). 
 
Vraag 30 
Hoe vaak is een re-integratietraject vanuit de WIA, WAO en WAZ succesvol? 
Antwoord 30  
UWV koopt meerdere soorten re-integratietrajecten in die hetzelfde zijn voor verschillende wetten. De 
belangrijkste trajecten zijn: ‘Werkfit’ en ‘Naar werk’.  
Werkfit-trajecten hebben tot doel mensen dichter bij de arbeidsmarkt te brengen. Een afronding geldt 
als succesvol als het traject af is. Van de 13.319 beëindigde trajecten in de eerste 8 maanden van 
2019 is 65% succesvol afgerond. 
Naarwerk-trajecten hebben tot doel mensen te plaatsen in een baan. Trajecten zijn succesvol 
afgerond als uitkeringsgerechtigden na het traject een baan hebben. Van de 4.392 beëindigde 
trajecten in de eerste 8 maanden van 2019 is 40% succesvol afgerond. 
Bron: Bijlage bij UWV achtmaandenverslag 2019, p.14. 
 
Vraag 31 
Is bekend hoe het komt dat het aandeel eigen risicodragers in de WGA lager is dan waar eerder 
rekening mee is gehouden, welke gronden/redenen hieraan ten grondslag zouden kunnen liggen, en 
of er een verband is met het ongelijke speelveld op de hybride markt? 
Antwoord 31 
Zowel het aantal WGA-eigenrisicodragers als het aandeel WGA-eigenrisicodragers als percentage van 
de loonsom stabiliseert zich sinds 2017. Het lijkt er dan ook op dat de wijzigingen die in 2017 zijn 
doorgevoerd – om het hybride speelveld te verbeteren – het beoogde effect hebben gehad, namelijk 
2
een meer gelijk speelveld en stabiliteit en rust binnen dit speelveld . 
Uit de tussenstand van de raming blijkt dat de uitgaven van eigenrisicodragers aan de WGA voor 2019 
min of meer gelijk blijven aan 2018. Ten tijde van de begroting werd uitgegaan van een beperkte 
toename van de uitkeringslasten van eigenrisicodragers in de WGA, als gevolg van de groep WGA-flex 
die sinds 2017 uitmaakt van de populatie. Per 1 januari 2017 kunnen werkgevers ook 
eigenrisicodrager worden voor de WGA-lasten van tijdelijke medewerkers in plaats van enkel voor 
medewerkers met een vast dienstverband. 
 
Vraag 32 
Waardoor is er in 2019 naar verwachting minder budget nodig voor de inkoop van re-
integratieprojecten en voorzieningen Wajong? Kan het afwijkende bedrag voor de onderuitputting op 
de Wajong in de Najaarsnota 2019 en de suppletoire begroting Sociale Zaken en Werkgelegenheid, 
respectievelijk € 16,4 miljoen en  € 14,8 miljoen verklaard worden? 
Antwoord 32 
Zie ook het antwoord op vraag 28. De onderuitputting van € 14,8 miljoen heeft betrekking op de 
uitkeringslasten van de Wajong. In de € 16,4 miljoen uit de Najaarsnota zit aanvullend op dit bedrag 
nog een bijstelling (€ 1,6 miljoen) op het re-integratiebudget Wajong.  
 
Vraag 33 
                                                
2
 Per 1 januari 2017 zijn twee wijzigingen in werking getreden op de hybride markt WGA. Ten eerste is met de 
inwerkingtreding van de Wet verbetering hybride markt een evenwichtiger speelveld tussen de publieke 
verzekering van UWV en de private verzekeringsmarkt gecreëerd. Een belangrijke verandering is dat voor 
(middel)grote werkgevers die na een periode van eigenrisicodragerschap terugkeren naar de publieke verzekering, 
de publieke premiestelling nu meer lijkt op de private premiestelling. 
 
Ten tweede moeten werkgevers vanaf 1 januari 2017, als onderdeel van de Wet beperking ziekteverzuim en 
arbeidsongeschiktheid vangnetters (BEZAVA), kiezen voor publieke of private verzekering voor hun gehele WGA-
risico, in plaats van alleen voor hun vaste medewerkers. Hiermee zijn werkgeversprikkels voor flexwerkers meer in 
lijn gebracht met die voor vaste werknemers. 
7 
 

looptijd van de regeling zal worden ingediend, zal naar verwachting €2,75 miljoen niet in 2019 maar 
in 2020 worden uitgegeven. Het subsidieplafond van de regeling wijzigt niet. 
Daarnaast wordt uit de post ‘subsidies’ de subsidieregeling Experimenten Meer Werk en het project 
Werkgelegenheidskansen benutten in kleinschalig ambacht via de Ambachtsacademie betaald.  
 
Vraag 41  
Wat is de reden voor de neerwaartse bijstelling op de post ‘scholing Werkloosheidswet’? 
Antwoord 41 
UWV beschikt sinds juli 2018 over een tijdelijk scholingsbudget voor het inkopen van 
scholingstrajecten voor WW-gerechtigden met een kwetsbare arbeidsmarktpositie. Voor de inkoop van 
scholing is € 30 miljoen beschikbaar verspreid over drie jaar (2018-2020). Bij najaarsnota is het 
budget aangepast aan de hand van de inschatting van UWV van de uitgaven voor 2019.   
 
Vraag 42  
Hoeveel scholingstrajecten voor mensen in de WW zijn de afgelopen vijf jaren toegekend? 
Antwoord 42 
In de afgelopen vijf jaar zijn er twee regelingen geweest die scholing in de WW financierden: het 
scholingsbudget WW (2018-2020) en de scholingsvouchers (2016-2018).  
Met het scholingsbudget WW zijn er in de periode juni 2018 t/m oktober 2019 4.387 toekenningen 
geweest voor scholingstrajecten.  
Bij de regeling scholingsvouchers zijn er in de periode mei 2016 t/m februari 2018 12.502 
toekenningen voor WW-gerechtigden geweest. Het aandeel van WW-gerechtigden in de totale 
populatie aanvragers bedroeg 61%. 
Daarnaast kunnen mensen zelf scholing volgen in de WW zonder financiering vanuit SZW of UWV. Hier 
zijn geen cijfers over bekend. 
 
Vraag 43 
Hoeveel personen ontvangen een WW-uitkering en hoe heeft dit aantal de afgelopen vijf jaar zich 
ontwikkeld? 
Antwoord 43 
Het aantal personen met een WW-uitkering was de afgelopen jaren als volgt volgens het CBS: 
2014 december* 411 470 
2015 december* 393 020 
2016 december* 362 900 
2017 december* 307 430 
2018 december* 254 480 
Bron: CBS Statline - Personen met een uitkering; uitkeringsontvangers per regio; geraadpleegd op 6-
12-2019. Dit betreft voorlopige cijfers. 
 
Vraag 44 
Wat is de oorzaak van het toegenomen aantal nul-uitkeringen in de WW en hoe vaak is een 
boete/maatregel hiervan de oorzaak? 
Antwoord 44 
Het aantal nul-uitkeringen is min of meer gelijk gebleven gedurende 2019. Het aantal niet-nul-
uitkeringen (waar wel geld wordt uitgekeerd) is echter gedaald. Zodoende neemt het aandeel nul-
uitkeringen toe. Nul-uitkeringen hebben vooral te maken met de administratieve behandeling in de 
systemen van UWV: mensen stromen pas officieel uit de WW als zij 2 maanden lang voldoende 
inkomsten uit arbeid hebben ontvangen. Tot die tijd blijft men formeel gezien in de uitkering, ook al 
staat daar geen geld tegenover (de inkomsten worden immers verrekend). 
 
Het aantal nul-uitkeringen als gevolg van een maatregel is beperkt. Voor de invoering van Wet werk 
en zekerheid (Wwz) lag het aantal op gemiddeld 300 per maand of 0,9% (2014). Na de invoering van 
Wwz is het aantal gedaald, ook vanwege de daling van het WW-bestand als gevolg van de 
aantrekkende economie. Gemiddeld waren het er 51 per maand of 0,3% over de eerste 10 maanden 
van 2019. Dat percentage is sinds 2017 redelijk stabiel. 
 
Vraag 45 
9 
 

Het aantal personen met een WAZO-uitkering bedroeg in 2018 circa 145.000 (inclusief pleegzorg en 
adoptieverlof). 
 
Vraag 54 
In hoeverre is er sprake van samenhang tussen de uitgaven aan WAZO in de afgelopen vijf jaar en het 
geboortecijfer?  
Antwoord 54 
De uitgaven aan de WAZO zijn afhankelijk van de ontwikkelingen in volume en de hoogte van de 
uitkering. Het volume wordt daarbij bepaald door de ontwikkeling van het aantal rechthebbenden. Dit 
is afhankelijk van het aantal geboorten en de participatiegraad (alleen werkenden ontvangen een 
uitkering). De hoogte van de uitkering is afhankelijk van het loon en beweegt dus mee met de 
loonontwikkeling van rechthebbenden.  
 
De afgelopen vijf jaar zijn de uitgaven aan de WAZO gestegen. Het geboortecijfer is de afgelopen vijf 
jaar juist licht gedaald. De stijging van de uitgaven wordt dus niet verklaard door het geboortecijfer. 
 
Vraag 55 
Kunt u toelichten wat de redenen zijn van de vertraagde invoering van de OPS-regeling en wat 
eventuele consequenties zijn voor betrokkenen (behoudens de constatering dat daarom in 2019 nog 
geen uitkeringen plaatsvinden)? 
Antwoorden 55 
In de uitvoeringsbrief aan de TK van 29 maart (Kamerstuk 29 544 Nr. 893) is aangegeven dat de 
regeling zoveel mogelijk zal worden afgeleid van die voor asbestslachtoffers. Dat leverde de 
verwachting op dat de OPS-regeling relatief snel opgezet zou kunnen worden en eind dit jaar van 
kracht zou kunnen worden. Bij de uitwerking van de regeling is gebleken dat er meer verschillen zijn 
dan verwacht ten opzichte van de situatie bij regelingen voor financiële tegemoetkomingen voor 
asbestslachtoffers.  
Voor betrokkenen heeft de vertraging (behoudens latere betaling van de uitkering) geen gevolgen. 
Het recht om een aanvraag in te dienen is namelijk niet afhankelijk van het moment waarop de 
regeling operationeel wordt. Ook de mogelijkheid om tot een half jaar na start van de regeling nog 
een aanvraag voor een diagnose bij het Solvent Team in Amsterdam in te dienen, wordt daardoor niet 
verkort. 
 
Vraag 56 
Hoe komt het dat het aantal uitzendkrachten dat een beroep doet op de ZW sterk is toegenomen? 
Antwoord 56 
Zie antwoord vraag 46.  
 
Vraag 57 
Kunt u verklaren dat de geraamde nabetalingen voor kinderopvangtoeslagen over voorgaande 
toeslagjaren naar beneden worden bijgesteld? 
Antwoord 57 
De lagere nabetalingen hebben grotendeels betrekking op de (recente) toeslagjaren 2017 en 2018.  
Door aanpassingen in de uitvoering sluit het voorschot dat ouders ontvangen steeds beter aan op de 
definitieve toekenning. Dit effect is sterker dan waar eerder rekening mee werd gehouden en leidt 
daardoor tot minder nabetalingen. 
 
Vraag 58  
Bestaat er al iets van een voorziening voor de compensatie van de zogenaamde Combiteam Aanpak 
Facilitators (CAF)-11-zaken, gerelateerde schade en compensatie? Kan toegelicht worden wat de 
betrokkenheid en rol van het ministerie van Sociale Zaken en Werkgelegenheid is in dit dossier? 
Antwoord 58 
De Belastingdienst geeft aan de gedupeerde ouders uit de CAF-11 zaak nog dit jaar een 
compensatiebedrag uit te betalen. De wettelijke grondslag voor de compensatiebetalingen wordt 
opgenomen in de Fiscale verzamelwet 2021. Deze zal begin volgend jaar bij de Tweede Kamer worden 
ingediend. Hierop vooruitlopend heeft het ministerie van Financiën een beleidsbesluit uitgevaardigd, 
zodat de uitbetaling van de eerste compensatie-onderdelen nog dit jaar kan plaatsvinden. Het 
beleidsbesluit zal zodra de wetgeving met terugwerkende kracht in werking is getreden, worden 
omgezet in een ministeriële regeling. Het ministerie van SZW is betrokken geweest bij het opstellen 
11 
 

Antwoord 66 
Zie het antwoord op vraag 69. 
 
Vraag 67  
Wanneer zijn alle herstelacties kindgebonden budget naar verwachting verricht? 
Vraag 68  
Welke mogelijke belemmeringen zijn nog een risico waardoor verder uitstel mogelijk is? 
Antwoord op vraag 67 en 68 
Het herstel loopt door in 2020. Voorzien is dat uiterlijk eind 2020 alle rechthebbenden ouders hun 
nabetaling hebben ontvangen. Er zijn op dit moment geen mogelijke belemmeringen bekend waardoor 
uitstel van betalingen, tot na 2020, aan de orde is. 
 
Vraag 69  
Welke afwegingen spelen nog mee om te bepalen of iemand recht heeft op de herstelactie 
kindgebonden budget? 
Antwoord 69 
De herstelactie is een complexe operatie. Het herstel wordt door de Belastingdienst/Toeslagen in 
stappen uitgevoerd en staat los van de reguliere uitvoering. De Belastingdienst/Toeslagen heeft een 
tijdelijke projectorganisatie ingericht waarvoor tijdelijk personeel is geworven en opgeleid. Het kost 
tijd om op volle sterkte en met voldoende kennis van zaken te kunnen opereren zodat ouders ook op 
een juiste en zorgvuldige wijze geïnformeerd kunnen worden. Daarnaast gaat het herstel om zowel 
situaties uit het verleden alsook om herstel in nog lopende toeslagjaren 2018 (inmiddels afgesloten) 
en 2019. Het gaat daarbij om veel verschillende ouders en om situaties die niet altijd op voorhand zijn 
te voorzien, waarbij soms externe juridische advisering gewenst is. De hoogte van de nabetaling is 
afhankelijk van verschillende factoren waaronder de duur van het recht, de huishoudsituatie en de 
leeftijd van de kinderen. 
 
In de uitvoering van de herstelactie wordt enerzijds gezocht naar een balans tussen zorgvuldige 
nabetalingen voor de verschillende groepen ouders en bijzondere situaties en anderzijds het streven 
om rechthebbende ouders zo snel mogelijk te laten beschikken over de nabetaling. Een zorgvuldige 
afweging is dus vereist. Dit speelt bijvoorbeeld bij betalingen aan ouders in het buitenland en bij 
betalingen aan het einde van het jaar. Dit heeft ertoe geleid dat ouders in het buitenland vooralsnog 
geen betaling hebben ontvangen. Zij zullen in 2020 de nabetaling ontvangen zodra alle voorwaarden 
aanwezig zijn om dit op een zorgvuldige en rechtmatige wijze te kunnen doen. Ook hebben, zoals 
3
eerder met uw Kamer is gedeeld , eind dit jaar geen nabetalingen op initiatief van de 
Belastingdienst/Toeslagen plaatsgevonden. Dit om mogelijke gevolgen voor de vermogensgrens van 
andere toeslagen en/of uitkeringen te voorkomen.  
 
In de Najaarsnota is aangegeven dat dit jaar € 132 miljoen uitgegeven wordt. Dit bedrag behoeft 
bijstelling. Er zijn namelijk ouders, behorende tot de herstelpopulatie, die op eigen initiatief 
wijzigingen hebben doorgegeven aan Belastingdienst/Toeslagen. Dit resulteert in betalingen in 
november en december die anders in 2020 door de Belastingdienst/Toeslagen zouden zijn betaald. In 
totaal zal daarmee in 2019 circa € 154 miljoen zijn uitbetaald. Dit blijft minder dan bij aanvang van de 
herstelactie geraamd maar, als gevolg van deze door burgers geïnitieerde betalingen in november en 
4
december, meer dan uw Kamer in de Najaarsnota is gemeld.  
 
Bovenstaande complexiteit leidt ertoe dat de herstelactie de nodige onzekerheden kent, waardoor het 
lastig is in te schatten hoe de uitgaven verdeeld over 2019 en 2020 plaatsvinden. Mede hierdoor is er 
5
een bijstelling op de ramingen zoals deze waren ten tijde van de start van de herstelactie . De raming 
van de totale uitgaven van de herstelactie over 2019 en 2020 is onveranderd, namelijk € 420 miljoen. 
 
Vraag 70 
Wat is het gemiddelde opbouwpercentage van mensen die nu een AOW-uitkering ontvangen? 
Antwoord 70 
Het gemiddelde opbouwpercentage van mensen die 2019 een AOW-uitkering ontvingen is circa 91%. 
                                                
3
 Kamerstukken I 2018/2019, 35 010, nr. L. 
4
 Kamerstukken II 2018/2019, 35 350, nr.1 
5
 Kamerstukken II 2018/2019, 35 010, nr. 17. 
13 
 

Waar wordt de € 30,9 miljoen onderuitputting op beleidsartikel 13 in deze najaarsnota voor bestemd? 
Antwoord 78 
De onderuitputting uit de tweede suppletoire begroting komt ten goede aan het brede budgettaire 
beeld. Een overzicht van het totaalbeeld is te vinden in de Najaarsnota. 
 
Vraag 79 
Kunt u toelichten waardoor de verwachte onderuitputting bij het Centraal Orgaan opvang asielzoekers 
(COA) van € 3,7 miljoen wordt veroorzaakt? 
Antwoord 79 
Het budget voor COA is bedoeld voor het programma Voorbereiding op inburgering. De oorzaak van 
de verwachte onderuitputting is een lager aantal asielstatushouders in de asielzoekerscentra dat in 
aanmerking komt voor het programma. 
 
Vraag 80 
Waarvoor was de bijdrage aan gemeenten bedoeld, waarvan nu achteraf een onderuitputting van € 7 
miljoen wordt verwacht en waar wordt dit door veroorzaakt? 
Antwoord 80 
De bijdrage aan gemeenten is bedoeld voor de uitvoering van de maatschappelijke begeleiding. De 
bijdrage wordt jaarlijks na afloop van het uitvoeringsjaar vastgesteld aan de hand van het aantal door 
gemeenten gehuisveste inburgeringsplichtige asielstatushouders. De onderuitputting van € 7 miljoen 
in 2019 wordt veroorzaakt door een lager aantal inburgeringsplichtige asielstatushouders in 2018 dan 
verwacht. 
 
Vraag 81  
Is de overboeking naar het Gemeentefonds voor de decentralisatieuitkering pilots verdere integratie 
op de arbeidsmarkt (VIA) aan voorwaarden verbonden of is dit een generieke uitkering waarbij 
gemeenten zich niet over de besteding van het gehele ontvangen bedrag hoeven te verantwoorden? 
Antwoord 81 
Het bedrag dat gemeenten ontvangen voor de pilots van Verdere integratie op de Arbeidsmarkt (VIA) 
betreft een decentralisatieuitkering. Over de besteding hiervan hoeven gemeenten zich niet te 
verantwoorden aan het Rijk.  
 
Vraag 82 
Wat ligt ten grondslag aan de lagere raming voor leningen voor inburgering? Komt dat door een lager 
gemiddeld bedrag of lagere aantallen? 
Antwoord 82 
De oorzaak van de lagere raming op de post leningen bij Dienst Uitvoering Onderwijs (DUO) is 
voornamelijk het lagere aantal inburgeraars dan eerder verwacht. Dit hangt samen met een lager 
aantal plaatsingen van inburgeringsplichtige asielstatushouders bij gemeenten. 
 
Vraag 83 
Waarvoor gaat het restant van circa acht ton dat niet uitgegeven is aan handhaving gebruikt worden? 
Antwoord 83 
Het bedrag van circa € 0,8 miljoen dat niet uitgegeven zou zijn aan handhaving wordt niet herkend. 
Op basis van de tweede suppletoire begroting voor handhaving is er €2,7 miljoen beschikbaar. Dit 
bedrag wordt naar verwachting volledig besteed.  
 
De post ‘opdrachten overig’ in de Miljoenennota bedraagt circa € 0,8 miljoen. Mogelijk dat uw Kamer 
hierop doelt. Deze € 0,8 miljoen heeft betrekking op budgettaire mutaties bij ‘opdrachten overig’ 
tussen de eerste suppletoire begroting en de Miljoenennota. Het gaat hier naast budgettair neutrale 
herschikkingen binnen de begroting onder andere om een ophoging van de budgetten voor ontvangen 
loon- en prijsbijstelling 2019, twee overboekingen naar andere departementen en een ophoging van 
het budget voor dienstauto’s van de Inspectie SZW om te corrigeren voor de eigen bijdrage van 
gebruik. 
 
Vraag 84 
Welk deel van het handhavingsbudget wordt besteed aan eerlijk werken? 
Antwoord 84 
Zie het antwoord op vraag 1. 
15 
 

