 
 
 
 
 
> Retouradres Postbus 20701 2500 ES Den Haag 
 
de Voorzitter van de Tweede Kamer Ministerie van Defensie 
 
der Staten-Generaal 
Plein 4 
MPC 58 B 
Plein 2 
Postbus 20701 
2511 CR Den Haag  
2500 ES Den Haag 
www.defensie.nl 
 
 
 
 
 
 
 
Onze referentie 
BS2019021031 
Datum 12 december 2019 Afschrift aan 
de Voorzitter van de Eerste  
Rapportage internationale militaire samenwerking 2019 
Betreft 
Kamer der Staten-Generaal 
Binnenhof 22 
2513 AA Den Haag 
 
 
 
Bij beantwoording datum, 
onze referentie en betreft 
vermelden. 
Inleiding  
Hierbij informeer ik u over de stand van zaken van de internationale militaire 
samenwerking. In deze rapportage ga ik in op de belangrijkste ontwikkelingen bij 
de strategische partners van Defensie, te weten België en Luxemburg, Duitsland, 
Frankrijk, Noorwegen, het Verenigd Koninkrijk en de Verenigde Staten in 2019. 
Zoals aangekondigd in de Defensienota (2018), is Nederland nog intensiever gaan 
samenwerken met deze strategische partners. Tevens geef ik een toelichting op 
de samenwerking in EU-, NAVO- en VN-verband.   
 
België en Luxemburg 
Op 26 mei 2019 vonden in België de federale verkiezingen plaats. Tot op heden is 
nog geen regering gevormd. Vanwege de afwezigheid van een regering is 
afgelopen jaar de begroting van 2018 voor de tweede maal overgenomen met 
alleen een inflatiecorrectie. De Belgische defensie-uitgaven bedragen in 2019 
€4,9 miljard (0,95% van het Bruto Binnenlands Product (BBP)). Reeds 
goedgekeurde projecten lopen door, maar er kunnen geen nieuwe projecten 
worden gestart. 
 
De in oktober aangetreden eerste minister van België, mw. Sophie Wilmès, heeft 
de defensiestaf de opdracht gegeven om een plan op te stellen voor de volgende 
federale regering, om alle capaciteitendoelstellingen van de NAVO te halen in de 
periode 2020-2035. Dit plan wordt een addendum bij de huidige strategische visie 
uit 2016. In deze visie staat dat de Belgische defensie-uitgaven tegen 2030 tot 
1,3% van het BBP moeten stijgen, maar hierin worden niet alle 
capaciteitendoelstellingen gehaald. De eerste minister legde tevens een 
budgettair voorstel voor dat voorziet in een geleidelijke verhoging van de 
defensie-uitgaven naar 1,01% (in plaats van 0,9% van het BBP) in 2020 en naar 
1,19% (in plaats van 1,02% en 1,06% van het BBP) in 2023 en 2024.  
 
De nauwe samenwerking met België verliep ook in 2019 voorspoedig. Zo heeft 
België sinds september weer een residerende defensieattaché geplaatst in Den 
Haag. Beide landen leveren militairen aan de NATO Enhanced Forward Presence 
in Litouwen. Daarnaast zijn België en Nederland bezig met de gezamenlijke 
 
 Pagina 1 van 13 
 

 
digitalisering van het landoptreden en de aanschaf van onderzeeboten. Ook zal 
 
Duitsland op korte termijn moeten besluiten over vervanging van de Tornado-
 
jachtvliegtuigen en de aanschaf van een middelzware transporthelikopter. 
 
 
 
Duitsland en Nederland zijn zeer belangrijke defensiepartners. Dit blijkt uit de 
uitgebreide Declaration of Intent (DOI) ter versterking van de bilaterale 
 
defensiesamenwerking die op 21 mei 2019 is ondertekend. Dit document sluit aan 
op de veranderde Europese veiligheidscontext en de ontwikkeling van de Duits-
Nederlandse defensiesamenwerking sinds 2013. Nieuwe thema’s in de verklaring 
zijn bijvoorbeeld het cyberdomein en hybride dreigingen. Ook benoemt de DOI de 
noodzaak om interoperabiliteit te verbeteren, binnen NAVO- en EU-kaders, door 
systemen en procedures op elkaar af te stemmen. De DOI bevat als annex een 
roadmap, met een inventarisatie van zowel lopende samenwerkingsprojecten als 
terreinen waarop in de toekomst mogelijk kan worden samengewerkt na reguliere 
besluitvorming. De roadmap wordt nadrukkelijk gezien als levend document en 
kan regelmatig worden aangepast. Dit vormt een stevig fundament voor verdere 
verdieping van de samenwerking. 
 
Voorts is in 2019 voor twee belangrijke samenwerkingsprogramma’s een 
Memorandum of Understanding (MoU) getekend. Tijdens de Duits-Nederlandse 
regeringsconsultaties op 2 oktober 2019 werd een MoU ondertekend over 
materieelsamenwerking op het terrein van elektronische oorlogsvoering. 
Internationale samenwerking op dit gebied is uitzonderlijk en vereist groot 
wederzijds vertrouwen. Dat Nederland en Duitsland ook op dit terrein 
samenwerken, tekent de diepe defensierelatie tussen beide landen. Momenteel 
wordt onder leiding van Nederland gezamenlijke verwerving voorbereid. 
 
Het MoU Tactical Edge Networking (TEN) werd getekend in juni 2019 en volgde 
op een intentieverklaring in mei 2018 over digitale integratie van eenheden. Het 
binationale programma TEN is gebaseerd op het Nederlandse programma Foxtrot 
en het Duitse programma Digitilization of Land-Based Operations (D-LBO). Dit 
TEN-programma schept randvoorwaarden voor (inter)nationale interoperabiliteit 
en informatiegestuurd optreden en creëert mogelijkheden voor gezamenlijke 
standaarden, oplossingen en mogelijke verwerving. De ondertekening van het 
MoU vormde het startpunt voor het bouwen van de Duits-Nederlandse 
programmaorganisatie. Op dit moment werken de beide landen gezamenlijk het 
programmaplan uit dat in de komende jaren langs diverse deelleveringen moet 
voorzien in de modernisering en digitalisering van operationele eenheden in het 
tactische mobiele domein. 
 
Tot slot werkten Duitsland en Nederland in 2019 op operationeel gebied samen, 
waaronder in de Resolute Support-missie in Afghanistan, Operation Inherent 
Resolve in Irak en de Enhanced Forward Presence in Litouwen. Daarnaast namen 
50 Duitse militairen deel aan de noodhulp die Nederland in september 2019 na 
orkaan Dorian aan de Bahama’s bood met onder meer het Nederlandse 
marineschip Zr.Ms. Johan de Witt. Tevens maakte Nederland in 2019 samen met 
Duitsland en Noorwegen onderdeel uit van de Very high readiness Joint Task 
Force (VJTF 2019), het snelst inzetbare deel van de interventiemacht van de 
NAVO. In dat kader stonden Nederlandse eenheden samen met Noorse eenheden 
als onderdeel van een Duitse brigade stand-by gedurende heel 2019. Ook stond 
e
het hoofdkwartier van het 1 Duits-Nederlandse legerkorps in 2019 gereed voor 
inzet als Land Component Command (LCC) van de VJTF. 
 
 
 Pagina 2 van 13 
 

 
krijgsmacht en bestaat uit vier ambitieniveaus. Noorwegen wil robuustere 
 
capaciteiten aanschaffen om tegenstanders af te schrikken en snel te kunnen 
 
reageren op externe dreigingen. Het hoge noorden en de Noord-Atlantische 
 
Oceaan nemen in het Noorse defensiebeleid een centrale plek in. 
 
 
Nederland is een belangrijke defensiepartner voor Noorwegen. In de Noorse 
 
internationale veiligheidsstrategie worden Nederland, Duitsland, het Verenigd 
Koninkrijk en de Verenigde Staten aangemerkt als strategische partners. 
Noorwegen is tevens op 20 september toegetreden tot het EI2. 
 
Ook in 2019 is de nauwe samenwerking met Noorwegen voortgezet. De Joint 
Arctic Training (koudweertraining) van het Nederlandse Korps Mariniers vindt 
jaarlijks in Noord-Noorwegen plaats en vanaf januari 2020 wordt vanaf de locatie 
Skjold getraind. Nederlandse mariniers oefenen reeds jaren met de Amerikaanse 
en Britse mariniers in Noorwegen. In 2020 trainen de Amerikaanse, Britse en 
Nederlandse mariniers allemaal in de omgeving van Bardufoss. Met het oog op 
het intensiveren van de samenwerking met de Noren en een efficiënt gebruik van 
de Noorse trainingsfaciliteiten, is nu tevens voorzien dat het Korps Mariniers zijn 
jaarlijkse bergtraining in september/oktober 2020 in Noorwegen zal uitvoeren.  
 
Tot slot hebben Noorwegen en Nederland in 2019 weer nauw samengewerkt op 
operationeel gebied. Zo leveren beide landen militairen aan de Enhanced Forward 
Presence in Litouwen. Tevens was Nederland in 2019 samen met Noorwegen en 
Duitsland onderdeel van de NATO Very high readiness Joint Task Force (VJTF). In 
dat kader stonden Nederlandse eenheden samen met Noorse eenheden als 
onderdeel van een Duitse brigade stand-by gedurende heel 2019. 
 
Verenigd Koninkrijk  
De Strategic Defence and Security Review 2015 (SDSR15) is nog altijd de 
leidraad voor de ontwikkeling van de Britse krijgsmacht. In de SDSR15 staat dat 
het Verenigd Koninkrijk ten minste 2% van het BBP zal blijven besteden aan 
Defensie en in de komende tien jaar £178 miljard (ongeveer €202 miljard) zal 
investeren in materieel. De Britse defensiebegroting bedraagt in 2019-2020 £39,5 
miljard (ongeveer €46,2 miljard, 2,1% van het BBP) en stijgt in 2020 naar £ 41,3 
miljard (ongeveer €48,3 miljard, 2,1% van het BBP). De groei van het budget 
dekt de hogere kosten voor salarissen en pensioenen en komt ten goede aan 
grote investeringsprogramma’s. Voorts investeert de Britse krijgsmacht 
structureel in innovatie en modernisering. 
 
In 2019 is de uitvoering van start gegaan van het Modernising Defence Program 
(MDP) dat eind 2018 is gepubliceerd. Dit programma voorziet in een groei van het 
budget met £1,8 miljard (ongeveer €2,1 miljard). Het MDP bouwt verder op de 
SDSR15 en investeert in het vergroten van de gereedheid van bestaande 
capaciteiten, het vernieuwen en innoveren van de krijgsmacht, en een 
modernisering van de defensieorganisatie.  
 
Ondanks het aanstaande vertrek van het Verenigd Koninkrijk uit de Europese 
Unie, blijven het Verenigd Koninkrijk en Nederland op defensiegebied nauw 
samenwerken, waaronder in NAVO-verband, in multilaterale fora en op bilaterale 
basis. Zoals afgesproken in het Joint Vision Statement van juni 2017, verdiepen 
het Verenigd Koninkrijk en Nederland de bilaterale relatie door een actieplan dat 
jaarlijks wordt geactualiseerd. In het actieplan van 2019-2020 is een aantal 
prioriteitsgebieden geïdentificeerd, te weten: (1) ontwikkeling van nieuwe 
 
 Pagina 2 van 13 
 

 
afschrikking meer aan Europese landen laten. Daarbij verwachten de VS dat 
 
Europese NAVO-landen, waaronder Nederland, invulling geven aan de 
 
capaciteitendoelstellingen van de NAVO en de afspraken die in 2014 bij de NAVO-
 
top in Wales zijn gemaakt om 2% van het BBP aan defensie te besteden.  
 
 
De goede defensiesamenwerking tussen de Verenigde Staten en Nederland is in 
 
2019 bestendigd. Met de aanschaf van negen extra F-35’s, naast de 37 F-35’s die 
al eerder waren besteld, is de materieelsamenwerking verder uitgebreid. 
Daarmee zet Nederland een volgende stap in het vervullen van de NAVO-
capaciteitendoelstellingen die voor Nederland gelden. De eerste Nederlandse 
operationele F-35 is in januari 2019 uit de fabriek in Fort Worth, Texas, gerold en 
in oktober 2019 is de eerste F-35 bestemd voor Vliegbasis Leeuwarden geland op 
Nederlandse bodem. Verder zijn in 2019 de eerste vliegeropleidingen en 
conversies voor de F-35 gestart op Luke Air Force Base. Daarnaast is in 2019 de 
goede materieelsamenwerking met de VS voortgezet voor de modernisering van 
de Chinook-helikopter, remanufacture van de Apache-gevechtshelikopter, 
verwerving van de onbemande MQ-9 Reaper, upgrade van het Patriot-
luchtverdedigingssysteem, de vervanging van torpedo’s en de aanschaf van 
luchtverdedigingsraketten voor de Koninklijke Marine.  
 
Tevens is het delen van inlichtingen tussen de beide landen verbeterd en wordt 
intensievere samenwerking gezocht op het terrein van space, nu de VS in 2019 
het US Space Command hebben opgericht. Nederland staat in de VS bekend om 
zijn hoogwaardige technologische ruimtevaartindustrie, met name op het gebied 
van kleine satellieten en lasercommunicatie. In 2018 ondertekenden de VS en 
Nederland al een MoU over het delen van informatie uit de ruimte. In 2019 zijn 
voorbereidingen getroffen om dit uit te breiden naar gerubriceerde informatie uit 
de ruimte, zoals data van de Nederlandse SMART-L radars. Nederland treedt 
hiermee toe tot een kleine groep van circa tien landen waarmee de VS 
gerubriceerde informatie over de ruimte delen.  
 
Voorts waarderen de VS de Nederlandse inspanningen in Europa op het gebied 
van militaire mobiliteit. Vanwege de significante aanwezigheid en verplaatsingen 
van Amerikaans militair materieel in Europa, hebben de VS baat bij de resultaten 
die op dit terrein worden geboekt. Verder zien de Verenigde Staten uit naar 
ratificatie van het in 2018 ondertekende raamwerk voor samenwerking op het 
gebied van defensieaangelegenheden, ook Raamverdrag genoemd, dat 
momenteel bij uw Kamer voorligt ter goedkeuring. 
 
De Verenigde Staten en het Koninkrijk werken operationeel goed samen in het 
Caribisch gebied. In 2019 is samen met de Amerikaanse kustwacht de strijd 
tegen drugssmokkel in het Caribisch gebied voortgezet. 
 
Tot slot is de samenwerking in de anti-ISIS coalitie en Operation Inherent Resolve 
in Irak en de Resolute Support-missie in Afghanistan voortgezet. Intensieve 
onderhandelingen tussen de VS en de Taliban, gericht op terugtrekking van een 
deel van de Amerikaanse troepen, hebben niet geleid tot een akkoord en zijn in 
september 2019 afgebroken. 
 
Europese Unie  
In 2019 lag de focus voor de Europese defensiesamenwerking op implementatie 
en verdieping van de recent tot stand gekomen initiatieven: Permanent 
gestructureerde samenwerking (PESCO), het European Defence Industrial 
 
 Pagina 2 van 13 
 

 
partners, projectvoorstellen ingediend bij de Europese Commissie. De Commissie 
 
heeft in totaal 40 projectvoorstellen ontvangen, waarvan 14 in het domein 
 
specifiek voor het midden- en kleinbedrijf (MKB), een van de punten waarop 
 
Nederland heeft ingezet tijdens de onderhandelingen over het programma. De 
 
Commissie zal de voorstellen beoordelen op de geldigheid; de inhoudelijke 
beoordeling wordt overgelaten aan inhoudelijk experts. De resultaten van de 
 
evaluatie worden begin 2020 verwacht, gevolgd door de toewijzing van 
financiering. 
  
In 2019 hebben ook verschillende informatiebijeenkomsten plaatsgevonden om 
het Nederlandse bedrijfsleven en de kennisinstellingen te informeren over de 
ontwikkelingen van het programma, een gelegenheid te bieden 
samenwerkingspartners te vinden en de mogelijkheden tot steun van de overheid 
te specificeren.  
 
Europees Defensiefonds  
In 2019 is verder gewerkt aan het Europees Defensiefonds (EDF), een 
overkoepelend programma waarin per 2021 de Preparatory Action for Defence 
Research (PADR) en het EDIDP worden samengevoegd, teneinde de overgang 
tussen onderzoek en ontwikkeling van capaciteiten te versimpelen. Zoals 
eerder gemeld, is Nederland tevreden over de uitkomst van de 
onderhandelingen over het EDF, waarbij de Nederlandse inzet is behouden. 
De bedragen die in het voorlopige akkoord zijn opgenomen, zijn afhankelijk 
van de integrale besluitvorming over de omvang en andere horizontale 
bepalingen van het volgende Meerjarig Financieel Kader. Pas wanneer 
hierover een akkoord wordt bereikt, zal het EDF worden geagendeerd ter 
bespreking en bekrachtiging. Nationaal is in 2019 gestart met de 
Interdepartementale Coördinatiegroep Europese Defensie Samenwerking (ICG 
EDS), dat een gezamenlijk voorzitterschap kent van de ministeries van 
Defensie en Economische Zaken en Klimaat. In de ICG EDS zijn tot nu toe 
thema’s voor de Nederlandse inzet ten behoeve van het EDF vastgesteld. 
  
EU-NAVO samenwerking 
In 2019 zijn verdere stappen gezet ter verbetering van EU-NAVO samenwerking. 
Positief is dat de samenwerking tussen de EU en de NAVO inmiddels de norm is 
geworden. Nederland pleit in de samenwerking voor tastbare resultaten en ziet de 
bestaande 74 samenwerkingsvoorstellen in dat kader graag nader geprioriteerd. 
Nederland legt daarbij de nadruk op militaire mobiliteit, capaciteitsopbouw in 
derde landen, oefeningen, cyber en hybride dreigingen. Van belang is dat de 
resultaten van de samenwerking voldoende zichtbaar en concreet zijn, dat 
maximaal wordt ingezet op de sterke punten van beide organisaties, en er 
synergie en coördinatie is waar mogelijk. In 2019 zijn hiertoe stappen gezet. Zo 
is de politieke dialoog geïntensiveerd tussen de organisaties, in zowel in formele 
en informele setting, en zijn briefings over en weer toegenomen. De testfase van 
de parallelle en gecoördineerde oefeningen is inmiddels afgerond. De opzet van 
deze oefening bleek waardevol en zal in de toekomst verder worden gebruikt bij 
bijvoorbeeld het tegengaan van hybride dreigingen. Veel aandacht is uitgegaan 
naar het verder versterken van de coherentie tussen de inspanningen van de 
NAVO en de EU op het terrein van capaciteitsontwikkeling. Tot slot heeft de 
nieuwe voorzitter van de Europese Commissie, mw. Von der Leyen, laten weten 
dat ze gezien de geopolitieke veranderingen aanstuurt op een goede en nauwe 
samenwerking tussen de EU en de NAVO. Dit is volledig in lijn met de 
Nederlandse inzet en het politieke belang dat Nederland hecht aan een goede 
 
 Pagina 2 van 13 
 

 
Afgesproken is dat eind 2019 de politieke doelstelling om het initiatief te vullen 
 
met aangewezen eenheden moet zijn gerealiseerd. Nederland draagt 
 
proportioneel bij aan het NRI. De door Nederland aangeboden capaciteiten zijn 
 
daarbij niet onttrokken aan reeds bestaande toezeggingen en planningen voor de 
 
snel inzetbare capaciteiten van de NAVO, de enhanced NATO Reponse Force. Voor 
Nederland betekent het aanbieden van bijdragen aan het NRI een aanzienlijke 
 
uitdaging voor de krijgsmacht, nu deze nog bezig is met het herstel van de 
(basis)gereedheid. Dit geldt ook voor sommige andere landen. Voor Nederland 
staat transparantie over de (on)mogelijkheden voorop.  
 
In 2019 werden voorts twee multinationale verbanden als onderdeel van de 
NATO Command Structure verder ontwikkeld. In september 2019 bereikte het 
Joint Support and Enabling Command (JSEC) in Ulm, Duitsland, de initieel 
operationele status. Dit hoofdkwartier zal onder andere bijdragen aan het 
transport van troepen en militair materieel binnen Europa. In juli 2019 heeft de 
Noord Atlantische Raad formeel het Joint Force Command Norfolk (JFCNf) 
onder Amerikaans leiderschap geactiveerd. Dit verband draagt onder meer bij 
aan de bescherming van de aanvoerlijnen over de Atlantische Oceaan.  
 
Bijdragen aan de Enhanced Forward Presence en NATO Response Force  
Nederland leverde in 2019 bijdragen aan de verschillende maatregelen die de 
NAVO ontplooit in het kader van de collectieve verdediging en afschrikking. Ons 
land leverde ongeveer 270 militairen voor de Enhanced Forward Presence in 
Litouwen. De vooruitgeschoven aanwezigheid in de Baltische Staten en Polen is 
een doorlopende bondgenootschappelijke activiteit die in elk geval noodzakelijk 
blijft zolang Rusland volhardt in de huidige opstelling. Op dit ogenblik zijn er geen 
aanwijzingen die duiden op een veranderde Russische positie. 
 
Tevens leverde Nederland een bijdrage aan de NATO Response Force (NRF). Dit 
betrof transportcapaciteit en gevechtsvliegtuigen voor het snelst inzetbare deel 
van de NRF, de Very high readiness Joint Task Force (VJTF). Ook stonden 
Nederlandse eenheden samen met Noorse eenheden als onderdeel van een Duitse 
e
brigade stand-by voor de VTJF 2019. Verder stond het hoofdkwartier van het 1 
Duits-Nederlandse legerkorps in 2019 gereed voor inzet als Land Component 
Command (LCC) van de VJTF. Nederland leverde ook een Special Operations Land 
Task Group en personeel ten behoeve van het Special Operations Command 
Center. Daarnaast voerde Nederland tot en met juni 2019 het commando over de 
Standing NATO Maritime Group 2 (SNMG-2) en leverde daarbij een staf en een 
fregat als stafschip. 
 
 
Nieuwe uitdagingen 
China stelt zich op het wereldtoneel in toenemende mate assertief op. Dit biedt 
kansen en ook uitdagingen. De relatie van de NAVO met China is in 2019 op de 
agenda gekomen. De bondgenoten zullen de komende periode nader hierover in 
dialoog gaan. Nederland is constructief-kritisch t.a.v. China en wil op basis van 
gedeelde belangen met China samenwerken, met oog voor ideologische 
verschillen. Er liggen kansen om met China samen te werken op thema’s als 
klimaatverandering en energie, wapenbeheersing, en logistiek en transport. 
Tegelijk moeten we niet naïef zijn en onszelf goed beschermen tegen 
veiligheidsrisico’s als (digitale) spionage, beïnvloeding en economische veiligheid. 
 
 
 Pagina 2 van 13 
 

 
 
 
 
 
Drs. A.Th.B. Bijleveld-Schouten 
 
 
 
 
 Pagina 2 van 13 
 

