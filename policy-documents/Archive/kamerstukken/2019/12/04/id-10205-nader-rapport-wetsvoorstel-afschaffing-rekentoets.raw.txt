 
 
Voorstel van wet tot wijziging van onder andere de Wet op het voortgezet 
onderwijs in verband met de afschaffing van de rekentoets in het voortgezet 
onderwijs (afschaffing rekentoets vo)  
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is de rekentoets als  
onderdeel van het eindexamen voortgezet onderwijs te laten vervallen;  
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij  
goedvinden en verstaan bij deze: 
 
 
ARTIKEL I WIJZIGING WET OP HET VOORTGEZET ONDERWIJS 
 
De Wet op het voortgezet onderwijs wordt als volgt gewijzigd: 
 
A 
 
Artikel 29, vijfde lid, vervalt, onder vernummering van het zesde en zevende lid tot 
vijfde en zesde lid.  
 
B 
 
In artikel 56, tweede lid, wordt ‘artikel 29, tweede, vierde en vijfde lid’ vervangen door 
‘artikel 29, tweede en vierde lid’.  
 
C 
 
Artikel 60 wordt als volgt gewijzigd: 
1. Het zesde lid vervalt, onder vernummering van het zevende tot en met negende lid 
tot het zesde tot en met achtste lid. 
2. In het zesde en achtste lid (nieuw) wordt ‘College voor examens’ vervangen door 
‘College voor toetsen en examens’.  
 
D 
 
Aan het slot van titel IVE wordt een afdeling toegevoegd [waarvan de nummering 
aansluit op de laatste afdeling van die titel], luidende: 
 
Afdeling #. Overgangsrecht wijziging van onder andere de Wet op het 
voortgezet onderwijs in verband met de afschaffing van de rekentoets in het 
voortgezet onderwijs (afschaffing rekentoets vo) (Stb. xxx, xxx) 
 
    W10205.K-2 1 

     
 
Titel 1a. Overgangsrecht wijziging van onder andere de Wet op het voortgezet 
onderwijs in verband met de afschaffing van de rekentoets in het voortgezet 
onderwijs (afschaffing rekentoets vo) (Stb. xxx, xxx) 
 
Artikel 12.1a.1. Overgangsrecht afschaffing rekentoets eindexamen vavo 
1. Het eindexamen  omvat voor degene die geen eindexamen in het vak wiskunde aflegt 
een instellingsexamen rekenen. Bij de vaststelling van de opgaven van dit 
instellingsexamen worden de referentieniveaus rekenen in acht genomen die voor de 
desbetreffende schoolsoort  of leerweg daarbinnen zijn vastgesteld op grond van artikel 
2, tweede lid, aanhef en onderdeel c, van de Wet referentieniveaus Nederlandse taal en 
rekenen.  
2. Bij of krachtens algemene maatregel van bestuur worden omtrent dit 
instellingsexamen nadere voorschriften vastgesteld. 
3. Dit artikel is van toepassing op degene die het eindexamen van een erkende opleiding 
voortgezet algemeen volwassenonderwijs aflegt aan een instelling als bedoeld in artikel 
1.4a.1.  
4. Dit artikel vervalt op een bij koninklijk besluit te bepalen tijdstip. 
 
ARTIKEL IV WIJZIGING WET COLLEGE VOOR TOETSEN EN EXAMENS 
 
Artikel 2, lid 2a, van de Wet College voor toetsen en examens vervalt.  
 
ARTIKEL V WIJZIGING WET SUBSIDIËRING LANDELIJKE 
ONDERWIJSONDERSTEUNENDE ACTIVITEITEN 2013 
 
De Wet subsidiëring landelijke onderwijsondersteunende activiteiten 2013 wordt als 
volgt gewijzigd: 
 
A 
 
Artikel 3, eerste lid, onderdeel c, vervalt, onder verlettering van de onderdelen d tot en 
met f tot c tot en met e. 
 
B 
 
In artikel 4 wordt ‘artikel 3, eerste lid, onderdelen a tot en met e’ vervangen door 
‘artikel 3, eerste lid, onderdelen a tot en met d’. 
 
C 
 
Artikel 7, tweede lid, wordt als volgt gewijzigd: 
1. In onderdeel a wordt ‘artikel 3, eerste lid, onderdelen a tot en met e’ vervangen door 
‘artikel 3, eerste lid, onderdelen a tot en met d’. 
2. In onderdeel b wordt ‘artikel 3, eerste lid, onderdeel f’ vervangen door ‘artikel 3, 
eerste lid, onderdeel e’.  
 
ARTIKEL VI INWERKINGTREDING 
 
Deze wet treedt in werking op een bij koninklijk besluit te bepalen tijdstip, dat voor de 
verschillende artikelen of onderdelen daarvan verschillend kan worden vastgesteld. In 
dat besluit kan worden bepaald dat deze wet, met uitzondering van artikel I, onderdeel 
D, en artikel III, onderdeel B, terugwerkt tot en met een in dat besluit te bepalen 
tijdstip, dat voor de verschillende artikelen of onderdelen daarvan verschillend kan 
worden vastgesteld. 
 
 
  
    W10205.K-2 3 

     
MEMORIE VAN TOELICHTING  
 
I. Algemeen  
 
1. Inleiding 
 
Op 5 februari 2019 heeft de Tweede Kamer ingestemd met een motie van de leden Rog 
1
en Van Meenen over het afschaffen van de rekentoets. De motie verzoekt de regering 
met ingang van het schooljaar 2019-2020 de bestaande rekentoets in het voortgezet 
onderwijs af te schaffen en vanaf dat schooljaar ook geen cijfer van de rekentoets meer 
op te nemen op de cijferlijst. Met dit wetsvoorstel wordt uitvoering gegeven aan deze 
motie en aan het voornemen zoals gesteld in het regeerakkoord om voor alle leerlingen 
rekenen een geïntegreerd onderdeel te maken van het examen.  
 
2. Hoofdlijnen van het voorstel 
 
2.1 Beëindigen verplichting deelname centrale rekentoets 
Sinds 2007 is de aandacht voor de beheersing van rekenen door leerlingen toegenomen. 
Internationaal vergelijkend onderzoek liet een tot dan toe dalende trend zien in het taal- 
2
en rekenniveau van leerlingen in Nederland. Voorts constateerde de inspectie dat er 
sprake was van grote verschillen tussen scholen ten aanzien van hun reken- en 
3
taalonderwijs en de reken- en taalvaardigheden van hun leerlingen. Hierdoor ontstond 
een behoefte aan ijkpunten voor reken- en taalbeheersing. In 2008 zijn daarom door de 
commissie Meijerink de referentieniveaus taal en rekenen opgesteld. Deze 
referentieniveaus zijn vastgelegd in het Besluit referentieniveaus Nederlandse taal en 
rekenen.  
 
Ten behoeve van de toetsing van de referentieniveaus rekenen is er voor alle leerlingen 
die eindexamen doen een rekentoets geïntroduceerd, zodat het voor het 
vervolgonderwijs duidelijk zou zijn wat de beheersing van leerlingen op de 
referentieniveaus is en het niveau van leerlingen kon worden geborgd. Ook in het 
middelbaar beroepsonderwijs is sinds 2014 in fases een aanvang gemaakt met de 
centrale examinering van de generieke examenonderdelen Nederlandse taal, rekenen en 
Engels. Het cijfer dat de leerling voor de rekentoets heeft gehaald, geeft het 
vervolgonderwijs, het beroepenveld en de maatschappij inzicht in de rekenvaardigheden 
van de leerling. De huidige manier van toetsen maakt het tevens mogelijk dat in het vo 
en mbo dezelfde rekenvaardigheden worden getoetst. Dit draagt bij aan een gewenste 
doorlopende leerlijn voor rekenen. Deze leerlijn start al op de basisschool.   
 
Hoewel de intentie was om de hoogte van het behaalde resultaat voor deze toets voor 
alle leerlingen mee te laten tellen in de uitslagbepaling, is in 2015 het besluit genomen 
om rekenen alleen voor vwo-leerlingen volwaardig mee te laten tellen. Dit besluit is 
genomen omdat het risico groot werd geacht dat teveel leerlingen in de andere 
onderwijssoorten het diploma niet zouden behalen. Sindsdien is ieder jaar opnieuw 
bekeken of rekenen op een verantwoorde manier zou kunnen meetellen voor de overige 
schoolsoorten. Tot nu toe is dit steeds niet het geval gebleken. In 2017 is in navolging 
van het regeerakkoord Vertrouwen in de toekomst het besluit genomen om de 
4
rekentoets ook voor vwo-leerlingen niet meer mee te laten tellen. Dat betekent dat op 
dit moment alle leerlingen een rekentoets maken, maar dat de hoogte van het behaalde 
eindcijfer voor rekenen in geen van de schoolsoorten meetelt voor het behalen van het 
diploma.  
 
In het regeerakkoord is aangekondigd dat de referentieniveaus tegen het licht worden 
gehouden en er in het vo een alternatief voor de rekentoets komt:  
                                                 
1
 Kamerstukken II 2018/19, 31332, nr. 96. 
2
 Onderwijsraad, Partners in Onderwijsopbrengst, december 2008 blz. 20-21. 
3
 Kamerstukken II 2007/08, 31293 en 31289, nr. 5. 
4
 Besluit van 9 maart 2018 tot wijziging van het Eindexamenbesluit VO en het Staatsexamenbesluit 
VO in verband met het niet meer meetellen van het eindcijfer van de rekentoets voor de 
uitslagbepaling vwo en een technische wijziging in de regelgeving voor Caribisch Nederland (Stb. 
2018, 74). 
    W10205.K-2 5 

     
op de profielen in het vmbo die al dan niet wiskunde bevatten. Voor leerlingen die geen 
wiskunde volgen in de bovenbouw blijft er voorlopig wel een aparte toets nodig, zie 2.2. 
 
2.2 Schoolexamen rekenen voor leerlingen zonder wiskunde 
Een deel van de leerlingen in het vmbo en het havo doet geen eindexamen in het vak 
wiskunde. Voor die leerlingen is het daarom niet mogelijk om rekenen in de bovenbouw 
onderdeel te maken van wiskunde. De examenprogramma’s van andere vakken dan 
wiskunde bieden onvoldoende basis voor het aanleren en onderhouden van 
rekenvaardigheden omdat er onvoldoende overlap is tussen de referentieniveaus en de 
examenprogramma’s. Hierdoor blijft een aparte vorm van toetsing op dit moment nodig. 
Als onderdeel van de integrale curriculumherziening wordt bezien welke positie rekenen 
en wiskunde in het curriculum krijgen.  
 
Voor de tussenliggende periode wordt daarom door middel van een overgangsbepaling 
bepaald dat scholen vanaf het schooljaar 2020-2021 voor leerlingen die geen 
eindexamen doen in het vak wiskunde een schoolexamen rekenen moeten afnemen. Dit 
examen vormt geen verzwaring ten aanzien van de huidige situatie, maar vraagt wel 
een extra inspanning van deze groep leerlingen ten opzichte van leerlingen die wel 
wiskunde volgen. Deze tijdelijke maatregel is echter nodig om te voorkomen dat er voor 
de groep leerlingen zonder wiskunde helemaal geen borging van het niveau zou zijn. Het 
schoolexamen rekenen moet de aangewezen referentieniveaus per schoolsoort dan wel 
leerweg dekken, en er moet een passende cesuur worden toegepast. Ondanks dat er 
voor leerlingen met wiskunde niet wordt vastgehouden aan een volledige dekking van de 
referentieniveaus, wordt hier voor het schoolexamen rekenen voor leerlingen zonder 
wiskunde wel voor gekozen. De reden hiervoor is dat dit scholen houvast biedt in het 
opstellen van het examen, en er hiermee een landelijke standaard is voor dit examen 
(zoals bij het centrale examen wiskunde ook het geval is). Scholen hebben ook al 
ervaring met het voorbereiden van hun leerlingen voor een examen op basis van de 
referentieniveaus (de centrale rekentoets) en dat maakt deze tijdelijke maatregel ook 
beter uitvoerbaar. Daarnaast wordt er in overleg met het veld gekeken welke 
ondersteuning scholen nodig hebben bij het maken van het schoolexamen rekenen. 
Scholen moeten, net als voor andere onderdelen en vakken, in het programma van 
toetsing en afsluiting (PTA) aangeven hoe het referentieniveau rekenen wordt getoetst 
en het PTA moet worden aangeleverd bij de inspectie. De regels die gelden voor de 
schoolexamens van de andere vakken gaan in beginsel ook gelden voor het 
schoolexamen rekenen. Scholen  kunnen het schoolexamen rekenen uit één of meerdere 
examens laten bestaan, net zoals bij schoolexamens voor andere vakken. Bij algemene 
maatregel van bestuur zullen echter ook nadere regels worden vastgesteld voor dit 
schoolexamen rekenen, bijvoorbeeld over de vermelding van het cijfer op de cijferlijst.  
Het is de intentie van de regering om het resultaat van dit schoolexamen rekenen niet 
mee te laten wegen in zak-slaagregeling, zoals ook is voorgesteld in Een nieuw 
perspectief voor rekenen in het voortgezet onderwijs. Er wordt naar gestreefd de 
verplichting om dit schoolexamen rekenen af te nemen gaat in te laten gaan vanaf het 
schooljaar 2020-2021. 
 
Het vorenstaande geldt ook voor het staatsexamen, bedoeld in artikel 60 van de WVO, 
met dien verstande dat staatsexamens per kalenderjaar worden afgenomen. Voor de 
staatsexamens wordt ernaar gestreefd een college-examen rekenen verplicht te stellen 
vanaf kalenderjaar 2021, voor kandidaten die bij diplomering geen staatsexamen 
afleggen in het vak wiskunde.  
Een zelfde overgangsrecht als voor het voortgezet onderwijs wordt ook geregeld voor 
het voortgezet algemeen volwassenenonderwijs (vavo) als bedoeld in artikel 7.3.4 Wet 
educatie en beroepsonderwijs (WEB) en het instellingsexamen rekenen in het vavo. Dit 
onderwijs wordt niet verzorgd door reguliere dagscholen voor voortgezet onderwijs maar 
door regionale opleidingencentra (roc) of instellingen als bedoeld in artikel 1.4a.1 WEB. 
Inhoudelijk zijn de eisen voor inrichting van het onderwijs en de examens echter gelijk 
aan hetgeen voor mavo, havo of vwo is bepaald bij of krachtens de WVO. 
 
Door de combinatie van het afschaffen van de rekentoets per 1-8-2019 en de invoering 
van het schoolexamen rekenen per 1-8-2020 ontstaat er een gat van één jaar waar 
leerlingen zonder wiskunde het diploma kunnen behalen zonder dat zij ofwel de 
rekentoets of het schoolexamen rekenen hoeven af te leggen. Een invoering met 
terugwerkende kracht is voor het schoolexamen rekenen niet mogelijk omdat, er in 
    W10205.K-2 7 

     
leerlijn die loopt van het primair onderwijs naar het voortgezet onderwijs (en het 
middelbaar beroepsonderwijs).  
 
Het College adviseert daarnaast in de toelichting bij het wetsvoorstel inzichtelijk te 
maken op welke wijze besloten zal worden tot het schrappen van het schoolexamen 
rekenen binnen het curriculum en hoe betrokken partijen daarover zullen worden 
9
geïnformeerd. Voor het vmbo is, op basis van de aangenomen motie reeds besloten tot 
een vakvernieuwing voor vmbo wiskunde. Zodra de uitkomsten hiervan duidelijk zijn zal 
er een besluit genomen over het schoolexamen rekenen. Voor het havo is er nog geen 
dergelijk concreet moment te noemen. De nadere invulling van het proces van de 
intregrale curriculumherziening zal hier meer duidelijkheid over bieden. Scholen zullen 
daar ook over geïnformeerd worden.  
 
Het College adviseert ten slotte de gevolgen voor de regeldruk volledig in beeld te 
brengen en te kwantificeren, volgens de daarvoor geldende systematiek van het Rijk. 
Het afschaffen van de rekentoets vermindert de regeldruk. Scholen hoeven immers deze 
toets niet meer te af te nemen en de resultaten hiervoor niet meer te registeren en aan 
te leveren bij DUO. Specifiek is hier sprake van een afname van administratieve lasten. 
Onder administratieve lasten worden de kosten verstaan om te voldoen aan 
informatieverplichtingen aan de overheid, voortvloeiend uit wet- en regelgeving van de 
overheid. Administratieve lasten komen voort uit het verzamelen, bewerken, registreren, 
bewaren en ter beschikking stellen van informatie. Jaarlijks zijn er ongeveer 200.000 
examenkandidaten waar scholen resultaten voor moeten registeren en aanleveren. Per 
leerling wordt de inspanning voor het registeren en aanleveren geschat op 30 minuten. 
Op basis van het standaarduurtarief van €45,- komt de totale besparing hiermee op 
€22,50 per leerling. . Wel zullen scholen zowel hun onderwijs en examinering als hun 
administratieve systemen moeten aanpassen in verband met het schoolexamen 
rekenen. Leerlingen die geen wiskunde volgen in de bovenbouw en geen eindexamen 
doen in dit vak moeten namelijk een schoolexamen rekenen krijgen. Zij dienen uiteraard 
ook voldoende te worden voorbereid op dit examen. Bij algemene maatregel van 
bestuur en in de Regeling modellen diploma’s VO zullen nadere regels worden opgesteld 
voor dit schoolexamen, waaronder voor het vermelden van het cijfer voor dit 
schoolexamen. Bij wijziging van deze regelgeving zal in worden gegaan op de 
administratieve lasten die hier specifiek uit voortvloeien.  
 
4. Gevolgen voor Caribisch Nederland 
 
Thans is de rekentoets geen officieel onderdeel van het eindexamen vo in Caribisch 
Nederland en heeft de afschaffing dus geen betrekking op Caribisch Nederland. Na de 
herziening van het curriculum voor Europees Nederland kan mogelijk aanleiding zijn 
voor wijzigingen hieromtrent.  
 
5. Uitvoering 
 
In overleg met het veld wordt gekeken welke ondersteuning scholen nodig hebben bij 
het maken van het schoolexamen rekenen. Scholen moeten, net als voor andere 
onderdelen en vakken, in het PTA aangeven hoe het referentieniveau rekenen wordt 
getoetst en het PTA moet worden aangeleverd bij de inspectie.    
 
Aan DUO en CvTE is gevraagd een uitvoeringstoets uit te voeren op dit wetsvoorstel. 
Beide concluderen dat het wetsvoorstel uitvoerbaar is.  
 
Voor het CvTE betekent het wetsvoorstel dat er minder personele capaciteit nodig is. 
Ten aanzien van de staatsexamens zal het CvTE nog wel een taak hebben in het 
afnemen van college-examens rekenen voor kandidaten zonder wiskunde. CvTE heeft in 
de uitvoeringstoets ook in kaart gebracht wat de consequenties voor Cito zijn. Voor hen 
betekent de afschaffing van de rekentoets dat er productie van toetsen meer nodig is, 
geen normering en geen analyses. De bestaande infrastructuur voor deze 
werkzaamheden zal derhalve verdwijnen.  
                                                 
9
 Kamerstukken II 2018/19, 31332, nr. 90. 
    W10205.K-2 9 

     
stopgezet. Bovendien krijgen het CvTE en Cito op deze manier de tijd om hun taken ten 
aanzien van de rekentoets af te bouwen.  
 
II. Artikelsgewijs 
 
Artikel I Wijziging Wet op het voortgezet onderwijs 
 
Artikel I, onderdelen A en C 
Met de onderdelen A en C vervallen artikel 29, vijfde lid, en artikel 60, zesde lid, WVO. 
Deze leden bepalen dat de eindexamens en staatsexamens een rekentoets omvatten, 
waarbij de referentieniveaus voor rekenen in acht worden genomen. Deze leden kunnen 
vervallen omdat de rekentoets met dit wetsvoorstel wordt afgeschaft. Bovendien 
bevatten de leden een grondslag om bij of krachtens algemene maatregel van bestuur  
nadere voorschriften vast te stellen over de rekentoets. Die grondslag is ook niet meer 
noodzakelijk door de afschaffing van de rekentoets.  
 
De wijziging in onderdeel C van artikel 60, zesde en achtste lid (nieuw), WVO is van 
redactionele aard, omdat de naam van het zelfstandig bestuursorgaan College voor 
examens al enige tijd geleden is gewijzigd in College voor toetsen en examens. 
 
Artikel I, onderdeel B 
Met de wijziging in onderdeel B wordt in artikel 56, tweede lid, WVO een verwijzing naar 
artikel 29, vijfde lid, geschrapt. In artikel 56 WVO wordt namelijk de rekentoets van 
toepassing verklaard op de eindexamens die worden afgenomen op niet-bekostigde 
scholen die daartoe zijn aangewezen. Voor deze scholen wordt overgangsrecht 
getroffen, zie hiervoor de toelichting bij onderdeel D. 
 
Artikel I, onderdeel D 
Onderdeel D bevat twee overgangsbepalingen. Het nieuwe artikel # WVO in de nieuwe 
afdeling # regelt dat de eindexamens voor leerlingen die geen eindexamen afleggen in 
wiskunde een schoolexamen rekenen omvatten. Het onderdeel rekenen zal alleen 
worden afgenomen bij leerlingen op het vmbo of het havo die geen wiskunde in hun 
profiel hebben. Op het vwo is wiskunde voor alle profielen verplicht. Over het 
schoolexamen rekenen worden bij algemene maatregel van bestuur nadere regels 
gesteld. Bij het schoolexamen rekenen worden bovendien de referentieniveaus voor 
rekenen in acht genomen, zoals die voor havo of voor dan wel binnen een leerweg van 
het vmbo zijn vastgesteld op grond van de Wet referentieniveaus Nederlandse taal en 
rekenen. Dit overgangsrecht is ten aanzien van de eindexamens ook van toepassing op 
niet-bekostigde scholen die daartoe zijn aangewezen op grond van artikel 56 WVO. De 
aangewezen scholen mogen immers diploma’s met civiel effect uitreiken. De 
eindexamens op die scholen moeten daarom aan dezelfde eisen voldoen als de examens 
op bekostigde scholen.  
 
Het nieuwe artikel # WVO regelt dat ook de staatsexamens voor kandidaten die geen 
staatsexamen afleggen in wiskunde een college-examen rekenen omvatten. Dit geldt 
voor kandidaten die het staatsexamen volledig afleggen en daarmee een diploma 
ontvangen.  
 
Het schoolexamen en college-examen rekenen worden later ingevoerd dan de 
afschaffing van de rekentoets, omdat scholen en het CvTE tijd nodig hebben om 
dergelijke schoolexamens te ontwikkelen. Het streven is om de invoering van het 
schoolexamen rekenen voor leerlingen zonder wiskunde in schooljaar 2020-2021 te 
realiseren.  
De staatsexamens worden per kalenderjaar afgenomen. Dit betekent dat de 
staatsexamens rekenen voor het eerst van toepassing zijn op leerlingen die in het jaar 
2021 staatsexamen afleggen. 
 
Met de artikelen # en # WVO wordt voorzien in een transitieperiode tussen de 
afschaffing van de rekentoets en de curriculumherziening. Zodra voor de betreffende 
leerlingen of kandidaten een andere voorziening is getroffen, zal het schoolexamen dan 
wel het college-examen rekenen komen te vervallen. Omdat op dit moment nog 
onduidelijk is wanneer dat precies zal zijn, wordt het vervallen van deze artikelen bij 
koninklijk besluit geregeld. 
    W10205.K-2 11 

     
Artikel IV Wijziging Wet College voor toetsen en examens 
 
Met artikel IV vervalt artikel 2, lid 2a, van de Wet CvTE. In lid 2a is geregeld dat het 
CvTE een wettelijke taak heeft ten aanzien van de rekentoets. Deze taak strekt ertoe om 
voor het voortgezet onderwijs en het vavo in Europees Nederland de afnameperiodes 
vast te stellen alsmede de toetsopgaven zelf. Daarnaast behelst deze taak het 
vaststellen van regels voor de omzetting van de door de leerling behaalde score bij de 
toets naar een cijfer, maar ook het regelen van welke hulpmiddelen de leerling mag 
gebruiken tijdens de rekentoets. Deze taak is vergelijkbaar met die voor de centrale 
examens. Nu de rekentoets wordt afgeschaft, kan de wettelijke taak van het CvTE ten 
aanzien van de rekentoets vervallen. 
 
Artikel V Wijziging Wet Subsidiëring landelijke onderwijsondersteunende 
activiteiten 2013 
 
Artikel V, onderdeel A 
Artikel V, onderdeel A, regelt het vervallen van artikel 3, eerste lid, onderdeel c, van de 
Wet SLOA. Hoewel het CvTE een wettelijke taak heeft ten aanzien van het vaststellen en 
de normering van de toetsopgaven, worden de opgaven van de rekentoets ontwikkeld 
door stichting Cito. Stichting Cito heeft die taak op grond van artikel 3, eerste lid, 
onderdeel c, van de Wet SLOA. De minister kan daarvoor subsidie verstrekken. 
Nu de rekentoets wordt afgeschaft, kan ook de wettelijke taak van stichting Cito ten 
aanzien van de rekentoets vervallen. 
 
Artikel V, onderdelen B en C 
In de onderdelen B en C van artikel V worden de verwijzingen naar de onderdelen van 
artikel 3, eerste lid, van de Wet SLOA aangepast in verband met de verlettering door het 
vervallen van onderdeel c.  
 
Artikel VI Inwerkingtreding 
 
Voor een toelichting op de inwerkingtreding van dit wetsvoorstel wordt verwezen naar 
paragraaf 8 van het algemeen deel van deze toelichting. 
 
De Minister voor Basis- en Voortgezet Onderwijs en Media, 
 
 
 
 
 
 
Arie Slob 
    W10205.K-2 13 

