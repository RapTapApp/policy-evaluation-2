www.rijksoverheid.nl
Aan de Voorzitter van de Tweede Kamer der Staten-
www.facebook.com/minbzk
Generaal
www.twitter.com/minbzk
Postbus 20018 2500 EA  Den Haag
Kenmerk
2019-0000517780
Uw kenmerk
Bijlage(n)
1
Datum 5 december 2019
Betreft Voortgangsrapportage Sint Eustatius
Inleiding 
 
1
In september informeerde ik uw Kamer over het wetsvoorstel dat ik in 
voorbereiding heb om de geleidelijke overgang naar normale bestuurlijke 
verhoudingen op Sint Eustatius mogelijk te maken. 
 
Dit wetsvoorstel is in voorbereiding en zal naar verwachting begin 2020 ter 
2
behandeling worden ingediend. Conform de toezegging aan uw Kamer zal ik u 
halfjaarlijks blijven rapporteren over de voortgang op alle terreinen die de ingreep 
betreft. Daarbij blijven de criteria zoals ik die als uitgangspunt heb geformuleerd 
3
in de tweede voortgangsrapportage van 14 november 2018 leidend. 
 
In aanvulling op de septemberbrief informeer ik u met deze rapportage over de 
stand van zaken. Voor zover deze ongewijzigd is ten opzichte van mijn 
septemberbrief ga ik daarop niet uitgebreid in. Tegelijkertijd is er een aantal 
zaken die ik juist naar aanleiding van het verschijnen van die brief en de daaraan 
verbonden Townhall meeting, graag met uw Kamer wil delen. Zoals inmiddels 
gebruikelijk wordt de voortgang op de diverse domeinen beschreven; het 
bestuurlijke, sociale en fysieke domein.  
 
Algemeen beeld 
 
Onder andere uit de signalen die ik tijdens de Townhall meeting van 23 
september jl. heb ontvangen maak ik op dat de manieren waarop de burgers op 
Sint Eustatius worden voorzien van informatie over de voortgang van projecten, 
de transparantie in besluitvorming en de mogelijkheden die voor hen openstaan 
om hun stem te laten horen, blijvend om aandacht vragen. De 
regeringscommissaris heb ik gevraagd om mij, onder andere bij monde van de 
Maatschappelijke raad van Advies, nader te informeren over de gevoelens die bij 
de bevolking leven over het aangekondigde traject richting herstel van de 
normale verhoudingen. Dat traject op zichzelf leidt ook tot een aantal nieuwe 
 
1
 Tweede Kamer, vergaderjaar 2019-2020, 35300 IV, nr. 6 
2
 Tweede Kamer, vergaderjaar 2017-2018, 34877, nr. 6 
3
 Tweede Kamer, vergaderjaar 2018-2019, 35000 IV, nr. 29 
Pagina 1 van 11

Datum
Kenmerk
2019-0000517780
Communicatieplan 
Het openbaar lichaam streeft naar betere publieke informatievoorziening met een 
strategisch communicatieplan dat zich in de afrondende fase bevindt. De inhoud 
van het plan zal met de maatschappelijke raad besproken worden. Een deel van 
de in het plan beschreven acties is reeds in uitvoering. Onder andere wordt een 
huisstijl voor het openbaar lichaam ontworpen, is de aanlevering van informatie 
voor publicatie vanuit de verschillende onderdelen van het openbaar lichaam 
gestroomlijnd en worden de verschillende directies voorzien van communicatie-
advies. 
 
Bestuurlijk domein 
 
Reorganisatie  
Op 1 september 2019 is de nieuwe organisatie geëffectueerd. Het overgrote deel 
van de medewerkers volgde de eigen functie. Van de medewerkers van het 
openbaar lichaam die niet direct geplaatst konden worden is een groot deel 
inmiddels op openstaande functies terecht gekomen. Voor een klein aantal is een 
maatwerkplek gecreëerd en met een enkeling is een uitstroomregeling getroffen. 
Door de doorstroom van interne medewerkers zijn er nog steeds verschuivingen 
in de organisatie en wordt het aantal mobiliteitskandidaten steeds kleiner.  
 
Als onderdeel van de informatievoorziening aan medewerkers wordt twee 
wekelijks een magazine (The Insider) verspreid dat de medewerkers op de hoogte 
houdt van de ontwikkelingen rond de reorganisatie en hen meer inzicht moet 
geven in het functioneren van het openbaar lichaam. 
 
Opleidingen ambtelijk apparaat  
Voor Sint Eustatius is een meerjarig professionaliseringsprogramma ontwikkeld, 
waarin de focus ligt op het op het duurzaam versterken van het ambtelijke 
apparaat op huidige en toekomstige taken. In oktober is een ontwikkeltraject voor 
managers en unitmanagers van start gegaan. Afgelopen jaar hebben de 
ambtenaren van het openbaar lichaam herhaaldelijke vakmanschaptrainingen 
gehad. In het verlengde van de training wordt gewerkt aan de opstelling van een 
gedragscode. 
 
Ook is een opleidingsplan met groepsgewijze aanpak gereed. Managers, 
beleidsadviseurs, secretaresses, beveiliging, frontofficemedewerkers, 
administratieve medewerkers en financiële medewerkers worden daarmee zowel 
inhoudelijk als op vaardigheden getraind. Voorbeelden daarvan zijn een cursus 
schrijfvaardigheid voor beleidsadviseurs, een cursus Fin BES en BBV BES voor 
medewerkers Financiën en een cursus overheidsfinanciën voor niet-financiële 
medewerkers. Ook wordt veel geïnvesteerd in computervaardigheden en het 
verminderen van laaggeletterdheid. 
 
Versterken bestuurlijke structuur 
Als onderdeel van een nieuwe, transparantere, manier van werken zijn recent 
nieuwe formats voor besluitvormingsnota´s en de besluitenlijst vastgesteld en in 
gebruik genomen. Deze helpen het besluitvormingsproces eenduidiger te maken 
en de uitkomst daarvan transparanter. In een workshop voor de directeuren, 
Pagina 11 van 11

Datum
Kenmerk
2019-0000517780
een punt van zorg. Om de directie financiën te ondersteunen zijn recent twee 
vacatures opengesteld waarvan er één inmiddels is ingevuld. Na invulling van de 
vacatures zal nader worden bezien of extra ondersteuning noodzakelijk is. Het 
streven is het gehele plan van aanpak af te ronden in 2020. 
 
Rekenkamer 
Voor Sint Eustatius wordt bij het instellen van een zelfstandige rekenkamer op 
korte termijn ondersteuning vanuit Europees Nederland geboden. De rekenkamer 
Rotterdam heeft haar expertise aangeboden. Hiermee wordt vooruitgelopen op 
een wetswijziging die noodzakelijk is voor het instellen van een rekenkamer voor 
alle BES eilanden. Rotterdam kan in de toekomst ook beoogd rekenkamerleden 
uit (de omgeving van) Sint Eustatius ondersteunen door hen te laten meelopen en 
door middel van kennisvermeerdering en trainingen. De inzet wordt incidenteel 
gefinancierd uit een bijzondere uitkering van BZK. Doel is de rekenkamer zo op te 
zetten dat deze zo snel mogelijk lokaal kan worden overgenomen en structureel 
wordt ingebed. Daarbij wordt ook bezien op welke wijze structurele ondersteuning 
vanuit de regio dan wel Europees Nederland wordt vormgegeven.   
 
ICT Infrastructuur openbaar lichaam  
In het najaar is een project van start gegaan om het achterstallig onderhoud aan 
de ICT infrastructuur in te halen. De beschikbaarheid van een netwerk waarmee 
de verschillende onderdelen van het openbaar lichaam met elkaar verbonden 
worden is cruciaal in voor professionalisering en adequate informatievoorziening. 
Er wordt onder andere bekabeld, netwerkaansluitingen worden aangelegd en 
medewerkers zullen worden opgeleid. Met het beschikbare budget van het 
openbaar lichaam is gestart bij vitale onderdelen als de afdeling ICT, burgerzaken 
en financiën.  
 
Sociaal domein 
 
Algemeen 
Met het vaststellen van het ijkpunt voor het sociaal minimum en de bijbehorende 
maatregelen zet het kabinet een aantal substantiële stappen om de situatie van 
inwoners in Caribisch Nederland te verbeteren. De Tweede Kamer is hierover op 
4
27 juni 2019 geïnformeerd . Het kabinet heeft zich gecommitteerd aan het 
verlagen van de kosten van levensonderhoud en het verbeteren van de 
inkomenspositie van inwoners van Caribisch Nederland. Aan de kostenkant gaat 
het onder meer om het verbeteren van de financiële toegankelijkheid van de 
kinderopvang en het terugbrengen van de kosten van wonen.  
 
Naast het verlagen van de kosten van levensonderhoud tot een redelijk niveau, 
zet het kabinet in op het verbeteren van de inkomenspositie van inwoners in 
Caribisch Nederland. Per 1 januari 2020 worden het wettelijk minimumloon en de 
uitkeringen opnieuw verhoogd. Per 1 januari 2020 wordt daarnaast de onderstand 
voor mensen die volledig en duurzaam arbeidsongeschikt zijn dusdanig verhoogd 
dat iemand in de onderstand die zelfstandig woont op maandbasis uitkomt op het 
wettelijk minimumloon. Ook kunnen alleenstaande AOV-gerechtigden in 
 
4
 Kamerstukken II, 2018/2019, 35000-IV, nr. 61 
Pagina 11 van 11

Datum
Kenmerk
2019-0000517780
voortgang op alle drie de eilanden van het bestuursakkoord huiselijk geweld en 
kindermishandeling. 
 
Arbeidsbemiddeling  
Om een duurzame weg uit de armoede te bieden, is meer arbeidsparticipatie 
nodig. Het openbaar lichaam en de gemeente Leiden werken samen in een door 
het ministerie van Sociale Zaken en Werkgelegenheid (SZW) gefinancierde 
twinning om de arbeidsbemiddeling op Sint Eustatius te verbeteren. Dit traject 
loopt tot april 2020. De laatste fase van de twinning zal vooral in het teken staan 
van de borging van methodieken en werkwijzen en de professionalisering van het 
beleid om mensen met een arbeidsbeperking aan het werk te helpen en te 
houden.  
 
Armoedebestrijding  
Armoedebestrijding vraagt nadrukkelijk ook een inspanning van het openbaar 
lichaam. Zij kan vanuit het eilandelijk armoedebeleid haar steentje bijdragen. 
Hierbij is een belangrijke randvoorwaarde dat het openbaar lichaam het beleid 
rond armoedebestrijding vastlegt in een verordening of beleidsregels. Het 
ministerie van SZW speelt hierbij een ondersteunende rol. Zo hebben in 2019 
sociaalmaatschappelijk werkers van het openbaar lichaam deelgenomen aan een 
door het ministerie georganiseerde training schuldhulpverlening. Het ministerie is 
in overleg met het openbaar lichaam over nadere ondersteuning, bijvoorbeeld op 
het vlak van de ontwikkeling van beleidsregels voor schuldhulpverlening.   
 
Sociale woningbouw/huursubsidie  
In het kader van de woonlastenverlaging is het belangrijk dat op elk van de 
eilanden toegang bestaat tot voldoende en kwalitatief goede sociale woningbouw. 
De Europees Nederlandse woningcorporatie Woonlinie en het openbaar lichaam 
hebben daarom een gezamenlijk voorstel ingediend om een structurele oplossing 
te vinden voor renovatie, onderhoud en nieuwbouw van sociale huisvesting. 
Inmiddels wordt gewerkt aan het eerste pilotproject, waarbij Woonlinie in overleg 
met het openbaar lichaam en de Statia Housing Foundation een eerste woning 
renoveert en een twee onder een kap woning realiseert. Hiervoor heeft BZK een 
subsidie van 390.000 euro ter beschikking gesteld. Gedurende het pilotproject 
wordt gewerkt aan intensivering van de samenwerking tussen betrokkenen, om 
uiteindelijk bijna honderd sociale huurwoningen te renoveren en vijfenveertig 
nieuwe sociale huurwoningen te bouwen.  
 
Tussen BZK en  het openbaar lichaam heeft een eerste gesprek plaatsgevonden 
om te komen tot een huurpuntenstelsel, een liberalisatiegrens en een 
huurcommissie. Deze moeten het systeem rechtvaardiger maken en 
professionaliseren, en versterken daarmee de bestuurlijke structuur op Sint 
Eustatius. De Wet Maatregelen Huurwoningmarkt CN zal in de eerste helft van 
2020 in werking treden. De uitvoering van die wet dient neergelegd te worden in 
lokale verordeningen. Daaraan wordt momenteel gewerkt. 
 
BZK zet daarnaast stappen om tot een vorm van tegemoetkoming in de 
huurlasten voor Caribisch Nederland te komen. Er is extra geld vrijgemaakt om 
middels een verhuurdersbijdrage de huurlasten te verminderen.  
Pagina 11 van 11

Datum
Kenmerk
2019-0000517780
met de aanpak van de meeste urgente projecten voor verbetering van de 
erosieproblematiek. Met de beschikbare middelen kan een eerste deel van het 
integraal plan erosiebestrijding worden uitgevoerd.  
  
De maatregelen voor verbetering van de zeehaven lopen mee in de 
voorbereidingen voor de uitwerking van de maatregelen voor de bescherming van 
de erosie van de kuststrook aan de havenzijde. Het is noodzakelijk gebleken dit 
geïntegreerd aan te pakken.  
  
Bouw nieuwe verkeerstoren en terminal luchthaven 
Onder begeleiding van Rijkswaterstaat is gestart met de uitvoering van de 
projecten. Op 15 oktober jl. vond de officiële start plaats in aanwezigheid van de 
regeringscommissaris en zijn de eerste zichtbare werkzaamheden op het 
luchthaventerrein begonnen. 
 
Wegen 
Op Sint Eustatius wordt met een financiële impuls van I&W en mijn eigen 
ministerie gewerkt aan achterstallig onderhoud van het wegennet.  
Uitvoering van de projecten verloopt moeizaam. De problemen leiden wat mij 
betreft ook tot een herbezinning op de wijze van uitvoering van toekomstige 
projecten. Daarover ben ik met de regeringscommissaris in gesprek. 
 
De gebrekkige voortgang op het eerste project, de verharding van de wijk Cherry 
Tree, leidde al eerder dit jaar tot een hernieuwde onderhandeling met de 
aannemers. Al vanaf de start van het project liep de aannemer substantiële 
vertragingen op. Ook aan de voorwaarden waaronder in augustus akkoord werd 
gegaan met een uitgestelde opleverdatum werd door de aannemer niet voldaan. 
Nadat eind oktober duidelijk werd dat de werkzaamheden, zonder voorafgaand 
overleg met de opdrachtgever, volledig tot stilstand waren gekomen heeft de 
regeringscommissaris  het contract beëindigd. Naar een oplossing om het project 
alsnog zo snel mogelijk af te ronden wordt gezocht. 
 
Afvalbeheer  
Om een nieuwe afvalverbrandingsinstallatie aan te schaffen heeft I&W uit het 
wederopbouwbudget circa 1 miljoen euro beschikbaar gesteld. Dit bedrag is als 
bijzondere uitkering in oktober verstrekt. Het openbaar lichaam is momenteel in 
onderhandeling met de leverancier over de juiste voorwaarden voor de aankoop 
van de verbrandingsoven. 
 
Daarnaast hebben de staatssecretaris van I&W en de regeringscommissaris een 
intentieverklaring ondertekend om zwerfafvalproblematiek als gevolg van plastic 
producten voor eenmalig gebruik te adresseren. Met het eilandbestuur is in de 
verklaring afgesproken dat hiertoe voor juni 2020 een plan wordt opgesteld, met 
als doel dat diverse plastic producten voor eenmalig gebruik in 2021 uit worden 
gefaseerd. I&W levert inhoudelijke ondersteuning en heeft voor de uitvoering een 
bijzondere uitkering van 40.000 euro beschikbaar gesteld. 
 
 
 
Pagina 11 van 11

Datum
Kenmerk
2019-0000517780
Onder deze omstandigheden biedt een overgangsregime dan ook de meeste 
mogelijkheden om initiatieven te verduurzamen, terwijl gelijktijdig gewerkt kan 
worden aan het gefaseerd herstellen van de normale verhoudingen. Zoals gezegd 
verwacht ik het wetsvoorstel daartoe begin 2020 ter behandeling in te dienen. 
 
 
De minister van Binnenlandse Zaken en Koninkrijksrelaties, 
 
 
 
 
 
 
 
drs. R.W. Knops 
Pagina 11 van 11

