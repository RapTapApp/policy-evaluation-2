2019Z01930 Situatie in Venezuela m.b.t. erkenning van Juan Guaidó 
 
nr.   Lijst van vragen en antwoorden 
   
Vastgesteld (wordt door griffie ingevuld als antwoorden er zijn) 
De vaste commissie voor Buitenlandse Zaken heeft een aantal vragen voorgelegd aan 
de minister van Buitenlandse Zaken over de brief van 4 februari 2019 inzake de 
Situatie in Venezuela m.b.t. erkenning van Juan Guaidó (2019Z01930). 
De daarop door de minister gegeven antwoorden zijn hierbij afgedrukt. 
 
Voorzitter van de commissie,  
  Pia Dijkstra 
   
  Griffier van de commissie, 
  Van Toor 
 
Nr Vraag Bijlage Blz. (van) t/m 
1 Wat zijn uw plannen nu u Guaidó heeft erkend als nieuwe president van     
Venezuela maar de de facto machthebbers in dat land niet wijken? 
 
Antwoord 
Met de erkenning van Guaidó als interim-president wil het Koninkrijk der 
Nederlanden het Venezolaanse volk in staat te stellen hun constitutionele 
rechten vrijelijk uit te laten oefenen en het opzetten van een eerlijk, transparant 
en democratisch electoraal proces dat voldoet aan internationale standaarden 
mogelijk maken. Het Koninkrijk zal diplomatieke en consulaire betrekkingen 
blijven onderhouden met de vertegenwoordigers van het Maduro-bewind nu 
het effectieve gezag in zijn handen is. 
 
2 Is contact met u opgenomen vanuit de door u erkende president van Venezuela     
om het Venezolaanse diplomatieke personeel in Nederland te vervangen, 
aangezien zij de regering-Maduro vertegenwoordigen? Zo ja, hoe heeft u 
hierop gereageerd? 
3 Wat vindt u ervan dat Guaidó landen verzoekt diplomatiek personeel op     
ambassades en consulaten te vervangen? 
 
Antwoord op vraag 2 en 3 
Het kabinet is niet bekend met dit verzoek. Toen ik 8 februari jl., met Guaidó 
telefoneerde, vertelde hij mij voornemens te zijn om een vertegenwoordiger te 
benoemen voor het Koninkrijk der Nederlanden. Zodra dit verzoek wordt 
gedaan zal dit in beraad worden genomen.  
 
4 Hoeveel en welke landen hebben Guaido erkend als (interim-)president van     
Venezuela? Hoeveel landen hebben dat niet gedaan? 
 
Antwoord 
Momenteel hebben 23 EU-lidstaten Juan Guaidó als interim-president van 
Venezuela erkend. Nederland blijft bij de EU-lidstaten die deze stap nog niet 
hebben genomen aandringen dit alsnog te doen. In de Europese regio spraken 
ook de volgende landen steun uit: Noord-Macedonië, Oekraïne, IJsland, 
Andorra, Montenegro, Kosovo, Albanië en Georgië. In de Latijns-Amerikaanse 
regio hebben 15 landen waaronder de Lima-groep en de VS Guaidó erkend. 
Dat geldt ook voor Australië, Japan, Israël en Marokko. Een aantal landen 
Totaallijst feitelijke vragen Situatie in Venezuela m.b.t. erkenning van Juan Guaidó (2019Z01930-0) 
 1/7 

worden uitgeoefend. Zie ook de brieven van de Minister van Buitenlandse 
Zaken van 4 juli 1990 (Kamerstuk 21 300 V, nr. 138) en 25 januari 1991 
(Kamerstuk 21 800 V, nr. 62) aan Uw Kamer. 
 
10 Onder welke omstandigheden acht u het gerechtvaardigd in een land een     
andere president te erkennen? 
 
Antwoord 
Het beleid van de Nederlandse regering sinds juli 1990 is dat alleen staten 
worden erkend, geen regeringen. Zie het antwoord op vraag 9. 
Dit sluit echter niet uit dat bijzondere omstandigheden kunnen rechtvaardigen 
dat van dit uitgangspunt wordt afgeweken en ook een persoon of een groep als 
een vertegenwoordiger van een staat kan worden erkend. Het kabinet hanteert 
daarbij als uitgangspunt dat elke situatie op zijn eigen merites moet worden 
beoordeeld. 
Wat betreft de huidige situatie in Venezuela is naar het oordeel van het kabinet 
sprake van bijzondere omstandigheden die afwijking van het 
beleidsuitgangspunt rechtvaardigen. Het kabinet constateert dat er in 
Venezuela sprake is van een ernstige situatie, waarin de verkiezing van de 
zittende president niet eerlijk is verlopen en het parlement het enige 
democratisch gekozen orgaan van het land is. Onder deze omstandigheden acht 
het kabinet het gerechtvaardigd om de benoeming tot interim-president te 
erkennen met als doel organiseren van vrije en eerlijke verkiezingen. Dit 
oordeel wordt gedeeld door de meeste democratieën in Latijns-Amerika 
alsmede de meeste Europese lidstaten.  
 
11 Bent u van oordeel dat Guaidó handelt op basis van de Venezolaanse     
grondwet? Hoe beoordeelt u de argumenten van experts die stellen dat dat niet 
het geval is? (Bron: https://www.bloomberg.com/opinion/articles/2019-01-
24/u-s-recognition-of-venezuela-s-guaido-is-disguised-regime-change 
 
Antwoord 
Het kabinet heeft kennis genomen van dit bericht. Het is niet aan de 
Nederlandse regering om een definitief oordeel te vellen over de 
rechtmatigheid van de benoeming tot interim-president. Het kabinet acht het 
tegen de achtergrond van de bijzondere omstandigheden gerechtvaardigd om 
de benoeming van Guiadó tot interim-president te erkennen met als doel het 
organiseren van vrije en eerlijke verkiezingen. Zie het antwoord op vraag 10. 
 
12 Hoe verhoudt het erkennen van een andere president dan de de facto president     
zich tot het internationaal recht? Kan dit zomaar? 
 
Antwoord 
Het internationaal recht kent in beginsel geen plicht, doch alléén een recht tot 
erkenning van een persoon of groep als vertegenwoordiger van een staat. Van 
dat recht hoeft geen gebruik te worden gemaakt, maar het moet wel in 
overeenstemming met het internationaal recht worden uitgeoefend. Het beleid 
van de Nederlandse regering sinds juli 1990 is dat alleen staten worden erkend, 
geen regeringen. Dit sluit echter niet uit dat bijzondere omstandigheden kunnen 
rechtvaardigen dat van dit uitgangspunt wordt afgeweken. Zie het antwoord op 
vraag 10. 
 
Totaallijst feitelijke vragen Situatie in Venezuela m.b.t. erkenning van Juan Guaidó (2019Z01930-0) 
 3/7 

Antwoord 
Het Koninkrijk der Nederlanden neemt deel aan de door de EU opgerichte 
International Contact Group (ICG). Deze is gericht op het bijdragen aan het 
creëren van de voorwaarden voor een politiek proces in Venezuela dat kan 
leiden tot het houden van vrije, transparante en geloofwaardige verkiezingen. 
De eerste bijeenkomst in Uruguay op 7 februari jl. heeft geleid tot het besluit 
om een technische missie naar Venezuela te sturen die de mogelijkheden zal 
onderzoeken om nieuwe presidentsverkiezingen te houden en hoe de weg vrij 
te maken voor urgente humanitaire hulp.  
Maduro heeft meerdere malen bewezen niet bereid te zijn om de democratie in 
Venezuela te herstellen of serieuze onderhandelingen met de oppositie aan te 
gaan om een politieke oplossing te bereiken. Gelet op de omstandigheden ziet 
de EU, net als interim-president Guaidó en de VS, op dit moment geen 
toegevoegde waarde in een formeel bemiddelingsproces of een formele 
dialoog. We zullen het Maduro-bewind blijven oproepen de noodzakelijke 
stappen te ondernemen die een herstel van de Venezolaanse democratie 
mogelijk maken. 
 
20 Wat zijn de gevolgen van de economische boycot voor de verschillende     
aspecten van de olieverwerking op de afzonderlijke Antilliaanse eilanden die 
tot het Koninkrijk behoren, al dan niet als gemeente? Kunt u dat toelichten met 
betrekking tot opslag, prijs van de opslag, raffinage en werkgelegenheid? In 
hoeverre wordt er nog samengewerkt met Venezuela in de olie-industrie? 
 
21 Wat is de betekenis van de Amerikaanse sancties van de Venezolaanse     
staatsoliemaatschappij voor de positie van raffinaderijen en olieopslagplaatsen 
op de diverse Antilliaanse eilanden van het Koninkrijk der Nederlanden? Wat 
zijn de gevolgen voor de werkgelegenheid op de Antilliaanse eilanden van het 
Koninkrijk? 
 
Antwoord op vraag 20 en 21 
Op 8 februari jl. heeft de staatssecretaris van Binnenlandse Zaken en 
Koninkrijksrelaties uw Kamer schriftelijk geïnformeerd over de mogelijke 
gevolgen voor het Koninkrijk van de sancties die zijn opgelegd aan Petroleos 
de Venezuela, S.A. (PdVSA) en daaraan gelieerde bedrijven. In deze brief is 
gesteld dat de exacte gevolgen voor het Caribisch deel van het Koninkrijk op 
dit moment lastig in te schatten zijn. Daar wil het kabinet ook niet over 
speculeren. In algemene zin kan wel gesteld worden dat PdVSA en de daaraan 
gelieerde (dochter)bedrijven door de oliesancties van de VS in nog zwaarder 
weer terechtkomen. Wat betreft de leveringszekerheid van brandstoffen 
worden op dit terrein geen directe problemen verwacht. Alle eilanden 
beschikken over noodvoorraden om een eventuele verstoring van leveringen op 
te kunnen vangen. Bovendien hebben alle eilanden via de internationale markt 
toegang tot een grote verscheidenheid van aanbieders van brandstoffen. Het 
kabinet houdt de verdere ontwikkelingen uiterst nauwlettend in de gaten, en 
staat hierover ook in goed contact met de (lokale) autoriteiten van Aruba, 
Curaçao en Bonaire. 
 
Wat wordt bedoeld met de uitspraak van de premier van Aruba, mevrouw 
22     
Wever-Croes: “Ook de marine is startklaar om in actie te komen als nodig.”? 
Kunt u uitsluiten dat de marine of ieder ander deel van de Nederlandse 
militaire infrastructuur wordt gebruikt bij militair optreden tegen het Venezuela 
van Maduro of voor het Venezuela van Guaidó? Zo nee, waarom niet? 
(Bron: Amigoe, 7 februari 2019, ‘Pre-screening om gedeporteerde personen 
tegen te houden’.) 
 
Totaallijst feitelijke vragen Situatie in Venezuela m.b.t. erkenning van Juan Guaidó (2019Z01930-0) 
 5/7 

Antwoord 
            Zie het antwoord op vraag 1,2,3 en 19. 
 
Totaallijst feitelijke vragen Situatie in Venezuela m.b.t. erkenning van Juan Guaidó (2019Z01930-0) 
 7/7 

