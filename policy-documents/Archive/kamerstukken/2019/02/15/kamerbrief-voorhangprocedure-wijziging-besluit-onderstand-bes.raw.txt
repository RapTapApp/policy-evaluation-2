 
 
 
 
 
 
 
 
 
> Retouradres Postbus 90801 2509 LV  Den Haag 
 
 
De Voorzitter van de Tweede Kamer 
Postbus 90801 
der Staten-Generaal 
2509 LV  Den Haag 
Binnenhof 1 A 
Parnassusplein 5 
T 070 333 44 44 
2513 AA  S GRAVENHAGE 
www.rijksoverheid.nl 
2513AA22XA 
 
 
Onze referentie 
2019-0000021098 
 
Bijlagen 
Wijziging Besluit onderstand 
BES 
Datum  15 februari 2019 
 
Betreft Voorhangprocedure Wijziging Besluit onderstand BES in verband met het 
introduceren van een toeslag bij de AOV-gerechtigde leeftijd 
 
 
 
Geachte voorzitter,  
Ingevolge het negende lid van artikel 18.3 van de Invoeringswet openbare 
lichamen Bonaire, Sint Eustatius en Saba overleg ik uw Kamer bijgaand een 
wijziging van het Besluit onderstand BES en de daarbij behorende nota van 
toelichting.  
 
De wijziging heeft betrekking op de introductie van een toeslag voor de 
onderstandsgerechtigde die de leeftijd heeft bereikt waarop recht op 
ouderdomspensioen ontstaat op grond van de Wet algemene 
ouderdomsverzekering BES. Deze toeslag is onderdeel van het pakket aan 
maatregelen om de bestaanszekerheid van inwoners van Caribisch Nederland te 
1
verbeteren waarover beide Kamers op 29 juni 2018 zijn ge√Ønformeerd.  
 
Onderdeel van voorliggend wijzigingsbesluit is dat de termijn, waarin een AOV-
gerechtigde die recht heeft op onderstand verblijf mag houden buiten de 
openbare lichamen, wordt uitgebreid van vier naar dertien weken. Dit hangt 
samen met het ontbreken van een arbeidsverplichting voor personen met de 
pensioengerechtigde leeftijd. De termijn van dertien weken is bovendien in lijn 
met de termijn in de Aanvullende Inkomensvoorziening Ouderen (AIO).  
 
Ik geef de RCN-unit SZW toestemming om vanaf 1 januari 2019 de huidige 
regelgeving alleen te handhaven als een AOV-gerechtigde in de onderstand langer 
dan dertien weken buiten Caribisch Nederland verblijft. De reden is dat de vier 
weken termijn momenteel al van toepassing is op AOV-gerechtigden met een 
aanvulling vanuit de onderstand en deze groep met de verhoging van de toeslag 
zelfstandig wonen per 1 januari 2019 aanzienlijk groter wordt. De wijziging 
voldoet aan de voorwaarden om gebruik te maken van de mogelijkheid om te 
anticiperen op inwerkingtreding van aangepaste wet- en regelgeving. Het gaat om 
een situatie waarin sprake is van in voorbereiding zijnde regelgeving die 
begunstigend werkt voor zowel AOV-gerechtigden als de uitvoering. Omdat de 
betreffende wijziging naar verwachting uiterlijk 1 juli 2019 inwerking kan treden, 
is de situatie slechts van beperkte duur.  
 
                                                
1
 Kamerstukken II 2017/18, 34775 IV, nr. 45 
 Pagina 1 van 2 

