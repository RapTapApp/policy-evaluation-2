 
 
 
 
 
> Retouradres Postbus 20401 2500 EK Den Haag 
Directoraat-generaal Klimaat 
en Energie 
 
 
De Voorzitter van de Tweede Kamer  
Bezoekadres 
der Staten-Generaal  
Bezuidenhoutseweg 73 
Binnenhof 4  
2594 AC Den Haag 
2513 AA  DEN HAAG 
Postadres 
 
Postbus 20401 
2500 EK Den Haag 
 
Overheidsidentificatienr 
00000001003214369000 
T 070 379 8911 (algemeen) 
F 070 378 6100 (algemeen) 
www.rijksoverheid.nl/ezk  
 
 
Ons kenmerk  
Datum 15 februari 2019 
DGKE / 19033723 
Betreft Wijzigingen energie-innovatie instrumentarium 2019 
 
 
Geachte Voorzitter, 
 
Om de klimaatdoelstellingen waar het kabinet zich aan heeft gecommitteerd te 
verwezenlijken zet ik extra in op innovatie op het gebied van energie en klimaat. 
Dit doe ik uit de door het kabinet beschikbaar gestelde Klimaatenvelop op 
specifieke thema’s (Kamerstuk 32813-221). Dit doe ik in nauw overleg met de 
minister van Binnenlandse Zaken en Koninkrijksrelaties die vanuit haar begroting 
extra middelen beschikbaar stelt voor innovaties voor aardgasvrije woningen, 
wijken en gebouwen. Hierbij maak ik zo veel mogelijk gebruik van het bestaand 
instrumentarium en hanteer hier zoveel mogelijk één loket voor aanvragers. 
Daarnaast voer ik mede naar aanleiding van de beleidsevaluatie van het energie-
innovatie instrumentarium, die ik uw Kamer begin 2018 heb doen toekomen 
(Kamerstuk 301965-572), een aantal wijzigingen door in het instrumentarium 
rondom de Topsector Energie en in de DEI. 
 
Topsector Energie (TSE) instrumentarium 
Binnen de TSE werken kennisinstellingen, bedrijfsleven en overheid samen aan 
onderzoek en ontwikkeling van nieuwe technieken, zoals bijvoorbeeld op de 
thema’s wind op zee en energie in de industrie. Het gaat hierbij om onderzoek en 
ontwikkeling naar technologieën die nog niet rijp zijn voor commerciële 
marktintroductie. Net als voorgaande jaren stel ik ook in 2019 weer een aantal 
subsidiemodules open binnen de TSE. Het gaat om subsidies op het gebied van 
wind op zee, urban energy, energie en industrie, nieuw gas en biobased economy. 
Experts uit het bedrijfsleven en kennisinstellingen hebben inhoudelijk bijgedragen 
aan het opstellen van de programmalijnen. Het gaat hierbij om een totaalbedrag 
van circa 38 miljoen euro. Hiervan wordt 11,5 miljoen euro 
Klimaatenvelopmiddelen ingezet voor de verduurzaming van de industrie.  
 
Oproep voor voorstellen gebouwde omgeving 
Als onderdeel van de vernieuwde topsectorenaanpak van dit kabinet krijgen de 
maatschappelijke uitdagingen een belangrijke plek binnen het innovatiebeleid via 
zogeheten missiegedreven innovatieprogramma’s (Kamerstuk 33 009 – 63). In 
2019 worden, als onderdeel van twee beoogde missiegedreven 
innovatieprogramma’s, twee oproepen voor voorstellen gedaan. Deze voorstellen 
zijn in nauwe afstemming met de minister van Binnenlandse Zaken en 
Koninkrijksrelaties tot stand gekomen. Het betreft een oproep aan consortia om 
 Pagina 1 van 4 
 
 

 
 
 
 Directoraat-generaal Klimaat 
en Energie 
 
 
 
 
 
 
Ons kenmerk 
• CO -reductie in de industrie en Carbon Capture Utilisation & Storage 
2
DGKE / 19033723 
(CCUS) (25,45 miljoen euro) 
• Aardgasloze woningen, wijken en gebouwen (7,45 miljoen euro), met 
daarbovenop een apart subsidieplafond voor maatschappelijk vastgoed 
(3,91 miljoen euro)  
 
De doelstelling van de DEI+ wordt in lijn met het regeerakkoord en de 
klimaatenvelop gericht op CO -reductie, waarbij de huidige tweede doelstelling 
2
van bijdrage aan de Nederlandse economie meer als neveneffect kan optreden. 
Uit de beleidsevaluatie is gebleken dat het hebben van meerdere doelstellingen 
niet bijdraagt aan de doeltreffendheid van het instrument. Ook zijn effecten op de 
Nederlandse economie een stuk moeilijker, en pas op de lange termijn te meten. 
Een bijdrage aan de Nederlandse economie kan wel een neveneffect van dit 
instrument zijn. Het is immers goed denkbaar dat succesvolle technieken op de 
lange termijn ook een bijdrage kunnen leveren aan het Nederlandse 
verdienvermogen.  
 
Verder is de DEI+ in 2019 “first come first serve” ingericht, zodat ondernemers 
gedurende een langere periode kunnen indienen in plaats van de huidige twee 
tendermomenten per jaar. Uit de beleidsevaluatie is gebleken dat ondernemers 
graag op meerdere momenten in het jaar een aanvraag willen indienen. Op deze 
manier kunnen ondernemers zo snel mogelijk uitsluitsel krijgen over de gevraagde 
subsidie en zo nodig bij afwijzing hun projectaanvragen aanpassen en opnieuw 
indienen.  
 
Uit de beleidsevaluatie is eveneens gebleken dat verder aansluiting van het 
instrumentarium met commerciële uitrol wenselijk is. Daarom wordt het in de 
DEI+ toegestaan om een demonstratieproject van een innovatieve technologie tot 
maximaal driemaal te ondersteunen in plaats van slechts éénmaal. Hierbij moet 
het wel gaan om nieuwe innovatieve toepassingen waarbij de noodzaak voor 
subsidie nog steeds moet worden aangetoond. Met deze wijziging voorzie ik 
hierin. 
 
Tot slot worden pilots in de DEI+ toegestaan voor alle onderwerpen in de DEI+, 
waardoor het instrument vanuit aanvragersperspectief simpeler en eenduidiger 
wordt. In de beleidsevaluatie is aangegeven dat de aansluiting tussen de 
regelingen beter kan. Tot op heden werden in de DEI alleen pilots op het gebied 
van energie-efficiëntie in de industrie en biobrandstoffen toegestaan en binnen de 
2
TSE alleen kleinere pilots op bepaalde thema’s . Deze aanpassing is eveneens in 
lijn met de aanvullende thema’s uit de klimaatenvelop die gericht zijn op zowel 
pilot- als demonstratieprojecten.  
 
Een kanttekening bij deze aanvullende thema’s is dat de verdeling van budgetten 
alleen voor 2019 is vastgesteld en nog niet voor de jaren 2020 en verder. Dit 
betekent dat alleen projecten aanspraak kunnen maken die in 2019 tot resultaat 
leiden. De gemiddelde doorlooptijd bij pilots en demo’s is 2 tot 3 jaar. Waar 
                                                
2
 Het verschil tussen een pilot- en een demonstratieproject is dat er bij een pilot nog geen sprake hoeft te zijn 
van een eindgebruiker en een blijvende installatie. Wel moet het gaan om een toepassing in de praktijk onder 
reële omstandigheden (dus bijvoorbeeld niet in een laboratoriumomgeving).  
 
 Pagina 3 van 4 
 

