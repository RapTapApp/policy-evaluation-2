 
 
 
 
 
       
Rijnstraat 8 
 
Aan de Voorzitter van de  
2515 XP Den Haag  
 
Tweede Kamer der Staten-Generaal  
Postbus 20061 
 
Binnenhof 4 
Nederland 
 
Den Haag 
www.rijksoverheid.nl 
 
 
 
 
 
Onze Referentie 
 
BZDOC-151021554-15 
 
 
 
 Bijlage(n) 
 
 
Datum 15 februari 2019 
 
Betreft  Koninkrijk der Nederlanden als lid van de VN Veiligheidsraad 2018 
 
 
 
 
 
Geachte voorzitter, 
 
In 2018 was het Koninkrijk der Nederlanden (KNL) gekozen lid van de 
Veiligheidsraad (hierna: Raad), als onderdeel van de gedeelde termijn met Italië in 
2017-2018. In oktober 2017 zette het kabinet in een brief aan uw Kamer 
(Kamerstuk 26 150; nr. 168) de prioriteiten voor het lidmaatschap uiteen. Het 
kabinet koos ervoor de inzet te richten op veiligheid voor burgers, conflictpreventie 
en -beslechting en aandacht voor nieuwe uitdagingen. Dit vertaalde zich in focus op 
de thema’s rechtvaardigheid en gerechtigheid, conflictpreventie en aanpak van 
grondoorzaken (specifiek klimaat- en water-gerelateerd), en verbetering van 
vredesoperaties. Daarbij werd systematisch aandacht gevraagd voor onderwerpen 
die geworteld zijn in onze recente geschiedenis, zoals mensenrechten, het 
humanitair imperatief, bescherming van vrouwen in conflictsituaties en de 
versterking van hun rol in conflictpreventie en –beslechting. Tegelijkertijd kwam 
Nederland op voor zijn veiligheidsbelangen en voor de belangen van onze 
bondgenoten (in onder meer kwesties als MH17, Skripal, de OPCW-hack, Syrië).  In 
de onderhavige brief blikt het kabinet terug op deze inzet en de behaalde resultaten, 
in aanvulling op tussentijdse informatieverschaffing via de maandelijkse 
Kamerbrieven. Een samenvatting in beeld en geluid is beschikbaar via deze link: 
https://magazines.rijksoverheid.nl/bz/veiligheidsraad2018/2018/05/resultaten. 
 
Veiligheid voor burgers, wereldwijd 
 
De inzet van het kabinet was om bij te dragen aan een Veiligheidsraad die zorgt 
voor veiligheid en bescherming van burgers, overal ter wereld. Binnen die brede 
agenda hebben we ons steeds ingespannen om een bijdrage te leveren aan het 
voorkomen en stoppen van menselijk lijden. 
 
Zo hebben we tijdens ons voorzitterschap achter de schermen succesvol gelobbyd 
voor de totstandkoming van het bezoek van de Raad aan Myanmar en Bangladesh, 
dat heeft plaatsgevonden in april 2018 en ertoe heeft geleid dat de druk op de 
Myanmarese autoriteiten door de Raad verder is opgevoerd. Het Koninkrijk heeft in 
lijn met de motie van de leden Kuzu/Van den Hul (Kamerstuk 35 000; nr. XVII)  
over de veilige terugkeer van de Rohingya in VN-Veiligheidsraad verband 
herhaaldelijk Myanmar opgeroepen om toegang te verlenen aan UNHCR/UNDP en 
aan condities te voldoen om veilige, vrijwillige en duurzame terugkeer van 
vluchtelingen mogelijk te maken.  Ook heeft het Koninkrijk zich, conform motie 
Kuzu (Kamerstuk 22 045, nr. 290), ingezet voor een internationaal wapenembargo 

  
 
Minister-president Rutte heeft tijdens een zitting onder leiding van de Amerikaanse 
president Trump op 26 september 2018 gepleit voor voortzetting van de rules based 
Onze Referentie 
order en constructieve multilaterale samenwerking, behoud van de nucleaire deal 
BZDOC-151021554-15 
met Iran, en het voorkomen dat het gebruik van chemische wapens, zoals in Syrië 
 
en Salisbury, ongestraft blijft. Bij die gelegenheid onderstreepte KNL ook het belang 
van wapenbeheersing. 
 
Minister Blok heeft tijdens een zitting onder leiding van Secretary of State Pompeo 
op 27 september 2018 het belang van eenheid in de Raad in de druk op Noord-
Korea, in de uitvoering van de sancties tegen het land, en in de steun voor het 
diplomatieke proces onderstreept. 
 
Als voorzitter van het sanctiecomité voor Noord-Korea heeft het Koninkrijk de 
impact van sancties vergroot door sanctie-ontduiking tegen te gaan, het 
diplomatieke proces te faciliteren  en negatieve humanitaire consequenties in te 
perken. 
 
Als Facilitator van het 2231/Iran-format heeft het Koninkrijk zich gericht op 
volledige implementatie van resolutie 2231, de resolutie die de nucleaire deal met 
Iran bekrachtigt. Hierbij werd hecht samengewerkt met de Europese Unie en de 
Europese leden van de Veiligheidsraad. Het Koninkrijk heeft ook zijn grote zorg 
uitgesproken over het ballistische programma van Iran. 
 
De Raad bood ook een platform om de (mislukte) hack van de Russische Militaire 
Inlichtingendienst (GRU) bij de OPCW in Den Haag aan de orde te stellen.   
 
Voorkomen en genezen 
 
Het KNL streeft naar een Veiligheidsraad die niet alleen conflicten en oorlogen 
effectief aanpakt met onder meer goed uitgeruste vredesmissies, maar deze ook 
helpt voorkomen door de grondoorzaken aan te pakken. Eerder zien, sneller 
handelen en beter oplossen. Zo heeft de inzet van KNL ertoe geleid dat de Raad de 
ontwikkelingen in Burundi is blijven volgen en is aandacht gevraagd voor de 
situatie in Kameroen. 
 
Grondoorzaken 
Het Koninkrijk heeft consequent aandacht gevraagd voor preventie en het 
aanpakken van de grondoorzaken van conflicten zoals onderontwikkeling, 
systematische mensenrechtenschendingen, uitsluiting, falende rechtsstatelijke 
instituties, voedsel- en wateronzekerheid, klimaatverandering, onvoldoende 
toekomstperspectieven voor jongeren en hate speech. Een belangrijk resultaat van 
onze inzet vormt de unanieme aanname van de resolutie over Conflict en 
Honger, na een debat over het onderwerp onder leiding van minister Kaag tijdens 
ons Voorzitterschap. De resolutie biedt humanitaire organisaties de mogelijkheid 
om de Raad in een vroeg stadium te informeren over dreigende hongersnood en 
uithongering als oorlogswapen strafbaar stelt, voor het eerst ook in interne 
conflicten. Dankzij deze resolutie luidde de VN op 6 juli de noodklok bij leden van 
de Veiligheidsraad over de situatie in Zuid-Sudan, waar KNL opvolging aan gaf door 
middel van verschillende besprekingen in de Veiligheidsraad en op de Nederlandse 
Vertegenwoordiging. 
 
Rechtvaardigheid en gerechtigheid 
KNL heeft bij landensituaties waar het van toepassing was aangedrongen op respect 
voor de rule of law/accountability en mensenrechten. Waar relevant heeft het 
Koninkrijk opgeroepen tot doorverwijzing van een situatie naar het ICC, zoals bij 
Myanmar en Syrië. 
 
Een concreet resultaat op het gebied van gerechtigheid en de berechting en 
vervolging van ISIS-strijders is onder meer de versterking van het mandaat van 

  
 
Bovendien heeft het kabinet expertise uit Nederlandse kennisinstituten en 
bedrijfsleven beschikbaar gesteld aan de VN, om eerder te kunnen identificeren 
Onze Referentie 
waar en wanneer waterschaarste en klimaatverandering de stabiliteit bedreigt, en 
BZDOC-151021554-15 
tot actie te kunnen overgaan. KNL trad op dit thema nadrukkelijk als Koninkrijk 
 
op. Minister-president Rhuggenaath van Curaçao sprak namens het Koninkrijk 
tijdens het debat in de Veiligheidsraad over klimaat en veiligheid op 11 juli jl., 
waarbij hij specifiek de bedreigingen voor Small Island Developing States (SIDS) 
benoemde. 
 
Ook op andere dossiers werd nauw opgetrokken met de andere landen uit het 
Koninkrijk. Zo sprak minister-president Wever-Croes van Aruba namens het 
Koninkrijk tijdens het Open Debat over kinderen in gewapend conflict op 9 juli 2018. 
Minister-president Romeo-Marlin van Sint-Maarten sprak op 6 september jl. tijdens 
de briefing over de missie in Haïti. Door de unieke constellatie van het Koninkrijk 
was zo het Caribisch perspectief en dat van Small Island Developing States over de 
gehele agenda van de Raad goed vertegenwoordigd.  
 
Migratie 
Op initiatief van KNL zijn VN-sancties opgelegd tegen zes mensenhandelaren actief 
in Libië. Dit was de eerste keer dat VN-sancties werden ingezet tegen leiders van 
gewelddadige netwerken verantwoordelijk voor mensenhandel- en smokkel. Dit 
initiatief is onderdeel van de inzet ter bevordering van accountability, gerechtigheid 
en mensenrechten en sluit aan op de inzet tegen mensenhandel zoals opgenomen 
in het Rijksbrede programma “Samen tegen Mensenhandel” en de geïntegreerde 
migratieagenda waarin gestreefd wordt naar het verbeteren van de situatie in 
landen van transit. 
 
Terrorisme 
Ook op het gebied van contraterrorisme heeft het Koninkrijk concrete resultaten 
geboekt, en ambitieus uitvoering gegeven aan de agenda van de Raad op dit gebied. 
Een concreet resultaat is de overdracht van het eigen Travel Information Portal 
(TRIP) aan de VN ten behoeve van capaciteitsopbouw in derde landen. Met TRIP 
kunnen passagiersgegevens (Passenger Name Records of PNR) worden 
geanalyseerd op ongewenste reisbewegingen van bijvoorbeeld terroristen. Met deze 
overdracht heeft het Koninkrijk een belangrijke bijdrage geleverd aan de 
wereldwijde implementatie van resolutie 2396 (2017) over de aanpak van 
terugkerende en doorreizende buitenlandse strijders, die het gebruik van PNR 
verplicht stelt. Het Koninkrijk heeft de relaties tussen georganiseerde misdaad en 
terrorisme, en tussen preventie van gewelddadig extremisme en 
ontwikkelingssamenwerking met twee expertbijeenkomsten actief op de agenda 
van de Raad geplaatst. Tot slot heeft het Koninkrijk als lid van het ISIS/Al Qaeda-
sanctiecomité in 2018 bijgedragen aan de plaatsing van 10 individuen en 3 
entiteiten op de ISIS/Al Qaeda-sanctielijst. 
 
Sustainable Development Goals 
Een belangrijk onderdeel van onze gezamenlijke agenda voor de toekomst vormen 
de Duurzame Ontwikkelingsdoelen. KNL ziet de implementatie van deze doelen 
als de beste manier om conflicten in de toekomst te voorkomen, zoals Minister 
Kaag benadrukte tijdens het high-level debat in december over de link tussen 
conflict en ontwikkeling. De inzet op onder andere de rol van vrouwen in 
vredesprocessen (SDG 5), water (SDG 6), klimaat (SDG 13), ongelijkheid (SDG 
10) en vrede, rechtsorde en sterke instituties (SDG 16) vormde de basis van veel 
van onze inbreng in de Veiligheidsraad. 
 
VN-hervormingen: transparantie en effectiviteit 
 

  
 
geleerde lessen over Europese samenwerking in de Raad aan de nieuwe Europese 
leden. Door deze samenwerking kan de impact van ons Veiligheidsraadlidmaatschap 
Onze Referentie 
in 2018 worden vergroot en voortgezet, conform de Eerste Kamermotie De Graaf 
BZDOC-151021554-15 
c.s. van 1 november 2016 (Kamerstuk 34 550, D).  
 
 
Afrikaanse Unie 
De relatie van de VN met de Afrikaanse Unie stond in 2018 veelvuldig op de agenda 
van de Veiligheidsraad. Het Koninkrijk heeft zich gedurende het jaar actief 
uitgesproken voor nauwere samenwerking tussen de VN en de AU. Tijdens het Open 
Debat over vredesmissies in maart nodigde KNL dan ook, naast de Secretaris-
Generaal van de VN, de Voorzitter van de Afrikaanse Unie Commissie, Moussa Faki, 
uit als briefer. 
 
Tot slot 
 
De Veiligheidsraad heeft in 1945 van de leden van de Verenigde Naties de primaire 
verantwoordelijkheid gekregen voor de handhaving van de internationale vrede en 
veiligheid. De verhouding tussen de permanente leden van de Raad is van grote 
invloed op vrijwel alle besluitvorming door de Raad.  
 
Ontegenzeggelijk bemoeilijkt de huidige dynamiek in de Raad, waarin deze 
verhoudingen vaak op scherp staan, de besluitvorming, vooral op dossiers en in 
landensituaties waar de permanente leden hun invloedssfeer sterker doen gelden. 
Op een enkel dossier leidde met name de opstelling van de Russische Federatie tot 
harde confrontatie tussen de VS, VK, KNL en gelijkgezinden (de Skripal-zaak) of tot 
een patstelling (Syrië); ook op andere dossiers werd de voortgang bemoeilijkt.  
 
Gekozen leden hebben weliswaar geen veto, maar kunnen in veel gevallen de 
besluitvorming wezenlijk beïnvloeden. Tijdens het Voorzitterschap en door middel 
van een penvoerderschap is die beïnvloedingsmogelijkheid groter. Factoren als een 
voortdurend actuele informatiepositie, kennis van inhoud en processen, intensieve 
diplomatie achter de schermen, optrekken in Koninkrijksverband, creatieve 
denkkracht en de kwaliteit en inzet van onze vertegenwoordigers in de Raad dragen 
bij aan de impact die een gekozen lid kan hebben. Naar de mening van het kabinet 
is het Koninkrijk het afgelopen jaar, door de professionele inzet van diplomaten in 
New York en Den Haag en zeker ook het postennet, in staat geweest een aanzienlijk, 
positief, stempel te drukken op de besluitvorming in de Raad.  
 
Nu we niet langer lid zijn van de Raad beoogt het kabinet de geleverde inzet op 
andere manieren voort te zetten. Binnen de Raad zal, door nauw overleg met en 
overdracht aan nieuwe (EU-) leden, een deel van onze legacy geborgd kunnen 
worden. Maar ook buiten de Raad zullen we inzet op onze prioriteiten voortzetten, 
als onderdeel van het buitenlands beleid zoals dat ook tijdens ons lidmaatschap 
richtinggevend was. Verder vooruitblikkend, en passend bij onze ambitie, 
kandideert het Koninkrijk zich voor een nieuwe zetel in de Veiligheidsraad in de 
periode 2033-2034.  
 
 
De Minister van Buitenlandse Zaken, De Minister voor Buitenlandse Handel 
     en Ontwikkelingssamenwerking, 
 
 
 
 
Stef Blok     Sigrid A.M. Kaag 
 
 

