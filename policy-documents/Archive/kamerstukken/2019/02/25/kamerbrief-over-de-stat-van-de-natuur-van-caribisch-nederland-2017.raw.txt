 
 
 
 
> Retouradres Postbus 20401 2500 EK Den Haag 
Directoraat-generaal Natuur, 
Visserij en Landelijk gebied 
 
 
De Voorzitter van de Eerste Kamer  
Bezoekadres 
der Staten-Generaal 
Bezuidenhoutseweg 73 
Binnenhof 22 
2594 AC Den Haag 
2513 AA  DEN HAAG 
Postadres 
Postbus 20401 
2500 EK Den Haag 
 
Overheidsidentificatienr 
00000001858272854000 
T 070 379 8911 (algemeen) 
F 070 378 6100 (algemeen) 
www.rijksoverheid.nl/lnv 
 
Ons kenmerk  
DGNVLG / 19008450 
Bijlage(n) 
Datum 25 februari 2019 1 
Betreft Staat van de natuur van Caribisch Nederland 2017 
 
Geachte Voorzitter, 
 
Hierbij bied ik u het rapport “Staat van de natuur van Caribisch Nederland 2017” 
aan. Het rapport geeft het meest recente beeld van de toestand van de natuur 
voor Bonaire, St. Eustatius en Saba. 
 
Het rapport is mede opgesteld naar aanleiding van uw vragen over periodieke 
rapportage over de staat van de natuur in Caribisch Nederland (Kamerstuk 34300 
IV CXIX T, 21 juni 2016). In antwoord op deze vragen heeft de toenmalige 
staatssecretaris van Economisch Zaken gewezen op het vijfjaarlijkse proces om 
een nieuw natuurbeleidsplan op te stellen. De rapportage van de staat van 
instandhouding, en de resultaten die met het vorige natuurbeleidsplan bereikt 
zijn, vormen de start voor het nieuw op te stellen plan voor de periode 2020-
2025. Op dit moment wordt geïnventariseerd wat het natuurbeleidsplan heeft 
opgeleverd. 
 
Caribisch Nederland maakt onderdeel uit van de Caribische “biodiversity hotspot” 
en kent een hoge biodiversiteit. De hoge biodiversiteit uit zich in het voorkomen 
van veel endemische soorten, soorten met een klein verspreidingsgebied. Veel 
habitattypen en soorten bevinden zich in een bedreigde situatie door menselijk 
handelen. De belangrijkste bedreigingen zijn loslopend vee, invasieve exoten en 
overbevissing. Daarnaast spelen kustontwikkeling, erosie en eutrofiëring door 
afvalwater ook een belangrijke rol waardoor natuur onvoldoende veerkrachtig is 
om de effecten van klimaatverandering nu en in de toekomst op te kunnen 
vangen.  
 
Dit beeld was mij deels al bekend. In het kader van de Regio-enveloppe inzet voor 
Caribisch Nederland heb ik middelen beschikbaar gesteld voor de integrale aanpak 
van het loslopend vee. 
 
Ik zal de bevindingen van de rapportage meenemen bij het opstellen van het 
natuurbeleidsplan voor 2020-2025 en naar mogelijkheden zoeken om de natuur in 
Caribisch Nederland te versterken. Zoals het vorige plan zal het een integraal 
karakter hebben en in nauwe samenwerking met het openbaar lichaam van de 
eilanden, het Ministerie van Binnenlandse Zaken en Koninkrijksrelaties en andere 
 Pagina 1 van 2 
 
 

