 
  
> Retouradres Postbus 20011 2500 EA  Den Haag 
Ministerie van 
Aan de Voorzitter van de Tweede Kamer der Staten-Generaal 
Binnenlandse Zaken en 
Postbus 20018 
Koninkrijksrelaties 
Directoraat-generaal 
2500 EA  DEN HAAG 
Koninkrijksrelaties 
 
 
Turfmarkt 147 
Den Haag 
Postbus 20011 
2500 EA  Den Haag 
www.rijksoverheid.nl 
 
www.facebook.com/minbzk 
www.twitter.com/minbzk 
 
Kenmerk 
2019-0000087175 
 
  
Uw kenmerk 
2019Z00539/2019D02626 
Datum 25 februari 2019 
 
Betreft Verzoek van het lid Özütok (GL) over natuurbeleidsplan 
Bijlage(n) 
Caribisch Nederland 
1 
  
 
  
De vaste commissie voor Koninkrijksrelaties heeft mij per brief d.d. 24 januari 
2019 om een reactie gevraagd op het onlangs door Stichting Nationale Parken 
Bonaire (Stinapa) voor de BES-eilanden ingediende verzoek met betrekking tot 
een solide natuurbeleidsplan voor de drie eilanden. Hierbij doe ik u mijn reactie, 
mede namens de minister van Landbouw, Natuur en Voedselkwaliteit (LNV), 
toekomen.  
 
Op Bonaire, Sint Eustatius en Saba is een belangrijke prioriteit het verbeteren van 
het economisch perspectief. Het kabinet ondersteunt daarbij en investeert onder 
meer in infrastructuur en landbouw. Daarnaast worden diverse stappen gezet om 
de sociaaleconomische levensomstandigheden voor de inwoners van Caribisch 
Nederland te verbeteren. 
 
Het kabinet is zich bewust dat de natuurlijke omgeving een basis vormt voor 
welzijn, ondernemerschap en de werkgelegenheid op de eilanden. Tijdens mijn 
werkbezoeken in de regio is die boodschap door zowel natuurbeheerders als 
ondernemers afgegeven. De minister van LNV onderschrijft met mij het belang 
van een natuurbeleidsplan.  
 
De minister van LNV heeft toegezegd uw Kamer in 2019 te informeren over een 
nieuw natuurbeleidsplan. In dat kader is door de minister van LNV ook een 
rapport opgesteld over de staat van instandhouding van de natuur, dat ik u hierbij 
doe toekomen. Dit rapport zal een belangrijke bouwsteen zijn om te komen tot 
een integraal natuurbeleidsplan voor de eilanden voor de periode 2020-2025. 
Belangrijk aandachtspunt in het plan zal de bescherming van het koraal zijn, 
mede vanwege het belang voor de lokale economie en natuurbeheer. Met de 
verzending van dit rapport wordt ook voldaan aan de toezegging uit het AO 
Natuur van 12 februari jl. om uw Kamer binnenkort te informeren over het 
onderzoek naar de staat van instandhouding van het koraal in Caribisch 
Nederland. 
 
  
 
Pagina 1 van 2 
 

