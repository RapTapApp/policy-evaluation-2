 
 
 
> Retouradres Postbus 20011 2500 EA  Den Haag 
Ministerie van 
  
Binnenlandse Zaken en 
Aan de Voorzitter van de Tweede Kamer 
Koninkrijksrelaties 
 
der Staten-Generaal 
Turfmarkt 147 
Postbus 20018 
Den Haag 
Postbus 20011 
2500 EA  DEN HAAG 
2500 EA  Den Haag 
 
 
Kenmerk 
2019-0000065013 
 
 
Uw kenmerk 
2019Z01610/2019D03868 
  
Datum 8 februari 2019 
Betreft Reactie op mogelijke consequenties van sancties op het 
Koninkrijk 
  
 
Op 28 januari 2019 hebben de Verenigde Staten nieuwe sancties opgelegd aan 
Petroleos de Venezuela, S.A. (PdVSA) en daaraan gelieerde bedrijven. Naar 
aanleiding van berichtgevingen over deze sancties verzocht uw vaste commissie 
voor Koninkrijksrelaties mij bij brief van 31 januari 2019 om een reactie op de 
mogelijke consequenties van deze sancties voor het Caribisch deel van het 
Koninkrijk. Ik kan u hier het volgende over melden. 
 
De sancties van de Verenigde Staten richten zich voornamelijk op financiële 
transacties waarbij PdVSA en daaraan gelieerde bedrijven betrokken zijn. Er zijn 
daarbij diverse uitzonderingen gemaakt die de effecten voor het Amerikaanse 
bedrijfsleven en andere landen zoveel mogelijk moeten verzachten. Het ministerie 
van Buitenlandse Zaken staat hierover in contact met de VS.  
 
De exacte gevolgen voor het Caribisch deel van het Koninkrijk blijven op dit 
moment lastig in te schatten. Ik wil hier ook niet te veel over speculeren. Wel kan 
in algemene zin gesteld worden dat PdVSA en de daaraan gelieerde 
(dochter)bedrijven door de oliesancties van de VS in nog zwaarder weer 
terechtkomen. Voor wat betreft de leveringszekerheid van brandstoffen kan ik u 
in ieder geval melden dat ik op dit gebied geen directe problemen verwacht. Alle 
eilanden beschikken over noodvoorraden om een eventuele verstoring van 
leveringen op te kunnen vangen. Bovendien hebben alle eilanden via de 
internationale markt toegang tot een grote verscheidenheid van aanbieders van 
brandstoffen. Het kabinet houdt de verdere ontwikkelingen uiterst nauwlettend in 
de gaten. Hierover staan we ook in goed contact met de (lokale) autoriteiten van 
Aruba, Curaçao en Bonaire.  
  
De staatssecretaris van Binnenlandse Zaken en Koninkrijksrelaties, 
 
 
 
 
 
 
 
drs. R.W. Knops 
 
Pagina 1 van 1 
 

