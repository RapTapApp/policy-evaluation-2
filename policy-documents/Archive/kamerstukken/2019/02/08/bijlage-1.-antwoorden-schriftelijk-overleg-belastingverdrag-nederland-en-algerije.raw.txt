Verdrag tussen het Koninkrijk der Nederlanden en de Democratische 
Volksrepubliek Algerije tot het vermijden van dubbele belasting met betrekking tot 
belastingen naar het inkomen en naar het vermogen en het voorkomen van het ontduiken 
en ontwijken van belasting (met Protocol); Algiers, 9 mei 2018 
 
VERSLAG VAN EEN SCHRIFTELIJK OVERLEG 
 
II Reactie van de Staatssecretaris 
 
De vaste commissie voor Financiën heeft op 22 november 2018 een aantal vragen en opmerkingen 
voorgelegd aan de staatssecretaris van Financiën over de brief van 16 oktober 2018 (Kamerstuk 35 
057, nr. 1) waarin de minister van Buitenlandse Zaken het voorstel overlegt tot stilzwijgende 
goedkeuring van het op 9 mei 2018 tot stand gekomen Verdrag tussen het Koninkrijk der Nederlanden 
en de Democratische Volksrepubliek Algerije tot het vermijden van dubbele belasting met betrekking 
tot belastingen naar het inkomen en naar het vermogen en het voorkomen van het ontduiken en 
ontwijken van belasting (met Protocol), Trb. 2018, 65, hierna aangeduid als: ‘het Verdrag’.   
 
Ik wil de leden van de fracties van de VVD en de SP dankzeggen voor hun vragen en opmerkingen. 
Met belangstelling is kennisgenomen van de vragen en opmerkingen van de leden van deze fracties.  
 
Hieronder ga ik in op de vragen die zijn voorgelegd. Bij de beantwoording daarvan volg ik zoveel 
mogelijk de volgorde van het verslag, behoudens waar de fracties eenzelfde vraag hebben gesteld.  
 
De leden van de fractie van de VVD vragen naar de verschillen tussen het OESO-modelverdrag en het 
VN-modelverdrag. 
1
Allereerst merk ik hierover op dat qua structuur en inhoud het OESO-modelverdrag en het VN-
2
modelverdrag grotendeels met elkaar overeenkomen. Voorts merk ik voor de volledigheid op dat 
beide modellen in 2017 zijn geactualiseerd. Bij deze “updates” zijn in beide modellen, naast enkele 
technische aanpassingen, vooral de aanbevelingen verwerkt die zijn gedaan in het kader van het Base 
Erosion & Profit Shifting-project (hierna “het BEPS-project”) van de G20 en de OESO. Maar in het 
algemeen geldt dat het VN-modelverdrag meer is toegesneden op de situatie van ontwikkelingslanden 
en meer heffingsrechten toewijst aan de zogenoemde “bronstaat”. Onderstaand worden de 
3
inhoudelijke verschillen tussen beide modellen kort toegelicht : 
 
                                                      
1
 OECD (2017), Model Tax Convention on Income and on Capital. 
2
 United Nations Model Double Taxation Convention between Developed and Developing Countries. 
3
 Op de redactionele doorwerking van de verschillen in andere artikelen van het desbetreffende modelverdrag wordt 
niet ingegaan. 

wijzigingen die in 2010 in artikel 7 van het OESO-model zijn doorgevoerd, zijn in artikel 7 van 
het VN-modelverdrag niet opgenomen. Belangrijke inhoudelijke verschillen betreffen een in 
artikel 7 van het VN-modelverdrag (business profits) geaccepteerde vorm van, zogenoemde, 
force of attraction (belastingheffing over winsten die niet worden behaald met de activiteiten 
van een vaste inrichting als zodanig) en de grote terughoudendheid in artikel 7 van het VN-
model wat betreft de aftrek van kosten die worden opgeroepen door diensten die door het 
hoofdhuis aan de vaste inrichting worden verleend of door het ter beschikking stellen door 
hoofdhuis aan de vaste inrichting van activa; 
• Artikel 9, derde lid, van het VN-modelverdrag bevat een beperking (ingeval, kort gezegd, 
sprake is van kwade trouw bij een belastingplichtige) van de verplichting van een land voor 
het (moeten) aanbrengen van een zogenoemde corresponding adjustment als het andere land 
een winstcorrectie bij een gelieerde onderneming heeft aangebracht; 
• In artikel 10 (dividends) van het OESO-modelverdrag zijn percentages opgenomen voor het 
bronland toegestane belastingheffing over dividenduitkeringen. Ook artikel 10 van het VN-
model (dividends) voorziet in een beperkt heffingsrecht voor het bronland maar er zijn ter 
zake geen percentages opgenomen; 
• In artikel 11 (interest) van het OESO-modelverdrag is een percentage (10%) opgenomen voor 
het bronland toegestane belastingheffing over interestbetalingen. Ook artikel 11 (interest) van 
het VN-modelverdrag voorziet in een beperkt heffingsrecht voor het bronland, maar er is ter 
zake geen percentage opgenomen; 
• Artikel 12 (royalties) van het OESO-modelverdrag voorziet in zijn algemeenheid niet in een 
heffingsrecht voor het bronland over royalty-betalingen. Artikel 12 (royalties) van het VN-
modelverdrag voorziet daarentegen wel in een beperkt heffingsrecht voor het bronland, maar 
ook hier wordt het te hanteren percentage opengelaten. Een verschil is ook dat het begrip 
“royalties” in artikel 12 van het VN-modelverdrag meer omvat (namelijk ook vergoedingen 
voor – kort gezegd – het gebruik van technisch materieel of technische kennis) dan het begrip 
“royalties” in het OESO-modelverdrag. In het OESO-modelverdrag worden deze vergoedingen 
bestreken door artikel 5 en artikel 7;  
• Artikel 12A (fees for technical services) van het VN-modelverdrag voorziet, sinds de “2017-
update” in een beperkt heffingsrecht voor het bronland over vergoedingen die vanuit het 
bronland worden betaald voor technische diensten (maar niet noodzakelijkerwijs verleend aan 
afnemers in het bronland). Het daarbij te hanteren percentage is opengelaten. In het OESO-
modelverdrag ontbreekt een dergelijke bepaling; 
• Artikel 13, vijfde lid, van het VN-modelverdrag (capital gains), voorziet in een heffingsrecht 
voor het bronland over voordelen die worden behaald met de vervreemding van aandelen en 
5
soortgelijke belangen, in vennootschappen die in het bronland zijn gevestigd. Daarbij wordt 
                                                      
5
 Voor de leesbaarheid wordt in deze nota naar aanleiding van het verslag steeds de uitdrukking “vennootschappen” 
gehanteerd, in plaats van het in veel gevallen juistere begrip “lichamen”.  

basis waarvan onder omstandigheden verdragsvoordelen niet worden toegekend voor 
inkomsten die worden toegerekend aan een vaste inrichting in een (laag belastend) derde 
land, en c) een zogenoemde principal purposes test (PPT). Anders evenwel dan in artikel 29 
van het OESO-modelverdrag het geval is, zijn met name de onder a) bedoelde bepalingen in 
het VN-model veel meer uitgewerkt. In zekere zin is in het OESO-modelverdrag sprake van 
een raamwerk-bepaling die in bilaterale onderhandelingen moet worden geconcretiseerd. 
Daarvoor zijn in het Commentaar bij artikel 29 van het OESO-modelverdrag voorbeelden 
opgenomen van te hanteren verdragsbepalingen, te onderscheiden in een zogenoemde 
“simplified version” en een “detailed version”. In het VN-modelverdrag is er voor gekozen een 
detailed version als uitgangspunt te nemen, zoals aangegeven in paragraaf 4 van het 
Commentaar op artikel 29 van het VN-modelverdrag. 
• Artikel 30 (territorial extension) van het OESO-modelverdrag voorziet in de mogelijkheid een 
bilateraal belastingverdrag uit te breiden, in eventueel aangepaste vorm, naar andere 
gebiedsdelen van een verdragsluitende staat dan waarop het gesloten belastingverdrag 
betrekking heeft. In het VN-modelverdrag ontbreekt een zodanige bepaling. 
 
Daarnaast vragen de leden van de fractie van de VVD op welke onderdelen het Verdrag afwijkt van 
het OESO-modelverdrag. 
Zoals in de toelichtende nota bij het Verdrag is aangegeven, is het Verdrag gebaseerd op zowel het 
OESO- als het VN-modelverdrag, terwijl er voorts nog specifieke bepalingen zijn opgenomen die 
voortvloeien uit het Nederlandse verdragsbeleid zoals toegelicht in de Nota Fiscaal Verdragsbeleid 
2011 (Bijlage bij Kamerstukken II, 2010/11, 25 087, nr. 7, verder “NFV2011”). Daarbij is voorts van 
belang dat, aangezien een eerste onderhandelingsronde over het Verdrag reeds in 2009 is gehouden, 
is uitgegaan van de in 2005 gepubliceerde editie van het OESO-modelverdrag, zoals vermeld in 
paragraaf I.3.1 (Algemeen) van de nota van toelichting bij het Verdrag. Overigens is ook bij de 
artikelsgewijze toelichting steeds aangegeven op welke punten het desbetreffende artikel 
overeenkomt of juist afwijkt van het OESO-modelverdrag of het VN-model. 
 
Voor het beantwoorden van de gestelde vraag op welke punten het Verdrag afwijkt van het OESO-
modelverdrag, is het zaak te bezien met welke gepubliceerde editie van het OESO-modelverdrag de 
vergelijking wordt gemaakt. Als wordt uitgegaan van de op 21 november 2017 vastgestelde editie van 
het OESO-modelverdrag kunnen de volgende inhoudelijke verschillen met het Verdrag worden 
genoemd: 
 
• De preambule van het Verdrag wijkt af van die van het OESO-modelverdrag. Maar een 
bepaling die overeenkomt met de preambule van het OESO-modelverdrag is opgenomen in 
het protocol bij het Verdrag onder het kopje “General”; 
• In artikel 1, tweede lid, van het Verdrag is de als PPT aan te duiden anti-misbruik opgenomen, 
die in het OESO-modelverdrag is opgenomen in artikel 29. Een verschil is dat voor de 

toepassing bij een onmiddellijk of middellijk aandelenbezit van 10% (in plaats van 
onmiddellijk 25%); 
• Voorts bevat dit onderdeel in het Verdrag niet de annaalbezits-eis die in het OESO-
modelverdrag is opgenomen als uitvloeisel van het BEPS-project; 
• Anders dan artikel 10 van het OESO-modelverdrag bevat artikel 10, derde lid van het Verdrag 
een uitsluitende woonstaatheffing voor dividenden die worden uitgekeerd aan 
pensioenfondsen; 
• Anders dan artikel 10 van het OESO-modelverdrag bevat artikel 10, negende lid, van het 
Verdrag een zogenoemd aanmerkelijk-belangvoorbehoud, zoals omschreven in paragraaf 
2.9.3 en 2.9.4 van de NFV2011; 
• Artikel 11 van het Verdrag verschilt inhoudelijk in die zin van het OESO-modelverdrag dat een 
tarief van 8% wordt gehanteerd in plaats van 10% bij het aan het bronland toegekende 
heffingsrecht over interest, en voorts dat er voor bepaalde categorieën van interestontvangers 
een uitsluitende woonstaatheffing is overeengekomen; 
• Anders dan in artikel 12 van het OESO-modelverdrag is in artikel 12, tweede lid, van het 
Verdrag ook aan het bronland een algemeen heffingsrecht toegekend over royaltybetalingen;  
• In artikel 13 van het Verdrag is geen bepaling opgenomen over (het heffingsrecht van de 
situstaat) over winsten behaald bij de vervreemding van aandelen in zogenoemde “vastgoed-
vennootschappen”; 
• Anders dan artikel 13 van het OESO-modelverdrag bevat artikel 13, vijfde lid, van het Verdrag 
een zogenoemd aanmerkelijk-belangvoorbehoud, zoals omschreven in paragraaf 2.9.3 en 
2.9.4 van de NFV2011; 
• Anders dan het OESO-modelverdrag bevat het Verdrag een separaat artikel (14) over 
inkomsten verkregen uit zelfstandige arbeid, in navolging van het VN-modelverdrag; 
• Anders dan artikel 15, derde lid, van het OESO-modelverdrag kent artikel 15, derde lid, van 
het Verdrag het heffingsrecht over inkomsten uit dienstbetrekking verricht aan boord van 
schepen en luchtvaartuigen toe aan het land waarin de leiding van de desbetreffende 
vervoersonderneming is gevestigd. Voorts bevat dit artikellid niet de beperking tot de “leden 
van de vaste bemanning” zoals in het OESO-model het geval is; 
• Anders dan artikel 17 van het OESO-modelverdrag bevat artikel 17 van het Verdrag een 
vrijstelling van belastingheffing in de werkstaat voor inkomsten van sporters en artiesten 
indien sprake is van een bezoek aan het werkland in het kader van een culturele uitwisseling 
of financiering uit de openbare middelen; 
• Anders dan artikel 18 van het OESO-modelverdrag is in artikel 18 van het Verdrag een 
bronstaatheffing over pensioenen, lijfrenten en sociale zekerheidsuitkeringen 
overeengekomen. Voorts heeft artikel 18 van het Verdrag zowel betrekking op pensioenen die 
betrekking op werkzaamheden die zijn verricht in de private sector als op pensioenen die 
betrekking hebben op verrichtte overheidsfuncties, zoals ook toelicht in de artikelsgewijze 
toelichting op artikel 18 en artikel 19 van het Verdrag; 

aanwezigheid van een investeringsbeschermingsovereenkomst, zekerheid verschaft over de 
behandeling van economische activiteiten en investeringen van inwoners van beide landen over en 
weer. Dit zal naar verwachting een positieve invloed hebben op de economische betrekkingen tussen 
beide landen.    
  
De leden van de fractie van de VVD vragen of Nederland voornemens is afspraken te maken om het 
Verdrag in de toekomst ook van toepassing te laten zijn op de BES-eilanden. 
De medegelding van ten behoeve van het land Nederland gesloten belastingverdragen op Caribisch 
Nederland is een onderdeel van het vigerende Nederlandse fiscale verdragsbeleid. Gelet op de huidige 
afwijzing van Algerije van een dergelijke uitbreiding is het echter niet de verwachting dat dit op korte 
termijn kan worden gerealiseerd. 
 
De leden van de fractie van de VVD vragen onder welke omstandigheden geen informatie hoeft te 
worden uitgewisseld op basis van het vierde lid van artikel 27. 
De verdragsluitende staten hoeven geen informatie uit te wisselen indien zij daarvoor bestuurlijke 
maatregelen zouden moeten nemen die in strijd zijn met de wetgeving of bestuurlijke praktijk van die 
of van de andere verdragsluitende staat. Daarnaast hoeven verdragsluitende staten geen informatie 
uit te wisselen die niet verkrijgbaar is volgens de wetgeving of in de normale gang van zaken in het 
bestuur van die of van de andere verdragsluitende staat. Tot slot hoeft geen informatie te worden 
verstrekt die een handelsgeheim, zakelijk geheim, industrieel geheim, commercieel geheim of 
beroepsgeheim of een handelsproces openbaar zou maken, dan wel informatie waarvan 
openbaarmaking in strijd zou zijn met de openbare orde. 
 
De leden van fractie van de SP vragen een reactie op hun wens dat Nederland, zeker waar het om 
ontwikkelingslanden gaat, niet langer inzet op het verlagen van bronheffingen. 
In het Nederlandse verdragsbeleid toont Nederland in relatie tot ontwikkelingslanden, meer dan bij 
andere verdragspartners, begrip voor verzoeken om uitbreiding van het begrip “vaste inrichting” of 
om relatief hoge bronheffingen. Wel zal van Nederlandse zijde worden aangegeven dat hoge 
bronheffingen een extra hindernis kunnen vormen voor buitenlandse investeringen die juist in 
ontwikkelingslanden nodig zijn. Dit omdat bronheffingen vrijwel altijd wordt geheven over het bruto-
inkomen. Voor de verrekening daarentegen wordt door de woonstaat het netto-inkomen in 
aanmerking genomen en hierdoor biedt de verrekening door de woonstaat niet altijd een volledige 
voorkoming van dubbele belasting. In verband met de concurrentiepositie van Nederlandse bedrijven 
houdt Nederland er ook rekening mee welke bronheffingspercentages onze omringende landen met 
het betreffende land hebben afgesproken. Ook is van belang dat het toestaan van hoge 
bronheffingspercentages bij een verdragspartner ten koste kan gaan van de Nederlandse schatkist 
door de verrekening van de buitenlandse bronheffing. 
Voorts merk ik op dat de vraag ervan uit lijkt te gaan dat ontwikkelingslanden in zijn algemeenheid 
zouden nastreven de nationale heffingsrechten over uitgaande betalingen zoals dividenden, interest en 

door de Minister van Buitenlandse Zaken, tijdens zijn bezoek aan Algerije. Hierover is onder meer 
bericht in de brief van 6 juni 2018 aan de Voorzitter van de Tweede Kamer der Staten-Generaal 
(Kamerstukken II 2017/1 8, 32623, nr. 220). Het ministerie van Financiën heeft via de gebruikelijke 
nieuwsberichten de onderhandelingen met Algerije onder de aandacht gebracht en belanghebbenden 
verzocht de voor hen van belang zijnde aangelegenheden kenbaar te maken. Daarop zijn echter geen 
reacties ontvangen. Wel is in algemene zin van de zijde van het Nederlands bedrijfsleven, zoals in het 
kader van de handelsmissies, het belang van een belastingverdrag met Algerije kenbaar gemaakt. 
 
De leden van de fractie van de SP vragen waarom niet het VN-modelverdrag, maar het OESO-
modelverdrag als leidraad wordt genomen bij verdragsonderhandelingen. 
Van oudsher hanteert Nederland het OESO-modelverdrag als uitgangspunt bij de onderhandelingen 
over een belastingverdrag. Dit is ook in de diverse nota’s en notities die in het verleden aan de Kamer 
zijn gezonden toegelicht. Een belangrijke overweging hierbij is dat dit model en het bijbehorende 
Commentaar internationaal in brede kring wordt gezien als gezaghebbend, en de aansluiting daarbij 
rechtszekerheid en duidelijkheid schept voor belastingplichtigen, belastingadministraties en 
gerechtelijke instanties over de beoogde toepassing van de overeengekomen bepalingen. Daar komt 
bij dat Nederland als actieve lidstaat van de OESO nauw betrokken is bij de totstandkoming van dit 
modelverdrag en het bijbehorende Commentaar. 
Dit laat uiteraard onverlet dat Nederland onderkent dat het OESO-model minder is toegesneden op de 
situatie van ontwikkelingslanden dan het VN-modelverdrag, dat meer heffingsrechten toewijst aan de 
bronstaat. Een voorbeeld daarvan is de behandeling van royalty’s. Zoals ook in de NFV2011 is 
aangegeven, is Nederland vanwege de bijzondere positie van ontwikkelingslanden daarom bereid om 
in de onderhandelingen met deze landen onderdelen van het VN-modelverdrag te accepteren, 
mits de belangen van Nederlandse belastingplichtigen daardoor niet onevenredig worden 
geschaad. Dit is ook bij de onderhandelingen met Algerije het uitgangspunt geweest, zoals ook in de 
nota van toelichting bij het Verdrag is opgemerkt. 
 
De leden van SP-fractie vragen of het fiscale verdragsbeleid wordt herzien tijdens deze 
kabinetsperiode. 
Allereerst zij hierover opgemerkt dat het Nederlandse fiscale verdragsbeleid de afgelopen jaren is 
bijgesteld in aansluiting bij de internationale ontwikkelingen, in hoofdzaak bij de uitkomsten van het 
BEPS-project. Gewezen kan bij voorbeeld worden op de brief van 5 oktober 2015 (Kamerstukken II 
2015/16, 25 087, nr. 112) over de kabinetsappreciatie van de publicatie van de rapporten bij de 15 
BEPS-actiepunten, waarbij het kabinet heeft aangegeven de BEPS-voorstellen op het gebied van de 
belastingverdragen tot het Nederlandse verdragsbeleid te rekenen. Maar naast deze BEPS-
ontwikkelingen kan worden gewezen op andere internationale ontwikkelingen (zoals de updates in 
2017 van het OESO-modelverdrag en het VN-modelverdrag op andere punten dan strikt BEPS-
gerelateerd) en nationale ontwikkelingen (zoals de voorgenomen invoering van een bronbelasting op 
dividenden, interest en royalties betaald aan inwoners van laagbelastende jurisdicties en in 

Verder vragen deze leden welke bedrijven actief zijn in Algerije en wat zij produceren en welke 
natuurlijke hulpbronnen worden onttrokken. 
Het Nederlandse bedrijfsleven in Algerije is met name actief in de maritieme, energie- en agro-
foodsector. Algerije heeft een aanzienlijke en gevarieerde natuurlijke rijkdom, met name in 
koolwaterstoffen, waar het de 15e plaats inneemt op het gebied van oliereserves, 18e in termen van 
productie en 12e in export. De raffinagecapaciteit bedraagt tot 22 miljoen ton per jaar. Wat gas 
betreft, staat Algerije op de zevende plaats van de wereld op het gebied van bewezen gasreserves, de 
5e in productie en de derde in export. Daarnaast staat Algerije op de derde plek van grootste 
leveranciers van aardgas aan de Europese Unie en op de vierde plek van grootste energieleveranciers. 
Naast deze twee rijkdommen, bevat de grond in Algerije fosfaat, zink, ijzer, goud, uranium, wolfraam 
en kaolien.  
 
Ook vragen deze leden welk voordeel Nederlandse bedrijven hebben bij het Verdrag en welke 
handelsbelemmeringen worden weggenomen. 
Zoals hiervoor reeds aangegeven, strekt het Verdrag er toe dubbele belasting te vermijden. In dit 
kader zijn in het Verdrag regels opgenomen over de verdeling van de heffingsrechten over en weer. 
Voor het Nederlandse bedrijfsleven is van belang dat in dit kader een verlaging van de Algerijnse 
bronheffingen is overeengekomen, zoals ook toegelicht in de nota van toelichting bij het Verdrag. 
Daarnaast is vooral van belang dat het Verdrag zekerheid geeft over de heffingsrechtverdeling, 
waarbij is aangesloten bij internationaal gangbare begrippen en uitgangspunten. In dit verband kan bij 
voorbeeld worden genoemd op de bepalingen die betrekking hebben op de vaststelling van aan een 
vaste inrichting toe te rekenen winst (artikel 7 van het Verdrag) en de bepalingen over eventuele 
winstcorrecties bij gelieerde ondernemingen ((artikel 9 van het Verdrag). Voorts is van belang dat met 
het Verdrag een procedure voor onderling overleg beschikbaar is gekomen voor de gevallen waarin 
een belastingplichtige van mening is dat een land de bepalingen van het verdrag onjuist toepast; 
hiermee wordt een zekere mate van bescherming geboden op het punt van de uitoefening van de 
(nationale) heffingsrechten door een land. Ook is van belang dat het Verdrag voorziet in anti-
discriminatiebepalingen. Al met al neemt het Verdrag mogelijke fiscale belemmeringen weg bij het 
verrichten van activiteiten in Algerije waardoor het voor Nederlandse bedrijven nu aantrekkelijker 
wordt om in Algerije te investeren.  
 
De leden van de fractie van de SP vragen of het klopt dat het Verdrag niet voldoet aan de (BEPS) 
minimumstandaarden. 
Dit klopt niet. Zoals in de nota van toelichting bij het Verdrag is opgemerkt, sluit het Verdrag wat 
betreft het voorkomen van het ontgaan van belasting aan bij de minimum standaard die in het kader 
van het BEPS-project is ontwikkeld. Dit komt tot uitdrukking in a) het opnemen (in het Protocol bij het 
verdrag) van een bepaling die aangeeft dat het Verdrag bedoeld is om dubbele belasting te vermijden 
zonder daarmee mogelijkheden te creëren voor dubbele niet-heffing of verlaagde heffing door 
belastingontduiking of belastingontwijking waaronder door «treaty shopping», b) het opnemen in 

uitzondering van negen belastingverdragen waarover bilateraal wordt onderhandeld. Bij de verdragen 
die niet zijn aangemeld voor het MLI zet Nederland bij de bilaterale onderhandelingen in op 
doorwerking van de BEPS-maatregelen. Hierbij is relevant dat het MLI een middel is om op een 
efficiënte wijze BEPS-maatregelen te laten doorwerken in belastingverdragen zonder dat vele nieuwe 
onderhandelingen nodig zijn. Bij lopende onderhandelingen is de afronding hiervan veelal de meest 
geschikte methode om de BEPS-maatregelen te laten doorwerken. Het voordeel daarvan is bovendien 
dat zo de verdragsgerelateerde BEPS-maatregelen in de doorlopende tekst van het desbetreffende 
belastingverdrag worden opgenomen. 
 
De leden van fractie van de SP vragen naar een schematisch overzicht van de tarieven van 
bronbelasting van Algerije zelf en de tarieven die zijn afgesproken in het verdrag met Nederland en 
die in de verdragen met het VK, Saoedi-Arabië, Duitsland, China, en Zwitserland.  
  
Bronh\Land Algerije NL/ALG VK/ALG SA/ALG Dld/ALG China/ALG Zwi/ALG 
dividenden 15% 5%/15% 5%/15% 0% 5%/15% 5%/15% 5%/15% 
interest 10% 8% 7% 0% 10% 7% 10% 
royalty 24% 5%/15% 10% 7% 10% 10% 10% 
 
De leden van fractie van SP constateren dat de bronheffingen op rente, royalty’s en dividend in het 
Verdrag lager zijn dan de nationale tarieven in Algerije. Zij vragen waarom de nationale tarieven niet 
intact zijn gelaten en hoeveel belastinginkomsten dit Algerije scheelt.  
Het voorhanden zijn van een belastingverdrag, tezamen met de aanwezigheid van een 
investeringsbeschermingsovereenkomst, verschaft zekerheid over de behandeling van economische 
activiteiten en investeringen van inwoners van beide landen over en weer. Deze zekerheid zal een 
positieve invloed hebben op de economische betrekkingen tussen beide landen en dus ook op de 
bedrijvigheid van Nederlandse ondernemers in Algerije. Die bedrijvigheid kan leiden tot hogere 
belastinginkomsten in Algerije. Ook een gematigde heffing van bronbelastingen, zoals in het Verdrag 
is overeengekomen, kan een positief effect hebben op het aantrekken van kapitaal en kennis door 
Algerijnse ondernemers. In de situatie zonder een verdrag kan Algerije in beginsel de eigen 
heffingsrechten onverkort effectueren. Een hogere nationale bronheffing op interest en royalty’s kan 
echter een hindernis vormen bij het aantrekken van buitenlandse investeringen, bijvoorbeeld als dat 
bij de ontvanger van interest of royalty's tot onzekerheid leidt over de mogelijkheid van verrekening 
van deze bronheffingen. Een cijfermatige inschatting van de budgettaire aspecten voor Algerije van 
het Verdrag is door Nederland niet te maken.  
 
De leden van de fractie van de SP vragen of het feit dat Algerije een ontwikkelingsland is, heeft geleid 
tot een andere inzet bij en uitkomst van de verdragsonderhandelingen. 
Zoals in paragraaf I.3.1. van de nota van toelichting bij het Verdrag is aangegeven, was de 
Nederlandse inzet van de onderhandelingen in 2009 gebaseerd op het verdragsbeleid zoals neergelegd 

onzakelijk, zouden handelen. Het concept “cost-sharing” is dus van zichzelf niet strijdig met het arm’s 
lengthbeginsel maar een gekozen vormgeving van een bedrijf kan dat wel zijn in een specifiek geval. 
Deze bepaling laat daarom onverlet om de, in het kader van de cost-sharing-overeenkomsten en 
algemene dienstverleningsovereenkomsten, overeengekomen kostenverdeling te toetsen aan het 
arm’s-lengthbeginsel. Het gebruik van cost-sharing is niet gelimiteerd tot bepaalde bedrijven, in 
principe kunnen alle bedrijven met meerdere vestigingen ervoor kiezen om bepaalde kosten te delen. 
Tot slot kan worden opgemerkt dat deze bepaling niet strijdig is met OESO-, VN- of EU-voorschriften.  
       
De leden van de fractie van de SP vragen wat wordt bedoeld met het tweede lid van artikel 9 waarin 
staat dat een verdragsluitende staat rekening moet houden met een winstcorrectie door de 
verdragspartner. Tevens vragen zij hoe beide verdragspartners aan de benodigde informatie komen 
om dit te kunnen beoordelen. 
Wanneer één van de verdragspartners een winstcorrectie toepast met betrekking tot een transactie 
tussen gelieerde ondernemingen, kan er (economische) dubbele belasting ontstaan als de andere 
verdragspartner deze winstcorrectie niet zou overnemen. In artikel 9, tweede lid, van het Verdrag is 
daarom bepaald, in aansluiting bij het OESO-modelverdrag en het VN-modelverdrag, dat de andere 
verdragspartner een dienovereenkomstige winstcorrectie moet toepassen (voorzover die 
verdragspartner ook van mening is dat de initiële winstcorrectie in lijn is met het arms lenght-
beginsel). 
De informatie die benodigd is om te beoordelen in hoeverre een corresponderende winstcorrectie 
geëigend is, kan op verschillende manieren worden verkregen. In de eerste plaats zal de 
belastingplichtige die met de initiële correctie wordt geconfronteerd, aan de “eigen” belastingdienst de 
relevante informatie over de correctie verstrekken. Ook kan er aanleiding zijn voor het opstarten van 
een onderlinge overlegprocedure tussen de bevoegde autoriteiten van de betrokken landen als er 
vragen rijzen over de juistheid van de initiële correctie. De relevante informatie dient dan door de 
belastingplichtige(n) in het verzoek tot een onderlinge overlegprocedure te worden verstrekt. Tot slot 
kan ook op basis van het artikel over informatie-uitwisseling (in het onderhavige geval artikel 27 van 
het Verdrag) aan het andere land om de relevante informatie worden verzocht.                      
 
De leden van de fractie van de SP vragen wat het betekent dat Algerije heeft ingestemd met een 
lagere bezitseis. 
De opmerking over deze “bezitseis” ziet op de toepassing van artikel 10, tweede lid, onderdeel a, van 
het Verdrag. Hierin is bepaald dat de bronheffing op dividenden maximaal 5% bedraagt als de 
uiteindelijk gerechtigde tot het dividend een lichaam is dat, middellijk of onmiddellijk, ten minste 10% 
van de aandelen in het uitdelende lichaam bezit. Zoals in paragraaf II.10. van de nota van toelichting 
bij het Verdrag is opgemerkt, heeft Nederland ingezet op een nultarief voor zulke 
deelnemingsdividenden, overeenkomstig onderdeel 2.7.1 van de NFV 2011. Maar dat was voor 
Algerije niet acceptabel. Nederland heeft uiteindelijk met het 5%-tarief ingestemd, mede omdat 
Algerije bereid was een lagere bezitseis te accepteren dan het in andere belastingverdragen hanteert 

