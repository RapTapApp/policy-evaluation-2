 
 
> Retouradres Postbus 20011 2500 EA  Den Haag 
 
Aan de Voorzitter van de Tweede Kamer der Staten-
 
Generaal 
 
Postbus 20018 
www.rijksoverheid.nl 
www.facebook.com/minbzk 
2500 EA  DEN HAAG 
www.twitter.com/minbzk 
 
 
 
Kenmerk 
2019-0000063795 
 
 
Bijlage 
  
  
1 
  
 
Datum 
        11 februari 2019  
  
Betreft Aanbieden Onderzoeksrapport ADR Buitenlandtoelage en 
maatwerkafspraken, de toepassing van de VUBZK bij 
uitzending naar Caribische delen van het Koninkrijk 
  
 
 
Met deze Kamerbrief bieden wij het Auditdienst Rijk (ADR) Onderzoeksrapport 
´Buitenlandtoelage en maatwerkafspraken, de toepassing van de VUBZK bij 
uitzending naar de Caribische delen van het Koninkrijk’, aan. Met deze brief en 
het onderzoeksrapport geven we ook antwoord op de Kamervragen die zijn 
gesteld door de leden van Raak (SP), kenmerk 2018Z21684, en Van der Molen, 
Van den Berg en Omtzigt (allen CDA), kenmerk, 2018Z22060. 
 
Na signalen over een mogelijk verkeerde toepassing van de uitzendregeling voor 
ambtenaren die in de Caribische delen van het Koninkrijk gaan werken hebben 
we, in de brieven van 20 november en 10 december 2018 (kenmerk 2018-
0000901595 en 2018-0000930352), aan u bericht dat wij de ADR direct gevraagd 
hebben om een onderzoek te doen. De regeling Voorzieningenstelsel Uitzendingen 
BZK (VU BZK) heeft tot doel om ambtenaren van verschillende onderdelen van 
het Rijk of andere overheden die worden uitgezonden naar het Caribisch deel van 
het Koninkrijk, te compenseren voor de extra kosten die een uitzending met zich 
meebrengt. Dat onderzoek richt zich op de casus die aanleiding was voor de 
berichtgeving, maar ook breder op maatwerkafspraken, met als oogmerk: 
 Aanbevelingen voor een kader voor eventuele maatwerkafspraken in de 
1.
toekomst; 
 Beoordeling van inhoud en toepassing van het Voorzieningenstelsel 
2.
Uitzendingen Binnenlandse Zaken en Koninkrijksrelaties (VU BZK), 
inclusief de gemaakte maatwerkafspraken in deze casus. 
 
We danken de ADR voor het rapport en we nemen alle aanbevelingen over. Het 
rapport van de ADR geeft een scherp beeld van de manier waarop besluitvorming 
over en het toezicht op uitzendingen onder het VUBZK plaatsvindt en is 
georganiseerd. Wij moeten op een aantal punten orde op zaken stellen op het 
ministerie. We gaan ten eerste de VU BZK versneld en met prioriteit verder 
harmoniseren met het Dienst Buitenlandse Zaken Voorzieningenstelsel (DBZV), 
voor zover passend in relatie tot uitzendingen binnen het Koninkrijk. Ten tweede 
gaan we helderder aangeven welke ruimte er is voor maatwerk en hoe dat 
gemotiveerd dient te worden. En ten derde gaan we de interne organisatie 
aanpassen om de checks en balances in de organisatie beter te borgen. In de 
bijlage van deze brief gaan we diepgaander in op deze drie punten. 
Pagina 1 van 11 
 

 
SGC 
Ministerie van Binnenlandse 
Zaken en Koninkrijksrelaties 
 
 
Kenmerk 
nieuw kabinet in zicht. Tegen deze achtergrond heeft de toenmalige Secretaris-
2019-0000063795 
generaal de Vertegenwoordiger van Nederland in Aruba, Curaçao en Sint-Maarten 
gevraagd om de functie van directeur Koninkrijksrelaties tijdelijk waar te nemen, 
tegelijkertijd met de functie van Vertegenwoordiger.  
Met de VU BZK als kader is vervolgens door alle betrokken leidinggevenden 
getracht passende maatwerkafspraken te maken in deze unieke situatie van de 
dubbelfunctie. Maar de VU BZK voorzag hier niet goed in. De kern van het 
vraagstuk was gelegen in het feit dat het accent van de werkzaamheden in Den 
Haag zou liggen en dat de betrokkene daardoor langer dan 60 dagen niet in het 
gebied zou zijn, maar wel beide functies zou uitoefenen. Ook is steeds met de 
mogelijkheid rekening gehouden dat betrokkene zou terugkeren naar Curaçao. 
Toen is besloten dit via de hardheidsclausule van de VU BZK te doen.  
 
Volgens de ADR biedt de hardheidsclausule enige ruimte voor unieke situaties, 
maar kan deze niet worden ingezet om de kern van de regeling (60 dagen termijn 
leidt tot verlies van buitenlandtoelage) voor de verdere duur van de uitzending 
buiten werking te stellen. De ADR geeft tegelijkertijd aan dat een vergoeding van 
doorlopende en aanvullende kosten in deze casus wel in de rede lag. Verder stelt 
de ADR dat zowel de DBZV van 2007 als die van 2018 beter kunnen voorzien in 
maatwerk voor een dergelijke casus. In deze regelgeving zijn artikelen 
opgenomen die bepalen dat de buitenlandtoelage geheel (2018) of gedeeltelijk 
(2007) doorloopt bij tijdelijke tewerkstelling in Nederland. Zoals eerder 
aangegeven zullen we die regeling uit het DBZV opnemen in het VU BZK via de 
harmonisatie, mits dit passend is in relatie tot de uitzendingen binnen het 
Koninkrijk. Op die manier is er in dit soort gevallen minder maatwerk nodig.  
De situatie rondom de waarneming en het verblijf in Nederland vanwege de 
werkzaamheden in Nederland was bekend bij alle betrokken leidinggevenden in 
de organisatie. De maatwerkafspraken in deze casus zijn herhaaldelijk vastgelegd 
in brieven aan de betreffende functionaris die ondertekend zijn door de 
verantwoordelijk leidinggevenden. Daarmee zijn de afspraken rechtsgeldig, ook 
volgens ingewonnen juridisch advies van de Landsadvocaat, ondanks de 
vaststelling van de ADR dat de hardheidsclausule niet kan worden ingezet om de 
60 dagen termijn buiten werking te stellen.  
 
De betrokken functionaris heeft het rapport van de ADR ontvangen, zoals het 
vandaag aan u is toegezonden. Hij heeft ons daarop het volgende laten weten: 
“Hoewel daartoe materieel geen aanleiding bestaat, ben ik bereid op eigen 
initiatief en onverplicht voor de waarnemingsperiode de analogie te zoeken met 
de DBZV-regeling 2007 van Buitenlandse Zaken, die eerder door de werkgever 
niet in de beschouwing is betrokken. Ik wil namelijk op geen enkele manier, ook 
al was dat dat onbewust en rechtsgeldig, voordeel hebben genoten van de door 
de werkgever gemaakte keuzes bij het vastleggen van de afspraken rondom de 
arbeidsvoorwaarden.” Van deze opvatting hebben we met waardering 
kennisgenomen.  
 
Tot slot 
 
Er ligt een stevig rapport met duidelijke aanbevelingen. Wij betreuren dat deze 
situatie is ontstaan in de taakuitvoering op het ministerie. Wij nemen alle 
Pagina 3 van 11 
 

 
SGC 
Ministerie van Binnenlandse 
Zaken en Koninkrijksrelaties 
 
 
Kenmerk 
Bijlage Kamerbrief Aanbieden Onderzoeksrapport ADR Buitenlandtoelage 
2019-0000063795 
en maatwerkafspraken, de toepassing van de VUBZK bij uitzending naar 
Caribische delen van het Koninkrijk 
 
Buitenlandregeling BZK  
 
De buitenlandregeling van BZK (de VU BZK) heeft tot doel om ambtenaren 
werkzaam bij het Rijk en andere overheden, die worden uitgezonden naar het 
Caribisch deel van het Koninkrijk, te compenseren voor de extra kosten die een 
uitzending met zich meebrengt. De grondslag van het VU BZK is plaatsing buiten 
Nederland. De ADR stelt vast dat de regeling VU BZK in generieke zin als passend 
beschouwd kan worden in het licht van de extra kosten die uitzendingen met zich 
meebrengen. Bij uitzendingen kunnen zich echter situaties voordoen waarin de VU 
BZK niet voorziet. In een dergelijk geval kunnen er maatwerkafspraken worden 
gemaakt, door toepassing van een in deze regeling opgenomen 
hardheidsclausule. De ADR is van mening dat met toepassing van deze clausule 
terughoudend omgegaan moet worden, dat gebruik ervan goed gemotiveerd moet 
worden en dat deze niet mag worden gebruikt om de kern van het VU BZK buiten 
werking te plaatsen. Wij delen de opvatting dat zeer terughoudend omgegaan 
moet worden met het toepassen van de hardheidsclausule; mede daarom zijn 
nadere beleidsuitgangspunten opgenomen voor de uitvoering van de regeling in 
het interne beleidshandboek “Toepassing VU BZK”.  
 
Wij zijn het met de ADR eens dat er bij toepassing van de hardheidsclausule een 
schriftelijke en onderbouwde argumentatie aanwezig moet zijn. Juist omdat bij 
maatwerkafspraken wordt afgeweken van de standaardregeling, moet duidelijk 
gemotiveerd worden waarom die afspraken zijn gemaakt en dat zij onder de 
gegeven omstandigheden redelijk en afgewogen zijn. In de VU BZK staat dat: “In 
gevallen waarin niet of niet voldoende in deze regeling is voorzien, beslist de 
Minister naar redelijkheid en, waar mogelijk, in overeenstemming met de 
strekking van de bepalingen van deze regeling”. In lijn met de aanbevelingen van 
de ADR heeft het ministerie voor de start van het onderzoek een procedure 
ingericht waarbij maatwerkafspraken vooraf worden voorgelegd aan de directeur 
FEZ om te toetsen of deze afdoende gemotiveerd zijn en in overeenstemming met 
het VU BZK.  
De ADR stelt vast dat er verschillen bestaan tussen de buitenlandregeling van 
BZK en de regeling die geldt voor ambtenaren van het Ministerie van Buitenlandse 
Zaken, het Dienst Buitenlandse Zaken Voorzieningenstelsel (hierna: DBZV). Een 
wezenlijk verschil is dat de berekeningsgrondslag voor de hoogte van de 
buitenlandtoelage bij het VU BZK is gebaseerd op de feitelijke salarisschaal en 
niet op de schaal waarop de functie is gebaseerd. Bovendien kent het DBZV, 
anders dan het VU BZK, een expliciete regeling die recht geeft op het geheel of 
gedeeltelijk doorlopen van de buitenlandtoelage bij tijdelijke beëindiging van de 
werkzaamheden op de post en het tijdelijk verlaten van de standplaats. Omdat de 
regeling DBZV meer toegesneden is op maatwerksituaties die zich voordoen, 
beveelt de ADR aan het VU BZK te harmoniseren met het DBZV. Wij nemen die 
aanbeveling van de ADR over en zetten erop in om de buitenlandregeling van BZK 
versneld te harmoniseren met die van Buitenlandse Zaken, mits passend bij de 
uitzendingen binnen het Koninkrijk. Het traject van deze harmonisatie is reeds 
Pagina 5 van 11 
 

 
SGC 
Ministerie van Binnenlandse 
Zaken en Koninkrijksrelaties 
 
 
Kenmerk 
maatwerkafspraken meer gemaakt over de verstrekking van businessclass tickets 
2019-0000063795 
voor familie- en plaatsingsreizen.  
 
In vervolg op de uitkomsten van het onderzoek en in aanvulling op de reeds 
genomen maatregelen, zullen we in de toepassing van het VU BZK verduidelijken 
en borgen dat terughoudend met het gebruik van de hardheidsclausule moet 
worden omgesprongen en dat de inzet van maatwerkafspraken goed gemotiveerd 
en passend moet zijn. Vooruitlopend op de (gedeeltelijke) harmonisatie met de 
buitenlandregeling van Buitenlandse Zaken, zullen deze afspraken worden 
opgenomen in interne procedures en procesbeschrijvingen. We zorgen voor een 
duidelijke communicatie richting deelnemende organisaties en de bij de regeling 
betrokken medewerkers van ons eigen ministerie. 
 
Organisatie, ‘checks-and-balances’ 
 
De ADR signaleert dat er bij de uitvoering van het VU BZK sprake is van 
versnippering in de besluitvorming. Het risico van de verdeling van bevoegdheden 
is volgens de ADR dat niemand een volledig inzicht heeft in de context van en de 
besluitvorming over het totaal van de aanstelling, de arbeids- en 
uitzendvoorwaarden. Uit het onderzoek van de ADR komt ook het risico naar 
voren dat de adviseurs van het DG Koninkrijksrelaties (KR) niet of in een (te) laat 
stadium worden betrokken bij de totstandkoming van de uitzendvoorwaarden en 
bij wijzigingen in omstandigheden die van invloed kunnen zijn op de 
buitenlandtoelage. Als medewerkers het gevoel krijgen niet meer te worden 
gehoord, kunnen hiermee (op termijn) de signalering en advisering onder druk 
komen te staan. Dit vormt een risico voor een goed functionerend systeem van 
‘checks and balances’. Hierbij speelt een rol dat de betrokken adviseurs 
ondergebracht zijn bij het DG Koninkrijksrelaties zelf.  
 
De ADR beveelt aan de rollen en verantwoordelijkheden van alle betrokken 
leidinggevenden in het besluitvormingsproces rond uitzend- en 
arbeidsvoorwaarden te verduidelijken. Daarbij beveelt de ADR aan om ervoor 
zorg te dragen dat de betrokken besluitvormers bij aanstellingen of substantiële 
wijzigingen in omstandigheden, een gezamenlijk besluit nemen over het daarmee 
samenhangende pakket van arbeids- en uitzendvoorwaarden. Hierbij moeten de 
af- en overwegingen bij maatwerkafspraken met elkaar besproken worden, met 
respect voor elkaars opvattingen en verantwoordelijkheden. Ook beveelt de ADR 
een eenduidige vastlegging aan (in één dossier, op één plek) van alle 
documentatie over en overwegingen bij de plaatsing en dit toegankelijk te maken 
voor de betrokken besluitvormers. Voor wat betreft de positionering van de 
adviseurs die betrokken zijn bij de totstandkoming van uitzendvoorwaarden, 
beveelt de ADR aan om deze onder te brengen bij de directie 
Concernondersteuning/P&O.  
 
Juist bij dit soort personele aangelegenheden is het van groot belang dat de 
checks and balances binnen onze organisatie goed functioneren. De ADR 
constateert dat dit op verschillende onderdelen niet het geval is. Dat vraagt om 
actie. Wij onderschrijven alle hierboven genoemde aanbevelingen en zetten 
hiertoe acties in gang. Voor wat betreft de ambtelijke top (de leden van de 
Pagina 7 van 11 
 

 
SGC 
Ministerie van Binnenlandse 
Zaken en Koninkrijksrelaties 
 
 
Kenmerk 
Het aanscherpen van verantwoordelijkheden, controles en de inrichting van de 
2019-0000063795 
organisatie moeten helpen bij het herstellen van de checks and balances op het 
domein van Koninkrijksrelaties. Minstens even belangrijk vinden wij dat het 
onderlinge vertrouwen binnen de organisatie groot is. BZK heeft deskundige en 
betrokken medewerkers en hecht sterk aan een open werkklimaat. Medewerkers 
moeten zich te allen tijde vrij voelen om vanuit hun deskundigheid en 
betrokkenheid in openheid te adviseren en daarin gehoord te worden. Dat de ADR 
signaleert dat deze adviesrol onder druk kan komen te staan, beschouwen wij als 
een serieus signaal dat met prioriteit moet worden aangepakt.  
 
Wij zorgen er daarom voor dat er gesprekken worden georganiseerd met alle 
betrokken medewerkers en leidinggevenden binnen het domein. Wij zullen hierbij 
ook de Ondernemingsraad van het departement en de kennis van 
vertrouwenspersonen actief betrekken. Zoals hierboven toegelicht, zullen de 
adviseurs van het cluster Arbeidsvoorwaarden worden ondergebracht bij de 
directie Concernondersteuning/Personeel en Organisatie, zodat een professionele 
en onafhankelijke advisering beter wordt geborgd. 
 
Casus: tijdelijke dubbelfunctie en buitenlandtoelage 
 
In de casus die aanleiding was voor het ADR onderzoek ontstond door een 
samenloop van omstandigheden een unieke situatie, waardoor tegelijkertijd twee 
functies moesten worden vervuld in Nederland en Curaçao. In de zomer van 2017 
werd bekend dat zowel de toenmalige Secretaris-generaal van BZK als de 
toenmalige directeur Koninkrijksrelaties kort na elkaar zouden vertrekken. 
Hierdoor ontstond een substantieel risico voor de beleidsmatige continuïteit op het 
domein, met een nieuw kabinet in zicht. Tegen deze achtergrond heeft de 
toenmalige Secretaris-generaal de Vertegenwoordiger van Nederland in Aruba, 
Curaçao en Sint-Maarten gevraagd om de functie van directeur Koninkrijksrelaties 
tijdelijk waar te nemen, tegelijkertijd met de functie van Vertegenwoordiger. 
Tegen deze unieke achtergrond is respectievelijk in augustus 2017 en november 
2017 besloten om de buitenlandtoelage door te laten lopen. In november 2017 is 
de hardheidsclausule van de regeling ingeroepen om de buitenlandvergoeding 
door te laten lopen na het verstrijken van de zogenaamde 60 dagen termijn. De 
ADR is van mening dat de hardheidsclausule enige ruimte biedt voor unieke 
situaties, maar dat deze niet kan worden ingezet om de kern van de regeling voor 
de verdere duur van de uitzending buiten werking te stellen. Met het eindigen van 
het verblijf in het gebied van plaatsing, eindigt daarmee in de ogen van de ADR 
volgens de VU BZK het recht op een buitenlandtoelage. Alle betrokken 
leidinggevenden bij de besluitvorming hebben zich dit volgens de ADR 
onvoldoende gerealiseerd en hadden moeten bezien welke andere mogelijkheden 
er waren voor tegemoetkoming in de doorlopende kosten ter plaatse en de 
bijkomende kosten voor verblijf in Nederland. Er zijn geen alternatieve 
mogelijkheden onderzocht voor tegemoetkomingen voor doorlopende en 
aanvullende kosten waarmee de betrokken functionaris geconfronteerd werd als 
gevolg van een gelijktijdige tewerkstelling in Nederland en in Curaçao. Dit laat 
volgens de ADR onverlet dat een vergoeding voor doorlopende en aanvullende 
kosten in de rede lag. De ADR geeft ter overweging mee dat, in tegenstelling tot 
de VU BZK, het DBZV 2007, artikelen 5 en 7, en het DBZV 2018 mogelijkheden 
Pagina 9 van 11 
 

 
SGC 
Ministerie van Binnenlandse 
Zaken en Koninkrijksrelaties 
 
 
Kenmerk 
 
2019-0000063795 
Voor wat betreft het buiten werking stellen van de 60 dagen termijn en dus het 
doorlopen van de buitenlandvergoeding volgens het VU BZK het volgende: wij zijn 
het met de ADR eens dat de hardheidsclausule niet op deze manier toegepast had 
mogen worden en dat naar een ander passend arrangement gezocht had moeten 
worden dat meer recht deed aan de specifieke situatie en de doorlopende kosten. 
De afspraken zijn echter door het bevoegd gezag en met expliciete toestemming 
van andere betrokken leidinggevenden gemaakt en zijn schriftelijk vastgelegd 
richting de betrokken functionaris. Dat de ADR nu vaststelt dat de 
hardheidsclausule niet op een juiste wijze is toegepast, maakt deze afspraken niet 
minder rechtsgeldig. Zo stelt ook het daarover door ons gevraagde advies van de 
Landsadvocaat. Het rapport van de ADR maakt duidelijk dat de betrokken 
functionaris te goeder trouw heeft gehandeld. Een ambtenaar moet ervan uit 
kunnen gaan dat de werkgever zich op goede rechtsgronden baseert 
 
De betrokken functionaris heeft kennisgenomen van het rapport van de ADR, 
zoals het vandaag aan u is toegezonden. Hij heeft ons daarop het volgende laten 
weten: “Hoewel daartoe materieel geen aanleiding bestaat, ben ik bereid op eigen 
initiatief en onverplicht voor de waarnemingsperiode de analogie te zoeken met 
de DBZV-regeling 2007 van Buitenlandse Zaken, die eerder door de werkgever 
niet in de beschouwing is betrokken. Ik wil namelijk op geen enkele manier, ook 
al was dat dat onbewust en rechtsgeldig, voordeel hebben genoten van de door 
de werkgever gemaakte keuzes bij het vastleggen van de afspraken rondom de 
arbeidsvoorwaarden.” Van deze opvatting hebben we met waardering 
kennisgenomen.  
 
Pagina 11 van 11 
 

