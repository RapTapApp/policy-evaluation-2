 
 
 
> Retouradres Postbus 20011 2500 EA  Den Haag 
Directoraat-generaal 
Aan de Voorzitter van de Tweede Kamer der Staten-
Koninkrijksrelaties 
Generaal 
 
 
Postbus 20018 
Turfmarkt 147 
Den Haag 
2500 EA  Den Haag 
Postbus 20011 
2500 EA  Den Haag 
 
 
Kenmerk 
2019-0000066811 
 
Uw kenmerk 
 
  
Datum 12 februari 2019 
Betreft Verslag werkbezoek Sint Maarten, Saba, Sint Eustatius en 
Bonaire 
  
  
Van 6 tot en met 10 januari 2019 bracht ik een bezoek aan Sint Maarten, Saba, 
 
Sint Eustatius en Bonaire. De eilanden van Caribisch Nederland bezocht ik samen 
met de staatssecretaris van Sociale Zaken en Werkgelegenheid (SZW). De 
minister van Infrastructuur en Waterstaat (IenW) die ook zou deelnemen, heeft in 
verband met de situatie op de Waddeneilanden, die was ontstaan door de 
overboord geslagen containers van de Mediterranean Shipping Company Zoë, 
haar bezoek aan Caribisch Nederland moeten uitstellen. Zij zal zo spoedig 
mogelijk een nieuw moment voor haar bezoek inplannen. 
Zondag 6 januari heb ik met de Gouverneur van Sint Maarten gesproken over de 
actuele politieke situatie op Sint Maarten en heb ik in informele setting de 
Nederlandse leden van de IPKO delegatie ontmoet. Met de minister-president van 
Sint Maarten heb ik op maandag 7 januari gesproken over de ontwikkelingen op 
Sint Maarten en het herstel van de luchthaven in het bijzonder. In dat gesprek 
heb ik de minister-president verzocht om een spoedig besluit te nemen op het 
financieringsvoorstel dat op 5 november 2018 door de leden van de stuurgroep 
van het trustfonds onder voorwaarden werd goedgekeurd. De voorwaarden 
behelzen de integriteit van en posities in het management en de raad van toezicht 
van de luchthaven, het aantrekken van internationale expertise en doorlichting 
van de corporate governance en opvolging van aanbevelingen daaruit. Met het 
voorstel is in totaal 100 miljoen dollar gemoeid; de helft in de vorm van een 
lening door de Europese Investeringsbank en de andere helft in de vorm van een 
schenking uit het trustfonds aan de regering van Sint Maarten. Voor vertrek naar 
Saba heb ik kennis gemaakt met de directeur van WinAir en een rondleiding 
gekregen in het hoofdkantoor dat door de orkaan Irma ernstig beschadigd was en 
waarvan het herstel in afronding is. 
Na de ontvangst op Saba door de gezaghebber op maandag 7 januari op de 
luchthaven heb ik de in verbouwing zijnde terminal en de gerenoveerde start- en 
landingsbaan bezichtigd. Tijdens de opening van een gedeelte van de terminal 
heb ik de goede samenwerking tussen het eilandsbestuur en het ministerie van 
IenW benadrukt. De financiering van dit project is door het ministerie van IenW 
mogelijk gemaakt. In 2019 verwacht Saba klaar te zijn met alle 
verbouwingswerkzaamheden aan de terminal. Daarmee is het vliegveld klaar voor 
de toekomst. Namens de minister van IenW heb ik vervolgens een 
 
Pagina 1 van 5 
 

 
Directoraat-generaal 
 
Koninkrijksrelaties 
 
Datum 
die moeten worden gezet om een norm voor het sociaal minimum te kunnen 7 februari 2019 
 
vaststellen. In het gesprek met het bestuurscollege hebben wij afgesproken de 
Kenmerk 
2019-0000066811 
gesprekken over het ‘Saba Package’ te vervolgen met als doel voor de zomer een 
overeenkomst tussen het openbaar lichaam en de Rijksoverheid te tekenen 
waarin we onderlinge afspraken maken over de verdere ontwikkeling van Saba de 
komende jaren. De staatssecretaris en ik hebben na afloop van de bijeenkomst 
met het Bestuurscollege samen met de gezaghebber de overeenkomst 
BES(t)4Kids getekend. Deze overeenkomst, die ook mede namens de 
staatssecretaris van Volksgezondheid, Welzijn en Sport en de minister voor Basis- 
en Voortgezet Onderwijs en Media wordt gesloten, heeft tot doel om de 
kinderopvang en de voor- en naschoolse voorzieningen in Caribisch Nederland 
veilig, van goede kwaliteit, toegankelijk en betaalbaar voor alle kinderen te laten 
zijn. BES(t)4Kids is een goed voorbeeld van integrale samenwerking tussen het 
openbaar lichaam en de verschillende betrokken ministeries. 
Op Sint Eustatius hebben we, na door de regeringscommissaris en zijn 
plaatsvervanger ontvangen te zijn, gesproken met het stafteam van de 
regeringscommissaris, medewerkers van het openbaar lichaam en van de 
Rijksdienst Caribisch Nederland.  
 
Aansluitend hebben we verschillende locaties op het eiland bezocht. Zo bezocht ik 
de locatie waar op professionele wijze het afval van Sint Eustatius gescheiden en 
verwerkt wordt. Bij de luchthaven heb ik de gevolgen van de kusterosie met eigen 
ogen kunnen waarnemen en een toelichting gekregen op de plannen om de erosie 
tegen te gaan. De aanpak van de erosie vraagt om een samenhangende 
benadering waarbij het bijvoorbeeld ook gaat om het opvangen van regenwater 
ten behoeve van de landbouw. Bij de wijk Cherry Tree is een symbolische opening 
verricht voor de aanleg van nieuwe wegen in de wijk. Die werkzaamheden zijn 
inmiddels gestart. De staatssecretaris van SZW heeft in het kader van 
armoedebestrijding enkele huisbezoeken afgelegd. Gezamenlijk hebben wij een 
bezoek gebracht aan Daughters of the King en hebben wij ons bij Stuco (Sint 
Eustatius Utility Company) laten informeren over de bedrijfsvoering, water- en 
elektriciteitstarieven en de uitdagingen waar Stuco voor staat. De dag is 
afgesloten met gesprekken met vertegenwoordigers van de ambtenarenvakbond 
WICSU, de maatschappelijke raad van advies en de Statia Business Association. 
Op 9 januari hebben we gesproken met de regeringscommissaris en zijn 
plaatsvervanger. De regeringscommissaris heeft ons geïnformeerd over actuele 
ontwikkelingen en de voortgang van de verschillende projecten. In de volgende 
voortgangsrapportage bericht ik uw Kamer daar nader over. Tevens hebben we 
gesproken over de verkiezingen voor het kiescollege Eerste Kamer. De 
staatssecretaris van SZW heeft de inzet van het kabinet ten aanzien van het 
ijkpunt bestaanszekerheid ook aan de regeringscommissaris uiteengezet. Na 
afloop van het gesprek is met de regeringscommissaris ook op Sint Eustatius de 
overeenkomst Bes(t)4Kids getekend. 
 
Ter afsluiting van het bezoek aan Sint Eustatius heb ik namens de minister van 
IenW een inlichtingensessie geopend voor geïnteresseerde aannemers voor de 
bouw van een nieuwe verkeerstoren en terminal van de luchthaven. Tevens heb 
Pagina 3 van 5 
 

 
Directoraat-generaal 
 
Koninkrijksrelaties 
 
Datum 
Tijdens bijeenkomsten met het Bestuurscollege en de Eilandsraad is constructief 7 februari 2019 
 
gesproken over diverse onderwerpen. In de bijeenkomsten is door de leden van 
Kenmerk 
2019-0000066811 
het Bestuurscollege en de Eilandsraad de positieve ontvangst van het 
bestuursakkoord herbevestigd. De staatssecretaris van SZW heeft aangegeven 
onder de indruk te zijn van alles wat zij heeft gezien en de aanpak ten aanzien 
van het ijkpunt bestaansminimum uiteengezet. Armoedebestrijding vraagt om 
samenhangende maatregelen op het terrein van de inkomstenkant, economische 
ontwikkeling en het verlagen van de kosten van het levensonderhoud. Zij heeft 
herhaald dat de maatregelen die het kabinet heeft gezet een eerste stap zijn en 
dat zij streeft naar het vaststellen van een ijkpunt bestaansminimum en 
eventuele verdere maatregelen om de armoede verder te bestrijden. 
In aanwezigheid van vertegenwoordigers van onder meer 
natuurbeschermingsorganisaties als het WNF en Stinapa, het lokale 
toerismebureau en ondernemers hebben we ons tijdens een boottocht nader laten 
informeren over de gezondheid van de koraalriffen rondom Bonaire en het belang 
daarvan voor de economie. Tijdens deze boottocht is mij een brief van het WNF 
aan de minister van IenW overhandigd waarin wordt opgeroepen tot een integraal 
koraal actieplan. De oproep in deze brief, die zo spoedig mogelijk door de minister 
van IenW beantwoord wordt, wordt ondersteund door diverse andere organisaties 
als de Kamer van Koophandel en Stinapa (Stichting Nationale Parken Bonaire). 
Het bezoek aan Bonaire werd afgesloten met een gesprek tussen de 
staatssecretaris van SZW en vertegenwoordigers van BBE (Bonaire Business and 
Employers Association), BONHATA (Bonaire Hotel and Tourism Association) en 
BHG (Bonaire Hospitality Group).       
 
  
De staatssecretaris van Binnenlandse Zaken en Koninkrijksrelaties, 
 
 
 
 
 
 
 
drs. R.W. Knops 
Pagina 5 van 5 
 

