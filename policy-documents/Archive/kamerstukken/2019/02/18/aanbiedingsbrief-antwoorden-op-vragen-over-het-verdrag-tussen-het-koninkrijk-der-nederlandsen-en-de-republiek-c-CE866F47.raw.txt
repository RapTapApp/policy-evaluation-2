 
 
 
> Retouradres Postbus 20201 2500 EE  Den Haag  
Directie Algemene Fiscale 
 
Politiek 
De Voorzitter van de Tweede Kamer der Staten-Generaal 
 
Korte Voorhout 7 
Postbus 20018 
2511 CW  Den Haag 
2500 EA  Den Haag 
Postbus 20201 
 
2500 EE  Den Haag 
www.rijksoverheid.nl 
 
 
Ons kenmerk 
2019-0000024764 
 
Uw brief (kenmerk) 
Kamerstuk 35082-(R2112) 
  
Datum 18 februari 2019 
Betreft Verdrag tussen het Koninkrijk der Nederlanden en de 
Republiek Costa Rica inzake wederzijdse administratieve 
bijstand in douanezaken; San José, 18 juni 2018 
  
Geachte Voorzitter, 
 
 
Graag beantwoord ik de vragen die de vaste commissie voor Financiën op 7 
december 2018 heeft gesteld over de brief van de minister van Buitenlandse 
Zaken van 14 november 2018 inzake het ter stilzwijgende goedkeuring 
overleggen van het Verdrag tussen het Koninkrijk der Nederlanden en de 
 
Republiek Costa Rica inzake wederzijdse administratieve bijstand in 
douanezaken; San José, 18 juni 2018 (Kamerstuk 35082-(R2112). Hieronder treft 
u per vraag de antwoorden aan. 
 
Vraag 1 
Op grond van artikel 6 en 7 kunnen douaneadministraties afspreken dat zij elkaar 
automatisch informatie gaan verstrekken en/of dat zij elkaar informatie gaan 
verstrekken voordat de goederen in het andere land aankomen; gaat Nederland 
dit ook doen? Gaat Costa Rica informatie automatisch en vooraf verstrekken? 
Wanneer wordt dit geregeld? 
 
De Nederlandse douane is primair belast met rechtshandhaving ten aanzien van 
internationale goederenbewegingen. Het betreft onder meer het verzekeren van 
de juiste afdracht van invoerheffingen, bescherming van de samenleving en het 
bijdragen aan een goede concurrentiepositie van Nederland en de EU. Wegens het 
per definitie internationale karakter van het werk zijn douanediensten over de 
hele wereld afhankelijk van informatie van douanediensten in andere landen. 
Traditioneel vindt het delen van informatie plaats op verzoek van een andere 
douanedienst om feiten en omstandigheden rond een bepaalde goederenzending 
vast te stellen of spontaan in gevallen waarin op basis van beschikbare informatie 
vermoed wordt dat er in een ander land een inbreuk op de douanewetgeving 
plaatsvindt. 
Door de enorme hoeveelheid goederen en containers die op jaarbasis in 
Nederland worden ingevoerd, is het niet mogelijk – en overigens ook niet 
wenselijk – dat de douane al die goederen en containers na binnenkomst in 
Nederland fysiek controleert. Tegen die achtergrond bezien dient de douane dus 
af te wegen welke goederen of containers gecontroleerd zullen worden en welke 
niet. Informatie over de aard en de herkomst van de goederen helpt bij die 
afweging. Zo zal er bijvoorbeeld bij goederen die afkomstig zijn van zogenoemde 
Authorised Economic Operators en die op regelmatige basis naar Nederland 
 Pagina 1 van 7 

 
praktijk uitziet? Welke activiteiten vallen hier onder? 
Directie Algemene Fiscale 
Politiek 
 
De bijstand in douanezaken tussen douaneadministraties is gericht op  
Ons kenmerk 
administratieve samenwerking. Daarbij gaat het concreet om het juist en tijdig 
2019-0000024764 
kunnen vaststellen van feiten en omstandigheden rond een bepaalde 
internationale goederenbeweging die aanleiding kunnen geven tot het vermoeden 
dat er een inbreuk op de douanewetgeving of op de rechtmatigheid van de in- en 
uitvoer van goederen heeft plaatsgevonden of dreigt plaats te vinden. Het gaat 
daarbij vooral om operationele informatie en samenwerking waardoor controles 
door de douaneadministraties efficiënter en effectiever kunnen plaatsvinden. Die 
controles kunnen leiden tot de conclusie dat er geen sprake is van 
onregelmatigheden, maar ook tot nader onderzoek. Mocht uit zo’n nader 
onderzoek blijken dat er sprake is van onregelmatigheden, dan kan de 
Nederlandse douaneadministratie daar een administratieve sanctie op laten 
volgen of – bij ernstigere onregelmatigheden - de zaak overdragen aan de FIOD 
voor eventuele strafrechtelijke vervolging. 
Naast het uitwisselen van informatie in het kader van operationele 
aangelegenheden kunnen douaneadministraties ook technische bijstand aan 
elkaar geven (gericht op het uitwisselen van informatie over nieuwe werkwijzen, 
kennis en hulpmiddelen, maar ook over trainings- en opleidingsmogelijkheden 
voor douaniers). Voorts biedt het Verdrag de mogelijkheid dat douaniers uit het 
ene land in het andere land als getuige of deskundige kunnen optreden of kunnen 
deelnemen aan onderzoeken.  
 
Vraag 4 
Hoeveel verdragen inzake wederzijdse administratieve bijstand in douanezaken 
heeft Nederland? Met welke landen? 
 
Nederland heeft verdragen inzake wederzijdse administratieve bijstand in 
douanezaken gesloten met de volgende landen: Angola, Argentinië, Australië, 
Azerbeidzjan, Belarus, Brazilië, Canada, Chili, Costa Rica, Estland, Finland, de 
Filipijnen, Frankrijk, Indonesië, Israël, Japan, Kaapverdië, Kazachstan, Letland, 
Litouwen, Macedonië, Marokko, Mauritius, Moldavië, Noorwegen, Oekraïne, 
Oezbekistan, Rusland, Suriname, Thailand, Turkije, Uruguay, de Verenigde 
Arabische Emiraten, de Verenigde Staten van Amerika, Zuid-Afrika, Zuid-Korea 
en Zweden. In totaal zijn dat er dus 37. De verdragen met Angola, Belarus, Costa 
Rica, Kaapverdië, Marokko en Thailand zijn echter nog niet in werking getreden 
omdat een van de partijen of beide partijen de nationale vereisten voor 
goedkeuring van het verdrag nog niet heeft, respectievelijk hebben, afgerond. 
Van de 37 douaneverdragen zijn er dus 31 van kracht. 
 
Vraag 5 
Hoe voorkomt het verdrag fraude? 
 
Het toepassen van een douaneverdrag leidt ertoe dat de douane kan beschikken 
over meer, betere en tijdigere informatie. Hierdoor is beter risicobeheer mogelijk 
ter voorkoming, opsporing en bestrijding van inbreuken op de douanewetgeving. 
Met name het onderscheppen van frauduleuze zendingen, gepaard met eventuele 
strafrechtelijke vervolging draagt bij aan het voorkomen van nieuwe fraude 
omdat daar een afschrikwekkende werking van uit gaat.  
 
Vraag 6 
Waarom voorziet het verdrag niet in de tussen rechterlijke autoriteiten te 
 Pagina 3 van 7 

 
 
Directie Algemene Fiscale 
Politiek 
 
Vraag 8  
Ons kenmerk 
Is er veel niet-legitieme handel tussen Nederland en Costa Rica? In welke 
2019-0000024764 
producten? 
 
Er is geen concreet beeld van de precieze omvang van de niet-legitieme handel 
tussen Nederland en Costa Rica, wel dat in bepaalde goederenstromen een 
verhoogd risico op ongewenste goederen bestaat die een afbreukrisico inhouden 
voor de volksgezondheid. Naarmate controles door de douane vanwege beter 
risicobeheer efficiënter en effectiever kunnen plaatsvinden, zal de kans dat 
fraudeleuze zendingen worden opgespoord en in beslag worden genomen, 
toenemen. Door de afschrikwekkende werking daarvan zal de niet-legitieme 
handel (verder) afnemen. Vanuit Costa Rica wordt voornamelijk groente en fruit 
naar Nederland uitgevoerd. De praktijk heeft geleerd dat bij zendingen van 
dergelijke goederen een verhoogd risico op drugssmokkel bestaat, zeker als die 
goederen uit de Midden- of Zuid-Amerikaanse regio afkomstig zijn.  
 
Vraag 9 
Met hoeveel en welke landen heeft Nederland een Douaneverdrag? 
 
Zie het antwoord op vraag 4. 
 
Vraag 10 
Met hoeveel en welke landen is Nederland in overleg over het vaststellen van een 
Douaneverdrag? 
 
Nederland is met de volgende landen in onderhandeling over een douaneverdrag: 
India, Panama (tijdelijk stilgelegd in afwachting van een nieuwe regering), 
Singapore, Venezuela en Vietnam. 
 
Vraag 11 
Wat wordt onder essentiële informatie verstaan? 
 
In de antwoorden op de vragen 3 en 5 is aangegeven hoe bijstand in 
douanezaken er in de praktijk uitziet en hoe het Verdrag bij kan dragen aan het 
voorkomen van inbreuken op de douanewetgeving. Het Verdrag biedt 
uiteenlopende instrumenten aan de douaneadministraties van beide landen om 
elkaar te helpen bij de juiste toepassing van – kort samengevat – wet- en 
regelgeving ter zake van de in- en uitvoer van goederen. In dat kader is het 
uitwisselen van informatie van groot belang en in sommige gevallen zelfs 
essentieel, waarbij het afhangt van het soort inbreuk dat wordt vermoed, 
bijvoorbeeld informatie over de transactiewaarde of de oorsprong van goederen 
(ingeval er sprake is van preferentiële tarieven) bij vermoedens van het 
ontduiken van rechten bij invoer.  
 
Vraag 12 
Op basis waarvan is de afweging gemaakt dat het verdrag ten eerste dient als 
voorkoming, opsporing en bestrijding van fraude, maar daarna (voorts) ook dient 
als ondersteuning bij de bestrijding van overtredingen van sanitaire en 
fytosanitaire maatregelen? 
 
 Pagina 5 van 7 

 
Curaçao, Sint Maarten, en het Caribisch deel van Nederland, te weten Bonaire, 
Directie Algemene Fiscale 
Politiek 
Sint Eustatius en Saba) zijn ook onderdeel van deze associatieregeling. Het 
raamwerk voor de associatieregeling staat omschreven in het vierde deel van het  
Ons kenmerk 
Verdrag betreffende de werking van de Europese Unie en is nader uitgewerkt in 
2019-0000024764 
Besluit 2013/755 van de Raad van 25 november 2013 betreffende de associatie 
van de landen en gebieden overzee met de Europese Unie. 
 
Hoogachtend, 
De staatssecretaris van Financiën, 
 
 
 
 
Menno Snel 
 
 Pagina 7 van 7 

