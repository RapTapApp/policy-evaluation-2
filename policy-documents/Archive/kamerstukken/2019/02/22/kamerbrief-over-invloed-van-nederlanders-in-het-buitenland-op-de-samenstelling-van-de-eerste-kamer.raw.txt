 
 
 
 
www.rijksoverheid.nl 
Aan de Voorzitter van de Tweede Kamer der Staten-
www.facebook.com/minbzk 
Generaal 
www.twitter.com/minbzk 
 
Postbus 20018 
Kenmerk 
2500 EA  Den Haag 
2019-0000086544 
 
Uw kenmerk 
 
 
  
Datum 22 februari 2019 
Betreft Invloed van Nederlanders in het buitenland op de samenstelling 
van de Eerste Kamer 
  
 
Inleiding 
Opeenvolgende kabinetten hebben maatregelen getroffen om het stemmen voor 
Nederlanders die in het buitenland wonen makkelijker te maken. Deze kiezers 
hoeven zich niet langer voor elke verkiezing opnieuw te registreren. In plaats 
daarvan is in april 2017 de Kieswet aangepast en is er een permanente registratie 
1
ingevoerd. Sinds de verkiezing van het Europees Parlement in 2014 wordt een 
nieuw stembiljet gebruikt dat de kiezers in het buitenland per e-mail kunnen 
2
ontvangen en is het mogelijk om een vervangend briefstembewijs aan te vragen. 
In mijn brief van 15 juni 2018 heb ik verdere maatregelen aangekondigd, 
waaronder het per e-mail kunnen verzenden van het briefstembewijs, die ertoe 
leiden dat kiezers in het buitenland meer tijd hebben om hun stem bij het 
3
briefstembureau te krijgen. 
 
Nederlanders die in het buitenland wonen kunnen nu alleen stemmen voor de 
verkiezing van de leden van de Tweede Kamer en van de leden van het Europees 
Parlement en hebben geen invloed op de samenstelling van de Eerste Kamer. In 
het regeerakkoord is vastgelegd dat het stemproces dient te worden aangepast 
zodat Nederlanders in het buitenland eenvoudiger hun kiesrecht, ook in relatie tot 
4
de verkiezing van de Eerste Kamer, kunnen uitoefenen. 
 
5 6
In mijn brief van 15 oktober 2018 en in antwoord op Kamervragen heb ik 
toegezegd om in het voorjaar van 2019 aan de Tweede Kamer de opties voor te 
leggen – inclusief de mogelijke (juridische) consequenties daarvan – om 
uitvoering te geven aan dit punt van het regeerakkoord. 
 
                                                
1
 Wet van 28 september 2016 tot wijziging van de Kieswet in verband met het 
vereenvoudigen van de procedure voor registratie als kiezer voor Nederlanders die in het 
buitenland wonen (permanente kiezersregistratie niet-ingezetenen) (Stb. 2017, 93). 
2
 De grondslag hiervoor is opgenomen in de Tijdelijke experimentenwet stembiljetten en 
centrale stemopneming. 
3
 Kamerstukken II 2017/18, 31142, nr. 83. 
4
 Bijlage bij Kamerstukken II 2017/2018, 34700, nr. 34, p. 8. 
5
 Kamerstukken II 2018/19, 31142, nr. 87, p. 4. 
6
 Aanhangsel Handelingen II 2018/19, nr. 325. 
 
Pagina 1 van 12 
 

 
 
 
Kenmerk 
2019-0000086544 
2. Door het kiesrecht voor provinciale staten uit te breiden tot 
Nederlanders die in het buitenland wonen. 
 
Het toekennen van het kiesrecht voor provinciale staten aan Nederlanders in het 
buitenland ligt naar mijn oordeel evenmin in de rede. Een dergelijke uitbreiding 
van het kiesrecht zou deze categorie Nederlanders niet alleen invloed geven op de 
samenstelling van de Eerste Kamer, maar ook – en vooral – op die van de 
provinciale staten zelf, en dus op provinciaal beleid dat geen betrekking heeft op 
hen. Bovendien is – zeker voor Nederlanders in het buitenland die nooit in 
Nederland woonachtig zijn geweest – de keuze voor welke provinciale staten het 
kiesrecht zou moeten worden uitgebreid arbitrair, terwijl die keuze wel materiële 
gevolgen zal hebben voor de omvang van de betrokken provincie of provincies en 
daarmee voor de waarde van de stemmen van de leden van de provinciale staten 
bij de verkiezing van de Eerste Kamer. 
 
3. Door voor Nederlanders die in het buitenland wonen een kiescollege 
voor de Eerste Kamer in het leven te roepen. 
 
Mijn ambtsvoorganger heeft in 2014 in een notitie aan uw Kamer geschetst hoe 
een kiescollege eruit zou kunnen zien dat Nederlanders in het buitenland in staat 
stelt om via de leden van een kiescollege invloed uit te oefenen op de 
samenstelling van de Eerste Kamer, uitgaande van een aantal grondwettelijke 
9
uitgangspunten inzake de verkiezing van de Eerste Kamer. In de bijlage bij deze 
brief worden deze grondwettelijke uitgangspunten nog eens op een rij gezet, 
alsmede een aantal belangrijke uitgangs- en aandachtspunten die ook zijn 
gehanteerd bij de totstandkoming van de grondwettelijke regeling met betrekking 
tot de kiescolleges voor de Eerste Kamer in de Caribische openbare lichamen. 
 
Kiescollege voor Nederlanders in het buitenland 
Rekening houdend met de (grondwettelijke) uitgangspunten die door mijn 
ambtsvoorganger zijn geformuleerd ben ik van oordeel dat het instellen van een 
kiescollege voor de Nederlanders die in het buitenland wonen de beste optie is om 
deze kiezers invloed te geven op de samenstelling van de Eerste Kamer. Over de 
wenselijkheid van het in het leven roepen van een dergelijk kiescollege en de in 
de bijlage bij deze brief geschetste inhoudelijke en organisatorische consequenties 
daarvan, zou ik graag met uw Kamer nader van gedachten wisselen. 
 
Tijdpad vaststelling uitslag verkiezing leden Europees Parlement 
 
Anders dan bij de andere verkiezingen kan op de dag van stemming, 23 mei 
2019, wordt geen voorlopige uitslag door de gemeenten worden bekendgemaakt. 
De reden hiervoor is dat Europese regelgeving (de Kiesakte) bepaalt dat lidstaten 
pas uitkomsten van de verkiezing van de leden van het Europees Parlement 
bekend mogen maken als in alle lidstaten de stembussen gesloten zijn. De 
meeste lidstaten stemmen op zondag 26 mei 2019 en de laatste stembussen 
sluiten op die dag om 23.00 uur. 
                                                
9
 Kamerstukken II 2014/15, 33900, nr. 10. 
Pagina 3 van 12 
 

 
 
 
Kenmerk 
2019-0000086544 
BIJLAGE 
 
Het in het leven roepen van een kiescollege voor Nederlanders in het buitenland 
geeft deze categorie Nederlanders invloed op de samenstelling van de Eerste 
Kamer; de leden van dit kiescollege kiezen immers – samen met de leden van 
provinciale staten en de leden van de kiescolleges voor de Eerste Kamer in 
Caribisch Nederland – de leden van de Eerste Kamer. 
 
De Tweede Kamer heeft in 2014 een notitie ontvangen (Kamerstukken II 
2014/15, 33900, nr. 10) waarin is geschetst hoe een dergelijk kiescollege eruit 
zou kunnen zien, uitgaande van de volgende grondwettelijke uitgangspunten 
inzake de verkiezing van de Eerste Kamer: 
- De leden van de Eerste Kamer worden gekozen op de grondslag van 
evenredige vertegenwoordiging binnen door de wet te stellen grenzen 
(artikel 53, eerste lid). 
- De verkiezing wordt gehouden bij geheime stemming (artikel 53, 
tweede lid). 
- De verkiezing dient binnen drie maanden na de verkiezing van de 
leden van provinciale staten en het kiescollege plaats te vinden, om 
de uitslag zo spoedig mogelijk te laten doorwerken in de 
samenstelling van de Eerste Kamer (vgl. artikel 55). 
- De zittingsduur van provinciale staten en het kiescollege dient overeen 
te komen met de zittingsduur van de Eerste Kamer (vgl. artikel 52, 
tweede lid, en artikel 129, vierde lid). 
- De Eerste Kamer onderzoekt de geloofsbrieven van haar 
nieuwbenoemde leden en beslist over eventuele geschillen over de 
geloofsbrieven of de verkiezing (artikel 58).  
 
De notitie maakt duidelijk dat bij de keuze voor een kiescollege bezien zal moeten 
worden welke grondwettelijke waarborgen zouden moeten gelden voor de 
verkiezing en de taakuitoefening van de leden van het kiescollege. De 
grondwettelijke voorschriften over provinciale staten zijn immers niet specifiek 
gesteld met het oog op de taak om de leden van de Eerste Kamer te kiezen, maar 
met het oog op de algemene vertegenwoordiging door provinciale staten van de 
provinciale bevolking. Teneinde de kiezers van het kiescollege zoveel mogelijk in 
vergelijkbare condities te stellen als de kiezers van provinciale staten, pleitte mijn 
ambtsvoorganger ervoor om aan te sluiten bij de volgende grondwettelijke 
voorschriften over de provinciale staten: 
- De leden worden rechtstreeks gekozen door Nederlanders die de 
leeftijd van achttien jaar hebben bereikt en niet zijn uitgesloten van 
het kiesrecht; voor het lidmaatschap gelden dezelfde vereisten 
(artikelen 54, 56 en 129, eerste lid). 
- De leden worden gekozen op de grondslag van evenredige 
vertegenwoordiging binnen door de wet te stellen grenzen (artikelen 
53, eerste lid, en 129, tweede lid). 
- De verkiezing wordt gehouden bij geheime stemming (artikelen 53, 
tweede lid, en 129, derde lid). 
- De wet bepaalt welke betrekkingen niet gelijktijdig met het 
lidmaatschap kunnen worden uitgeoefend (vgl. artikel 129, vijfde lid). 
Pagina 5 van 12 
 

 
 
 
Kenmerk 
2019-0000086544 
Stemwaarde 
Daarnaast geldt dat de waarde van een stem van een statenlid of lid van een 
kiescollege in de Caribische openbare lichamen is afgestemd op het aantal 
inwoners van de provincie onderscheidenlijk openbaar lichaam dat het statenlid of 
kiescollegelid vertegenwoordigt (inclusief niet-kiesgerechtigden, waaronder niet-
Nederlanders en minderjarigen). Dit vloeit voort uit het gegeven dat de verkiezing 
van de Eerste Kamer op dit moment wordt gezien als een rechtstreekse 
verkiezing door de leden van provinciale staten en de kiescolleges in de Caribische 
openbare lichamen.  
 
De stemwaarde van de leden van een kiescollege voor Nederlanders in het 
buitenland zou op een andere wijze moeten worden berekend. Voor het bepalen 
van de stemwaarde zijn drie alternatieven denkbaar: 
1. De eerste mogelijkheid is om de stemwaarde te bepalen door uit te 
gaan van het aantal niet-ingezetenen met de Nederlandse 
nationaliteit; 
2. De tweede mogelijkheid is om uit te gaan van het aantal niet-
ingezetenen met de Nederlandse nationaliteit die als kiezer zijn 
geregistreerd; 
3. De derde mogelijkheid is om alleen te kijken naar het aantal 
uitgebrachte stemmen bij de verkiezing voor het kiescollege. 
 
Een complicatie bij de eerste mogelijkheid is dat niet precies is te bepalen hoeveel 
Nederlanders in het buitenland wonen. In de notitie uit 2014 wordt het aantal in 
het buitenland woonachtige Nederlanders geschat op minstens 800.000. Dit 
aantal is gebaseerd op het aantal bij de Nederlandse vertegenwoordigingen in het 
buitenland aangevraagde reisdocumenten. Ook het Centraal Bureau voor de 
Statistiek (CBS) beschikt niet over betrouwbare gegevens over het aantal niet-
ingezeten Nederlanders. Het CBS houdt wel gegevens bij over het aantal 
geëmigreerde en geremigreerde Nederlanders, maar daarbij wordt geen rekening 
gehouden met overlijden, denaturalisatie van geëmigreerde personen of met in 
het buitenland geboren kinderen met de Nederlandse nationaliteit.  
 
In de basisregistratie personen (BRP) worden ook gegevens opgenomen van 
Nederlanders die in het buitenland woonachtig zijn. Dit zijn in de eerste plaats 
Nederlanders die zijn geëmigreerd. Daarnaast zijn het Nederlanders die door 
aangewezen bestuursorganen, zoals de belastingdienst, zijn ingeschreven 
vanwege de contacten die de bestuursorganen onderhouden met deze 
Nederlanders in verband met hun taakuitoefening en Nederlanders in het 
buitenland die zelf hebben verzocht om inschrijving. De BRP bevat dan ook niet 
de gegevens van alle Nederlanders die in het buitenland woonachtig zijn; dat is 
ook de opzet van de BRP niet. Voor zover de gegevens van niet-ingezetenen wel 
zijn opgenomen, is de gegevensset kleiner en niet altijd actueel. De reden 
daarvoor is dat de BRP voor de actualisering van de gegevens afhankelijk is van 
de (vrijwillige) opgave door de Nederlanders in het buitenland en van de 
aangewezen bestuursorganen, die alleen verplicht zijn tot actualisering van de 
gegevens als zij in verband met hun taakuitoefening de beschikking krijgen over 
nieuwe gegevens. De relevante gegevens, in het bijzonder of iemand nog 
Nederlander is, kunnen daarom achterhaald zijn.  
Pagina 7 van 12 
 

 
 
 
Kenmerk 
2019-0000086544 
Als bij het bepalen van de stemwaarde wordt uitgegaan van het aantal 
uitgebrachte stemmen, rijst dan ook de vraag of dit voor de gehele verkiezing van 
de Eerste Kamer het geval moet zijn of uitsluitend voor het nieuw te vormen 
kiescollege voor Nederlandse kiesgerechtigden in het buitenland. Enerzijds ligt het 
niet in de rede bij de verkiezing van de Eerste Kamer met verschillende 
grootheden te werken. Artikel 4 van de Grondwet bepaalt dat iedere Nederlander 
gelijkelijk recht heeft de leden van algemeen vertegenwoordigende organen te 
verkiezen alsmede tot lid van deze organen te worden verkozen, behoudens bij de 
wet gestelde beperkingen en uitzonderingen. Met het woord ‘gelijkelijk’ wordt tot 
uitdrukking gebracht dat de stem van iedere stemgerechtigde even zwaar dient te 
wegen (Kamerstukken II 1976/77, 13872, nr. 7, p. 22). Bij een regeling waarbij 
uitsluitend voor het nieuw te vormen kiescollege voor Nederlandse 
kiesgerechtigden in het buitenland voor het bepalen van de stemwaarde wordt 
uitgegaan van het aantal uitgebrachte stemmen is hiervan geen sprake. Een 
dergelijke beperking kan ingevolge artikel 4 van de Grondwet uitsluitend bij wet 
worden geregeld. Anderzijds is het de vraag of een relatief beperkte uitbreiding 
van het kiesrecht voor Nederlandse kiesgerechtigden in het buitenland een 
principiële discussie over de wijze waarop de verkiezing van de Eerste Kamer op 
dit moment wordt gezien rechtvaardigt. 
 
Overige inhoudelijke aspecten 
 
Inwoners andere landen van het Koninkrijk 
Artikel 54, eerste lid, van de Grondwet bepaalt ten aanzien van de verkiezing van 
de Tweede Kamer dat de leden van die Kamer worden gekozen door de 
Nederlanders die de leeftijd van achttien jaar hebben bereikt, behoudens bij de 
wet te bepalen uitzonderingen ten aanzien van Nederlanders die geen 
ingezetenen zijn. Een dergelijke uitzondering is opgenomen in artikel B 1 van de 
Kieswet; degenen die op de dag van de kandidaatstelling hun werkelijke 
woonplaats hebben in Aruba, Curaçao of Sint Maarten hebben in beginsel geen 
kiesrecht voor de Tweede Kamer. Dit werd met name nodig geacht om te 
voorkomen dat de inwoners van de Caribische landen van het Koninkrijk dubbel 
actief kiesrecht zouden krijgen, zowel voor de vertegenwoordigende organen van 
die landen als voor de Tweede Kamer (Kamerstukken II 1978/79, 14 223, nr. 6, 
p. 6). De uitzondering geldt alleen niet voor de Nederlander die gedurende ten 
minste tien jaren ingezetene van Nederland is geweest en de Nederlander die in 
Nederlandse openbare dienst in Aruba, Curaçao of Sint Maarten werkzaam is 
(alsmede zijn Nederlandse echtgenoot, geregistreerde partner of levensgezel en 
kinderen, voor zover dezen met hem een gemeenschappelijke huishouding 
voeren). In het licht van het vorenstaande ligt het in de rede de in artikel B 1 van 
de Kieswet uitgezonderde Nederlanders evenmin invloed te geven op de 
samenstelling van de Eerste Kamer. In de grondwettelijke regeling van een 
kiescollege voor kiezers buiten Nederland zou dan ook moeten worden bepaald 
dat deze categorie Nederlanders bij wet kan worden uitgezonderd van het 
kiesrecht voor dit kiescollege. 
 
Aantal leden 
Bij het bepalen van het aantal leden van een kiescollege zijn de volgende 
overwegingen van belang. Ten eerste moet een kiescollege voldoende leden 
Pagina 9 van 12 
 

 
 
 
Kenmerk 
2019-0000086544 
tot het kiescollege en over de geldigheid van de verkiezing, zoals ook het geval is 
bij andere vertegenwoordigende organen. Ook moet rekening worden gehouden 
met de mogelijkheid dat een lid tussentijds vervangen moet worden. 
 
Overige organisatorische aspecten  
 
Verkiezing Eerste Kamer 
Het ligt in de rede dat de leden van een kiescollege voor niet-ingezetenen voor de 
stemming bijeenkomen in Europees Nederland. In dat geval kan zoveel mogelijk 
aansluiting worden gezocht bij de stemming door de leden van provinciale staten; 
het proces-verbaal van de stemming kan bijvoorbeeld onverwijld na de stemming 
worden overgebracht naar het centraal stembureau (de Kiesraad). Het is echter 
de vraag of het gelukkig is als de stemming, zoals bij provinciale staten, wordt 
georganiseerd en voorgezeten door een commissaris van de Koning. Het is 
immers wenselijk dat alle stemmingen voor de Eerste Kamer op hetzelfde tijdstip 
plaatsvinden en de commissarissen van de Koning zijn op dat tijdstip reeds 
verantwoordelijk voor de organisatie en het voorzitterschap van de stemming 
door provinciale staten. Denkbaar is ook dat de burgemeester van een gemeente 
wordt aangewezen, bijvoorbeeld de gemeente Den Haag. De gemeente Den Haag 
heeft reeds de verantwoordelijkheid voor de permanente registratie van de 
Nederlanders die vanuit het buitenland willen stemmen en voor het organiseren 
van de verkiezingen voor deze kiezers.  
 
Verkiezing kiescollege 
Een kiescollege voor niet-ingezetenen brengt met zich dat er een nieuwe 
verkiezing moet worden georganiseerd voor niet-ingezetenen, naast de bestaande 
verkiezingen voor de Tweede Kamer en het Europees parlement. Het ligt in de 
rede dat de gemeente Den Haag voor deze verkiezing verantwoordelijk zou 
worden, omdat zij reeds verantwoordelijk is voor de organisatie van de 
verkiezingen voor de Tweede Kamer en het Europees parlement door niet-
ingezetenen. Nu de taken van het hoofdstembureau en het centraal stembureau 
niet afwijken van de taken bij de provinciale statenverkiezingen, zouden het 
hoofdstembureau en centraal stembureau van de provincie waar het kiescollege 
bijeenkomt deze taken kunnen vervullen bij de verkiezing van het kiescollege.  
 
Secretariaat kiescollege 
Het secretariaat van het kiescollege zou, evenals de organisatie van de stemming, 
ondergebracht kunnen worden bij een commissaris van de Koning of (de 
burgemeester van) de gemeente Den Haag.  
 
Financiële aspecten  
 
Bij de invoering van een kiescollege voor niet-ingezetenen zou een nieuwe 
verkiezing georganiseerd moeten worden voor Nederlanders in het buitenland. 
Uitgaande van de kosten van de verkiezing voor de Tweede Kamer zouden de 
kosten naar verwachting ruim € 0,7 mln. bedragen. De kosten verbonden aan het 
functioneren van het kiescollege zouden vooral bestaan uit vergoedingen voor 
reis- en verblijfskosten en voor de werkzaamheden van de leden, secretariële 
ondersteuning van het kiescollege en de organisatie van de stemming voor de 
Pagina 11 van 12 
 

