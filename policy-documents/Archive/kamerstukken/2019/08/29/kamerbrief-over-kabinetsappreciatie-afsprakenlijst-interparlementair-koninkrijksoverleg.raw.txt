> Retouradres Postbus 20011 2500 EA  Den Haag
Ministerie van 
Aan de Voorzitter van de Tweede Kamer 
Binnenlandse Zaken en 
der Staten-Generaal
Koninkrijksrelaties
Postbus 20018
Turfmarkt 147
2500 EA Den Haag
Postbus 20011
2500 EA  Den Haag
www.rijksoverheid.nl
Kenmerk
2019-0000376439
Uw kenmerk
33845-34/2019D28767
Datum 29 augustus 2019
Betreft Kabinetsappreciatie afsprakenlijst IPKO
De vaste commissies voor Koninkrijksrelaties van de Eerste en Tweede Kamer 
hebben mij verzocht om, namens het kabinet, de beide Kamers te voorzien van 
een appreciatie van de afsprakenlijst van het Interparlementair Koninkrijksoverleg 
van juni 2019. Hierbij doe ik u deze appreciatie toekomen.  
 
Situatie in Venezuela  
Het kabinet deelt de zorgen over de genoemde opgaven die zich op diverse 
terreinen op de Benedenwindse eilanden manifesteren als gevolg van de situatie 
in Venezuela. Hierover staan de landen in het Koninkrijk, tezamen met het 
openbaar lichaam Bonaire, veelvuldig en nauwgezet met elkaar in contact. In uw 
afsprakenlijst noemt u onder meer uw voornemen zich te beraden over de 
introductie van een visumplicht of anderszins. Dit gesprek vindt ook geregeld 
tussen de vier Landen plaats. Hier heeft de minister van Buitenlandse Zaken uw 
Kamer via de beantwoording van schriftelijke vragen van het lid Van Dam (CDA) 
op 28 mei jl. over geïnformeerd (Aanhangsel Handelingen II 2018/19, 2965). Het 
kabinet verwelkomt de verbeterde informatie-uitwisseling tussen de leden van het 
IPKO over de impact van de situatie van Venezuela in Aruba, Curaçao en Bonaire.  
Naar aanleiding van het verzoek van de voorzitters van de vaste commissies voor 
Koninkrijksrelaties van de Eerste en Tweede Kamer (d.d. 26 juni 2019), welke in 
de IPKO-afsprakenlijst werd aangekondigd, heb ik uw kamer op 3 juli 2019 per 
brief geïnformeerd over de voortgang van de ondersteuning op Aruba en Curaçao. 
Tevens heb ik de Eerste Kamer op 2 juli jl. een brief doen toekomen over onder 
meer het vreemdelingenbeleid van Aruba en Curaçao, naar aanleiding van vragen 
van de vaste commissie van Koninkrijksrelaties van de Eerste Kamer. Deze brief 
heb ik tevens uw Kamer als bijlage doen toekomen bij de eerder genoemde brief 
van 3 juli jl. (Kamerstukken II 2018/19, 29653, nr. 57). Zoals reeds toegezegd 
zal ik over de precieze besteding uw Kamer informeren na de 
augustusbesluitvorming.  
 
Het kabinet neemt kennis van het voornemen van de IPKO-delegaties om de 
Nationaal Rapporteur Mensenhandel en Seksueel Geweld tegen kinderen (hierna: 
de Nationaal Rapporteur) te verzoeken om informatie over een mogelijke aanpak 
van mensenhandel in het licht van de Venezolaanse crisis. Hoewel de Nationaal 
Rapporteur geen rechtsmacht in de Caribische delen van het Koninkrijk heeft, 
staat het de Arubaanse en Curaçaose parlementsleden vrij om via diens eigen 
Pagina 1 van 2

