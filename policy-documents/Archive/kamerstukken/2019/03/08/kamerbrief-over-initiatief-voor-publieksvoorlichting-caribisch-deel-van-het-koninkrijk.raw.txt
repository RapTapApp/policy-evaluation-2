 
 
 
> Retouradres Postbus 20011 2500 EA  Den Haag 
Ministerie van Binnenlandse 
Aan de voorzitter van de Tweede Kamer 
Zaken en Koninkrijksrelaties 
der Staten-Generaal  
 
Postbus 20018 Turfmarkt 147 
Den Haag 
2500 EA  Den Haag 
Postbus 20011 
2500 EA  Den Haag 
www.rijksoverheid.nl 
www.facebook.com/minbzk 
www.twitter.com/minbzk 
 
Kenmerk 
 
2019-0000096760 
 
Uw kenmerk 
2018Z241 19/2019D02403 
  
Datum 8 maart 2019 
Betreft Initiatief voor publieksvoorlichting Caribisch deel van het 
Koninkrijk 
  
 
 
 
Uw Vaste Commissie voor Koninkrijksrelaties heeft mij verzocht (d.d. 23 januari 
2019) om een schriftelijke reactie op een initiatiefvoorstel aan de commissie voor 
publieksvoorlichting over het Caribisch deel van het Koninkrijk. Vooropgesteld dat  
de initiatiefnemer, de heer M. Meesters, in zijn notitie om uw mening vraagt met 
betrekking tot nut, doel en de gekozen oplossingsrichtingen, ben ik graag bereid 
kort mijn reactie op de notitie te geven.  
 
Het doet mij deugd dat uitgezonden ambtenaren, ook na hun terugkeer in 
Europees Nederland, zich betrokken blijven voelen bij het Caribisch deel van het 
Koninkrijk. De constatering van de briefschrijvers en hun gesprekspartners dat 
(Europese) Nederlanders over het algemeen ‘heel weinig kennis hebben van het 
Caribisch deel van het Koninkrijk’ laat ik voor hun rekening. Ik ervaar dat recente 
gebeurtenissen, zoals de verwoestende werking van orkaan Irma in september 
2017 en de gevolgen hiervan voor Sint Maarten, geleid hebben tot veel en 
overwegend adequate informatie in de media. Door de huidige humanitaire en 
politieke crisis in het grootste buurland van het Koninkrijk, Venezuela, wordt in 
toenemende mate ook bericht over de geopolitieke gevolgen hiervan voor met 
name Aruba en Curaçao. De aanleiding voor de berichtgeving is weliswaar niet 
altijd positief, maar heeft mijns inziens wel tot gevolg dat de media in Nederland 
verdiepende artikelen en rapportages over het Caribisch deel van het Koninkrijk 
schrijven en produceren. Met hierbij vaak aandacht voor de veerkracht van de 
lokale bevolking. 
 
Initiatieven om het Caribisch deel van het Koninkrijk in Nederland op een 
evenwichtige manier voor het voetlicht te brengen juich ik van harte toe. Dat 
gebeurt al door onder andere mijn ministerie en talrijke belangengroeperingen in 
Europees Nederland. Ook BN’ers zoals de Curaçaose mezzosopraan Tania Kross, 
de Statiaanse zangeres Shirma Rouse en de Curaçaose topatleet Shurandy 
Martina, zijn uitstekende ambassadeurs van de Caribische delen van ons 
Koninkrijk. Dat geldt eveneens voor vele Arubaanse en Curaçaose toppers in het 
Koninkrijksteam Honkbal, dat regelmatig internationaal grote successen boekt. 
 
 
Pagina 1 van 2 
 

