Machtiging tot oprichting van de Nederlandse financierings- en 
ontwikkelingsinstelling Invest-NL (Machtigingswet oprichting Invest-NL) 
 
 
NOTA NAAR AANLEIDING VAN HET VERSLAG  
 
I. ALGEMEEN 
De leden van VVD-fractie van de hebben kennisgenomen van het voorliggende 
wetsvoorstel. Zij hebben daarbij nog een aantal vragen.  
 
De leden van de CDA-fractie hebben met belangstelling kennisgenomen van 
onderhavige wetsvoorstel. Deze leden hebben de volgende vragen en opmerkingen.  
 
De leden van de D66-fractie hebben met veel belangstelling kennis genomen van de 
machtigingswet voor de oprichting van Invest-NL. Deze leden zijn in beginsel positief 
over de doelstellingen en taken van Invest-NL maar wensen de regering nog enkele 
vragen en opmerkingen voor te leggen. 
 
De leden van de GroenLinks-fractie hebben kennisgenomen van het wetsvoorstel over 
de oprichting van Invest-NL en hebben hierover nog een aantal vragen. 
 
De leden van de SP-fractie hebben kennisgenomen van het wetsvoorstel en hebben 
hierbij enkele vragen en opmerkingen. 
 
De leden van de PvdA-fractie hebben met belangstelling kennisgenomen van het 
voorliggende wetsvoorstel tot oprichting van Invest-NL. 
 
De leden van de ChristenUnie-fractie hebben met belangstelling kennisgenomen van 
het onderhavige wetsvoorstel. Deze leden onderschrijven de doelstelling van Invest-
NL, te weten het realiseren van maatschappelijke transitieopgaven door 
ondernemingen en het bieden van toegang tot ondernemingsfinanciering, waar 
marktfalen en marktimperfecties verhinderen dat private investeringen het 
maatschappelijk gewenste niveau bereiken. Zij hebben in deze fase van de 
behandeling van het wetsvoorstel geen behoefte aan een nadere toelichting.  
 
De leden van de SGP-fractie hebben met belangstelling kennisgenomen van het 
voorliggende wetsvoorstel. Zij hebben nog wel enkele vragen. 
 
Met belangstelling heb ik kennis genomen van de vragen van de leden van de fracties 
van de VVD, het CDA, D66, GroenLinks, de SP, de PvdA, de ChristenUnie en de SGP 
over het bovengenoemde wetsvoorstel in het verslag. Graag ga ik op deze vragen in.  
 
Ik hoop dat de beantwoording zal bijdragen aan een voorspoedige verdere behandeling 
van dit wetsvoorstel. Vanwege de grote urgentie van de maatschappelijke transitie-
thema’s waar Invest-NL zich op richt, en gezien de tijd die het kost om de complexe 
investeringen hierin met de markt vorm te geven, zou een snelle behandeling van dit 
wetsvoorstel door het parlement ertoe bijdragen dat de investeringsopgave die 
Nederland hierop heeft tijdig wordt opgepakt. Bij een aantal projecten en aanvragen 
die thans in eerste voorbereiding zijn, is het momentum voor instappen samen met 
anderen tijdsgebonden. Indien Invest-NL pas in een laat stadium kan worden 
opgericht, zijn deze voorbereidingen tevergeefs geweest. Dit klemt met name rond 
klimaat en energie, maar is ook van betekenis voor andere doelen van Invest-NL. Zo 
1 
 

financieringsfaciliteit (ETFF) af te schaffen en uit te faseren, omdat de doelen die 
daarmee worden gediend beter via de investeringstaak van Invest-NL kunnen worden 
gerealiseerd.   
 
Vraag 3 
Daarbij vragen zij toelichting van de regering hoe Invest-NL gezien moet worden in 
relatie tot de verschillende Regionale Ontwikkelings Maatschappijen (ROM’s) in 
Nederland, die immers ook tot taak hebben om te investeren in risicovollere bedrijven.  
 
De ROM’s zijn opgericht om de regionale economie te versterken, onder andere door 
het nemen van participaties in innovatieve ondernemingen tot maximaal € 5 mln. De 
ROM’s beschikken daarbij over relevante kennis, ervaring en een uitgebreid regionaal 
netwerk. Een goede samenwerking tussen Invest-NL, dat op nationale schaal actief is, 
en de ROM’s is dus van groot belang. Het Rijk vindt het belangrijk dat Invest-NL en de 
ROM’s gebruik maken van elkaars netwerk en expertise, en dat projecten waar nodig 
(bijvoorbeeld vanwege schaalgrootte) aan elkaar worden doorgeleid of gezamenlijk 
worden opgepakt. Daarom wordt een samenwerkingsverklaring opgesteld tussen Rijk, 
provincies, Invest-NL en de ROM’s. Zo kunnen financieringsknelpunten en 
investeringsproposities die het werkgebied of de investeringsmogelijkheden van een 
ROM overstijgen, bijvoorbeeld worden doorgeleid naar Invest-NL.   
 
Vraag 4 
Hoe ziet de regering de verdere samenwerking met provincies en regionale 
ontwikkelingsmaatschappijen voor zich, en wat is de stand van zaken met betrekking 
tot de samenwerkingsverklaring tussen het Rijk en het interprovinciaal overleg? 
 
Het Interprovinciaal Overleg (IPO) is samen met het Rijk vanaf de start sterk 
betrokken geweest bij het Nederlands Investeringsagentschap (NIA), dat overgaat 
naar Invest-NL voor nationale projectontwikkeling. Het Rijk hecht veel waarde aan de 
voortzetting van deze samenwerking met de provincies en wil dit op korte termijn 
(begin maart) graag markeren door ondertekening van een samenwerkingsverklaring 
tussen het IPO en het Rijk inzake Invest-NL. Zowel voor Nederland als geheel als de 
provincies kan Invest-NL een grote toegevoegde waarde hebben bij het ontwikkelen en 
financieren van de grote transitieopgaven en de economische ontwikkeling. De hieruit 
voortvloeiende investeringen zullen plaatsvinden in vele bedrijfstakken verspreid over 
heel Nederland. Het Rijk ziet de samenwerking tussen Invest-NL en partners uit de 
regio (de decentrale overheden, de Regionale Ontwikkelingsmaatschappijen (ROM's), 
Economic Boards en bestaande regionale fondsen en ontwikkelbedrijven) daarom als 
essentieel en zal de verschillende partijen blijvend stimuleren om goed samen te 
werken. 
 
Vragen 5 en 6 
De leden van de VVD-fractie vragen of de regering een overzicht kan geven van alle 
gedelegeerde handelingen in het voorliggende wetsvoorstel (algemene maatregelen 
van bestuur (AMvB’s), ministeriële regelingen, etc.) en hoe de betrokkenheid van de 
Kamer daarbij geregeld is (voor- en nahang). Indien in sommige gevallen de 
betrokkenheid van de Kamer niet is geregeld, waarom is dit dan niet opgenomen?  
 
  
3 
 

daarvan. Bij het opstellen van het wetsvoorstel zijn de Aanwijzingen voor de 
regelgeving (aanwijzing 2.35) aangehouden met daarin het uitgangspunt dat bij 
gedelegeerde regelgeving geen voorhang wordt geregeld. Gelet daarop is ervan 
afgezien bij één of meer van de in het overzicht voorkomende grondslagen in een 
voorhangprocedure te voorzien.  
 
Vraag 7 
De leden van de VVD-fractie vragen of de regering kan uitsluiten dat de Nederlandse 
Staat naast het ingebracht startkapitaal andere verdere (financiële) risico’s loopt. Zo 
nee, waarom niet?  
 
Het financiële risico is beperkt tot het ingebrachte kapitaal voor de investeringentaak 
en de jaarlijks te verstrekken subsidie voor de ontwikkelingstaak. De Staat loopt met 
oprichting van Invest-NL geen verdere voorzienbare risico’s. 
 
Vraag 8 
Kan de regering voor de toekomst uitsluiten dat de Nederlandse Staat garanties, 
achtervang, achtergestelde leningen, waarborgen of iets dergelijk beschikbaar stelt 
voor Invest-NL? 
 
De verwachting is dat met de afgesproken kapitaalstorting en jaarlijkse 
subsidiebeschikking voldoende slagkracht beschikbaar is voor Invest-NL om zijn 
doelstellingen te bereiken. Voor een aanvullende kapitaalstorting geldt dat deze altijd 
via de Rijksbegroting zal lopen. 
 
Vraag 9 
De leden van de VVD-fractie constateren dat in de brief van 18 januari 2019 
(Kamerstuknr. 28165, nr. 298) over de stand van zaken van Invest-NL wordt gesteld 
dat een aantal financieringsregelingen wordt geëvalueerd. Kan de regering aangeven 
wanneer deze evaluaties gereed zijn?  
 
De evaluaties van de financieringsinstrumenten zijn afgerond en op 4 februari jl. door 
de Staatssecretaris van Economische Zaken en Klimaat aan de Kamer gestuurd 
(Kamerstukken II 2018/19, 32637, nr. 344). 
 
Vraag 10 
De leden van de VVD-fractie vragen de regering toe te lichten hoe de Kamer wordt 
geïnformeerd over de nog te maken samenwerkingsafspraken tussen Invest-NL en de 
Rijksdienst voor Ondernemend Nederland (RVO).  
 
De samenwerkingsafspraken tussen Invest-NL en RvO.nl kunnen gemaakt worden als 
Invest-NL na oprichting een zelfstandige instelling is. Doel zal zijn te zorgen voor een 
goede aansluiting van de activiteiten van Invest-NL met die van RvO.nl, zodat 
ondernemers niet tevergeefs bij het ene loket aankloppen als het andere voor hen 
relevant is. Ook moet goede onderlinge samenwerking plaats vinden als een 
onderneming van diensten van beide organisaties gebruik maakt. Dit sluit aan bij 
samenwerkingsafspraken die RvO.nl al heeft met de Kamer van Koophandel, en bij die 
tussen FMO, Atradius DSB en RvO.nl. Als de samenwerkingsafspraken gereed zijn 
zullen deze gepubliceerd worden op de websites van de organisaties en zal ik u 
hierover informeren. 
 
5 
 

Vraag 15 
De leden van de VVD-fractie wijzen erop dat in de in het regeerakkoord opgenomen 
brief van 10 februari 2017 (Kamerstuknr. 28165, nr. 266) drie hoofddoelen van 
Invest-NL staan beschreven. Het eerste doel is een rol gaan spelen bij risicovolle 
activiteiten op het gebied van grote transitie-opgaven. Vervolgens wordt in die brief 
ingegaan op het feit dat Nederland voor grote transities staat, waarmee dit doel 
nadrukkelijk aan Nederland wordt gekoppeld. In het wetsvoorstel (artikel 3) lijkt die 
koppeling achterwege te zijn gebleven? Klopt dit? Zo ja, waarom is dat het geval?  
 
De in artikel 3 opgenomen doelen van Invest-NL zijn algemeen omschreven en worden 
verder uitgewerkt in de taken die in artikel 4 zijn vastgelegd. Voor het doel van “het 
financieren en realiseren van maatschappelijke transitieopgaven” was ook in de 
taakomschrijving in artikel 4, eerste lid, onderdeel a, onder 1°, en onderdeel b, onder 
1°, van het ingediende wetsvoorstel geen koppeling gelegd met Nederland. 
Transitieopgaven kunnen behalve in Nederland ook buiten de landsgrenzen of zelfs op 
wereldwijde schaal aan de orde zijn. Zo is de reductie van CO2 een opgave die 
wereldwijd geldt. Invest-NL moet in staat zijn ondersteuning te bieden voor een 
bijdrage aan transitieopgaven, ook als deze bijdrage niet beperkt is tot Nederland. Het 
ligt echter wel in de rede te eisen dat er een verband is met een opgave waar 
Nederland zich mede voor inzet, bijvoorbeeld met betrekking tot CO2-reductie. Om die 
reden wordt bij nota van wijziging aan de desbetreffende bepalingen toegevoegd dat 
de bijdrage betrekking moet hebben op de realisatie van Nederlandse 
maatschappelijke transitieopgaven. Die bijdrage aan de opgave in Nederland kan ook 
indirect zijn, zoals bij een project dat (primair) in het buitenland plaatsvindt, maar 
waarvan de knowhow in Nederland kan worden gebruikt of waarbij te verwachten is 
dat op termijn ook afzetmogelijkheden in Nederland ontstaan. Daarmee is verzekerd 
dat er uiteindelijk altijd een gunstig effect voor Nederland is, direct of indirect. 
 
Vraag 16 
Deze leden lezen dat in het wetsvoorstel wordt geschreven over maatschappelijke 
transitie-opgaven. Kan de regering nader toelichten over welke opgaven het dan gaat?  
 
Invest-NL zal een rol gaan spelen bij risicovolle activiteiten van ondernemingen op het 
gebied van grote transitie-opgaven. Hierbij valt te denken aan transities op gebieden 
als energie, verduurzaming, mobiliteit, voedsel en digitalisering van de industrie en 
van maatschappelijke domeinen als zorg, veiligheid en onderwijs. De aanvullende 
overeenkomst bevat de investeringsdomeinen waarop de komende periode inzet 
vanuit Invest-NL wordt verwacht, die onder de hoofdthema’s duurzaamheid en 
innovatie zijn te vatten. De investeringsdomeinen in de aanvullende overeenkomst 
volgen de thema’s van het Missiegedreven Innovatiebeleid en de topsectoren 
(energietransitie en duurzaamheid; landbouw, water en voedsel; gezondheid en zorg), 
en bevat de sleuteltechnologieën van het regeerakkoord (o.a. fotonica, kwantum- en 
nanotechnologie). Naar aanleiding van het algemeen overleg met de Tweede Kamer 
over Invest-NL van 6 september 2018 (Kamerstukken II 2018/19, 28165, nr. 288) en 
het daarin gedane verzoek hiertoe van het lid Amhaouch (CDA), heb ik het ontwerp 
voor de aanvullende overeenkomst hierop aangepast. De hoofdlijnen van 
duurzaamheid en innovatie die uit de domeinen spreken, zal ik in de overeenkomst 
nader verduidelijken. 
 
Vraag 17 
7 
 

Wat wordt het verschil tussen de nieuwe instelling voor internationale 
financieringsactiviteiten en Atradius? 
 
Atradius ondersteunt de Nederlandse export en investeringen in het buitenland door 
het verschaffen van verzekeringen; de nieuwe instelling voor internationale 
financieringsactiviteiten zal financiering verschaffen ter ondersteuning van de 
Nederlandse export en investeringen, in aanvulling op de markt. De activiteiten van 
Atradius Dutch State Business worden nauw aangesloten op de activiteiten van de 
nieuwe internationale instelling. 
 
Vraag 22 
De leden van de VVD-fractie vragen de regering een analyse en statistieken geven van 
hetgeen aan de basis van deze wet en Invest-NL ligt, namelijk het knelpunt van 
marktfalen bij bepaalde financieringen.  
 
Het marktfalen en de knelpunten rond financiering van maatschappelijke transitie-
opgaven en doorgroei van (innovatieve) ondernemingen, zijn beschreven in het 
rapport bij de brief over ‘oprichting Invest-NL’. Voor dit rapport is gebruik gemaakt 
van studies van o.a. de WRR (‘Klimaatbeleid voor de lange termijn’), VNO-NCW (‘Naar 
een NL Next Level’) McKinsey (‘Versnellen van de Energietransitie’), Oliver Wyman en 
De Brauw Blackstone Westbroek (’Nederlandse Financieringsinstelling voor 
Economische Ontwikkeling’), de Europese Commissie (mededeling ‘Samen werken aan 
werkgelegenheid en groei: de rol van nationale stimuleringsbanken (NPB's) bij de 
facilitering van het Investeringsplan voor Europa’), en de Studiegroep Duurzame groei 
(‘Kiezen voor duurzame groei). De marktfalens die hieruit geïdentificeerd zijn bij de 
financiering van maatschappelijke transities en doorgroei van start- en scale-ups, zijn 
beschreven in de memorie van toelichting. Het betreft de beleidsonzekerheid en het 
reguleringsrisico dat gepaard gaat met investeringen in maatschappelijke 
transitieopgaven, het coördinatiefalen tussen publieke en private partijen, de externe 
effecten van maatschappelijke transities, en de mismatch tussen vraag en aanbod van 
risicokapitaal voor innovatieve en groeiende ondernemingen. Voor de venture capital-
markt heeft de Nederlandse Vereniging van Participatiemaatschappijen in haar 
consultatiereactie op het wetsvoorstel aangegeven dat zij twee knelpunten ziet. 
Enerzijds is er een gebrek aan aanbod van kapitaal bestemd voor kapitaalintensieve, 
hoog risicovolle investeringen in de vroege fase (seed en start-ups). Anderzijds betreft 
het een gebrek aan aanbod van kapitaal bestemd voor kapitaalintensieve 
investeringen in de latere fase van venture capital (scale-ups). Ook de evaluaties van 
risicokapitaalinstrumenten geven aan dat hier marktfalen zit.   
 
Vraag 23 
Hoe wordt regelmatig getoetst of er nog sprake is van marktfalen, want het is niet een 
statistische geheel, en hoe wordt er dan bijgestuurd of afgeschaald door Invest-NL?  
 
Marktfalen kan in de tijd veranderen, ook over de ontwikkelings- en 
investeringsdomeinen waarop Invest-NL zich richt. De aanvullende overeenkomst 
tussen de Staat en Invest-NL met de investeringsdomeinen kan daarom periodiek 
worden vernieuwd. Ik zal in de aanvullende overeenkomst opnemen dat Invest-NL de 
staat bij de jaarlijkse rapportage informeert als het van mening is dat marktfalens zijn 
veranderd, en de instelling bijvoorbeeld niet meer in specifieke investeringsdomeinen 
actief zal zijn. Ook stelt het wetsvoorstel als eis dat alle activiteiten van Invest-NL 
additioneel moeten zijn aan financiering door de markt. Dit wordt getoetst voor elke 
9 
 

investeringen in doorgroei van start- en scale-ups, bijvoorbeeld een scale-up in de 
thermische energieopslag, of recycling van asbest-gecontamineerd metaal. Veel van 
deze ondernemingen en initiatieven zullen ook tot het MKB behoren. 
 
Zowel in de periode tot de oprichting als daarna zal Invest-NL (in opbouw) actief op 
zoek gaan naar nog verdere ontwikkeltaken en investeringskansen op onder andere 
deze thema’s. Invest-NL kan pas volledig actief zijn nadat het is opgericht, en veel van 
het huidige werk heeft dus vooral het karakter van voorbereiding en identificeren van 
investeringskansen. Invest-NL in opbouw wordt veelvuldig benaderd voor de 
financiering van grootschalige energieinfrastructuur, zoals warmtenetten. Deze komen 
op dit moment niet of niet snel genoeg tot stand, doordat de risico’s in combinatie met 
onzekere terugverdientijden en lange looptijden zich niet lenen voor bestaande 
financieringsinstrumenten in de markt. Invest-NL verwacht in een deel van deze 
financiering te kunnen voorzien. Ook op het gebied van innovatieve scale-ups, 
(bijvoorbeeld actief in sleuteltechnologieën zoals de fotonica sector) zijn op dit 
moment geen nationale financieringsoplossingen beschikbaar (of niet groot genoeg), 
waardoor dit soort initiatieven niet voldoende tot stand komen. 
 
Vraag 27 
Hoe wordt voorkomen dat Invest-NL een bureaucratisch moloch wordt?  
 
Er is geen reden om aan te nemen dat Invest-NL een bureaucratisch moloch wordt. 
Invest-NL wordt een private vennootschap op afstand van de Staat, ingericht conform 
het deelnemingenbeleid. De afstand tussen de Staat en Invest-NL waarborgt de 
zelfstandigheid van de onderneming en ondersteunt een doelmatige, zakelijke 
uitvoering van de specifieke taken. Het hanteren van een rendementseis door de 
aandeelhouder draagt tevens bij aan een doelmatige inrichting van de organisatie. 
 
Vraag 28 
De leden van de CDA-fractie hebben er verder voor gepleit om Invest-NL meer te 
richten op het midden- en kleinbedrijf (mkb), deze wens wordt breder gedeeld gezien 
de reacties in de consultatie van dit wetsvoorstel. De Kamer heeft hierbij de motie-
Amhaouch en Veldman (Kamerstuk 28165, nr. 292) aangenomen die oproept om 
Invest-NL in de uitvoering en organisatie zo vorm te geven dat het mkb reële 
mogelijkheden krijgt om gebruik te maken van de kansen die Invest-NL biedt. Deze 
leden vinden het ten eerste positief dat in de memorie van toelichting nu veel meer 
aandacht is voor het mkb in vergelijking met eerdere stukken. Wel blijft voor deze 
leden onduidelijk hoe Invest-NL nu precies kan uitwerken voor het mkb. Wat worden 
bijvoorbeeld de grootste kansen voor het mkb met de komst van Invest-NL?  
 
Invest-NL is er voor vernieuwende, risicovolle en veelbelovende bedrijven en 
projecten. Voor MKB’ers liggen allereerst kansen als zij financiering nodig hebben die 
ook bijdraagt aan het realiseren van transitieopgaven. Daarnaast komt er met Invest-
NL ook ontwikkelcapaciteit en investeringsvermogen voor het MKB dat op zoek is naar 
risicokapitaal, en zoekt deze instelling daarbij een goede aansluiting op de regionale 
ontwikkelingsmaatschappijen. Jonge bedrijven, die succesvol een nieuwe technologie 
hebben gelanceerd en kapitaal zoeken om door te groeien, krijgen met Invest-NL zo 
een partij om de volgende stappen mogelijk te maken. En Invest-NL heeft de 
ontwikkelexpertise en co-financieringsmogelijkheden om fondsen voor mkb-
financiering in de markt te ondersteunen. Tenslotte zal het alternatief dat Invest-NL 
uitwerkt voor de Groeifaciliteit met name gericht zijn op het MKB. De Groeifaciliteit is 
11 
 

Vraag 34 
Verder vragen zij of het klopt dat bij de uitwerking van de contouren van het 
investeringsbeleid, en het beleid inzake de ontwikkeltaak, pas bekeken zal worden hoe 
Invest-NL optimaal beschikbaar kan zijn voor het mkb? Zo ja, waarom pas in deze 
fase? 
 
Het ondersteunen van de ontwikkeling en financiering van MKB-ondernemingen is een 
van de kerntaken van Invest-NL. Daarnaast zijn in het ontwerp van de aanvullende 
overeenkomst als investeringsdomeinen de doorgroei van startups en scale-ups en 
fondsen voor MKB-financiering benoemd. De ondersteuning van het MKB vormt dus 
een belangrijk deel van de kerntaken en doelen van Invest-NL. Vanuit deze wettelijke 
doelstelling en taken zal Invest-NL voortdurend bezien welke marktfalens en 
financieringsknelpunten het MKB verhinderen om door te groeien en maatschappelijke 
transitieopgaven te realiseren, en welke rol Invest-NL kan spelen om deze weg te 
nemen. Het investeringsbeleid en de ontwikkeltaak worden dus voortdurend bijgesteld 
naar de actuele noodzaak en marktkansen. Bij het inrichten van Invest-NL wordt 
ervoor gezorgd dat de instelling optimaal toegankelijk is voor het MKB dat past binnen 
de doelen. Naast het feit dat dit een belangrijk onderdeel van het investeringsbeleid en 
de ontwikkelactiviteiten is, betekent dit ook dat de contactmogelijkheden en 
aanvraagprocedures optimaal toegankelijk zijn voor het MKB, met onder andere 
wederzijdse doorverwijzingen naar RvO.nl en de Kamer van Koophandel. 
 
Vraag 35  
De leden van de D66-fractie hebben kennisgenomen van het voornemen af te zien van 
een samenwerkingsverband tussen Invest-NL en de Nederlandse Financierings-
Maatschappij Ontwikkelingslanden N.V. (FMO). Als gevolg hiervan wordt het 
investeringsvermogen van Invest-NL (2,5 miljard euro) verminderd met het bedrag 
dat beschikbaar wordt gesteld aan de separate instelling die wordt opgericht in 
samenwerking met de FMO. Wat is de verwachte kapitaalbehoefte van deze separate 
instelling?  
 
Zie het antwoord op vraag 19.   
 
Vraag 36 
Wat zijn de gevolgen voor het totale investeringsvermogen van Invest-NL?  
 
Het totale investeringsvermogen van beide instellingen gezamenlijk blijft € 2,5 miljard. 
Besloten is in eerste instantie 1,7 miljard euro beschikbaar te stellen voor Invest-NL 
en 0,8 miljard euro voor de instelling voor internationale financieringsactiviteiten. Deze 
verdeling zal onderwerp zijn van een tussentijdse evaluatie waarbij zal worden 
gekeken naar een aantal criteria (doelbereik investeringen, pijplijn en 
liquiditeitsbehoefte, en randvoorwaarden). 
 
Vraag 37 
Deze leden zouden verder graag inzage krijgen in het tijdpad van de uitwerking van 
het wetsvoorstel tot oprichting van deze separate instelling. 
 
Zoals aan de Tweede Kamer gemeld op 18 januari 2019 (Kamerstukken 2018/19, 
28165 nr. 298) streeft het kabinet er naar om het wetsvoorstel tot oprichting van deze 
instelling later dit jaar bij uw Kamer in te dienen. Zodra de behandeling door beide 
Kamers is afgerond kan deze internationale instelling vervolgens worden opgericht. 
13 
 

 
Vraag 42 
De leden van de GroenLinks-fractie lezen in het voorliggende wetsvoorstel dat het doel 
van Invest-NL is om ondernemingen te financieren en te realiseren die een bijdrage 
leveren aan maatschappelijke transitieopgaven of aan de Nederlandse economie. Deze 
leden zien de meerwaarde van Invest-NL specifiek in het ondersteunen van de 
maatschappelijke opgaven, wat goed samen gaat met het leveren aan een bijdrage 
aan de Nederlandse economie. Immers, de maatschappelijke opgaven zijn bij uitstek 
onderwerpen die ook op de lange termijn renderen en de welvaart in brede zin 
verhoogt. Daarom zien deze leden graag dat Invest-NL slechts ondernemingen 
ondersteunt die zowel een bijdrage leveren aan maatschappelijke transitieopgaven als 
aan de Nederlandse economie, en willen zij het woord ‘of’ vervangen door het woord 
‘en’. Is de regering hiertoe bereid? Een andere optie zou zijn om de voorwaarde dat 
wordt bijgedragen aan de Nederlandse economie te schrappen.  
 
Invest-NL heeft zowel tot taak risicovolle activiteiten van ondernemingen te 
ondersteunen op het gebied van grote transitie-opgaven, als het versterken van het 
MKB, inclusief start-ups, en doorgroeien van scale-ups naar grotere ondernemingen. 
Naast het realiseren van maatschappelijke transitieopgaven, zie ik namelijk ook een 
noodzaak dat het MKB en groeiende, innovatieve ondernemingen voldoende 
financiering in de markt kunnen aantrekken. Omdat hier in Nederland en Europa 
knelpunten optreden vanwege een beperkt aanbod van private langjarige, 
risicodragende financiering voor deze ondernemingen is dit onderdeel van de 
investeringstaak van Invest-NL. De beide voorgestelde suggesties tot vervanging 
respectievelijk tot schrappen van genoemde woorden zouden er toe leiden dat de 
taakomschrijving uitsluitend nog verstrekking van financiering toelaat aan 
ondernemingen, als daarmee een bijdrage geleverd kan worden aan maatschappelijke 
transitieopgaven. Daarmee zou de ondersteuning van het MKB en doorgroeiende 
scale-ups buiten de maatschappelijke transitieopgaven niet meer mogelijk zijn, wat ik 
als onwenselijk beschouw. Overigens zijn veel activiteiten van MKB- en 
(doorgroeiende) bedrijven tot beide taken toe te rekenen. 
 
2.1.1. Knelpunt marktfalen 
 
Vragen 43 en 44 
De leden van de VVD-fractie vinden de zinsnede dat Invest-NL het reguleringsrisico 
voor marktpartijen kan verlagen opmerkelijk en bijzonder. Want ook bedrijven waarin 
Invest-NL niet investeert hebben te maken met reguleringsrisico’s. Kan de regering 
een toelichting geven wat hier bedoeld wordt? In hoeverre is er dan sprake van een 
gelijk speelveld? 
 
Het reguleringsrisico betreft de onzekerheid die wordt gecreëerd door overheden ten 
aanzien van de regelgeving en beleidsontwikkeling op nieuwe markten en technieken. 
In sectoren in transitie kan beleidsonzekerheid in het bijzonder belemmerend werken 
voor maatschappelijk gewenste investeringen. Er bestaan namelijk geen risicomodellen 
die hiermee adequaat rekening kunnen houden, omdat de risico’s niet op basis van 
steekproeven zijn te valideren. In veel gevallen leidt het reguleringsrisico daarom 
uiteindelijk tot een binaire go-/no-go- beslissing bij de investeerder. Invest-NL kan het 
reguleringsrisico voor marktpartijen die een dergelijke investering overwegen 
verlagen. Invest-NL vermindert niet het reguleringsrisico zelf, maar laat als partij met 
uitstekende toegang tot de overheid met het nemen van ’skin in the game’ wel zien 
15 
 

makkelijker toegang tot deze Europese financieringsmiddelen krijgen. Alhoewel 
Europese revolverende financiering geen doel op zich is, acht ik het wel van belang dat 
Nederland optimaal hiervan gebruik kan maken als het een oplossing biedt voor 
vormen van marktfalen in onze financieringsmarkt. Ook in de voorziene opzet voor 
InvestEU krijgen NPI’s een belangrijke rol toegedeeld. In het nieuwe Europese 
Meerjarige Financieel Kader (MFK) zal 25% van de budgettaire middelen van InvestEU 
voor de periode 2021-2027 worden gereserveerd voor uitvoering door NPI’s. Zonder 
Nederlandse NPI kan er geen aanspraak gemaakt worden op dit deel van het MFK. 
 
Vraag 48 
Hoe gaat Invest-NL een hefboomfunctie vervullen en op welke wijze wordt dat 
geborgd?  
 
Onder het nieuwe InvestEU-programma zal de inbreng van particuliere financiering 
met name via garanties worden gestimuleerd. Een voorbeeld van een initiatief dat al 
op deze wijze werkt is het co-investeringsfonds. Hierbij is er door het Nederlands 
Investerings Agentschap, het Ministerie van EZK en het Europese Investeringsfonds 
(EIF) een hefboomfunctie gerealiseerd in de risicokapitaalmarkt. Vanuit het EFSI is € 
50 mln. toegevoegd aan de inbreng van € 50 mln vanuit het ministerie. Bij de 
investeringen hiervan in snel groeiende scale-ups, investeren private investeerders ook 
naar vermogen substantieel. Deze inbreng vanuit de private investeerders leidt bij de 
gerealiseerde investeringen tot een verdubbeling van de bijdrage vanuit het co-
investeringsfonds. Dit betekent uiteindelijk dat er een hefboomfunctie van vier maal de 
inbreng vanuit het ministerie plaatsvindt. Dit voorbeeld kan model staan voor hoe de 
hefboomfunctie kan werken.  
 
Vraag 49 
Klopt het verder dat de Deense EFSI financiering door de Europese Investerings Bank 
(EIB) is gedaan zonder een National Promotional Insitute (NPI)? 
 
Ja, het klopt dat ook zonder NPI landen gebruik kunnen maken van EFSI financiering. 
Vaak zijn er dan wel andere entiteiten van de overheid die een rol spelen. In 
Denemarken is dit bijvoorbeeld het “Danish Growth Fund Vækstfonden”. Ook 
Nederland heeft zonder NPI gebruik kunnen maken van EFSI financiering.   
 
Vraag 50 
Klopt het bovendien dat het is niet aangetoond dat de Italiaanse en Franse EFSI 
financiering door EIB gedaan zijn samen met een (lokale) NPI?  
 
Nee, dit beeld klopt niet. In Frankrijk en Italië, de landen waar het grootste 
leenvolume aan EFSI-financiering is verstrekt, spelen de NPI’s een belangrijke rol. De 
Franse en Italiaanse NPI’s hebben al diverse projecten opgezet met EFSI-financiering.    
Caisse des Dépôts en dochteronderneming Bpifrance vormen beide in Frankrijk NPI’s 
die als deelnemingen van de Franse overheid, ondernemingen met kredietwaardigheid, 
garanties en eigen vermogen van de startkapitaalfase tot hun ‘Initial Public Offering’ 
ondersteunen met behulp van EFSI. In Italië is dit Cassa Depositi e Prestiti. Op 28 april 
2017 werd Cassa Depositi e Prestiti uitgeroepen tot meest actieve NPI in Europa voor 
het creëren van Investment platforms.  
 
Vraag 51 
17 
 

Kan de regering daarnaast aangeven wat de gevolgen zijn geweest van het beperkt 
gebruik maken van het EFSI en wat een eventuele aanwezigheid van een nationale 
stimuleringsinstelling zoals Invest-NL daaraan had veranderd? 
 
Het is niet aan te geven wat de gevolgen zijn geweest van het relatief beperkte 
gebruik van het EFSI, omdat er met het ontbreken van een NPI op de EFSI doelen 
geen zicht is op welke initiatieven in de markt anders wel tot stand waren gekomen als 
die NPI er wel was geweest. Het is wel duidelijk dat het opzetten van Invest-NL als een 
NPI onder andere aansluit bij de aanbeveling van de Europese Commissie om deze in 
te zetten voor effectief gebruik van financieringsprogramma’s als het EFSI en het 
aankomende InvestEU. Dit vanwege de toegang tot relevante investeringsprojecten die 
zij bieden, alsook de mogelijkheid tot het bieden van de benodigde cofinanciering. 
Invest-NL zal deze zaken bieden, waardoor het in staat is projecten optimaal aan te 
sluiten op Europese financieringsmogelijkheden als deze zich aandienen.   
 
Vragen 56 en 57 
De leden van de D66-fractie lezen dat lidstaten in staat worden gesteld om een deel 
van hun middelen uit hoofde van de Europese Structuur- en Investeringsfondsen via 
het InvestEU-fonds te besteden. Kan dit ertoe leiden dat Nederlandse cofinanciering 
voor bijvoorbeeld projecten vanuit het Europees Fonds voor Regionale Ontwikkeling 
(EFRO) straks via Invest-NL en InvestEU wordt ingezet? Zo ja, hoe zijn de regionale 
ontwikkelingsmaatschappijen hierbij betrokken?  
 
Ja, “blending' dat wil zeggen samenvoeging van EU-subsidies met EU-financiering via 
een NPI is mogelijk. In Nederland is bijvoorbeeld een combinatie denkbaar in 
samenspraak tussen regionale overheden en Invest-NL waarbij subsidies uit de 
Europese Structuur- en Investeringsfondsen worden ingezet voor het financieren van 
de onrendabele top van innovatieve milieu investeringen, waarna de verdere project-
/ondernemingsfinanciering zou kunnen plaatsvinden met inzet van EFSI /Invest EU-
middelen via Invest-NL. 
Momenteel zijn er al enkele ROM’s die fondsen of programma’s beheren die deels 
begunstigd zijn met EFRO-middelen. Zij kunnen ook partij zijn in een eventuele 
samenwerking tussen InvestEU, Invest-NL en private partijen waarbij EFRO middelen 
worden ingezet. 
 
Vragen 58 en 59 
De leden van de SP-fractie constateren dat de regering stelt dat door het ontbreken 
van een op dezelfde doelen als het EFSI gerichte nationale stimuleringsinstelling 
relatief beperkt gebruik gemaakt is van dit fonds. Deze leden vragen de regering of dit 
kan worden gekwantificeerd en kan worden afgezet tegen landen die wel over een 
dergelijke stimuleringsinstelling beschikken. 
 
Op de website van de Europese Commissie is de relatieve inzet van EFS- middelen 
weergegeven per lidstaat en sector (https://ec.europa.eu/commission/priorities/jobs-
growth-and-investment/investment-plan-europe-juncker-plan/investment-plan-
results_en ). Hieruit blijkt dat in vergelijking met andere landen in de EU, Nederland 
op een 10e plek staat als het gaat om de totale hoogte van goedgekeurde financiering 
in het kader van EFSI met 2,2 mld. vanaf de start van EFSI tot februari 2019, en een 
22e plek als het gaat om aangejaagde investeringen door EFSI-financiering per euro 
van het Bruto Binnenlands Product. 
 
19 
 

Kan de regering een overzicht geven van alles wat is vastgelegd aan uitgangspunten 
en criteria in het staatsdeelnemingenbeleid ten opzichte van wat nu is geregeld voor 
Invest-NL?  
 
Voor de beoogde oprichting van Invest-NL is gekozen voor het centrale model, waarbij 
het aandeelhouderschap door het Ministerie van Financiën wordt uitgeoefend. 
Daarmee is de uitoefening van het aandeelhouderschap gescheiden van de rol van 
beleidsmaker, die door het Ministerie van EZK wordt ingevuld. De meest 
zwaarwegende aandeelhoudersbesluiten worden in het centrale model doorgaans in 
overleg met het beleidsdepartement genomen en bij Invest-NL is ervoor gekozen om 
dit in het wetsvoorstel vast te leggen. Voor het beheer van Invest-NL als deelneming 
gelden alle uitgangspunten en criteria zoals beschreven in de Nota Deelnemingenbeleid 
Rijksoverheid 2013. De Staat als aandeelhouder heeft de beschikking over de 
instrumenten die haar door het vennootschapsrecht worden geboden. De Staat kan de 
onderneming aanspreken op haar verantwoordelijkheden, meedenken over de 
strategie van de onderneming, belangrijke investeringsvoorstellen (al dan niet) 
goedkeuren en de juiste prikkels in het beloningsbeleid inbouwen. Verder heeft de 
Staat als aandeelhouder bevoegdheden bij benoemingen van bestuurders en 
commissarissen. Om het maatschappelijke vermogen verantwoord te beheren zal de 
Staat als aandeelhouder voor iedere deelneming afzonderlijk een specifiek 
normrendement vaststellen. Hiermee kan de Staat tevens het bestuur stimuleren 
efficiënt te opereren. 
 
Vraag 65 
De leden van de CDA-fractie lezen dat de regering op dit moment niet voornemens is 
om subsidieregelingen door Invest-NL te laten uitvoeren. Op pagina 14 van de 
memorie van toelichting wordt aangeven dat ministers er wel voor kunnen kiezen om 
in het kader van de regelingentaak subsidieregelingen namens hen te laten uitvoeren 
door Invest-NL. Zou de regering kunnen schetsen hoe dit precies in zijn werk zou gaan 
indien ministers gebruik zouden willen gaan maken van deze optie?  
 
Er zijn inderdaad geen voornemens subsidieregelingen door Invest-NL te laten 
uitvoeren. De ‘regelingentaak’ (artikel 4, eerste lid, onderdeel c) maakt het echter 
mogelijk in de toekomst om financieringen of fondsen die niet passen in de ontwikkel- 
of investeringstak, maar daar wel nauw mee samenhangen en passen bij de expertise 
van Invest-NL, in mandaat van een minister door Invest-NL te laten uitvoeren. Als hier 
gebruik van wordt gemaakt, gebeurt dat in overeenstemming met de Minister van 
Financiën. De verantwoordelijkheid voor de uitvoering blijft in dat geval voor rekening 
en risico van de desbetreffende minister. Ook met Invest-NL zal dan uiteraard 
afstemming plaatsvinden.  
 
Vragen 66 en 67 
De leden van de SP-fractie maken uit de memorie van toelichting op dat de regering 
haar uiterste best doet om de kapitaalsinjectie in Invest-NL niet te laten kwalificeren 
als niet-financiële transactie die ten laste komt van het EMU-saldo. Deze leden merken 
tevens op dat de regering zegt het wel van belang te vinden dat de overheid alsnog 
een behoorlijke mate van invloed kan uitoefenen op het beleid van Invest-NL. Zij 
vragen de regering daarom te bevestigen of ontkrachten dat gekozen is voor een 
ingewikkelde holdingstructuur en een aan parlementaire zeggenschap onttrokken 
Aanvullende overeenkomst omwille van het EMU-saldo en vragen de regering welke 
last een niet-financiële transactie van deze orde uit zou oefenen op het saldo.  
21 
 

€ 50 mln. Bij overdracht zal Invest-NL aan de Staat het bedrag voldoen dat de Staat in 
het kader van de uitvoeringsovereenkomsten met het EIF reeds aan het EIF ter 
beschikking heeft gesteld. Ultimo 2018 was dit bedrag € 10 mln. Het Co-
investeringsfonds komt daarmee ten laste van het kapitaal van Invest-NL.     
 
Vraag 69 
Zij vragen of de regering de overheveling van vele instrumenten aan Invest-NL als een 
versterking of verzwakking van democratische controle van het parlement zou 
karakteriseren.  
 
Bij het afbouwen van instrumenten en het realiseren van de daarmee verbonden 
doelen via de investeringstaak van Invest-NL vindt de democratische controle op een 
andere manier plaats, omdat ze niet langer onderdeel zijn van de Rijksbegroting maar 
sprake is van een staatsdeelneming. Het parlement ziet mede toe op het functioneren 
van de gehele instelling inclusief het eigen vermogen.  
 
Vraag 70 
Tevens vragen deze leden de regering of hiermee de eerdere doelstelling van het 
Nederlands Investeringsagentschap om als één loket voor financieringsvraagstukken 
wordt voortgezet of toch weer meerdere loketten worden gecreëerd, ook gelet op het 
veelvoud aan dochtermaatschappijen dat onder Invest-NL komt te hangen. 
 
Het NIA gaat op in Invest-NL. Invest-NL zet vanuit de ontwikkeltaak de activiteiten 
voort om financieringsvraagstukken van ondernemingen en initiatieven op te lossen 
gericht op private financiering. Er is dus sprake van een versterkt loket met 
activiteiten die aan Nederland bijdragen in plaats van meerdere. Invest-NL krijgt 
vooralsnog twee dochtermaatschappijen, één voor de ontwikkeltaak en één voor de 
investeringstaak, om een gescheiden boekhouding voor deze taken te voeren. Voor 
ondernemingen zal er echter sprake zijn van één loket waarna men op de juiste plek 
verder wordt geholpen. 
 
3.1.2. Holdingstructuur 
 
Vragen 71 en 72 
De leden van de CDA-fractie lezen dat de regering aangeeft dat op dit moment nog 
niet precies is vast te stellen hoeveel dochtermaatschappijen opgericht zullen worden, 
maar dat het voornemen is dat in ieder geval een investeringsdochter en 
ontwikkelingendochter worden opgericht. Deze leden zijn benieuwd waarom dit in deze 
fase nog niet precies is vast te stellen en hoe in de toekomst wordt bepaald hoeveel en 
welke dit zullen zijn. 
 
Dit is nog niet goed vast te stellen omdat dit afhankelijk is van afwegingen die door 
Invest-NL na oprichting gemaakt moeten worden. Voor het operationeel handelen van 
Invest-NL kan het in de loop van de tijd nodig blijken te zijn functioneel gerichte 
dochtermaatschappijen te gebruiken, zoals een aparte personeelsdochtermaatschappij 
of een dochtermaatschappij voor ICT-gerelateerde zaken. Een structuur met meerdere 
dochterondernemingen is voor zowel grote als kleine ondernemingen verre van 
ongebruikelijk, en ook veel bestaande Staats- en beleidsdeelnemingen kennen dit. Het 
is om die reden nu ook niet vast te stellen hoeveel dochtermaatschappijen er 
uiteindelijk zullen komen en waarvoor precies, maar het zijn er in ieder geval één voor 
23 
 

digitalisering) en welke doeleinden met de investeringen beoogd zijn (bijvoorbeeld 
realiseren van maatschappelijke impact). Het is de verantwoordelijkheid van de 
instelling om zelf een afweging te maken ten aanzien van de benoemde algemene 
investeringsdomeinen waarop zij actief wil zijn, per investering zorg te dragen dat 
deze inderdaad valt binnen een in de overeenkomst aangegeven investeringsdomein, 
en duidelijk te maken welk doeleinde met investeringen in een specifiek 
investeringsdomein wordt beoogd. Ten slotte geldt dat de instelling zelf moet 
aangeven welk concreet resultaat per investeringsdomein verwacht wordt waarop zij 
actief zal zijn. Zoals in de aanvullende overeenkomst is aangegeven, wordt jaarlijks 
door de instelling aan de Staat inzichtelijk gemaakt (i) in welke investeringsdomeinen 
investeringen hebben plaatsgevonden, (ii) welke doeleinden met de investering zijn 
beoogd en ten slotte (iii) in hoeverre de streefresultaten zijn gerealiseerd. Ook het 
belang van een additionaliteitstoets door Invest-NL, om zeker te stellen dat geen 
geschikte private financiering voorhanden is, zal aan de aanvullende overeenkomst 
worden toegevoegd. 
 
Vragen 77 en 78 
Hoe wordt beoordeeld of Invest-NL echt taken oppakt die de markt laat liggen en dat 
Invest-NL echt haar doelen behaalt? Welke indicatoren horen daar bij?  
 
De instelling zal per investering beoordelen of er sprake is van een investering die niet 
door de markt wordt opgepakt. Daarvoor wordt een intern proces ingericht. Pas als 
hiervan sprake is, kan een investering worden opgepakt. Vervolgens zal Invest-NL 
jaarlijks rapporteren over de gerealiseerde resultaten, zoals toegelicht onder het 
antwoord op vraag 76, overeenkomstig de in dat antwoord aangegeven indicatoren. 
 
Vragen 79, 80, 81 
De leden van de CDA-fractie lezen verder dat er een overeenkomst tussen de Staat en 
Invest-NL zal worden gesloten die aanvullend is op het wetsvoorstel, waarvan een 
ontwerp is meegestuurd naar de Kamer. Deze leden lezen in het ontwerp dat er vijf 
algemene investeringsdomeinen worden voorgesteld. Hoe is bepaald welke vijf dit 
zouden worden, welke andere investeringsdomeinen zijn overwogen en hoe vaak is er 
de mogelijkheid dat deze algemene investeringsdomeinen kunnen worden aangepast 
aan de hand van nieuwe ontwikkelingen?  
 
De vijf investeringsdomeinen zijn bepaald op grond van een inventarisatie bij de 
verschillende beleidsdepartementen. Daarbij zijn die domeinen mede op verzoek van 
de Tweede Kamer in het Algemeen Overleg Invest-NL van 6 september 2018 
gekoppeld aan het thematisch innovatiebeleid en topsectoren in het Regeerakkoord. 
Daaruit kwam naar voren dat er binnen de doelstelling en taakomschrijving van 
Invest-NL investeringen gewenst zijn op verschillende gebieden. Dit is 
gesystematiseerd en verwoord in de vijf algemene investeringsdomeinen, die vallen 
onder twee hoofdthema’s duurzaamheid en innovatie. Ik zal deze focus in de 
aanvullende overeenkomst nader verduidelijken.  
 
De investeringsdomeinen zijn niet statisch. Als de instelling het investeringsbeleid 
herijkt, is er gelegenheid om de investeringsdomeinen aan te passen. Hiervoor zal dan 
ook een hernieuwde inventarisatie bij de beleidsdepartementen plaatsvinden. Aan de 
hand daarvan kan de instelling dan ook een nieuw investeringsbeleid opstellen.  
 
Vragen 82 tot en met 85 
25 
 

De leden van de CDA-fractie stellen vast dat de regering in de brief van 18 januari 
2019 (Kamerstuk 28165, nr. 298) aangeeft dat investeringsdomeinen in de 
aanvullende overeenkomst de sleuteltechnologieën van het regeerakkoord (onder 
andere. fotonica, kwantum- en nanotechnologie) bevat. Deze leden kunnen deze 
echter niet letterlijk terugvinden in de ontwerpovereenkomst. Klopt dit en zo ja, is de 
regering bereid sleuteltechnologieën alsnog toe te voegen? 
 
De sleuteltechnologieën zoals quantum, nano- en biotechnologie zijn opgenomen in de 
aanvullende overeenkomst onder het derde domein (te weten Economie) in een aparte 
bullit (“Topsectoren (o.a. life sciences & health, chemie, water & maritiem, quantum-, 
hightech, nano, fotonica)”). Om dit verder te verduidelijken zal de betreffende bulllit 
worden aangepast naar “Topsectoren en sleutel technologieën (o.a. life sciences & 
health, chemie, water & maritiem, quantum-, hightech, nano, fotonica)”. 
 
Vraag 88 
In de aanvullende overeenkomst wordt onder digitalisering ook Artificial Intelligence 
(AI) genoemd. Wordt hiermee ook bedoeld het verbeteren van de veiligheid en het 
borgen van ethiek rond AI?  
 
Ja, alle investeringen die bijdragen aan veiligheid en ethiek rondom Artifical 
Intelligence en die voldoen aan de kaders van het investeringsbeleid kunnen worden 
overwogen door Invest-NL. 
 
Vragen 89 en 90 
Deze leden zijn verder benieuwd of de verwachting is dat in de definitieve 
overeenkomst tussen de Staat en Invest-NL nog grote wijzigingen zullen komen. Zo 
ja, wordt de Kamer hier dan nog bij betrokken?  
 
Nee, er zijn vooralsnog geen aanwijzingen dat in de aanvullende overeenkomst 
majeure wijzigingen moeten worden aangebracht. Maar na oprichting kan Invest-NL 
pas formeel bepalen of zij kan instemmen met de inhoud van de overeenkomst. Indien 
tegen die tijd mocht blijken dat in de overeenkomst toch nog majeure wijzigingen 
nodig zijn dan kan ik, als de Tweede Kamer daar om verzoekt, u hierover informeren.  
 
Vraag 91 
De leden van de D66-fractie lezen dat het wetsvoorstel een grondslag bevat om ter 
invulling van de investeringstaak bij AMvB nadere regels te stellen over zaken als 
algemene investeringsdomeinen. Deze leden wensen te onderstrepen dat de 
ondernemingsvrijheid en zakelijke aansturing van Invest-NL gerespecteerd dient te 
worden en politisering van de investeringsdomeinen ongewenst is. Kan de regering 
aangeven hoe de vrijheid van Invest-NL om zelf een investeringsbeleid vast te stellen 
en zelf investeringsbeslissingen te nemen zich verhoudt tot een dergelijke AMvB? 
 
De ondernemingsvrijheid van Invest-NL wordt zo veel mogelijk gerespecteerd. Invest-
NL kan zelf bepalen op welke terreinen het beste kan worden bijgedragen aan 
maatschappelijke transitieopgaven en waar knelpunten bij ondernemingsfinanciering 
voorkomen. Het is wel van belang dat een voldoende gedeeld beeld tussen de Staat en 
Invest-NL bestaat welke terreinen hiervoor in aanmerking komen. De regering geeft de 
voorkeur aan een tweezijdige overeenkomst tussen de Staat en Invest-NL om hier 
afspraken over op te nemen. Er wordt daarmee dus niet gekozen voor het (eenzijdig) 
vastleggen van investeringsdomeinen bij algemene maatregel van bestuur. Invest-NL 
27 
 

renderen van die investering. Zeer risicovolle projecten die weliswaar in hoge mate 
zouden bijdragen aan het publieke belang indien deze succesvol zijn, maar een grote 
kans op mislukken kennen, kunnen op die grond door Invest-NL buiten de 
investeringsportefeuille worden gehouden. Dergelijke risicovolle projecten zullen dan 
op een andere manier financiering moeten zoeken, bijvoorbeeld door subsidiëring 
vanuit de rijksoverheid indien daarvoor ruimte is gecreëerd. Andersom kan het niet zo 
zijn dat Invest-NL beslissingen neemt die contrair zijn aan het publieke belang, zoals 
financiering van initiatieven die het gebruik van fossiele brandstoffen stimuleren. 
Daaraan staan de omschrijvingen van doel en taken in respectievelijk artikel 3 en 
artikel 4 en ook de investeringsdomeinen in de aanvullende overeenkomst in de weg. 
 
Vragen 98 en 99 
Wordt in het beleid en de toekenningscriteria van Invest-NL geborgd de voorwaarde 
opgenomen dat aanvragers compliant moeten opereren? Zo nee, waarom niet? Zo ja, 
op welke wijze? 
 
Een ‘know your customer (compliant)-proces’ maakt standaard deel uit van het 
investerings- en financieringsproces van Invest-NL. Dit wordt momenteel 
vormgegeven voor de start van de investeringen na de oprichting. 
 
Vraag 100 
De leden van de PvdA-fractie zijn van mening dat Invest-NL geen financiering zou 
moeten verstrekken aan ondernemingen die zich niet houden aan internationaal 
erkende standaarden voor maatschappelijk verantwoord ondernemen (mvo). Deze 
leden lezen in de ontwerpovereenkomst tussen Staat en Invest-NL in artikel 4 hoe het 
mvo-beleid vormgegeven gaat worden. Zij zouden erop willen wijzen dat Nederland de 
Sustainable Development Goals van de Verenigde Naties heeft onderschreven en op 
een aantal vlakken hard werkt om deze te behalen. Waarom worden deze duurzame 
ontwikkelingsdoelen niet aangehaald als kader voor financiering vanuit Invest-NL? 
 
In de aanvullende overeenkomst is opgenomen dat Invest-NL een beleid vaststelt voor 
mvo dat erop gericht is uitsluitend met inachtneming van dat beleid financiering aan 
ondernemingen te verstrekken. Ook is in de aanvullende overeenkomst opgenomen 
dat van dit mvo-beleid in ieder geval zoveel mogelijk breed aanvaarde, bestaande 
standaarden op het gebied van maatschappelijk verantwoord ondernemen deel zullen 
uitmaken. Hiertoe behoren de Sustainable Development Goals (SDG’s) van de VN. 
Bovendien ziet de Staat als aandeelhouder maatschappelijk verantwoord ondernemen 
als een bedrijfseconomische kans én als een maatschappelijke verantwoordelijkheid. 
In de hoedanigheid van aandeelhouder gaat de Staat dan ook het gesprek aan met de 
staatsdeelnemingen over het toepassen van relevante internationale richtlijnen, 
waaronder de Sustainable Development Goals. Invest-NL werkt het mvo-beleid 
momenteel uit en zal daarbij zeker ook de SGD’s in ogenschouw nemen. 
 
Vragen 101 en 102 
De leden van de PvdA-fractie vragen of Invest-NL bij ondernemingen met een 
financieringsbehoefte nagaat of die ondernemingen voldoen aan de door Invest-NL 
gestelde standaarden van mvo.  
Zo ja, in welke mate en, hoe gaat Invest-NL dat doen? Zo nee, waarom niet en hoe 
worden die standaarden dan wel gewaarborgd?  
 
Alle investeringen zullen voldoen aan de ‘best performing standards’ op het gebied van 
maatschappelijk verantwoord ondernemen. Bijvoorbeeld standaarden van de 
Wereldbank en OESO over arbeidsomstandigheden, milieu, en corruptie. 
Invest-NL is zelf verantwoordelijk voor de invulling hiervan. Dit is in lijn met alle 
staatsdeelnemingen: zo is ook FMO, als ontwikkelingsbank met de overheid als mede-
29 
 

 
Vragen 109 tot en met 111 
Hoe verhoudt de overeenkomst tussen de Staat en Invest-NL zich tot de mogelijkheid 
van het ingrijpen via deze AMvB? Waarom wordt al niet bij voorbaat vastgelegd dat de 
algemene investeringsdomeinen en het mvo-beleid bij AMvB (met voorhang) worden 
vastgesteld? Te meer daar de regering van mening is dat ook met een dergelijke AMvB 
er voor Invest-NL voldoende vrijheid over blijft voor het voeren van investeringsbeleid 
en het invulling geven aan mvo? 
 
De keuze om de algemene investeringsdomeinen in een overeenkomst tussen de Staat 
en Invest-NL op te nemen houdt met name verband met het tweezijdige karakter van 
een overeenkomst. Invest-NL heeft hierdoor de mogelijkheid de inhoud van die 
overeenkomst mede te bepalen, wat beter past bij de ondernemingsvrijheid van 
Invest-NL die wordt gerespecteerd. Er is ruimte voor dialoog en maatwerk. Invest-NL 
kan zelf bepalen op welke terreinen het beste kan worden bijgedragen aan 
maatschappelijke transitieopgaven en waar knelpunten bij ondernemingsfinanciering 
voorkomen. Deze ondernemingsvrijheid is van belang om goed co-investeringen vorm 
te kunnen geven met private financiers, maar ook om de kapitaalstorting als financiële 
transactie te laten kwalificeren door CBS/Eurostat. Indien zou blijken dat er geen 
overeenstemming kan worden bereikt over die algemene investeringsdomeinen, kan 
vanwege het publieke belang (alsnog) worden gekozen voor het (eenzijdig) vastleggen 
van investeringsdomeinen bij algemene maatregel van bestuur. Ook dan is de insteek 
om de investeringsdomeinen ruim te omschrijven, zodat Invest-NL zelf kan kiezen 
waar zij precies actief wil zijn. 
 
Vragen 112, 113 en 114 
De leden van de PvdA-fractie willen ook graag wijzen op de aangenomen motie-
Moorlag (Kamerstuk 28165, nr. 293), waarin de regering wordt verzocht te bevorderen 
dat Invest-NL gaat bijdragen aan betere toegang tot financiering voor sociale 
ondernemingen. Uit de reactie op deze motie maken deze leden op dat Invest-NL 
weliswaar open staat voor investeringen in sociale ondernemingen, het is deze leden 
echter niet duidelijk of Invest-NL dat ook daadwerkelijk gaat bevorderen. Is dat wel 
het geval? Zo ja, waar is dat dan vastgelegd en hoe gaat Invest-NL dit vormgeven? Zo 
nee, waarom niet? Hoe verhoudt zich dat, behalve tot de motie, tot het advies van de 
Sociaal-Economische Raad (SER) “Sociale ondernemingen: een verkennend Advies” 
waarin geadviseerd wordt het financieringsklimaat voor sociale ondernemingen te 
verbeteren in samenwerking tussen overheid, sociale ondernemingen en financiers? 
 
Zoals ik in mijn reactie op de motie in de brief van 18 januari jl. over ‘stand van zaken 
oprichting Invest-NL’ (Kamerstukken II 2018/19, 28165, nr. 298) heb aangegeven, is 
er voor sociale ondernemingen geen belemmering om gebruik te maken van Invest-
NL. Het zal van de sociale ondernemingen zelf afhangen of ze een ontwikkel- en/of 
investeringsbehoefte hebben voor Invest-NL, en daar dan voor kwalificeren. Ik kan me 
overigens goed voorstellen dat de doelen die sociale ondernemingen zich stellen, vaak 
overeenkomen met de maatschappelijke doelen van Invest-NL. En om te borgen dat 
Invest-NL optimaal toegankelijk is voor sociale ondernemingen, zal ik Invest-NL in de 
aanvullende overeenkomst meegeven hier aandacht voor te hebben, en te zorgen dat 
eventuele financieringsknelpunten rond sociale ondernemingen vallend binnen de 
randvoorwaarden van Invest-NL ook daadwerkelijk worden weggenomen.  
 
3.2.1. De rol van aandeelhouder 
 
Vraag 115 
De leden van de VVD-fractie lezen dat in het kader van het aandeelhouderschap de 
minister van Financiën en de minister van Economische en Klimaat (EZK) met 
31 
 

Het instrument normrendement is onderdeel van het Deelnemingenbeleid 
Rijksoverheid, dat in 2013 door de Minister van Financiën is vastgesteld, en heeft een 
normerende functie om het waardebehoud van de onderneming te bewerkstelligen. De 
ontwikkeling van het normrendement wordt vooral op middellange termijn beoordeeld, 
om minder gevoelig te zijn voor incidentele positieve of negatieve uitschieters. De 
Minister van Financiën stelt het normrendement vast na overleg met de deelneming. 
De precieze invulling gebeurt op basis van gangbare economische modellen, waarin de 
risicovrije rente en een vergoeding voor ondernemingsspecifieke risico’s (op basis van 
vergelijkbare ondernemingen) een rol spelen.  
 
Het start-up-karakter van Invest-NL maakt dat het uiteindelijke normrendement niet 
direct van toepassing zal zijn op de eerste resultaten van Invest-NL. Aanloopverliezen 
zijn niet uit te sluiten. Na oprichting van de vennootschap voor de nationale 
deelneming Invest-NL, stelt het Ministerie van Financiën het normrendement vast na 
overleg met het Ministerie van EZK. De uiteindelijke vaststelling gaat via een brief van 
de Minister van Financiën aan de CEO van Invest-NL.  
 
Op dit moment is de hoogte van het normrendement nog niet bekend. Door het start-
up karakter van Invest-NL, zal het normrendement voor twee fasen worden 
vastgesteld: de startfase en de ‘going concern’ fase. In de startfase zal worden 
aangestuurd op minimaal een break-even rendement op een 15-jaars Nederlandse 
staatslening, de basis risicovrije rente uit het handboek normendement, onderdeel van 
het Deelnemingenbeleid Rijksoverheid. In de going concern fase zal een rendement 
worden opgesteld waarin rekening wordt gehouden dat met de meer volwassen 
ontwikkelingsfase waarin de instelling zich zal bevinden.  
 
Tenslotte stelt het Ministerie van Financiën jaarlijks het Jaarverslag Beheer 
Staatsdeelnemingen op. In dit verslag wordt weergegeven op welke wijze de staat 
haar aandeelhoudersrol heeft vervuld. Hierin wordt ook per deelneming de 
bandbreedte van het normrendement weergegeven en de vergelijking gemaakt met 
het gerealiseerde rendement. Daarna vindt jaarlijks het Algemeen Overleg 
Staatsdeelnemingen plaats, waarin de Tweede Kamer in de gelegenheid wordt gesteld 
om van gedachten te wisselen over het gevoerde beleid. 
 
Vragen 121 tot en met 123 
De leden van de SP-fractie vragen de regering aan te geven hoe zij het beloningsbeleid 
van de Raad van Bestuur en de Raad van Commissarissen zal vormgeven en of hierbij 
wordt gekozen voor hetzelfde niveau als geldt voor de beoogd directeur in zijn 
aanstelling bij het ministerie van Financiën of dat voor een salarisniveau wordt 
gekozen dat meer in lijn is met de Wet normering topinkomens, of daar zelfs onder zit.  
Tevens vragen deze leden om een verantwoording voor het salarisniveau indien dit 
evenals het salaris van de beoogd directeur boven de norm conform de Wet normering 
topinkomens zit. 
 
Het beloningsbeleid voor de raad van bestuur en raad van commissarissen van Invest-
NL wordt conform het beloningsbeleid voor staatsdeelnemingen vastgesteld. Dit 
beloningsbeleid moet Invest-NL in staat stellen gekwalificeerde en deskundige 
bestuurders en commissarissen aan te trekken. Voor de beoogd voorzitter van de raad 
van bestuur en de beoogd voorzitter van de raad van commissarissen is ervoor 
gekozen om de beloning voorafgaand aan oprichting op hetzelfde niveau vast te stellen 
als na oprichting. De reden hiervoor is dat de werkzaamheden in de opbouwfase 
33 
 

Invest-NL richt zich op een aantal belangrijke beleidsdomeinen van het Ministerie van 
EZK, namelijk energie, verduurzaming en doorgroei van start- en scale-ups, maar 
daarnaast ook op beleidsterreinen van andere ministeries. Door het instellen van een 
interdepartementale commissie, is er voor de betrokken ministeries gelegenheid om ex 
ante zicht te krijgen op de investeringsdomeinen waarop de instelling zich kan richten, 
de doeleinden die worden nagestreefd, en de streefresultaten die Invest-NL voor ogen 
heeft met betrekking tot de verschillende investeringen. De ministeries kunnen 
vervolgens aangeven of er hierbij nog specifieke aandachtspunten zijn die de instelling 
vervolgens naar eigen inzicht kan gebruiken bij het opstellen van het 
investeringsbeleid. Ook biedt het gremium de staat de mogelijkheid om ex-post te 
vernemen hoe de voortgang verloopt en specifiek of de voorziene doeleinden en 
voorziene resultaten worden gerealiseerd.   
 
5.1. Mededingingsaspecten 
 
Vraag 130 
De leden van de D66-fractie lezen dat Invest-NL moet voorzien in een adequate 
afhandelingsprocedure voor een mededingingsklacht over de nakoming van 
additionaliteit. Daarbij is het volgens de regering in eerste instantie aan Invest-NL zelf 
om vast te stellen of de uitgevoerde werkzaamheid leidt tot ongewenste mededinging 
met ondernemingen uit het oogpunt van marktwerking. Deze leden vinden het 
belangrijk dat er onafhankelijk toezicht wordt gehouden op de mededingingsaspecten. 
Zij achten het daarom in het kader van hun controlerende taak wenselijk dat de 
minister van EZK de Kamer aan het eind van elk kwartaal informeert over alle 
mededingingsklachten die zijn binnengekomen en de status van de afhandeling 
daarvan. Is de regering bereid dit op te nemen in de overeenkomst tussen de Staat en 
Invest-NL? 
 
Invest-NL zal in het jaarverslag ook ingaan op de wijze waarop met eventueel 
ingediende klachten is omgegaan. Dit jaarverslag zal openbaar worden gemaakt, 
waardoor ook de Tweede Kamer inzicht krijgt in de afhandeling van 
mededingingsklachten. 
 
Vraag 131 
De leden van de SP-fractie lezen dat plausibel dient te worden gemaakt dat 
financiering niet in de markt voorhanden is en dat een ondernemer een nog nader te 
bepalen aantal marktpartijen dient te benaderen voor het verzochte product. Deze 
leden vragen de regering of hieraan nader invulling kan worden gegeven, hoe 
ondernemers dit dienen te doen en met welke middelen kan worden aangetoond dat 
geen financiering is te halen.  
 
De aanvrager dient bij zijn aanvraag aan te geven en aan te tonen dat hij/zij eerder 
andere investeerders en financiers heeft benaderd en door hen is afgewezen. De 
aanvrager tekent expliciet voor dit aspect. Invest-NL kan als onderdeel van haar 
beoordelingsproces nadere informatie bij de aanvrager hierover opvragen. Daarbij ziet 
het investeringscomité van Invest-NL er op toe of private financiering in de regel 
voorhanden is voor een bepaalde investeringscategorie. 
 
Vraag 132 
Deze leden merken op dat bij de gevolgen voor administratieve lasten geen melding 
wordt gemaakt van de belasting die dit voor kleine ondernemers kan opleveren en 
35 
 

De besprekingen zijn in een vergevorderd stadium en zullen naar verwachting spoedig 
worden afgerond. Zodra dit besluit en oordeel beschikbaar komt, zal ik dit met de 
Staten-Generaal delen. Het besluit zal ook gepubliceerd worden op de website van de 
Europese Commissie. Een exacte datum van het besluit is niet te geven, omdat dit 
afhankelijk is van het besluitvormingsproces binnen de Europese Commissie. Ik schat 
in dat een besluit in een tijdvak van de komende twee tot vier maanden mogelijk is. 
 
Vraag 139 
Kan het wetsvoorstel al in werking treden als dit besluit er nog niet is? 
 
Het wetsvoorstel kan strikt genomen in werking treden met uitzondering van de 
wetsbepaling die de Minister van Financiën machtigt tot oprichting en kapitalisatie van 
Invest-NL (artikel 2, eerste tot en met derde lid, van het wetsvoorstel). De reden 
hiervoor is dat anders de ‘stand still’ verplichting van artikel 108, derde lid, van het 
Verdrag betreffende de Werking van de Europese Unie geschonden wordt. Deze stand 
still verplichting houdt in dat een steunmaatregel niet ten uitvoer gelegd mag worden 
zonder voorafgaande goedkeuring door de Europese Commissie. Schending van deze 
verplichting kan leiden tot het ongedaan maken van de steunmaatregel. Bij de 
oprichting door andere lidstaten van nationale promotionele instellingen zoals de 
British Business Bank is deze stand still verplichting door de desbetreffende lidstaten 
ook gerespecteerd. 
 
Vraag 140 
De leden van de VVD-fractie vragen of de regering door middel van een 
voorbeeldportefeuille van ondernemingen en projecten kan illustreren welke soort 
ondernemingen of projecten niet van de grond komen, waardoor maatschappelijk 
gewenste transities niet optreden.  
 
Verschillende typen marktfalen kunnen een reden vormen voor financiering of 
investering door Invest-NL. In de memorie van toelichting staan deze ook genoemd. 
De redenen waarom gewenste financieringen niet van de grond komen, zijn veelal 
suboptimale schaalgrootte, informatie-asymmetrie, hoge (initiële) transactiekosten, 
beleidsonzekerheid en slechte of niet beprijsde maatschappelijke rendementen. Per 
saldo leidt dit bijna altijd tot situaties waarbij sprake is van een businesscase met een 
relatief langere looptijd en/of waar geen voldoende passende combinatie van de ’risk 
and rewards’ in de markt gevonden kan worden. De schaal van het project kan 
belemmerend werken, bijvoorbeeld als het te klein is voor traditionele financiers in 
verhouding tot de kosten; Invest-NL kan in zo’n geval financieringen bundelen 
waardoor een betere risicospreiding ontstaat, leereffecten geconcentreerd worden en 
transactiekosten omlaag kunnen. Een typisch voorbeeld hiervan zou kunnen zijn de 
financiering van warmtenetten en waterstofinfrastructuur. 
 
Vraag 141 
Hoe kan Invest-NL bijdragen aan de financiering van deze ondernemingen en 
projecten?  
 
Invest-NL kan in de eerste plaats bijdragen doordat het ontwikkelcapaciteit heeft om 
ondernemingen en initiatieven te ondersteunen zodat ze financierbaar worden door 
private partijen. Te denken valt aan begeleiding voor het laten opstellen van een 
businesscase, kennisvorming en -deling op specifieke financieringsknelpunten van een 
maatschappelijk domein, en het bij elkaar brengen van publieke en private partijen om 
37 
 

het steunkader vrijstellingen verleent. De regering geeft aan dat er gesprekken 
worden gevoerd met de Europese Commissie hoe de wenselijke investeringen in 
doorgroei van start- en scale-ups binnen het kader vorm kunnen worden gegeven. Kan 
de regering een update geven van deze gesprekken?  
 
De gesprekken die met de Europese Commissie worden gevoerd zijn constructief en 
verkeren thans in een afrondende fase. Op grond van de beschikbare en deelbare 
informatie en onder voorbehoud van de formele goedkeuring door de Europese 
Commissie en de voorspoedige afronding van de gesprekken, kan worden aangegeven 
dat Invest-NL de mogelijkheid zal worden gegeven om –volgens de staatssteunregels 
gedefinieerde voorwaarden voor marktconformiteit - rechtstreeks risicodragend 
vermogen te verstrekken in start- en scale-ups die vallen binnen de Europese definitie 
van MKB en small midcap, ook als zij nog geen winst maken. De activiteiten van deze 
ondernemingen dienen dan wel te vallen binnen de Kaderregeling betreffende 
staatssteun voor onderzoek, ontwikkeling en innovatie, of de richtsnoeren staatssteun 
ten behoeve van milieubescherming en energie 2014-2020. Het gaat voor het MKB 
dan om ondernemingen waar minder dan 250 personen werkzaam zijn en waarvan de 
jaaromzet € 50 mln. en/of het jaarlijkse balanstotaal € 43 mln. niet overschrijdt. Voor 
small midcap gaat het dan om ondernemingen met niet meer dan 499 werknemers 
waarvan de jaaromzet € 100 mln. niet overschrijdt of het jaarlijkse balanstotaal € 86 
mln niet overschrijdt.  
 
Ook geeft de Europese Commissie waarschijnlijk goedkeuring dat Invest-NL 
marktconform rechtstreeks risicodragend vermogen kan verstrekken in start- en scale-
ups die kwalificeren als MKB en nog geen 7 jaar actief zijn als deze activiteiten 
ontplooien buiten het innovatieve domein of het domein van energie en milieu. In al 
deze hierboven opgesomde gevallen kan Invest-NL ook marktconform investeren in 
start- en scale-ups die strikt genomen vallen onder de definitie van ondernemingen in 
moeilijkheden. 
 
Invest-NL kan ook binnen de toepasselijke staatssteunkaders, investeringen verrichten 
in start- en scale-ups en grote ondernemingen waarbij investeringen met een iets 
lager rendement of een langere looptijd worden aangegaan. In deze gevallen dienen 
de staatssteunregels in acht worden genomen en zal - indien een relevante 
vrijstellingsverordening niet toepasselijk is - een voorafgaande goedkeuring van de 
Europese Commissie moeten worden verkregen.  
 
Invest-NL kan tenslotte aanvullende marktonderzoeken verrichten en in voorkomend 
geval voorleggen aan de Europese Commissie, om een bredere doelgroep van 
ondernemingen te kunnen financieren. Deze aanvullende marktonderzoeken kunnen 
voor bepaalde sectoren, marktsegmenten of groepen transacties of typen 
ondernemingen onderbouwen dat er sprake is van een marktfalen. Indien deze 
marktonderzoeken dat ondersteunen, kan Invest-NL ook buiten de hierboven 
geschetste domeinen - volgens de staatssteunregels gedefinieerde voorwaarden voor 
marktconformiteit - marktconforme investeringen in de vorm van risicodragend 
vermogen in start- en scale-ups verstrekken.   
 
Gelet op deze – onder voorbehoud – verkregen kaders uit de gesprekken op ambtelijk 
niveau met de Europese Commissie, is er naar mijn inschatting voldoende ruimte voor 
Invest-NL om te investeren in start- en scale-ups (ook degene die strikt genomen 
vallen onder de definitie van ondernemingen in moeilijkheden), en is er voldoende 
flexibiliteit om bij gebleken beperkingen door middel van marktonderzoeken en in 
voorkomend geval na goedkeuring door de Europese Commissie nog meer ruimte te 
krijgen.  
 
39 
 

deze aanvullende overeenkomst niet de vrijheid van Invest-NL aan mag tasten om 
invulling te geven aan het investeringsbeleid. Ook is voor een overeenkomst de 
instemming van twee partijen nodig. De leden van de SGP-fractie vinden dit te 
vrijblijvend. Het gaat om het investeren van 2,5 miljard euro overheidskapitaal. 
Waarom kiest de regering desondanks niet voor nadere afbakening via het 
wetsvoorstel dan wel via gedelegeerde regelgeving?  
 
De keuze voor een overeenkomst leidt niet tot een vrijelijke besteding van het deel 
van het aandelenkapitaal van € 2,5 miljard dat voor Invest-NL bestemd is. Het 
aanwenden van dit kapitaal is allereerst gebonden aan de kaders die dit wetsvoorstel 
vaststelt. Daarmee wordt het parlement direct betrokken bij de vaststelling van die 
kaders waarbinnen Invest-NL actief kan zijn. Tegelijkertijd wordt er ook voor gewaakt 
dat de ondernemingsvrijheid van Invest-NL zo veel mogelijk wordt gerespecteerd, 
zodat Invest-NL daadwerkelijk op afstand van de overheid staat. De keuze voor een 
overeenkomst draagt hieraan bij. De betrokkenheid van Invest-NL bij de 
totstandkoming van de overeenkomst betekent niet dat Invest-NL de inhoud daarvan 
eenzijdig kan vaststellen. Het tegendeel is het geval. Over de inhoud van een 
overeenkomst zullen immers beide contractspartijen, en dus ook de Staat, het eens 
moeten zijn. Het ontwerp voor deze overeenkomst zoals die door de Staat is 
opgesteld, is gelijktijdig met het wetsvoorstel aan de Tweede Kamer en in afschrift aan 
de Eerste Kamer toegezonden. Het parlement is daarmee tijdig van de inhoud van het 
ontwerp op de hoogte. Als na oprichting van Invest-NL mocht blijken dat in de 
overeenkomst toch nog majeure wijzigingen nodig zouden zijn dan kan ik, als de 
Tweede Kamer daar om verzoekt, u hierover informeren voordat de overeenkomst 
daadwerkelijk wordt gesloten. En mocht uiteindelijk blijken dat over de inhoud geen 
overeenstemming wordt bereikt, dan kan (alsnog) worden gekozen voor het 
(eenzijdig) vastleggen hiervan bij algemene maatregel van bestuur. In het licht van 
het bovenstaande is geen sprake van vrijblijvendheid ten aanzien van het te besteden 
bedrag. 
 
Vragen 152 en 153 
Welke ijkpunten moet Invest-NL gaan gebruiken om te bepalen of investeringen 
voldoende bijdragen aan de gestelde doelen, zoals de bijdrage aan maatschappelijke 
transitieopgaven? Hoe gaat de regering dit monitoren?  
 
Hier wordt nog volop aan gewerkt. Op dit moment gaan de gedachten er naar uit dat 
Invest-NL op basis van input van de klant de impact van een investeringsvoorstel 
mede beoordeelt op basis van bijvoorbeeld de CO2 reductie en/of de extra 
werkgelegenheid die wordt gegenereerd. Invest-NL zal in het jaarverslag onder andere 
rapporteren over bijdragen van investeringen aan de gestelde doelen, zoals de 
maatschappelijke transitieopgaven. Ook in de algemene vergadering van 
aandeelhouders tussen de Staat en Invest-NL zal de bijdrage van investeringen aan 
gestelde doelen onderwerp van gesprek zijn. 
 
Vraag 154 
Hoe gaat de regering bijvoorbeeld voorkomen dat publiek geld via Invest-NL ingezet 
wordt voor niet-duurzame internationale investeringen en export door het Nederlandse 
bedrijfsleven?  
 
Zoals gemeld in mijn brief van 18 januari 2019 zullen de internationale activiteiten 
uitgevoerd worden in een separate instelling die wordt opgericht door de Staat en 
41 
 

van een probleem een belangrijke voorwaarde om problemen ook daadwerkelijk op te 
lossen. De focus op een bepaalde missie is hierbij essentieel. Deelt de regering dit 
inzicht?  
 
De regering deelt dat het belangrijk is om een duidelijke focus aan te brengen voor 
Invest-NL. Zoals in de memorie van toelichting staat vermeld, zal de instelling zich 
richten op investeringen op het gebied van grote transitieopgaven en daarnaast op het 
ondersteunen van het MKB en de doorgroei van (innovatieve) ondernemingen (scale-
ups). Nadere afbakening vindt vervolgens plaats via de aanvullende overeenkomst. De 
huidige is opgesteld langs de thema’s van het Missiegedreven Innovatiebeleid, 
waardoor sprake is van een missiegedreven overheidsbeleid zoals de leden van de 
GroenLinks-fractie vragen. 
 
Vraag 160 
Met dit inzicht in het achterhoofd zouden deze leden dan ook graag zien dat Invest-NL 
zich richt op het voorkomen van klimaatverandering en de daarbij horende 
oplossingen. Is de regering hiertoe bereid? 
 
Een heel belangrijke transitieopgave betreft het stimuleren van duurzaamheid om 
klimaatverandering te voorkomen. De regering verwacht dat in het investeringsbeleid 
van de instelling de verduurzaming van de economie alsook het leveren van een 
bijdrage aan de realisatie van klimaatdoelen een belangrijke rol zal spelen. Niettemin 
zijn er ook andere investeringsdomeinen geïdentificeerd waar Invest-NL van grote 
toegevoegde waarde kan zijn. Derhalve heeft de regering Invest-NL niet als enige doel 
meegegeven om zich exclusief te richten op investeringen die klimaatverandering 
voorkomen. Het is aan Invest-NL om binnen deze kaders nadere prioriteiten te stellen 
en focus aan te brengen.  
 
Vraag 161 
De leden van de GroenLinks-fractie vinden het zorgelijk dat er geen minimumcriteria 
voor maatschappelijk verantwoord ondernemen in het wetsvoorstel zijn opgenomen. 
Invest-NL moet dit nog invullen. Kunnen er bepaalde minimumcriteria worden 
opgenomen, zoals de richtlijnen van de Organisatie voor Economische Samenwerking 
en Ontwikkeling (OESO)? 
 
Omdat mvo-criteria sterk veranderlijk zijn in de tijd, evenals de investeringsactiviteiten 
waarop inzet van Invest-NL nodig is, worden specifieke criteria niet opgenomen in de 
wet. Zoals de memorie van toelichting bij het wetsvoorstel aangeeft, dient Invest-NL 
voor alle investeringen echter wel te voldoen aan de best performing standards op het 
gebied van maatschappelijk verantwoord ondernemen. Dit betekent dat zij minimaal 
de standaarden van vergelijkbare instellingen moet hanteren, en leidend moet zijn bij 
het opstellen van mvo-beleid op terreinen waar nog geen standaarden zijn. Invest-NL 
is in deze opbouwfase ook haar mvo-beleid aan het definiëren. Zij zal daarbij zeker 
ook de OESO-richtlijnen in ogenschouw nemen, en gebruik maken van het mvo-beleid 
van andere staatsdeelnemingen en andere ‘best-practices’. 
 
Vraag 162 
De leden van de GroenLinks-fractie vinden het van groot belang dat er in het 
wetsvoorstel is geborgd dat de investeringen van Invest-NL daadwerkelijk zijn gericht 
op het oplossen van maatschappelijke uitdagingen. Invest-NL wordt grote vrijheid 
gegeven om zelf te bepalen waarin wordt geïnvesteerd. Zijn er al wel ideeën over de 
43 
 

De regering kan dit inderdaad bevestigen. Bij het in kaart brengen van 
financieringsknelpunten moet ten principale ook bekeken worden wat de redenen zijn 
dat aanbieders van financiering niet (zelfstandig) tot financiering kunnen of willen 
overgaan. Daarbij zijn de ontwikkelactiviteiten erop gericht de markt te laten 
investeren in de ontwikkelde ondernemingen en initiatieven. Aansluiting van 
marktpartijen, en het bieden van een regisseursfunctie tussen verschillende publieke 
en private partijen, is dan ook een voornaam onderdeel van de ontwikkeltaak. Zie ook 
het antwoord op de vragen 131, 226 en 227. 
 
Vraag 166 
De leden van de CDA-fractie lezen dat voor de toepassing van dit wetsvoorstel een 
mkb-onderneming niet in Nederland gevestigd hoeft te zijn, zolang de activiteiten 
bijdragen aan de Nederlandse economie. Waarom is hiervoor gekozen? 
 
Hiervoor is gekozen om het wetsvoorstel niet te beperkend te laten zijn voor 
ondernemingen die in meerdere landen, waaronder het onze, actief zijn en hun 
hoofdzetel niet in Nederland hebben, maar wel bijdragen aan onze economie, 
bijvoorbeeld door het bieden van werkgelegenheid en de afdracht van 
vennootschapsbelasting. 
 
Vragen 167 en 168 
Dit gaat toch ten kosten van mogelijkheden voor de mkb-ondernemingen die in 
Nederland gevestigd zijn? Waarom zou dit wenselijk zijn?  
 
Ik verwacht dat het investeringskapitaal van Invest-NL voldoende ruim is om alle 
ondernemingen die voldoen aan de doelstellingen en criteria te kunnen bedienen. Het 
niet beperken van het wetsvoorstel tot louter in Nederland gevestigde ondernemingen 
gaat daarmee niet ten koste van de ondersteuning van Nederlandse (MKB-
)ondernemingen. Door inperking van Nederland als vestigingsplaats zouden de kansen 
van Invest-NL voor de Nederlandse economie onvoldoende benut worden. Bovendien 
is een onderscheid naar vestigingsplaats van een onderneming Europeesrechtelijk niet 
toegestaan. 
 
Vragen 169 en 170 
Deze leden lezen verder dat het begrip Nederlandse economie naast de economie van 
het Europese deel van Nederland, ook de economie van Caribisch Nederland omvat, te 
weten de openbare lichamen Bonaire, Saba en Sint Eustatius. Invest-NL zal niet actief 
zijn in de andere landen (Curaçao en Sint Maarten) van het Koninkrijk, behalve het 
samenwerken met ontwikkelings- en financieringstellingen van andere landen van het 
Koninkrijk. Kan de regering deze keuze nader toelichten? Hoe zit het met Aruba?  
 
Bonaire, Saba en Sint Eustatius maken deel uit van Nederland. Er is geen reden het 
Caribisch deel van Nederland ten opzichte van de rest van Nederland uit te sluiten van 
financiering door Invest-NL. Aruba, Curaçao en Sint Maarten zijn aparte landen binnen 
het Koninkrijk. Deze landen beschikken daardoor over een grotere autonomie als land. 
Het wetsvoorstel respecteert dit door niet eenzijdig met een financieringsinstelling als 
Invest-NL in de invloedssfeer van deze landen te treden. Tegelijkertijd biedt het 
wetsvoorstel juist uitdrukkelijk ruimte voor samenwerking met ontwikkelings- en 
financieringsinstellingen in deze landen, zodat op basis van wederkerigheid de 
mogelijkheid bestaat van Invest-NL gebruik te maken. Op deze wijze wordt in het 
voorstel rekening gehouden met de bijzondere positie die de landen binnen het 
Koninkrijk innemen. 
45 
 

beheer van deze investering binnen de doelstellingen van Invest-NL valt en beter door 
Invest-NL kan geschieden. Dit kan, maar hoeft niet, de vorm van een overdracht van 
aandelen aannemen. Het gaat om een financiële relatie die reeds eerder door de Staat 
of een andere overheid is aangegaan. Het kan hierbij bijvoorbeeld gaan om een lening 
die vervolgens vanuit bedrijfseconomisch oogpunt omgezet kan worden in een 
aandelenbelang. Als hieruit een (bescheiden) positief rendement wordt verwacht, hoeft 
het niet a priori voor een overheid onaantrekkelijk te zijn voor een dergelijke 
omzetting te kiezen. Bij deze afweging door een overheid kan doorslaggevend zijn dat 
het beheer zakelijk en op afstand van de overheid kan worden uitgeoefend als 
onderdeel van een wettelijk vormgegeven taakuitoefening.  
 
Vraag 174 
In dezelfde paragraaf op pagina 31 staat dat additionele investeringen door Invest-NL 
in door andere overheden naar Invest-NL overgedragen aandelenbelangen moeten 
passen binnen de staatssteunkaders die op Invest-NL van toepassing zijn. De pagina 
ervoor staat evenwel dat Invest-NL niet kan worden gevraagd aanvullende 
investeringen te doen in verhangen ondernemingen. Graag zouden deze leden een 
toelichting willen op deze ogenschijnlijke tegenstrijdigheid. 
 
Er is geen sprake van tegenstrijdigheid. Op pagina 30 van de memorie van toelichting 
staat dat Invest-NL geen aanvullende investeringen in ondernemingen van wezenlijk 
belang mag verrichten waarin zij deelneemt, tenzij de betrokken overheid zelf de 
daarvoor benodigde financiering aan Invest-NL ter beschikking stelt. Als dit laatste aan 
de orde is, dan is sprake van door een overheid beschikbaar gestelde financiering aan 
Invest-NL met behulp waarvan Invest-NL additionele investeringen ten behoeve van 
die deelneming kan doen. En voor die additionele investeringen geldt, zoals op pagina 
31 wordt vermeld, dat die dan moeten passen binnen de staatssteunkaders die op 
Invest-NL van toepassing zijn. 
 
Vragen 175 en 176 
De leden van de CDA-fractie hebben in eerdere debatten aangeven een spanning te 
zien ontstaan tussen zakelijke overwegingen en de brede missie van Invest-NL. De 
regering geeft op pagina 8 in de memorie van toelichting aan dat het rendement per 
taak zal verschillen. Hoe wordt dit vastgesteld? Op pagina 27 en 50 van de memorie 
van toelichting wordt aangegeven dat als maatschappelijke baten dit rechtvaardigen er 
kan worden afgeweken, namelijk als er met financiering specifieke doelstellingen 
worden nagestreefd die niet tegen marktconforme voorwaarden kunnen worden 
bereikt. Wat zijn deze specifieke doelstellingen? 
 
Zie voor de totstandkoming van het normrendement het antwoord op de vragen 118 
tot en met 120. Met ‘specifieke doelstellingen’ wordt bedoeld een nadere uitwerking 
van de doelstellingen van Invest-NL. De algemene doelstellingen zijn: 
- het financieren van risicovolle activiteiten van ondernemingen op het gebied van 
grote transitieopgaven als energie, verduurzaming (waaronder de circulaire economie 
en van de gebouwde omgeving), mobiliteit, voedsel, digitalisering van de industrie, en 
in maatschappelijke domeinen als zorg, veiligheid en onderwijs 
- het doorgroeien van start- en scale-ups. 
Daarbinnen kan het voorkomen dat de maatschappelijke baten van een enkele 
investering zodanig groot zijn, dat ze een minder dan marktconform rendement 
rechtvaardigen. In zo’n geval is sprake van specifieke doelstellingen. Daarbij dient de 
investering nog altijd te voldoen aan de staatssteunkaders, een positieve businesscase 
47 
 

Zoals het wetsvoorstel aangeeft betreft de investeringstaak onder meer het direct of 
indirect voor eigen rekening en risico verstrekken van financiering aan MKB-
ondernemingen of op groei gerichte MKB overstijgende middelgrote ondernemingen 
indien daarmee een bijdrage geleverd kan worden aan de Nederlandse economie. De 
memorie van toelichting licht toe dat Invest-NL daarmee startende, innovatieve, 
financieel gezonde MKB-ondernemingen en MKB overstijgende op groei gerichte 
middelgrote ondernemingen kan financieren die onvoldoende financiering in de markt 
kunnen aantrekken. De investeringstaak is dus niet exclusief gericht op start- en scale-
ups; deze dienen slechts als voorbeeld van een categorie ondernemingen die in de 
focus vallen van Invest-NL. 
  
Vragen 183, 184 en 185 
De leden van de SP-fractie constateren dat toetsing aan criteria voor maatschappelijk 
verantwoord ondernemen plaats zal vinden, maar dat Invest-NL zelf zal bepalen hoe 
de ‘best performing standards’ op het gebied van mvo worden ingevuld. Deze leden 
vragen de regering de OESO-richtlijnen voor multinationale ondernemingen expliciet 
op te nemen als uitgangspunt voor Invest-NL en het overtreden van of niet 
onderschrijven van de OESO-richtlijnen te hanteren als uitsluitingscriterium voor 
projecten met grensoverschrijdende aspecten. Zij vragen de regering deze 
bewoordingen over te nemen in de aanvullende overeenkomst en als harde 
minimumeis te stellen aan het bestuur van Invest-NL. 
 
Zoals vermeld in het antwoord op vraag 100, is in de aanvullende overeenkomst 
opgenomen dat de instelling een mvo-beleid opstelt waarvan in ieder geval breed 
aanvaarde, bestaande standaarden op het gebied van maatschappelijk verantwoord 
ondernemen deel zullen uitmaken. Ook de OESO-richtlijnen worden daartoe gerekend. 
Invest-NL ontwikkelt zelf aanvullend beleid op terreinen waar nog geen algemeen 
aanvaarde standaarden bestaan.  
Bovendien ziet de Staat als aandeelhouder maatschappelijk verantwoord ondernemen 
als een bedrijfseconomische kans én als een maatschappelijke verantwoordelijkheid. 
In de hoedanigheid van aandeelhouder gaat de Staat dan ook het gesprek aan met de 
staatsdeelnemingen over het toepassen van relevante internationale richtlijnen, 
waaronder de OESO-richtlijnen.  
 
Vraag 186 
Tevens vragen deze leden de regering doeleinden die met fossiele brandstoffen hebben 
te maken uit te zonderen van financiering wegens de negatieve effecten op het 
klimaat. 
 
De regering deelt de opvatting dat het investeringsbeleid niet gericht zou moeten zijn 
op het stimuleren van fossiele brandstoffen. Er zijn reeds voldoende waarborgen zijn 
opgenomen om dergelijke investeringen te voorkomen (zie het antwoord op vraag 
164). 
 
Vragen 187, 188 en 189 
De leden van de PvdA-fractie begrijpen dat Invest-NL alleen voor additionele 
financiering gaat zorgen en dat het daarmee andere private mede-investeerders 
aantrekt. Deze leden lezen dat ‘crowding in’ een van de parameters van het 
investeringsbeleid van Invest-NL zal zijn. Daarbij staat vermeld dat Invest-NL bij 
voorkeur nooit de enige externe investeerder in een project is. Betekenen de woorden 
‘bij voorkeur’ dat bij uitzondering Invest-NL wel de enige externe investeerder kan 
zijn? Zo nee, wat wordt er dan wel bedoeld? Zo ja, in welke gevallen kan dit aan de 
49 
 

Er kan bovendien sprake zijn van belangen die niet synchroon lopen en zelfs sprake 
zijn van belangenverstrengeling. Het zou kunnen voorkomen dat Invest-NL moet 
beslissen over een subsidie voor een bedrijf waarin het zelf investeert/deelneemt of 
Invest-NL moet beslissen over een subsidie voor een concurrerend bedrijf van een 
bedrijf waarin het zelf investeert/deelneemt. Deze leden stellen vast dat er op dit 
moment geen voornemen is om subsidieregelingen op het terrein van de minister van 
EZK of andere ministers door Invest-NL uit te laten voeren, zoals genoemd in 
paragraaf 9.1 van de memorie van toelichting. Aan welke subsidies denkt de regering 
bij het opnemen van deze mogelijkheid?  
 
Voor een antwoord op deze vragen verwijs ik u naar het antwoord op vraag 65. 
 
Vraag 194 
Hoe wordt de Kamer betrokken bij de beslissing om Invest-NL subsidieregelingen te 
gaan laten uitvoeren? 
 
Staande praktijk is dat de keuze voor een uitvoeringsorganisatie voor regelingen van 
een minister aan die minister zelf is en hier geen voorafgaande bijzondere 
parlementaire betrokkenheid bij is. Die minister draagt namelijk de volle 
verantwoordelijkheid voor de inhoud van de regeling en voor de uitvoering ervan. De 
uitvoeringsorganisatie voert haar taken in mandaat uit en de minister neemt dus 
formeel alle besluiten. De Kamer kan de minister uiteraard op verschillende manieren 
ter verantwoording roepen: in het kader van de begrotingsbehandeling, op basis van 
de verplichte periodieke evaluaties en incidenteel op basis van door de Kamer 
ontvangen signalen. 
 
Vraag 195 
Is de aanbestedingswet niet van toepassing als de rijksoverheid besluit om een taak 
als het uitvoeren van een subsidieregeling te gunnen aan een bedrijf? 
 
Indien besloten zou worden tot het inzetten van Invest-NL voor de regelingentaak, dan 
handelt zij in mandaat namens de Minister die het aangaat. Er is in zo’n geval geen 
sprake van een economische activiteit die Invest-NL naar eigen inzicht uitvoert, want 
zij is gebonden aan het mandaat en op grond van de wettelijke taak verplicht die uit te 
voeren. De vergoeding voor Invest-NL is dan ook tegen een door de betreffende 
Minister vast te stellen tarief (zie in dit verband artikel 16 van het wetsvoorstel). 
Invest-NL kan daarbij voorts worden verplicht om gebruik te maken van faciliteiten, 
knowhow etc. die reeds bij het Rijk aanwezig is (zie artikel 13 van het wetsvoorstel). 
Er is in zo’n geval dus geen sprake van een relatie onder bezwarende titel en geen 
vorm van ‘inkoop’ door de Staat die onder de regels voor aanbesteding valt. 
 
6.1.2.4. Taak tot het in volmacht namens de Staat uitoefenen van 
aandeelhoudersbevoegdheden (artikel 4, eerste lid, onderdeel d) 
 
Vragen 196 en 197 
De leden van de VVD-fractie vragen wat de (juridische) gevolgen zijn van het op 
verlenen van een volmacht aan Invest-NL om met betrekking tot een 
aandeelhouderschap in een vennootschap namens hem bepaalde 
aandeelhoudersbevoegdheden uit te oefenen. Wat betekent dit in de praktijk en 
waarom is dit noodzakelijk?  
 
51 
 

marktverdringing ten opzichte van marktpartijen en bestaande marktactiviteiten, en 
gericht blijven op het oplossen en mitigeren van de verschillende vormen van 
marktfalen zoals in de memorie van toelichting zijn geïdentificeerd. Het is voor mij een 
essentieel onderdeel van het functioneren van Invest-NL. 
Het beginsel van additionaliteit ziet op de vraag of Invest-NL een bepaalde activiteit 
moet gaan ontplooien of nog moet blijven ontplooien en verschilt in die zin van de 
vraag hoe Invest-NL zich op de markt dient te gedragen. Voor dit gedragstoezicht is de 
ACM reeds bevoegd op grond van de Mededingingswet, zoals ook in paragraaf 8.3 van 
de memorie van toelichting bij dit wetsvoorstel is toegelicht. Daarentegen is, 
geïnspireerd door de artikelen 32 en 33 van de Wet op de Kamer van Koophandel, 
juist een aanvullende wettelijke voorziening getroffen om te voorkomen dat de 
toepassing van het additionaliteitsbeginsel een lege huls wordt. De 
verantwoordelijkheid voor de toepassing van het additionaliteitsbeginsel, is net als bij 
de Kamer van Koophandel, primair bij Invest-NL belegd en vormgegeven door het 
regime van de mededingingsklacht, neergelegd in de artikel 10 en 11 van het 
wetsvoorstel. Vervolgens houd ik toezicht op de juiste toepassing van het 
additionaliteitsbeginsel en de bijbehorende klachtafwikkeling door Invest-NL. Om dit te 
kunnen doen ontvang ik informatie over de ontvangen klachten en de afwikkeling 
daarvan. Daarnaast kan ik rechtstreeks ingrijpen indien ik ambtshalve constateer dat 
het additionaliteitsbeginsel ernstig geschonden is. In die zin zal ik mijn eigenstandige 
rol invullen op een vergelijkbare wijze als het geval is bij ernstige taakverwaarlozing 
van een zelfstandig bestuursorgaan. Dit past namelijk bij de onafhankelijkheid, 
zelfstandigheid en zakelijkheid van Invest-NL en het ultimum remedium karakter van 
mijn bevoegdheid. 
 
Vraag 202 
De leden van de PvdA-fractie begrijpen dat op verschillende onderdelen van Invest-NL 
verschillende wettelijke regimes, toezicht van de ACM van toepassing is. Zo is Invest-
NL bijvoorbeeld voor sommige activiteiten wel en voor andere activiteiten weer geen 
onderneming in de zin van de Mededingingswet. Ook is de ACM op sommige 
activiteiten van Invest-NL wel competent en op andere activiteiten weer niet. 
Bovendien is Invest-NL voor sommige onderdelen wel een Rechtspersoon met een 
wettelijke taak (RWT) en voor andere onderdelen weer niet. Voorts zijn er meerdere 
ministers weer per bevoegdheid verantwoordelijk voor Invest-NL. Hoewel de memorie 
van toelichting op tal van deze aspecten ingaat en bijvoorbeeld ook schetst hoe de 
‘chinese walls’ binnen Invest-NL zijn opgericht, vragen deze leden toch of een 
dergelijke versnippering aan wettelijke regimes en verantwoordelijkheden in de 
praktijk werkbaar is. Kan de regering hier nader op ingaan? 
 
Het is correct dat er een groot aantal wettelijke regimes van toepassing is op Invest-
NL. Dit is een gevolg van de verschillende taken en doelen die aan Invest-NL worden 
meegegeven en die voortvloeien uit het regeerakkoord. Voor de verschillende taken 
gelden verschillende wettelijke kaders en bijbehorende waarborgen die de publieke 
belangen veiligstellen. Ook is de verdeling van verantwoordelijkheden tussen 
verschillende ministers een bewuste keuze. Zo is bijvoorbeeld in lijn met de Nota 
Deelnemingenbeleid een duidelijke scheiding aangebracht tussen het beheer van een 
staatsdeelneming (in dit geval het aandeelhouderschap van de Staat in Invest-NL) dat 
bij de Minister van Financiën ligt en de beleidsmatige verantwoordelijkheden die bij mij 
als Minister van EZK ligt. Een dergelijk samenstel van wettelijke kaders en 
verantwoordelijkheden is ook niet ongebruikelijk bij NPI’s. Zo kent de wetgeving die de 
Kreditanstalt für Wiederaufbau (KfW) ook een betrokkenheid van verschillende 
53 
 

maar wel nodig is om meer investeringen op deze doelen tot stand te brengen, 
verstrekt de overheid een jaarlijkse subsidie hiervoor. 
 
 Ondersteuning door middel van projectontwikkeling maakt het dan mogelijk om die 
bedrijven kennis en expertise te leveren zodat er een sluitende businesscase kan 
worden gemaakt die vervolgens gefinancierd kan worden door de markt, eventueel in 
samenwerking met de op te richten internationale instelling en/of Invest-NL. 
 
Vraag 206 
Hoe wordt of is deze subsidie gedekt in de begroting?  
 
De € 10 mln. (nationaal) is gedekt op de EZK begroting (begrotingshoofdstuk 13), 
beleidsartikel 2. De € 9 mln. (internationaal) is gedekt op de BHOS-begroting 
(begrotingshoofdstuk 17) op basis van beleidsartikel 1.2. Deze middelen zijn in 2017 
door het kabinet voor dit doel beschikbaar gesteld. 
 
Vraag 207 
Eerder is door de regering aangegeven dat er alleen sprake zou zijn van een 
opstartsubsidie. In hoeverre is er bij zo’n subsidie sprake van staatssteun? 
 
De structurele subsidie voor het uitvoeren van ontwikkelactiviteiten (nationaal) 
financiert ontwikkelactiviteiten die zowel niet-economisch (zoals algemene advisering 
over financieringsvraagstukken, makel- en schakelfunctie) als economisch van aard 
zijn (zoals advisering over het opzetten van een specifieke financieringsstructuur). 
Deze activiteiten lopen in elkaar over en zijn niet goed van elkaar te scheiden. Deze 
structurele subsidie kwalificeert daarom inderdaad als staatssteun, omdat bepaalde 
ontwikkelactiviteiten economisch van aard zijn en door de overheid worden 
gefinancierd. Deze structurele financieringsrelatie voor ontwikkelactiviteiten is ook 
voorgelegd aan de Europese Commissie in het kader van de goedkeuringsprocedure 
voor de oprichting en kapitalisatie van Invest-NL. Uit de constructieve gesprekken die 
thans in de afrondende fase zijn, is gebleken dat de Europese Commissie geen 
bezwaar heeft tegen deze structurele financieringsrelatie. Deze past bij de rol van 
Invest-NL als NPI die marktfalen dient te adresseren. Wel verlangt de Europese 
Commissie dat, voor zover Invest-NL een met deze subsidie gefinancierd specifiek 
voordeel geeft aan een onderneming door een feitelijk handelen (zoals een op maat 
geschreven advies), Invest-NL de toepasselijke staatssteunkaders toepast. Deze 
verplichting is geïncorporeerd in werkprocessen voor ontwikkelactiviteiten. 
 
Vraag 208 
Deze leden vragen of de regering kan aangeven wat er betaald zal worden van de 
jaarlijkse subsidie van 19 miljoen euro.  
 
Van deze € 19 mln. voor projectontwikkeling gaat € 10 mln. naar Invest-NL (nationaal) 
en € 9 mln. naar de internationale instelling. Uit deze bedragen worden alle activiteiten 
bekostigd op het gebied van projectontwikkeling zoals salariskosten van medewerkers 
die zich bezig houden met projectontwikkeling, marktonderzoek, inhuur van 
gespecialiseerde adviesbureaus, financieel/technisch (advies)studies, reiskosten etc. 
 
Vragen 209 en 210 
Hoeveel mensen gaan er bij Invest-NL werken? Hoe wordt dit efficiënt, effectief, 
eenvoudig en eenduidig gehouden?  
55 
 

Invest-NL *2019 2020 2021 2022 2023 Begrotingshoofdstuk/Beleidsartikel
2. Ontwikkelbudget (x € 1 mln) 10,0 10,0 10,0 10,0 10,0 Hoofdstuk 13 EZK / Beleidsartikel 2
3. Dutch Venture Initiative 25,9 35,7 31,6 20,3 4,4 Hoofdstuk 13 EZK / Beleidsartikel 3
4. Energietransitie financierings- pm Hoofdstuk 13 EZK / Beleidsartikel 2
faciliteit
 
*Hier zijn voor 2019 de totaal beschikbare budgetten voor geheel 2019 weergegeven. 
Afhankelijk van de oprichtingsdatum van Invest-NL zal het definitieve bedrag voor 
2019 worden vastgesteld. 
 
2. Voor de ontwikkeltaken van Invest-NL heeft EZK structureel € 10 mln. ter 
beschikking. EZK zal dit via een subsidie aan Invest-NL ter beschikking stellen.   
3. Het aandeelhouderschap dat Oost-NL heeft in DVI en DVI II wordt verhangen 
naar Invest-NL. Hiermee samenhangend zullen de rechten en verplichtingen, die 
op Oost-NL rusten op grond van de leningsovereenkomst met de Staat, overgaan 
op Invest-NL. Dit houdt in dat de Staat de komende jaren conform deze 
leningsovereenkomst aan Invest-NL de afgesproken bedragen ten behoeve van 
DVI en DVI II ter beschikking stelt. Eventuele terugontvangsten in het kader van 
DVI en DVI II worden teruggestort aan de Staat. Deze balanspost staat dus los 
van het eigen kapitaal van Invest-NL. In totaal kunnen de totale verplichtingen in 
het kader van DVI oplopen tot € 130 mln. en in het kader van DVI II tot € 100 
mln. Ultimo 2018 was er in totaal € 100,1 mln. in het kader van deze leningen ten 
behoeve van DVI en DVI II aan Oost-NL ter beschikking gesteld. Het resterend 
aan Invest-NL te storten bedrag is gereserveerd op de EZK-begroting conform het 
in de tabel weergegeven ritme. Circa € 4 mln niet benutte middelen in 2018 zullen 
e
bij 1 suppletoire begroting aan het DVI-budget worden toegevoegd. In 2024 en 
2025 – buiten de begrotingshorizon - zal nog voor € 8,1 mln. aan uitgaven 
plaatsvinden. 
4. De rechten en verplichtingen die voor de Staat voortvloeien uit met haar gesloten 
garantstellingsovereenkomsten in het kader van de Energietransitie 
financieringsfaciliteit (ETFF) gaan onder algemene titel over op Invest-NL. Door de 
Staat ontvangen premies uit hoofde van de verstrekte garanties in de periode 
voorafgaand aan de oprichting van Invest-NL zullen aan Invest-NL worden 
overgeheveld. Op dit moment is nog niet duidelijk om welk bedrag dit in totaal zal 
gaan, omdat de regeling nog voor aanvragers is opengesteld.     
Verder zal de verplichting die EZK heeft jegens het Europees Investerings Fonds EIF in 
het kader van het Co-investeringsfonds onder algemene titel over gaan op Invest-NL. 
Het totaal van de verplichting beloopt € 50 mln. Bij overdracht zal Invest-NL aan de 
Staat het bedrag voldoen dat de Staat in het kader van de uitvoeringsovereenkomsten 
met het EIF reeds aan het EIF ter beschikking heeft gesteld. Ultimo 2018 was dit 
bedrag € 10 mln. Het Co-investeringsfonds komt daarmee ten laste van het kapitaal 
van Invest-NL. Er is hierbij dus geen sprake van een geldstroom van de Staat naar 
Invest-NL. 
Instelling voor internationale 2019 2020 2021 2022 2023 Begrotingshoofdstuk/Beleidsartikel
financieringsactiviteiten
5. Ontwikkelbudget (x € 1 mln) 9,0 9,0 9,0 9,0 9,0 Hoofdstuk 17 BHOS / Beleidsartikel 1.2
 
 
5. Voor de ontwikkeltaken van de instelling voor internationale 
financieringsactiviteiten heeft BHOS structureel € 9 mln beschikbaar. 
57 
 

ontwikkelactiviteiten van Invest-NL en 9 miljoen euro voor de internationale 
ontwikkelactiviteiten. Hoe zijn deze bedragen tot stand gekomen en vanuit welk potje 
wordt dit gefinancierd?  
 
De structurele subsidie voor projectontwikkeling van respectievelijk € 10 mln. en € 9 
mln. per jaar is vastgesteld aan de hand van de benodigde technische capaciteit die 
bestaat uit de loonkosten voor projectontwikkelingsdeskundigen, extern onderzoek en 
de inhuur van externe deskundigen die passend is bij de omvang van Invest-NL en de 
internationale instelling. Deze bedragen zijn gedekt binnen de begroting van EZK en 
BHOS. Het kabinet heeft deze middelen extra ter beschikking gesteld. 
 
10.2 Opstartkosten 
 
Vragen 219, 220 en 221 
De leden van de SP-fractie lezen in de memorie van toelichting dat de regering 
verwacht dat Invest-NL gebruik zal maken van externe expertise, zoals op het vlak 
van human resource management, ICT en financieel-economische zaken. Deze leden 
zijn benieuwd welke voorwaarden hieraan worden gesteld qua duur van de aanstelling, 
of zij van zins is de Roemernorm voor uitgaven aan externe inhuur voor Invest-NL te 
laten gelden en zo ja, per wanneer deze norm gaat gelden. 
 
De duur van de inzet van een externe is gekoppeld aan de duur van de gegeven 
opdracht in het kader van de opbouw Invest-NL. 
De organisatie Invest-NL in opbouw heeft nog een beperkt aantal eigen medewerkers 
met een aanstelling voor bepaalde tijd. Voor de opbouw worden ook ambtenaren van 
de betrokken ministeries ingezet. Daarnaast wordt voor de opbouw tijdelijk gebruik 
gemaakt van specialistische externe inhuur. Zolang de organisatie Invest-NL in 
opbouw onderdeel uitmaakt van het Ministerie van EZK geldt de Roemernorm. Zodra 
Invest-NL een onafhankelijke private vennootschap is, heeft de Roemernorm geen 
betrekking meer op Invest-NL.  
 
12. Consultatie 
 
Vraag 222 
De leden van de VVD-fractie vragen de regering een verduidelijking te geven van de 
interpretatie van het dictum van de afdeling Rechtspraak van de Raad van State. 
 
Het advies van de Afdeling advisering van de Raad van State heeft een zogenoemd 
dictum b gekregen. Dit luidt: “De Afdeling advisering van de Raad van State heeft een 
aantal opmerkingen bij het voorstel en adviseert daarmee rekening te houden voordat 
het voorstel bij de Tweede Kamer der Staten-Generaal wordt ingediend.” De Afdeling 
advisering duidt hiermee aan dat zij bedenkingen heeft bij het wetsvoorstel of de 
toelichting en aangeeft dat er een wijziging of aanvulling nodig is. In totaal zijn er vier 
dicta, waarvan de laatste twee (c en d) als negatief worden gekenschetst: de Afdeling 
heeft dan (bij dictum d: fundamentele) bezwaren tegen het voorstel. Van bezwaren is 
hier dus geen sprake. 
 
Vraag 223 
De leden van de CDA-fractie lezen in sommige reacties dat de zorg wordt uitgesproken 
dat een te hoog normrendement belemmerend kan werken bij het bereiken van de 
doelstellingen van de instelling. Ziet de regering dat ook zo? 
59 
 

toelichten wanneer sprake is van goede marktwerking en voldoende marktwerking om 
een segment of sector uit te sluiten van het werkgebied van Invest-NL? Kan de 
regering daarnaast toelichten wanneer er sprake is van ongewenste mededinging?  
 
Met het begrip additionaliteit wordt bedoeld het door Invest-NL additioneel aan de 
markt handelen. Het is immers van belang dat de activiteiten van Invest-NL nooit 
leiden tot verdringing van de bestaande markt, maar juist leiden tot een aanvulling en 
stimulans daarop. Dit betekent dus dat Invest-NL zich dient te onthouden van 
ongewenste mededinging vanuit een oogpunt van goede marktwerking. Van goede 
marktwerking is sprake wanneer er op een markt concurrentie plaatsvindt tussen 
ondernemingen bij het verrichten van economische activiteiten. Met ongewenste 
mededinging wordt bedoeld dat een goed werkende markt door het optreden van 
Invest-NL zou worden verstoord, doordat het tot verdringingseffecten leidt voor 
andere ondernemingen die actief op die markt zijn. Invest-NL gaat alleen tot 
financiering over als er geen geschikte (volledige) financiering door een marktpartij 
voorhanden is, ook al kent het voorstel een positieve rendementsverwachting. Om dit 
te borgen zal Invest-NL voor elke investering een additionaliteitstoets uitvoeren, 
waarin wordt gevraagd om meerdere afwijzingen van relevante marktpartijen te 
overleggen afhankelijk van de complexiteit van de aanvraag. Ook is Invest-NL gericht 
op het mobiliseren van zo veel mogelijk private financiering, dus op ‘crowding in’ in 
plaats van verdringing. Voor partijen die desondanks menen dat sprake is van 
ongewenste mededinging is de klachtenprocedure in het wetsvoorstel ingericht. 
 
Vragen 228 en 229 
De leden van de VVD-fractie vragen met betrekking tot de zinssnede “indien de markt 
hier onvoldoende in voorziet” wie dat bepaalt en hoe dat wordt beoordeeld. Wie ziet 
daarop toe.  
 
Zoals in het antwoord op vraag 227 is aangegeven zal de additionaliteit getoetst 
worden door voor iedere investering na te gaan of er geen private financiering 
voorhanden is, ook al kent het voorstel een positieve rendementsverwachting, door 
afwijzingen te laten overleggen door relevante marktpartijen. Dit betreft één tot drie 
afwijzingen, afhankelijk van de complexiteit van de transactie. Hiervoor zal een 
transparante procedure beschikbaar komen, die openbaar toegankelijk is. Op de 
uitvoering daarvan wordt toegezien door het investeringscomité en de raad van 
Commissarissen. 
 
Vraag 230 
Deze leden vragen tevens hoe de stelling van de regering dat Invest-NL alleen 
financiering zal verstrekken indien sprake is van een gezonde businesscase moet 
worden gezien tot de additionaliteit.  
 
Er kan zowel sprake zijn van een gezonde businesscase als van additionaliteit. Een 
investering met een positieve rendementsverwachting, kan door marktfalen 
desondanks niet altijd volledige private financiering aantrekken, als bijvoorbeeld de 
risico’s te groot zijn voor een marktpartij alleen, of de investeringshorizon te lang is. 
Invest-NL kan tegen een navenante vergoeding de hoogste risico’s wegnemen en over 
een lange periode financiering verstrekken, waardoor de businesscase ook voor private 
financiers interessant kan worden om mee te investeren. 
 
13. Advisering Algemene Rekenkamer 
61 
 

regels aan de investeringstaak (artikel 4, derde lid) is dit nader toegelicht in antwoord 
op vraag 91. Voor de borging van het additionaliteitbeginsel is eveneens de 
mogelijkheid van het stellen van nadere regels nodig (artikel 8, tweede lid), 
bijvoorbeeld als in de praktijk mocht blijken dat Invest-NL geen goede uitvoering aan 
additionaliteit geeft. Tot slot is het gedelegeerd kunnen stellen van criteria en regels 
met betrekking tot subsidieverlening door de Minister van EZK voor de ontwikkeltaak 
gewenst, indien mocht blijken dat de Kaderwet EZK- en LNV-subsidies hiervoor niet 
volstaat. 
 
13.1. Inrichting en vormgeving 
 
Vraag 236 
De leden van de SP-fractie uiten hun zorgen over de advisering van de ARK en de 
reactie van de regering op deze advisering. Deze leden constateren dat de regering 
het parlement ten volle zal betrekken bij de vaststelling van de kaders die de 
handelingsvrijheid van Invest-NL en de Staat in deze zullen bepalen, maar constateren 
tevens dat de aanvullende overeenkomst die, voor zover deze leden kunnen zien geen 
wettelijke status heeft, reeds veel van de taken van Invest-NL vaststelt. Deze leden 
verzoeken de regering daarom het proces waarbij het “parlement ten volle betrokken” 
zal worden nader toe te lichten, hierbij ook de formele status van de aanvullende 
overeenkomst meenemende.  
 
De handelingsvrijheid van Invest-NL wordt achtereenvolgens bepaald door het 
wetsvoorstel, de statuten en de overeenkomst tussen de Staat en Invest-NL. Het 
wetsvoorstel bepaalt in belangrijke mate de kaders waarbinnen Invest-NL 
handelingsvrijheid heeft. Deze verschillen per taak. Daarnaast zijn er de statuten die 
vennootschapsrechtelijk invulling geven aan de oprichting van Invest-NL, waarvoor het 
wetsvoorstel de machtiging bevat. De conceptstatuten alsmede de 
ontwerpovereenkomst zijn gezamenlijk met het wetsvoorstel naar de Tweede Kamer 
en in afschrift aan de Eerste Kamer toegezonden. Daarmee bestaat voor de Tweede 
Kamer in een vroegtijdig stadium en gelijktijdig met de behandeling van het 
wetsvoorstel volledig inzicht in de stand van zaken van het ontwerp van deze stukken. 
Dit biedt voor de Tweede Kamer, en naderhand ook de Eerste Kamer als het 
wetsvoorstel door de Tweede Kamer wordt aangenomen, de mogelijkheid zich over de 
inhoud daarvan uit te laten. Het resultaat daarvan kan ik vanuit mijn eigen 
verantwoordelijkheid als formele contractspartij voor zover nodig betrekken bij de 
uiteindelijk te sluiten overeenkomst. Uiteraard dient over de inhoud daarvan met 
Invest-NL als andere contractspartij dan wel overeenstemming te worden bereikt.  
 
Vragen 237 en 238 
De regering beargumenteert dat haar keuze voor flexibiliteit onder andere wordt 
gebaseerd op verplichtingen die uit de Comptabiliteitswet 2016 voortvloeien, omdat 
met een beperkte machtiging deze ertoe zouden leiden dat de oprichting van separate 
dochtermaatschappijen voorhangprocedures tot gevolg heeft. Deze leden vragen de 
regering tot welke problemen dit volgens haar zou leiden en waarom dit volgens haar 
problematisch zou zijn. Zij beamen dat zij graag dergelijke voorhangprocedures 
doorlopen teneinde het democratische proces te waarborgen. Deze leden vragen de 
regering daarom toe te lichten hoe veel en hoe vaak dochtermaatschappijen zouden 
worden opgericht door Invest-NL en of deze frequentie betrokkenheid van het 
parlement niet juist zou legitimeren. 
 
63 
 

Voor zover deze vraag betrekking heeft op het op de hoogte stellen van de Tweede 
Kamer over de inhoud van de overeenkomst wordt hier verwezen naar het antwoord 
op vraag 163 en voor het deel van de vraag over de wijziging van de aanvullende 
overeenkomst naar het antwoord op vraag 107. Wat betreft het deel van de vraag 
over de inwerkingtreding van de overeenkomst betreft zeg ik u in antwoord daarop toe 
na het sluiten van de overeenkomst daarvan een afschrift aan de Tweede Kamer toe te 
zullen zenden. 
 
Vraag 241 
Tenslotte stellen zij aan de regering de principiële vraag waarom niet is gekozen voor 
een werkwijze zonder een ogenschijnlijk privaatrechtelijke aanvullende overeenkomst 
waar het parlement geen invloed op lijkt te hebben. 
 
Voor het antwoord op deze vraag verwijs ik u naar het antwoord op vraag 151. 
 
13.2. Onderzoeksmogelijkheden ARK 
 
Vraag 242  
De leden van de SP-fractie spreken hun zorgen uit over de onzekerheid van de ARK 
over hun mogelijkheden op onafhankelijk onderzoek gebaseerde informatie aan de 
Staten-Generaal te kunnen leveren omdat de structuur van Invest-NL nog niet bekend 
is. Deze leden constateren dat de regering hierop reageert in de memorie van 
toelichting, maar constateren tevens dat de ARK hierbij niet aangeeft of zij gerust is 
gesteld over haar mogelijkheden op onafhankelijk onderzoek gebaseerd informatie aan 
de Kamer te sturen. 
 
De regering heeft het advies van de ARK ter harte genomen. Het wetsvoorstel is naar 
aanleiding van dat advies aangepast. Een reactie van de ARK op de aanpassingen van 
het wetsvoorstel en de memorie toelichting naar aanleiding van de advisering is geen 
onderdeel van het wetgevingsproces. 
 
II. ARTIKELEN 
Artikel 2 
 
Vragen 243 en 244 
De leden van de VVD-fractie vragen of de regering kan toelichten wat in artikel 2, 
derde lid, de beoogde structuur wordt en hoe dit bijdraagt aan de in artikel 7 
voorgeschreven gescheiden boekhouding. 
 
De beoogde structuur bij oprichting van Invest-NL is die van een holding, met twee 
dochters, één voor de ontwikkeltaak van artikel 4, eerste lid, en één voor de 
investeringstaak van artikel 4 tweede lid. Dit om de gescheiden boekhouding te voeren 
tussen de door de Minister van EZK gesubsidieerde ontwikkeltaak, en de 
investeringstaak voor eigen rekening en risico vanuit de kapitaalstorting. 
 
Artikel 3 en 4 
 
Vraag 245 
De leden van de VVD-fractie stellen vast dat in artikel 3 feitelijk twee doelen staan 
opgenomen, terwijl in eerdergenoemde brief van 10 februari 2017 (Kamerstuk 28 165, 
nr. 266) nog sprake was van drie doelen. Waarom sluit dit artikel niet op de in deze 
65 
 

 
Vraag 250 
De leden van de VVD-fractie vragen of de regering bij artikel 4, derde lid, kan 
toelichten op welke wijze de Kamer wordt betrokken indien onder AMvB door de 
minister wordt besloten tot nadere regels met betrekking tot de taken als bedoeld in 
Artikel 4 in het eerste en tweede lid. 
 
Voor het antwoord op deze vraag verwijs is ik u naar het antwoord op vraag 6 over de 
betrokkenheid van de Tweede Kamer ten aanzien van het gebruik van elk van de 
delegatiegrondslagen in het wetsvoorstel. 
 
Vraag 251 
Deze leden vragen of de regering daarnaast bij Artikel 4, vierde lid, kan toelichten op 
welke wijze de Kamer kan oordelen over de beslissing tot het toestaan van uitvoeren 
van andere activiteiten dan activiteiten ter uitvoering van taken bedoeld in het eerste 
en tweede lid.  
 
Artikel 4, vierde lid, heeft betrekking op het verrichten van activiteiten door Invest-NL 
anders dan die ter uitvoering van haar wettelijke taken. Door in het wetsvoorstel 
criteria te verbinden aan de toelaatbaarheid van een activiteit, is het parlement bij het 
bepalen van de inhoud daarvan rechtstreeks betrokken. Er is evenwel van afgezien om 
in het wetsvoorstel te voorzien in een rol voor het parlement bij de beoordeling of voor 
een concrete activiteit aan die criteria is voldaan. Hierbij is ervan uitgegaan dat een 
beoordeling van dergelijke afzonderlijke, specifieke activiteiten een aangelegenheid is 
die tot de bestuurlijke uitvoering wordt gerekend, zoals ook bij andere rechtspersonen 
met een wettelijke taak door de wetgever eerder is geaccepteerd (zie bijv. artikel 82, 
derde en vierde lid, Mijnbouwwet). Daarbij is in het wetsvoorstel gewaarborgd dat de 
besluitvorming niet lichtzinnig zal plaatsvinden. Dergelijke activiteiten en de uitvoering 
daarvan zijn afhankelijk van mijn instemming in overeenstemming met het gevoelen 
van de ministerraad, waarbij die instemming alleen kan worden verleend indien aan in 
het wetsvoorstel gestelde criteria is voldaan. 
 
Vragen 252 en 253 
Hoe wordt invulling gegeven aan de kwalitatieve begrippen in de onder a, b en c 
geformuleerde criteria. Meer specifiek stellen zij de vraag hoe invulling wordt gegeven 
aan de begrippen ‘nauw verwant’, ‘goede uitvoering’ en ‘mede het algemeen belang 
dienen’. 
 
De in het vierde lid opgesomde criteria beogen de bevoegdheid van de minister in te 
kaderen en de mogelijkheid in te dammen voor Invest-NL om andere activiteiten te 
ontplooien die niet tot de kerntaken behoren. Enige doch beperkte flexibiliteit is 
wenselijk voor Invest-NL. De criteria geven richting aan hetgeen potentieel toegestaan 
zou kunnen worden. De criteria in de onderdelen a tot en met c, en ook d, gelden 
cumulatief en dienen in onderlinge samenhang te worden toegepast. 
Voor wat betreft criterium a) “nauw verwant zijn aan de activiteiten ter uitvoering van 
de taken, bedoeld in het eerste en tweede lid” moet worden gedacht aan activiteiten 
die in het verlengde liggen van de activiteiten die de vennootschap reeds verricht ter 
uitvoering van haar wettelijke taken. Hierbij kan bijvoorbeeld worden gedacht aan het 
in mandaat uitvoeren van een subsidieregeling van een provincie of gemeente. Dit is 
nauw verwant aan en in het verlengde van de taak die is neergelegd in artikel 4, 
eerste lid, onderdeel c, van het wetsvoorstel. Het criterium perkt in ieder geval de 
67 
 

gespecificeerd en ook de memorie van toelichting daarop aangepast. Het wetsvoorstel 
en de memorie van toelichting zijn daarmee met elkaar in overeenstemming. 
 
Vraag 257 
De Afdeling advisering van de Raad van State wijst hierbij onder andere op de 
zinssnede ‘of aan de Nederlandse economie’ en adviseren deze te schrappen. De 
regering is hier geen voorstander van. Is de regering het wel eens dat deze zinssnede 
ten koste gaat van de focus?  
 
Zoals in het antwoord op de vorige vraag is toegelicht, is naar aanleiding van het 
advies van de Afdeling advisering de taakomschrijving in het wetsvoorstel ten aanzien 
van het financieren van ondernemingen met een bijdrage aan de Nederlandse 
economie aangescherpt. Daarmee is meer afbakening aangebracht in dit deel van de 
taakomschrijving vergeleken met het voorstel zoals dat ter advisering aan de Afdeling 
advisering was voorgelegd. Het schrappen van de gehele zinsnede ‘of aan de 
Nederlandse economie’ zoals de Afdeling voorstelt, leidt echter tot een te beperkte 
doelstelling, omdat een belangrijk doel van Invest-NL ook is het ondersteunen van de 
doorgroei van (innovatieve) ondernemingen. Door het aanscherpen van de 
taakomschrijving is, met behoud van een verwijzing naar de zinsnede over het leveren 
van een bijdrage “aan de Nederlandse economie”, het gebrek aan voldoende focus 
hersteld om ook het tweede doel van Invest-NL te kunnen realiseren. 
 
Vraag 258 
Is het niet verstandig deze zinssnede in ieder geval aan te scherpen om te voorkomen 
dat alles onder Invest-NL gaat vallen, waardoor de hoofddoelen niet worden behaald 
en kans bestaat op marktverstoring?  
 
De taakomschrijvingen zijn, voor zover wordt gedoeld op de zinsnede “het bieden van 
toegang tot ondernemingsfinanciering” en het leveren van een bijdrage “aan de 
Nederlandse economie”, zodanig aangescherpt dat het verlenen van 
ondernemingsfinanciering in het huidige wetsvoorstel nader is toegespitst op MKB-
ondernemingen en op zogenoemde MKB overstijgende middelgrote ondernemingen die 
gericht zijn op groei (zie artikel 4, eerste lid, onderdeel a, onder 2º, en artikel 4, 
tweede lid, onderdeel b, onder 2º). Daarbij zijn deze beide begrippen in het huidige 
voorstel bij de begripsbepaling gedefinieerd, zodat het wetsvoorstel daarmee eveneens 
aan focus wint. Verder is de memorie van toelichting met deze nadere afbakening in 
overeenstemming gebracht. Daarmee is de taakomschrijving zodanig aangescherpt dat 
er voldoende focus op de hoofddoelen plaats kan vinden zonder marktverstoring, maar 
houdt Invest-NL ook voldoende ruimte om nieuwe en bestaande 
financieringsknelpunten onder de hoofddoelen maximaal aan te pakken.  
 
Artikel 8 
 
Vragen 259 tot en met 263 
De leden van de VVD-fractie vragen wanneer volgens de regering bij artikel 8, eerste 
lid, sprake van vanuit een oogpunt van goede marktwerking ongewenste mededinging 
met ondernemingen. Wat is een goede marktwerking? Wat is ongewenste 
mededinging? Wie bepaalt of daarvan sprake is? Hoe kan daartegen bezwaar worden 
gemaakt? Op welke wijze kan de Kamer de onder artikel 8, tweede lid, te stellen 
regels toetsen? 
 
69 
 

helemaal niet concurreren met marktpartijen, zodat de Wet markt en overheid niet het 
juiste kader is voor Invest-NL. Dit vergt een gedetailleerde kennis en actief 
meebewegen van Invest-NL op de ontwikkelingen in de markt. Gelet op dit verschil is 
het de bedoeling dat Invest-NL zich ontwikkelt tot een instelling die deze 
verantwoordelijkheid in de eerste plaats zelf goed ter hand neemt, maar waar de 
minister zo nodig kan ingrijpen als daar echt aanleiding toe zou zijn. 
Dit past bij de benadering die ook gevolgd is bij de Kamer van Koophandel waar ook 
een vergelijkbare problematiek speelt (zie de artikelen 32 en 33 van de Wet op de 
Kamer van Koophandel). 
 
Daarbij houd ik toezicht op de juiste toepassing van het additionaliteitsbeginsel en 
bijbehorende klachtafwikkeling door Invest-NL. Om dit te kunnen doen ontvang ik 
informatie over de ontvangen klachten en de afwikkeling daarvan. Daarnaast kan ik 
rechtstreeks ingrijpen indien ik ambtshalve constateer dat het additionaliteitsbeginsel 
ernstig geschonden is. In die zin zal ik mijn eigenstandige rol invullen op een 
vergelijkbare wijze als het geval is bij ernstige taakverwaarlozing van een zelfstandig 
bestuursorgaan. Dit past namelijk bij de onafhankelijkheid, professionaliteit en kennis 
van de markt van Invest-NL en het ultimum remedium karakter van mijn 
bevoegdheid. Deze keuze om dit toezicht bij mij neer te leggen, past bij de portefeuille 
van EZK op het gebied van marktordening en mededinging. Het sluit ook aan bij de 
toezichtrol die ik volgens de relevante wetgeving vervul op de Kamer van Koophandel.  
Het is tenslotte ook niet voor de hand liggen dat deze rol bij de minister van Financiën 
als beheerder van het aandelenbelang wordt neergelegd. Dit zou niet passen bij zijn 
rol als aandeelhouder, juist omdat een dergelijke rol zou ingrijpen op specifieke 
activiteiten van Invest-NL en ook meer ziet op een beleidsmatige afweging. Dat past 
niet bij de rolverdeling en functie van het aandelenbelang zoals voorzien in de Nota 
Deelnemingenbeleid 2013. 
 
Artikel 9 
 
Vraag 268 
De leden van de VVD-fractie vragen hoe de Kamer een oordeel kan vormen over een 
door de minister te verlenen ontheffing, zoals bepaald in artikel 9. 
 
Artikel 9 betreft het verbod op financiering van Nederlandse openbare lichamen. De 
financiering van openbare lichamen wordt thans gefaciliteerd door BNG en NWB. Er is 
dus normaal gesproken geen sprake van een gebrek aan financieringsmogelijkheden 
en faciliteiten. Omdat op voorhand niet uit te sluiten is dat er toch atypische gevallen 
zijn waarin hierbij wel een rol zou kunnen zijn weggelegd voor Invest-NL, kan de 
Minister van Financiën ontheffing verlenen van dit verbod. Deze ontheffing wordt 
verleend in overleg met de Minister van Binnenlandse Zaken en Koninkrijksrelaties die 
de verantwoordelijkheid draagt voor de medeoverheden en hun financiering. Het 
verlenen van ontheffing is een bestuursbevoegdheid. De Tweede Kamer heeft geen rol 
in het proces tot verlening, maar kan de Minister van Financiën uiteraard wel ter 
verantwoording roepen over verleende ontheffingen. 
 
Artikel 10 
 
Vragen 269 tot en met 272 
De leden van de VVD-fractie vragen een toelichting op artikel 10 van het wetsvoorstel. 
Waarom moet een mededingingsklacht worden ingediend bij Invest-NL? Waarom moet 
71 
 

De leden van de VVD-fractie vragen toelichting op de in artikel 5.1 opgenomen 
statutaire beperking van overdracht van aandelen. Beperkt dit ook de ruimte voor 
eventuele beleidswijzigingen (verkoop, pensioenfondsen laten instappen en 
dergelijke)? 
 
De statutaire blokkeringsregeling is zo vormgegeven dat de Staat de enige uiteindelijk 
aandeelhouder is van Invest-NL NV. Participatie van derden past hierin vooralsnog niet 
in: in de memorie van toelichting wordt uitgegaan van een 100% deelneming. Mocht 
participatie van derden in Invest-NL NV door de regering op enig moment wenselijk 
worden geacht, dan zal statutenwijziging nodig zijn. De benodigde wijziging is sterk 
afhankelijk van wie dan toegelaten wordt om te participeren in Invest-NL, welke 
zeggenschapsrechten aan deze participatie verbonden zijn en welke effecten deze 
participatie heeft voor de zeggenschap van de Staat en het beoogde rendement. 
Toetreding van derden tot het kapitaal van Invest-NL vergt dan ook maatwerk. Dat is 
niet bij voorbaat nu al in de statuten te regelen zonder nu al een voorschot te nemen 
op de afweging die de regering dan moet maken of een dergelijke toetreding wenselijk 
is en onder welke voorwaarden.  
  
 
Vragen 275 en 276 
Artikel 30.1 
De leden van de VVD-fractie vragen de regering toe te lichten waarom in artikel 30.1 
de winstbestemming wordt gebonden aan een voorstel van de Raad van Bestuur en de 
Raad van Commissarissen. Waarom wordt dit niet conform Boek twee van het 
Burgerlijk Wetboek aan de Algemene vergadering van Aandeelhouders gelaten? 
 
Het bestuur en de raad van commissarissen van een NV dragen vanuit hun functie 
verantwoordelijkheid voor het financiële beleid van de vennootschap. Het is ook 
zonder statutaire bepaling op dit punt gebruikelijk dat aandeelhouders op basis van 
een voorstel van het bestuur een besluit nemen omtrent uitkeringen ten laste van de 
winst. Het besluit tot uitkering zelf blijft een bevoegdheid van de 
aandeelhoudersvergadering. 
 
 
De Minister van Economische Zaken en Klimaat, 
 
 
73 
 

