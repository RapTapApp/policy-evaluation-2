 
 
 
> Retouradres Postbus 20011 2500 EA  Den Haag 
Ministerie van Binnenlandse 
Aan de Voorzitter van de Eerste Kamer der Staten-
Zaken en Koninkrijksrelaties 
Generaal  
 
Postbus 20017 Turfmarkt 147 
Den Haag 
2500 EA Den Haag 
Postbus 20011 
2500 EA  Den Haag 
www.rijksoverheid.nl 
www.facebook.com/minbzk 
www.twitter.com/minbzk 
 
Kenmerk 
 
2019-0000155268 
 
Uw kenmerk 
 
  
Datum 26 maart 2019 
Betreft Rol van Kerken in Caribisch deel van het Koninkrijk (T02324) 
  
 
Mijn ambtsvoorganger heeft uw Kamer toegezegd schriftelijk in te gaan op de rol 
van Kerken in het Caribisch deel van het Koninkrijk bij de bestrijding van 
armoede, jeugdproblematiek, prostitutie, criminaliteit en dergelijke, en over het 
bevorderen van mogelijke samenwerking tussen Kerken en de Rijksoverheid 
(Handelingen I 2015-2016, nr. 35, item 9). In mijn brief van 14 december 2018 
informeerde ik uw Kamer hierover (Kamerstukken I 2018/2019, 35000 IV, F).  
 
De leden van de ChristenUnie-fractie en de SGP-fractie geven in reactie op mijn 
brief aan dat zij een meer actieve rol verwachten in de samenwerking tussen het 
Rijk en Kerken. Ik wil graag opnieuw benadrukken dat ik het belang van de 
maatschappelijke rol en de meerwaarde die de Kerken op dit terrein in het 
Caribisch deel van het Koninkrijk bieden met de leden van genoemde fracties 
onderschrijf. De rol van Kerken op de (ei)landen bij het oplossen van 
maatschappelijke opgaven is evident en ik draag alle maatschappelijke en/of 
Kerkelijke organisaties die zich hiervoor inspannen een warm hart toe. Tijdens 
mijn bezoeken aan de (ei)landen in het Caribisch deel van het Koninkrijk spreek ik 
regelmatig met maatschappelijke organisaties en Kerken die midden in de 
samenleving staan en zich op praktische wijze inzetten voor die samenleving. Die 
gesprekken ervaar ik telkens als waardevol en ik zal daarmee doorgaan. Het past 
mij en het kabinet echter niet om deze gesprekken te institutionaliseren; er dient 
een zekere scheiding tussen de Rijksoverheid en Kerkelijke organisaties te 
bestaan. Hoe maatschappelijke en Kerkelijke organisaties opereren en op welke 
wijze zij zich inzetten voor de samenleving, is aan henzelf. Ik wil voorkomen dat 
er een beeld zou kunnen ontstaan dat het Rijk hierin een rechtstreekse en 
sturende rol heeft. 
 
 
De staatssecretaris van Binnenlandse Zaken en Koninkrijksrelaties,  
 
 
 
 
 
 
drs. R.W. Knops 
 
Pagina 1 van 1 
 

