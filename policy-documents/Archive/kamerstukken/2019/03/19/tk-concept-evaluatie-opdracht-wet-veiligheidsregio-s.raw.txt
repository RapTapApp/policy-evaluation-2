 
 
 
 
> Retouradres Postbus 20301 2500 EH  Den Haag 
 
Directoraat-Generaal 
 
Politie en 
Aan de Voorzitter van de Tweede Kamer 
Veiligheidsregio’s  
der Staten-Generaal 
Directie Veiligheidsregio's en 
Crisisbeheersing 
Postbus 20018 
  
Turfmarkt 147 
2500 EA  DEN HAAG  
2511 DP  Den Haag 
 
Postbus 20301 
 
2500 EH  Den Haag 
www.rijksoverheid.nl/jenv 
 
  
  
 
 
 
Ons kenmerk 
Datum 19 maart 2019 
2536451 
  
Onderwerp Concept evaluatie-opdracht Wet veiligheidsregio's 
Bijlage 
1 
  
 
Bij beantwoording de datum 
en ons kenmerk vermelden. 
 
Wilt u slechts één zaak in uw 
 
brief behandelen. 
 
 
1
 
Met mijn brief van 15 oktober 2018 heb ik uw Kamer geïnformeerd over de 
 
voorbereidingen voor de evaluatie van de Wet veiligheidsregio’s, die medio dit 
jaar van start gaat. Een onafhankelijke Evaluatiecommissie Wet veiligheidsregio’s 
zal de evaluatie uitvoeren.  
 
Conform mijn aankondiging in bovenvermelde brief treft u bijgaand de concept 
evaluatie-opdracht met toelichting aan. Bij de formulering van deze concept 
evaluatie-opdracht heb ik gebruik gemaakt van de reacties naar aanleiding van 
mijn uitvraag van het Veiligheidsberaad, het bestuur van het Instituut Fysieke 
Veiligheid (IFV), de Kring van de Commissarissen van de Koning, de Vereniging 
van Nederlandse gemeenten, de Politie, de Unie van Waterschappen, het College 
van procureurs-generaal, de Commissie vitale infrastructuur van VNO-NCW, FNV 
Overheid, CNV Connectief, de CMHF, de Vakvereniging voor 
Brandweervrijwilligers en ministeries. Tevens heb ik zoals toegezegd tijdens het 
AO Veiligheids- en Justitieketen BES van 14 februari jl. de gezaghebbers van 
Bonaire, Saba en Sint Eustatius en de wnd. Rijksvertegenwoordiger in Caribisch 
Nederland in de gelegenheid gesteld om punten in te brengen waarvan zij graag 
zouden zien dat de Evaluatiecommissie Wet veiligheidsregio’s deze in 
beschouwing neemt. Ik zal die punten onder de aandacht brengen van de 
evaluatiecommissie. 
 
Tijdens de AO’s Nationale Veiligheid van 21 december 2017 en 19 december 2018 
en het AO Brandweer van 18 oktober 2018 zijn vanuit uw Kamer suggesties 
aangedragen voor aspecten die bij de evaluatie aandacht behoeven. Dit betreft 
«samenwerking met ketenpartners», «bovenregionale en 
landgrensoverschrijdende samenwerking», «samenwerking met het EU-
beschermingsmechanisme», «omvang van de veiligheidsregio’s», «democratische 
legitimiteit en rol gemeenteraad», «positie brandweervrijwilligers» en «inrichting 
veiligheidsregio’s». Deze aspecten vallen binnen de reikwijdte van de concept 
evaluatie-opdracht.  
 
                                                
1
 Kamerstukken II 2018/19, 29 517, nr. 144.  

