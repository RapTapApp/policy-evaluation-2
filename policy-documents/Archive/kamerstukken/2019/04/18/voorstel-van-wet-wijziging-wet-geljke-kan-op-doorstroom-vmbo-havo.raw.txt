 
 
 
 
Voorstel van Wet tot wijziging van de Wet op het voortgezet onderwijs en de 
Wet voortgezet onderwijs BES in verband met het faciliteren van een gelijke 
kans op doorstroom van leerlingen met een diploma voorbereidend middelbaar 
beroepsonderwijs in de theoretische of gemengde leerweg naar het hoger 
algemeen voortgezet onderwijs (Wet gelijke kans op doorstroom vmbo-havo) 
 
Voorstel van wet 
 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is om regels te stellen aan 
het bevoegd gezag ten behoeve van een gelijke kans op doorstroom naar het hoger 
algemeen voortgezet onderwijs voor leerlingen met een diploma voorbereidend 
middelbaar beroepsonderwijs in de theoretische of gemengde leerweg; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
Artikel I. Wijziging van de Wet op het voortgezet onderwijs 
 
De Wet op het voortgezet onderwijs wordt als volgt gewijzigd: 
 
A 
 
Artikel 27, eerste lid, wordt als volgt gewijzigd:  
1. Voorafgaand aan de eerste volzin, wordt een volzin ingevoegd, luidende: Het bevoegd 
gezag beslist over de toelating van leerlingen, met inachtneming van deze paragraaf.  
2. In de derde volzin (nieuw) wordt “eerste volzin” vervangen door “tweede volzin”.  
 
B 
 
Onder vernummering van artikel 27a tot artikel 27a1, wordt na artikel 27 een nieuw artikel 27a 
ingevoegd, luidende: 
 
Artikel 27a. Doorstroom vmbo-havo 
1. Het bevoegd gezag weigert de toelating van een leerling die in het bezit is van een diploma 
voorbereidend middelbaar beroepsonderwijs in de theoretische of gemengde leerweg tot het vierde 
leerjaar van het hoger algemeen voortgezet onderwijs niet op grond van zijn oordeel over kennis, 
vaardigheden of leerhouding van de leerling. 
 W8161.K-2 1 

Memorie van toelichting 
Inhoudsopgave 
Algemeen deel .................................................................................................................... 4 
Inleiding ............................................................................................................................. 4 
1: Noodzaak van dit wetsvoorstel .......................................................................................... 5 
1.1: Huidige regelgeving met betrekking tot de overstap vmbo - havo .................................... 5 
1.2: Problemen die gepaard gaan met de huidige situatie ...................................................... 6 
2: Nieuwe regelgeving ......................................................................................................... 8 
2.1: Geen voortzetting van de toelatingscode ...................................................................... 9 
2.2: Gelijke kans op doorstroom ........................................................................................ 10 
2.3: Voorwaarde aan de doorstroom bij algemene maatregel van bestuur .............................. 11 
3: Verhouding ten opzichte van het onderwijsstelsel ............................................................... 13 
3.1: Ruimte om het onderwijs in te richten ......................................................................... 13 
3.2: Aansluiting voorwaarden op het nieuwe curriculum ....................................................... 14 
3.3: Samenloop met het project Sterk beroepsonderwijs ...................................................... 15 
3.4: Relatie met doorstroom havo-vwo .............................................................................. 15 
4: Verbod op een doubleerverbod ......................................................................................... 15 
5: Implementatie van de nieuwe regelgeving ......................................................................... 16 
5.1: Consequenties voor scholen ....................................................................................... 16 
5.2: Toezicht op de nieuwe regeling ................................................................................... 17 
5.3: Regeldruk ................................................................................................................ 18 
6: Financiële gevolgen ........................................................................................................ 19 
7: Caribisch Nederland ........................................................................................................ 19 
8: Advies en consultatie ...................................................................................................... 20 
8.1: Internetconsultatie .................................................................................................... 20 
8.2: Advies ATR .............................................................................................................. 23 
8.3: Uitvoerbaarheid en handhaafbaarheid ......................................................................... 23 
8.4: Advies van de Onderwijsraad ..................................................................................... 24 
9: Inwerkingtreding ............................................................................................................ 26 
Artikelsgewijs .................................................................................................................... 26 
 
 
  
 W8161.K-2 3 

(zie ook paragraaf 2.3) dezelfde examens. Hierdoor verdwijnt het onderscheid tussen deze beide 
leerwegen in de praktijk steeds meer en kunnen leerlingen zowel vanuit de gemengde als vanuit de 
theoretische leerweg doorstromen naar het havo. Dit wetsvoorstel richt zich dan ook op beide 
leerwegen.  
 
In deze toelichting wordt beschreven wat de aanleiding voor dit wetsvoorstel is en wordt een 
voorstel gedaan om de doorstroom van leerlingen van het vmbo tl en gl naar het havo op gelijke 
voet te faciliteren. In paragraaf 1 van deze toelichting wordt de noodzaak van dit wetsvoorstel 
toegelicht, paragraaf 2 werkt de voorstellen tot regelgeving verder uit en paragraaf 3 gaat in op 
hoe de voorstellen uit dit wetsvoorstel passen binnen de huidige onderwijsstructuur in Nederland 
en binnen recente ontwikkelingen. Paragraaf 4 ziet op het doubleerverbod. In paragraaf 5 wordt 
nader ingegaan op de implementatie van de voorgestelde maatregelen. Vervolgens bespreekt 
paragraaf 6 de financiële gevolgen. De verhouding met Caribisch Nederland komt aan bod in 
paragraaf 7. De uitkomsten van het proces van consultatie en advies staan in paragraaf 8 en tot 
slot handelt paragraaf 9 over de inwerkingtreding. 
 
1: Noodzaak van dit wetsvoorstel 
 
In deze paragraaf wordt beschreven op basis van welke huidige regelgeving leerlingen de overstap 
van het vmbo naar het havo kunnen maken en welke problemen hierbij zijn ontstaan die aanleiding 
hebben gegeven tot dit wetsvoorstel. 
 
1.1: Huidige regelgeving met betrekking tot de overstap vmbo - havo 
 
Eerder werd aangegeven dat de theoretische leerweg van het vmbo-leerlingen voorbereidt op 
zowel het middelbaar beroepsonderwijs als op doorstroom binnen het voortgezet onderwijs, naar 
het havo. Bij de start van het vmbo in 1999 golden specifieke eisen om te kunnen doorstromen 
2
naar het havo. Alleen leerlingen met een vmbo-diploma in de theoretische leerweg hadden de 
mogelijkheid om de overstap naar havo 4 te maken. Naast het diploma moesten de leerlingen in de 
theoretische leerweg eindexamen gedaan hebben in wiskunde en Duits of Frans om toelaatbaar te 
zijn tot het havo.  
 
Sinds 2003 zijn alle wettelijk vastgelegde doorstroomeisen gefaseerd weggenomen. De 
3
eerdergenoemde vakkenpakketeisen zijn in 2003 geschrapt. In 2012 is de maximale verblijfsduur 
in het vmbo geschrapt, waardoor het mogelijk is geworden om vmbo-diploma’s te stapelen. Ook 
zijn toen de laatste eisen aan de overstap van het vmbo naar het havo uit de regelgeving 
geschrapt. De eisen die werden gesteld aan de toelating tot de hogere leerjaren in het voortgezet 
onderwijs vervielen. Hierdoor konden vanaf dat moment alle leerlingen die het vmbo hebben 
4
afgerond toelaatbaar zijn tot het havo. 
  
Met deze maatregelen werd beoogd om het stapelen te vergemakkelijken en onnodige drempels 
voor wat betreft de toelaatbaarheid van leerlingen tot het havo weg te nemen. Of de leerling ook 
daadwerkelijk wordt toegelaten tot het havo bleef een beslissing van het bevoegd gezag. Dat ligt 
momenteel verankerd in artikel 27, eerste lid, van de Wet op het voortgezet onderwijs (hierna: 
                                                
2
 Voormalig artikel 10 Inrichtingsbesluit WVO. 
3
 Besluit van 4 maart 2003, houdende wijziging van het Besluit staatsexamens vwo-havo-mavo 2000 en van 
het Eindexamenbesluit v.w.o.-h.a.v.o.-m.a.v.o.-v.b.o. onder meer in verband met versoepeling van de 
uitslagregeling voor het v.m.b.o., alsmede van het Inrichtingsbesluit W.V.O. onder meer in verband met 
verruiming van de toelating tot het vierde leerjaar van het h.a.v.o. (Stb. 2003, 106); Inwerkingtreding: Stb. 
2003, 107. 
4
 Besluit van 1 juli 2010, houdende wijziging van enkele uitvoeringsbesluiten van de Wet op het voortgezet 
onderwijs in verband met verruiming van uitbestedings- en doorstroommogelijkheden voor leerlingen (Stb. 
2010, 283); Wet van 8 december 2011 tot wijziging van diverse onderwijswetten in verband met onder meer 
afschaffen van de verblijfsduurbeperking in het voortgezet onderwijs, bewaken van de examenkwaliteit in het 
voortgezet onderwijs en het voortgezet algemeen volwassenenonderwijs, alsmede uitbreiding van de 
staatsexamenmogelijkheden (Stb. 2011, 656); Inwerkingtreding: Stb. 2012, 92. 
 W8161.K-2 5 

eerdergenoemde metingen. Deze metingen komen voort uit een representatieve steekproef uit de 
medewerkers (directeuren, afdelingsleiders, decanen) van vmbo- en havoscholen.  
 
Tabel 1: bekendheid met de toelatingscode (bron: Oberon) 
 Totaal Totaal Totaal 
vmbo en vmbo en vmbo en 
havo havo havo  
2012 2014 2016 
N=316 N=250 N=272 
Bekend met de code 75% 75% 71% 
 
Tabel 2: percentage scholen dat handelt volgens de betreffende afspraak uit de Toelatingscode 
overstap vmbo-havo (bron: Oberon)  
 Scholen Scholen Scholen 
met havo met havo met havo 
afdeling afdeling afdeling 
2012 2014 2016 
N=199 N=193 N=188 
Terughoudend met eisen stellen  71%  40%  41% 
Maximaal een  6,8 als gemiddeld 74%  82%  84% 
eindcijfer voor de schoolexamens als 
cijfereis 
Samenwerking met havoscholen van 25% 19%  19% 
andere besturen in de regio 
Dezelfde regels m.b.t. doubleren 73% 69%  74% 
Vroegtijdig gesprek met leerling over 93% 89% 82% 
toelating 
 
Kijkend naar de uitkomsten van de drie monitoronderzoeken, is de conclusie dat met de 
toelatingscode onvoldoende vooruitgang was geboekt in de gestelde doelen. Meer dan één op de 
vier scholen was niet bekend met de code, de vroegtijdige gesprekken met leerlingen namen af, en 
het stellen van aanvullende eisen is sterk gegroeid. Ook de samenwerking tussen havoscholen zou 
breder moeten zijn toegepast dan dat scholen dat in de afgelopen jaren hebben gedaan. Dit geldt 
vooral de samenwerking van havoscholen met havoscholen van een ander schoolbestuur. De 
samenwerking tussen havoscholen van hetzelfde bestuur lag in 2016 dan ook hoger: 55% van de 
havoscholen werkt samen met de andere havoscholen van het eigen bestuur. De eis van maximaal 
een 6,8 voor de overstap was meer geüniformeerd, maar nog niet overal van toepassing en de 
inbedding ervan stagneerde. Tot slot waren (en zijn) er havoscholen die onderscheid maken tussen 
leerlingen in havo 4 afhankelijk van of ze afkomstig zijn uit havo 3 of het vmbo, waarbij ze voor de 
laatste groep in havo 4 een doubleerverbod hanteren. De toelatingscode heeft al met al 
onvoldoende bereikt waarvoor deze was ingesteld: leerlingen onder gelijke voorwaarden laten 
doorstromen naar het havo. 
 
Het gebrek aan uniformiteit met betrekking tot de toelating van leerlingen afkomstig van het vmbo 
tot het havo – zowel tijdens als na de toelatingscode – leidt bovendien tot onduidelijkheid bij 
leerlingen en ouders over waar ze aan toe zijn als de leerling de overstap wil maken. Zo zijn er 
signalen dat er havoscholen zijn die drempels hanteren die niet zijn opgenomen in de 
toelatingscode. Voorbeelden hiervan zijn: het hebben van geen onvoldoendes in de vakken 
Nederlands, Engels of wiskunde, een 7 als gemiddeld eindexamencijfer of een positief advies van 
de docenten in het vmbo. Bij het informatiepunt Ouders & Onderwijs zijn in ieder geval in 2016 
dertig meldingen binnengekomen van ouders van wie hun kind niet werd toegelaten op het havo 
vanwege bovengenoemde belemmeringen. Het beeld dat havoscholen wisselende toelatingseisen 
stellen, die bovendien niet altijd onderdeel uitmaken van de toelatingscode, komt ook naar voren in 
een onderzoek onder leerlingen die de overstap van vmbo naar het havo hebben gemaakt. Dit 
 W8161.K-2 7 

overstap van de onderbouw naar de bovenbouw (vanaf het derde leerjaar van het vmbo) rekening 
houden met een mogelijke keuze en de haalbaarheid voor het havo als vervolgopleiding. Na het 
derde leerjaar kiest de leerling het vakkenpakket waarin eindexamen wordt afgelegd. Dit vraagt 
om een goede voorlichting en een goede begeleiding door de vmbo-school van de vmbo-leerling bij 
dit keuzeproces. Dit sluit aan bij de wettelijke opdracht die de vmbo-school al heeft om ervoor te 
zorgen dat de leerling een loopbaandossier samenstelt waarin de leerling zich oriënteert op 
vervolgstudie en een beroep na het vmbo.  
 
Ook de Onderwijsraad onderschrijft het belang van stapelen en doorstroom. In 2014 werd het 
11
advies “Overgangen in het onderwijs” uitgebracht. Hierin schrijft de Onderwijsraad dat bij de 
overgang van lager naar voortgezet onderwijs en bij de overgangen naar middelbaar 
beroepsonderwijs en hoger onderwijs selectie een steeds grotere rol speelt. Bij de overgang naar 
het voortgezet onderwijs zijn het vooral laatbloeiers en leerlingen uit lagere sociaaleconomische 
milieus die hiervan de nadelen ondervinden. De Onderwijsraad benadrukt hiermee dat het van 
belang is dat voor stapelaars een goede doorstroom, zonder onnodige aanvullende selectie, 
mogelijk blijft.  
 
In het vervolg van deze paragraaf wordt uiteengezet waarom en de manier waarop een gelijke 
kans op doorstroom wettelijk wordt verankerd. De toelatingscode wordt niet voortgezet, noch 
geformaliseerd. Nadat in deze paragraaf eerst is ingegaan op de vraag waarom die keuze is 
gemaakt, zal een uiteenzetting volgen van de verankering van de gelijke kans op doorstroom op 
wets- en besluitniveau.  
 
2.1: Geen voortzetting van de toelatingscode  
 
De toelatingscode overstap vmbo-havo liep per 1 augustus 2016 af. Er is overwogen om een 
nieuwe gedragscode met nieuwe of betere afspraken op te stellen voor de vmbo- en havoscholen 
voor overstappende leerlingen van het vmbo naar het havo. Hierover is overleg gevoerd met de 
VO-raad, maar ook met Ouders & Onderwijs en het LAKS. Voordeel van voortzetting van de code 
zou zijn dat de wet niet hoeft te worden aangepast. Dat scheelt tijd, biedt flexibiliteit en het 
vermindert het aantal regels. Echter, zoals eerder is aangegeven, is het problematisch dat niet alle 
vmbo- en havoscholen zich hielden aan de afspraken die gemaakt zijn in de gedragscode. Er zijn 
op basis daarvan geen redenen om aan te nemen dat een nieuwe code wel het gewenste resultaat 
zou boeken. Een code is immers niet afdwingbaar.  
 
Het formaliseren en wettelijk vastleggen van de toelatingscode biedt evenmin uitkomst. Daar leent 
het instrument zich naar zijn aard niet voor. De toelatingscode bestaat uit een set van afspraken 
die een kader vormen waarbinnen de scholen een eigen invulling kunnen geven aan het 
toelatingsbeleid, lang niet alleen maar concrete gedragsnormen. Door de ruimte die de 
toelatingscode biedt, zou het vastleggen ervan dus ook nog steeds niet leiden tot de gewenste 
gelijke behandeling en duidelijkheid. 
 
Volgens de regering is de bestaande ongelijkheid onhoudbaar. Ook vanuit de Tweede Kamer is de 
wens geuit om een goede doorstroom van vmbo naar havo wettelijk te regelen. Een jaar voordat 
de toelatingscode af zou lopen, is de regering door de Tweede Kamer via moties verzocht om de 
doorstroom van vmbo-leerlingen naar het havo niet te belemmeren en de drempels daarvoor weg 
te nemen. De eerste aangenomen motie waarin de regering wordt verzocht om leerlingen met een 
vmbo tl- of gl-diploma het recht te geven om door te stromen naar het havo dateert van november 
12 
2015. Met een reactie op deze motie is gewacht totdat de gedragscode voor de derde en laatste 
keer, medio 2016, zou worden geëvalueerd. Redenering was dat op basis van deze evaluatie en de 
stand van zaken met betrekking tot de naleving van de code een goede en weloverwogen 
beslissing kon worden genomen over wel of geen voortzetting van de code. Voordat deze evaluatie 
 
aan de Tweede Kamer werd gepresenteerd werd de regering voor de tweede keer via een motie 
                                                
11
 Onderwijsraad (2014), Overgangen in het onderwijs. 
12
 Kamerstukken II 2015/16, 31 332, 53 en Kamerstukken II 2015/16, 31 289, 307. 
 W8161.K-2 9 

gezag mag de toelatingsbeslissing dus niet meer laten afhangen van de vraag of de leerling het 
onderwijs in het leerjaar waarvoor toelating wordt gevraagd, naar zijn verwachting met voldoende 
resultaat zal kunnen volgen.  
 
De regering benadrukt dat dit wetsvoorstel de voorwaarden voor toelating tot havo 4 voor een 
specifieke groep uniformeert. Dit neemt echter niet weg dat de hoofdregel – het bevoegd gezag 
beslist over de toelating – voor het overige in stand blijft. Dat geldt ook voor de andere regels die 
betrekking hebben op de toelating van leerlingen in het algemeen en die losstaan van het oordeel 
van het bevoegd gezag over kennis, vaardigheden of leerhouding van de leerling. Dit betekent dat 
de bevoegdheid van het bevoegd gezag om te beslissen over de toelating bijvoorbeeld op gronden 
die (in het bijzonder onderwijs) verband houden met de richting van de school of redenen rondom 
capaciteit in stand blijft. Dat een leerling niet geweigerd mag worden op basis van een oordeel over 
kennis, vaardigheden of leerhouding, sluit immers niet uit dat het bevoegd gezag wel eigen beleid 
mag blijven voeren op punten die niet raken aan de competenties van de leerling. Dit wetsvoorstel 
laat die aspecten ongemoeid. Daarnaast laat de wetsbepaling de ruimte om een leerling met een 
vmbo tl-diploma die niet aan de voorwaarden uit de amvb voldoet, maar waarvan het bevoegd 
gezag denkt dat deze wel in staat is met succes in te stromen in havo 4, desalniettemin toe te 
laten. De school mag zelf geen hogere drempel hanteren waar het om de inhoudelijke geschiktheid 
van de leerling gaat, wel een lagere. 
 
Met oog op de uitzondering in de systematiek van de wet zoals in deze paragraaf beschreven, het 
feit dat de geregelde thematiek raakt aan artikel 23 van de Grondwet (zie paragraaf 3.1) en het 
daarmee samenhangende primaat van de wetgever, is ervoor gekozen dit voorstel bij wet als apart 
artikel te regelen. Daarom wordt ook de hoofdregel, de bevoegdheid van het bevoegd gezag om te 
beslissen over de toelating van leerlingen, naar wetsniveau getild en is betrokkenheid van de 
wetgever op dit thema in het heden en de toekomst verzekerd. 
 
2.3: Voorwaarde aan de doorstroom bij algemene maatregel van bestuur 
 
Uit het tweede lid van de artikelen 27a WVO, respectievelijk 64a WVO BES, volgt dat de regering 
mogelijke, door de havoschool te hanteren doorstroomvoorwaarden kan bepalen. Deze bij amvb te 
stellen eisen hebben betrekking op kennis, vaardigheden of leerhouding van de leerling.  
 
De regering ziet vooralsnog aanleiding om als doorstroomvoorwaarde te stellen dat met succes 
eindexamen vmbo moet zijn gedaan in een extra vak. Hieronder wordt die keuze nader 
onderbouwd. Vooraf moet worden opgemerkt dat er niet voor is gekozen om deze voorwaarde in 
de wet op te nemen, omdat daarmee starheid van de regels over doorstroom in de hand wordt 
gewerkt. Flexibiliteit is geboden, gelet op de in paragraaf 3.2 beschreven ontwikkelingen met 
betrekking tot met name het curriculum, als gevolg waarvan het noodzakelijk kan blijken om de 
doorstroomvoorwaarde aan te passen of zelfs te laten vervallen. De delegatie van de bevoegdheid 
om de doorstroomvoorwaarde te stellen, maakt het mogelijk om snel op die ontwikkelingen in te 
spelen. 
 
De doorstroomvoorwaarde van het extra vak moet de overstap van het vmbo naar het havo 
soepeler laten verlopen. Deze overstap is namelijk niet gemakkelijk. Het vraagt van de leerling niet 
alleen een extra inspanning op de lesstof en het aantal vakken, maar het vraagt ook om andere 
studievaardigheden. Dit blijkt uit een onderzoek van de Stichting Leerplanontwikkeling naar de 
programmatische aansluiting van het eindexamen van het vmbo tl op de tussendoelen van havo 3 
14
en naar de pedagogisch-didactische aansluiting. Ook uit het in 2010 uitgevoerde onderzoek van 
het Expertisecentrum Beroepsonderwijs naar het studiesucces van voormalig vmbo-leerlingen op 
het havo blijkt dat “voor doorstromende vmbo’ers de havo-leerstof en -cultuur nieuw is, en extra 
                                                
14
 Sniekers, J. et al. (2012), Een havodiploma voor meer leerlingen: een studie naar een geïntegreerde 
leerroute vmbo tl-havo. 
 W8161.K-2 11 

voor vmbo-tl (na 3 jaar havo). In de toelatingscode werd de afspraak gemaakt dat wanneer 
havoscholen een cijfereis stellen, dit maximaal een 6,8 als gemiddeld eindcijfer voor de 
schoolexamens mocht zijn. Deze cijfereis wordt door een groot aantal havoscholen gehanteerd. Op 
basis hiervan kan worden overwogen om een cijfereis als doorstroomvoorwaarde te stellen. De 
regering zou dan kiezen voor een cijfereis die gebaseerd is op het gehele eindexamen van de 
vmbo-leerling en niet alleen op de schoolexamens. Dit heeft, mede gezien de hierboven 
aangehaalde cijfers, zeer waarschijnlijk een positief effect op de slaagpercentages . 
 
Een dergelijke doorstroomvoorwaarde kent ook nadelen. Veel vmbo-leerlingen wordt daarmee de 
kans ontnomen om door te stromen naar het havo. In 2018 voldeden 28,8% van de vmbo-
leerlingen aan de cijfereis van een 6,8 of hoger als gemiddeld eindcijfer. Daarbij komt dat het 
stellen van een cijfereis het probleem van de moeilijke programmatische aansluiting tussen het 
vmbo en het havo niet oplost. Het is logisch dat leerlingen met hogere cijfers de kloof in curriculum 
tussen vmbo en havo beter kunnen overbruggen, maar de regering ziet het als haar taak die kloof 
te verkleinen (zie ook paragraaf 3.2). Een extra vak op het vmbo, dat ook kan worden 
meegenomen naar havo 4, biedt de leerling een verbetering van de programmatische aansluiting. 
Bovendien geldt dat de goed presterende leerlingen op het vmbo het ook aankunnen om een extra 
vak aan hun vakkenpakket toe te voegen. Hiermee komen zij dan ook in aanmerking voor een 
doorstroom van het vmbo naar het havo.  
 
Definitieve besluitvorming over en uitwerking en verfijning van deze voorwaarden zal plaatsvinden 
in de wijziging van het Inrichtingsbesluit WVO en Inrichtingsbesluit WVO BES. In de uitwerking van 
dat traject zal ook dieper worden ingegaan op de consequenties hiervan voor leerlingen en scholen.  
 
3: Verhouding ten opzichte van het onderwijsstelsel 
 
Dit wetsvoorstel staat niet op zichzelf, maar moet haar uitwerking vinden in de context van het 
huidige onderwijsstelsel en de ontwikkelingen die daarin plaatsvinden. Allereerst wordt de 
verhouding besproken tot de vrijheid van onderwijs. Vervolgens wordt nader ingegaan op de 
verhouding van dit voorstel tot recente ontwikkelingen in het vmbo en tot slot wordt de overgang 
havo-vwo bezien. 
 
3.1: Ruimte om het onderwijs in te richten 
 
De voorgestelde wijzigingen in dit wetsvoorstel raken aan de vrijheid van inrichting als onderdeel 
van de vrijheid van onderwijs, neergelegd in artikel 23, zesde lid, van de Grondwet. Het openbaar 
onderwijs kent geen richting maar ook voor dit onderwijs geldt een zekere mate van 
inrichtingsvrijheid. Om beide aspecten samen te behandelen wordt er hier gesproken van de ruimte 
om het onderwijs in te richten. 
 
Het voorliggende voorstel, om leerlingen die een diploma tl of gl hebben behaald met een 
aanvullend vak in principe toe te laten tot havo 4, beperkt de ruimte van scholen in hun 
toelatingsbeleid. Immers, de mogelijkheid van het bevoegd gezag om eisen te stellen aan kennis, 
vaardigheden of leerhouding van leerlingen met een diploma tl of gl, bijvoorbeeld rondom het 
cijfergemiddelde, wordt ingeperkt. De inhoudelijke rechtvaardiging die de regering ziet om dit 
voorstel in te dienen is eerder in deze toelichting al aan bod gekomen. 
 
Naar het oordeel van de regering is de inperking van de ruimte van scholen om het onderwijs in te 
richten proportioneel. Het voorstel betreft allereerst een beperkte groep leerlingen en laat 
daarnaast de vrijheid om een toelatingsbeleid te hanteren dat losstaat van een oordeel over 
kennis, vaardigheden of leerhouding van de leerlingen in stand. Voorwaarde daarbij is wel dat 
dergelijke voorwaarden voldoen aan de daarvoor in het algemeen geldende eisen, bijvoorbeeld op 
grond van denominatie. Eveneens kan plaatsgebrek van de school voor alle leerlingen die toegang 
vragen tot de havo een rol blijven spelen. De vrijheid van het bevoegd gezag om een leerling die 
niet aan de gestelde voorwaarden voldoet alsnog tot het havo toe te laten als zij de leerling 
 W8161.K-2 13 

de periode dat deze curriculumherziening nog niet heeft plaatsgevonden doorstroomprogramma’s 
voor leerlingen die de overstap van het vmbo naar het havo maken. Binnen deze 
doorstroomprogramma’s komt naast de begeleiding van leerlingen ook de programmatische 
aansluiting tussen de lesstof op het vmbo en het havo aan bod. Met deze subsidie kunnen vmbo-
scholen leerlingen voorbereiden op de overstap naar het havo door ze op onderdelen van een vak 
bij te spijkeren, ervaring op te laten doen van de werkwijze op het havo en door ze op het havo te 
begeleiden. Sinds augustus 2017 worden deze programma’s vanuit het Gelijke kansenbeleid 
gesubsidieerd. De doorstroomprogramma’s hebben betrekking op zowel het mbo als het havo. 
Vmbo-scholen vragen subsidie aan voor de begeleiding van leerlingen die vanuit het vmbo de stap 
naar het vervolgonderwijs maken, het mbo of het havo. De doorstroomprogramma’s worden 
gemonitord. Onderzocht zal worden hoe scholen de programma’s inrichten en waaruit de inhoud 
van de programma’s bestaat. In dat verband zal ook worden bekeken of de 
doorstroomprogramma’s voor bredere invoering in aanmerking komen en of dat behoort te leiden 
tot aanpassingen van de bij amvb te stellen doorstroomvoorwaarde. Thans zijn deze 
doorstroomprogramma’s echter nog niet geschikt om als doorstroomvoorwaarde te hanteren, 
aangezien er nog onvoldoende ervaring mee is, zij van school tot school verschillen, en niet op 
iedere school worden verzorgd. 
 
3.3: Samenloop met het project Sterk beroepsonderwijs 
 
In het advies van de Onderwijsraad “Herkenbaar vmbo met sterk vakmanschap” worden diverse 
16
problemen geconstateerd en suggesties gedaan voor een sterk vmbo. Op basis van dit advies is 
een verkenning uitgevoerd naar de inrichting van het vmbo. Uit deze verkenning is een aantal 
lijnen naar voren gekomen waarlangs het vmbo beter kan worden ingericht. Uitgangspunten hierbij 
zijn: er is ruimte voor verschillen, praktisch talent wordt herkend en erkend en het onderwijs moet 
zoveel mogelijk jongeren naar een startkwalificatie met een kans op werk begeleiden. Doel is dat 
elke vmbo-leerling het vervolgonderwijs kiest dat past bij zijn of haar talenten. Met het programma 
Sterk beroepsonderwijs wordt uitvoering gegeven aan een pakket van maatregelen gericht op de 
versterking van het beroepsonderwijs inclusief de verbetering van de aansluiting van het vmbo op 
het mbo. Het overgrote deel van de leerlingen gaat na het behalen van een vmbo-diploma naar het 
mbo. Een sterke beroepsroute van vmbo naar mbo is daarom van belang. Tegelijkertijd moet de 
route vmbo-havo ook toegankelijk zijn voor die leerlingen die naar het havo willen en kunnen 
17
doorstromen. Daarom wordt voor beide uitstroomroutes een wetsvoorstel uitgewerkt. Het 
wetsvoorstel als gevolg van het traject Sterk beroepsonderwijs zal de maatregelen uit dit 
wetsvoorstel ongemoeid laten.  
 
3.4: Relatie met doorstroom havo-vwo 
 
Met dit wetsvoorstel wordt een einde gemaakt aan de mogelijkheid om aanvullende 
onderwijskundige toelatingseisen te stellen door een bevoegd gezag van het havo voor leerlingen 
met een diploma vmbo tl of gl. In het kader van de doorstroom van het havo naar het vwo speelt 
18
soortgelijke problematiek, zo blijkt uit onderzoek. Een wetswijziging die regels voor deze 
19
doorstroom geeft, is in voorbereiding. Beide voorstellen zullen zoveel mogelijk met elkaar 
corresponderen, maar er zal ook rekening moeten worden gehouden met relevante verschillen 
tussen beide soorten overgangen.  
 
4: Verbod op een doubleerverbod 
 
De discussie over het doubleerverbod op havo 4 voor voormalig vmbo-leerlingen is gekoppeld aan 
die over doorstroom. Dit komt onder andere omdat hierover in de toelatingscode afspraken zijn 
gemaakt. Ook wordt de beslissing over het van toepassing zijn van het doubleerverbod vaak al bij 
                                                
16
 Onderwijsraad (2015), Herkenbaar vmbo met sterk vakmanschap. 
17
 Kamerstukken II, 2016/17, 31524, 311.  
18
 Oberon (2018), Terecht overstaprecht? Doorstroom havo-vwo. Bijlage bij Kamerstukken II 2018/19, 31289, 
nr. 392. 
19
 Kamerstukken II 2018/19, 31289, nr. 392. 
 W8161.K-2 15 

wordt afgelegd en of de leerling wel of geen extra vak kiest. Bij dit keuzemoment horen een goede 
loopbaanoriëntatie door de leerling en goede informatie plus een gedegen advies aan de leerling 
vanuit de school. Zo voeren sommige scholen aan het begin en aan het einde van het derde 
leerjaar een gesprek met de leerling over de doorstroommogelijkheden na het behalen van het 
vmbo-diploma. Ook hoort daar bij dat de docent op de vmbo-school al aandacht heeft voor de 
studievaardigheden die de leerling straks nodig heeft op het havo.  
 
In de toelatingscode waren afspraken opgenomen die betrekking hadden op een onderlinge 
samenwerking tussen het vmbo en het havo. Ook met de invoering van een gelijke kans op 
doorstroom is het belangrijk dat de scholen afspraken blijven maken over de voorbereiding van 
vmbo-leerlingen op de overstap naar het havo. Dit verbetert een succesvolle doorstroming. Om 
voor leerlingen de overstap vanuit het vmbo naar vervolgonderwijs beter te laten verlopen is voor 
vmbo-scholen en voor havoscholen, in het kader van het Gelijke kansenbeleid, subsidie 
beschikbaar gesteld. Er is met ingang van 2017 extra geld beschikbaar gesteld door de regering 
om doorstroomprogramma’s vmbo-vervolgonderwijs (zowel vmbo-mbo als vmbo-havo) door 
scholen voor leerlingen die dat nodig hebben, in te richten. Deze doorstroomprogramma’s voor 
vmbo-havo kunnen naar verwachting inzichten en goede voorbeelden opleveren over hoe 
docenten, maar ook decanen en schoolleiders in het vmbo-leerlingen op de overstap naar het havo 
kunnen voorbereiden. De resultaten van deze doorstroomprogramma’s worden gemonitord en 
zullen worden gedeeld onder de scholen.  
 
Voor mbo-instellingen verandert er het minst. Net zoals voorheen zal het overgrote deel van de 
vmbo-leerlingen doorstromen naar het mbo. Ook kunnen leerlingen, mochten ze daar na het havo 
alsnog voor kiezen of als het havo niet bevalt of niet lukt, alsnog instromen in het mbo. Het is aan 
de havoschool om de leerling dan te begeleiden bij de overstap naar het mbo en de leerling 
bijvoorbeeld te wijzen op de aanmelddatum van 1 april, die per studiejaar 2018-2019 samen met 
het toelatingsrecht in het mbo wordt geïntroduceerd. 
 
5.2: Toezicht op de nieuwe regeling 
 
De invoering van een wettelijk verankerde doorstroommogelijkheid voor gediplomeerde vmbo-
leerlingen brengt met zich mee dat de havoschool gehouden is om te handelen conform deze 
wettelijke opdracht. Erop toezien dat havoscholen dit ook daadwerkelijk doen, behoort tot de 
verantwoordelijkheid van de inspectie. De veranderingen in dit toelatingsbeleid, als gevolg van dit 
wetsvoorstel, worden onderdeel van hun nalevingstoezicht. Wanneer er signalen zijn dat scholen 
zich niet aan de wettelijke eisen houden die gelden voor toelating voor vmbo-gediplomeerden, zal 
de inspectie handhavend optreden. Na hoor en wederhoor, zal vastgesteld moeten worden of de 
school inderdaad de wet heeft overtreden en een herstelopdracht krijgt, waarmee de leerling 
alsnog moet worden toegelaten. Als dit niet gebeurt kunnen bekostigingssancties worden opgelegd.  
 
De onderwijsresultaten zoals de inspectie die vaststelt zijn belangrijk voor de havoscholen. 
Havoscholen geven aan zich zorgen te maken dat sommige doorgestroomde vmbo-leerlingen 
slechte resultaten boeken waardoor de onderwijsresultaten van de havoschool minder succesvol 
zullen zijn. Daarnaast leidt de publieke informatie over bijvoorbeeld de slagingspercentages van 
scholen ertoe dat er een neiging kan ontstaan om de toelating van leerlingen te beperken die een 
24
deuk in het imago van de school kunnen opleveren. In dat licht is het voordeel van dit 
wetsvoorstel dat alle scholen dezelfde voorwaarden zullen hanteren waarmee een gelijker speelveld 
ontstaat. Ander voordeel is dat met de voorwaarde dat de vmbo-leerling eindexamen in een extra 
vak moet hebben afgelegd, de leerling beter voorbereid aan havo 4 kan deelnemen. Hierdoor wordt 
ook een deuk in het imago mede voorkomen. Wanneer een school veel doorstromers in de 
leerlingpopulatie heeft, zal de inspectie het gesprek aangaan over de manier waarop de school 
deze leerlingen ondersteunt. Als een school kan aantonen dat deze leerlingen ondanks alle 
inspanningen toch uitvallen of laag presteren, kan de inspectie bij het beoordelen van de 
onderwijskwaliteit hier rekening mee houden. 
                                                
24
 Zie voor slagingspercentage bijvoorbeeld www.scholenopdekaart.nl  
 W8161.K-2 17 

Waarschijnlijk zal hierdoor ook de ervaren regeldruk bij ouders verminderen. Dit kan bijvoorbeeld 
doordat ouders als gevolg van deze regeling niet meer op verschillende plekken hoeven te zoeken 
naar de toelatingsvoorwaarden en bijvoorbeeld omdat hun kind geen motivatiebrief hoeft te 
schrijven of een aanbeveling van de mentor moet verkrijgen. 
 
6: Financiële gevolgen 
 
Dit wetsvoorstel heeft geen gevolgen voor de Onderwijsbegroting en voor de algemene 
Rijksbegroting. De verwachting is dat de verandering in de wet- en regelgeving als gevolg van dit 
wetsvoorstel tot meer duidelijkheid leidt voor leerlingen in het vmbo (gl en tl), maar dat het aantal 
vmbo-leerlingen dat doorstroomt naar het havo per saldo gelijk blijft. Er wordt daarom geen 
financieel effect verwacht voor de onderwijsbegroting. 
 
In de huidige situatie stroomde in 2017 17,2% van de leerlingen in vmbo-tl door naar havo 4. De 
potentiële doelgroep die volgens de huidige sectorafspraken kan doorstromen, is 34,4%. Dit is het 
percentage leerlingen dat voldoet aan de op dit moment meest gehanteerde eis: namelijk dat een 
leerling een 6,8 of hoger moet hebben om door te mogen stromen naar het havo. In de praktijk 
zien we echter ook leerlingen doorstromen die geen 6,8 of hoger als eindcijfer hebben, maar 
doordat de school andere voorwaarden stelt toch worden toegelaten tot het havo.  
 
In de nieuwe situatie wordt beoogd dat een leerling mag doorstromen als hij of zij een extra 
algemeen vormend (avo) vak volgt. Het aandeel leerlingen dat naar havo doorstroomde en een 
extra vak volgde was in 2016 circa 9% van het aantal geslaagde vmbo-leerlingen. Als eenzelfde 
hoeveelheid leerlingen in de toekomst wil doorstromen als nu doorstroomt (ca. 17,2%), zal een 
groot deel van de leerlingen een extra vak moeten gaan volgen óf zal een groter aandeel van de 
leerlingen die nu al een extra vak volgen naar het havo moeten willen doorstromen. De 
verwachting is dat niet elke leerling die potentieel zou willen doorstromen bereid is om een extra 
vak te volgen en dat niet elke leerling die nu al een extra vak volgt naar het havo zal willen 
doorstromen. Dit kan de potentiële doelgroep van doorstromers naar havo verkleinen. 
Tegelijkertijd verwachten we dat er een groep is die die nu al een extra vak volgt of die bereid is 
om dat te volgen, maar die nu belemmeringen ondervindt om te kunnen doorstromen (bijvoorbeeld 
door te lage cijfers of strengere eisen van school). In de toekomst wordt het voor deze groep wel 
mogelijk om door te stromen. Door dit wetsvoorstel en onderliggend besluit zal een deel van deze 
groep wel kunnen doorstromen waardoor de potentiële doelgroep groter kan worden. Per saldo 
verwachten dat deze twee effecten elkaar zullen opheffen en het doorstroompercentage gelijk 
blijft.  
 
7: Caribisch Nederland 
 
De voorgestelde wijzigingen in de Wet op het Voortgezet onderwijs worden analoog doorgevoerd in 
de WVO BES. Hetzelfde geldt voor de in de wijzigingen op amvb-niveau, maar dan in het 
Inrichtingsbesluit WVO BES. Uitgangspunt is dat bepalingen voor Europees en Caribisch Nederland 
synchroon worden gewijzigd, rekening houdend met de specifieke situatie op de eilanden. Het 
voortgezet onderwijs in Caribisch Nederland wijkt op punten af van Europees Nederland. Dit komt 
onder andere tot uitdrukking in het Tijdelijk besluit Saba Comprehensive School en Gwendoline van 
Puttenschool BES. Op Saba en Sint Eustatius is Engels de instructietaal en volgt men andere 
25
onderwijsprogramma’s. Daarbij is sprake van een permanente afwijking van de WVO BES. Dit 
wetsvoorstel, dat mede ziet op aanpassing van de WVO BES, zal daar geen verandering in 
aanbrengen. Voor Bonaire, waar de WVO BES wel de basis van het middelbare schoolsysteem is, 
zal de gelijke kans op doorstroom wel gaan gelden en tegelijk met Europees Nederland in werking 
treden. 
 
                                                
25
 Besluit van 29 juni 2015 tot wijziging van het Tijdelijk besluit Saba Comprehensive School BES in verband 
met het invoeren van Engelstalig onderwijs aan de Gwendoline van Puttenschool op Sint Eustatius (Stb. 2015, 
274). 
 W8161.K-2 19 

Naast de reacties op het curriculum werd aangegeven dat een goede loopbaanoriëntatie en -
begeleiding van leerlingen, een studiekeuzecheck of het tijdelijk meedoen in havo 4 bijdragen aan 
een goed voorbereide en bewuste overstap van het vmbo naar het havo.  
 
Uitvoering door scholen 
In een aantal reacties wordt vermeld dat er meer geld nodig is voor de vmbo-scholen om het extra 
vak aan te kunnen bieden. Ook omdat ouders hun kinderen zullen stimuleren om voor de zekerheid 
zeven vakken te volgen om de optie van de havo open te houden. Ook wordt gesteld dat er meer 
geld voor de havoscholen nodig is om doorgestoomde vmbo-leerlingen te begeleiden en dat de 
administratieve lasten te laag zijn ingeschat. Hierbij wordt ook twee keer genoemd dat indien door 
een grote toeloop van leerlingen naar havo 4 er te weinig capaciteit zal zijn waardoor 
wachtlijstproblematiek zal ontstaan. Gevraagd werd wie beslist over de toelating van de leerling tot 
havo 4: het bevoegd gezag, de schoolleiding of de docentenvergadering. 
Ook werd aandacht gevraagd voor de manier waarop de inspectie havoscholen beoordeeld. Scholen 
moeten niet worden afgerekend door de inspectie op slagingspercentages en doorstroom.  
Tot slot wordt vermeld dat een actieve rol van de medezeggenschapsraad van de school nodig is 
om het gesprek met het bevoegd gezag van de school op gang te brengen en dat de school de 
ouders goed moet informeren over deze nieuwe mogelijkheid van doorstroming en begeleiding in 
leerjaar 2 en 3 van het vmbo. 
 
Reactie van de regering 
De regering merkt als eerste op dat in een aantal reacties wordt geschreven over een drempelloze 
doorstroom van vmbo naar havo. Hieraan wordt een grote toestroom naar havo 4 als gevolg 
verbonden. Op dit punt wil de regering een misverstand wegnemen. Dit wetsvoorstel regelt 
weliswaar dat de havoschool een gediplomeerde vmbo-leerling die aan de bij amvb te stellen 
voorwaarden voldoet in de regel zal moeten toelaten. Echter, dit is geen drempelloze 
doorstroommogelijkheid voor vmbo-leerlingen die in het bezit zijn van een diploma.  
Ook merkt de regering op dat een aantal reacties betrekking hebben op het beleid van de school 
met betrekking tot de organisatie van het onderwijs en de begeleiding van leerlingen. Het gaat om 
suggesties zoals een goede voorlichting aan ouders, dat leerlingen kunnen meedraaien in havo 4 
en het informeren van vmbo-docenten over de lesstof in havo 4. Dat zijn goede suggesties, maar 
deze leiden niet tot een aanpassing van dit wetsvoorstel.  
 
In de amvb zal de voorwaarde van het extra vak worden geregeld, in ieder geval totdat de 
programmatische aansluiting tussen het vmbo en het havo structureel is verbeterd. Hiermee wordt 
een deel van het curriculumverschil tussen vmbo en havo beslecht. In de uitwerking van de amvb 
zullen de reacties over het extra vak dus worden meegenomen. De reacties bevatten waardevolle 
aandachtspunten om in de overwegingen te betrekken. Hierover valt meer te lezen in paragraaf 
2.3. 
 
Dat geldt ook voor de structurele verbetering van de aansluiting van het curriculum tussen het 
vmbo gl/tl en de havo. Dit zal vorm krijgen in het traject van Curriculum.nu. Zie daarvoor ook 
paragraaf 3.2. 
 
Ten aanzien van de reacties over doorstroomprogramma’s deelt de regering de mening dat deze 
programma’s kunnen bijdragen aan een goede overstap. In het kader van het Gelijke kansenbeleid 
wordt de ontwikkeling van doorstroomprogramma’s ook gestimuleerd. 
 
De regering ziet niet de noodzaak om voor het vmbo ook de kernvakkenregeling toe te passen. Met 
dit wetsvoorstel gaat het erom dat leerlingen die na het vmbo naar het havo willen doorstromen, 
daartoe een kans krijgen en daarop worden voorbereid. Een kernvakkenregeling die specifiek geldt 
voor overstappende leerlingen zou een onevenredige verzwaring zijn van de 
toelatingsvoorwaarden. Dat geldt ook voor het hanteren van een cijfernorm voor vmbo-leerlingen. 
Daar komt bij dat een cijfernorm niet bijdraagt aan de verbetering van de inhaalslag op het 
onderwijsprogramma die de leerling moet maken in havo 4. Het wetsvoorstel zal op deze punten 
niet worden aangepast. 
 
 W8161.K-2 21 

gewenste invulling van de praktijkgerichte component is recent aangeboden en wordt door de 
26
regering bestudeerd. 
Er zijn twee onderwerpen waarvoor aandacht wordt gevraagd en waarvan de regering de mening 
deelt dat ze van belang zijn, maar ze vallen buiten de orde van dit wetsvoorstel. Het gaat om een 
verdere flexibilisering van het onderwijs en examinering in de bovenbouw van het voortgezet 
onderwijs meer ruimte biedt voor diepgaand leren. En het gaat om de vraag om in de 
onderwijswetgeving een verwijzing naar artikel 29 van het IVRK (onderwijs is immers gericht op de 
ontplooiing van het kind) op te nemen. Het flexibiliseren van onderwijs en examinering is een zeer 
veelomvattend onderwerp dat buiten de focus van dit wetsvoorstel valt. Hetzelfde geldt voor artikel 
29 IVRK. Hoewel in paragraaf 2 van de toelichting naar de betreffende bepaling wordt verwezen, 
zal er geen expliciete verwijzing naartoe worden opgenomen in de WVO. De norm achter die 
bepaling is veel verstrekkender dan het thema doorstroom. 
 
Tot slot werd aangegeven dat onderzoek naar het effect van dit wetsvoorstel belangrijk is. De 
regering deelt deze mening. De effecten van dit wetsvoorstel zullen dan ook worden gevolgd. Ook 
zal de inspectie een themaonderzoek uitvoeren naar de doorstroom van vmbo naar havo. Dit is 
opgenomen in de toelichting in paragraaf 5.2. 
8.2: Advies ATR 
 
Het Adviescollege toetsing regeldruk (ATR) heeft gedurende de periode van de internetconsultatie 
advies op dit wetsvoorstel uitgebracht. In deze paragraaf wordt aangegeven wat het advies van de 
ATR was en de manier waarop het advies is verwerkt in dit wetsvoorstel.  
 
Voor zover het advies van de ATR heeft geleid tot een aanpassing in de berekening van de 
regeldruk die voortkomt uit dit wetsvoorstel, is deze verwerkt in paragraaf 5.3. De belangrijkste 
veranderingen zijn: 
1. In het advies van de ATR wordt vermeld dat de gevolgen voor de regeldruk te laag zijn 
ingeschat. Volgens de ATR moeten de administratieve lasten voor havoscholen als gevolg 
van deelname aan het themaonderzoek dat door de inspectie zal worden uitgevoerd, ook 
worden betrokken bij de berekening van de regeldruk. Dit advies is opgevolgd.  
2. De ATR adviseerde dat de nalevingskosten die voortvloeiden vanuit de Toelatingscode 
overstap vmbo-havo niet mee berekend moeten worden omdat het geen wet- en 
regelgeving betreft. Om die reden zijn de nalevingskosten die vervallen als gevolg van de 
uniformering van de toelatingseisen voor de havoscholen nu buiten beschouwing gelaten. 
Door deze aanpassingen in de berekening van de regeldruk valt de som van de administratieve 
lasten de nalevingskosten voor havoscholen hoger uit dan aanvankelijk werd berekend.  
 
Het advies van de ATR om de eventuele regeldrukgevolgen voor scholen die voortvloeien uit het 
programma Sterk beroepsonderwijs en Curriculum.nu ook te berekenen en op te nemen in dit 
wetsvoorstel is niet opgevolgd. Deze programma’s zijn nog volop in ontwikkeling waardoor er op 
dit moment nog geen concrete regeldrukgevolgen hieruit voortvloeien. Wanneer wetgeving op deze 
terreinen tot stand zal komen, worden bij die betreffende wetgevingsvoorstellen de 
regeldrukgevolgen in beeld gebracht. Dit geldt ook voor het advies van de ATR om de 
regeldrukgevolgen van de bij amvb nader te stellen voorwaarde(n) in dit wetsvoorstel op te 
nemen. Op dit moment kunnen deze gevolgen echter nog niet volledig worden overzien. Daarom is 
ervoor gekozen om deze regeldrukgevolgen te presenteren in de toelichting bij die amvb. 
Tot slot adviseerde de ATR om de regeldrukgevolgen als gevolg van de doorstroomprogramma’s 
vmbo-mbo en vmbo-havo, die worden uitgevoerd in het kader van het Gelijke kansenbeleid, te 
benoemen. Dit advies is niet opgevolgd. De inbedding van de maatregelen uit dit wetsvoorstel in 
het Gelijke kansenbeleid en de daarbij behorende doorstroomprogramma’s is niet meegenomen in 
dit wetsvoorstel. Reden is dat de gevolgen voor de regeldruk die de doorstroomprogramma’s met 
zich mee brengen, al berekend zijn in het Beleidskader subsidie doorstroomprogramma’s.  
8.3: Uitvoerbaarheid en handhaafbaarheid 
 
                                                
26
 Zie ook Kamerstukken II 2017/18, 31524, 367 
 W8161.K-2 23 

verbetering van de programmatische aansluiting tussen het vmbo gl/tl en havo 4. In paragraaf 3.2 
wordt nader ingegaan op deze doorstroomprogramma’s. 
Hierbij vraagt de Onderwijsraad ook aandacht voor de implicaties van de recent aangekondigde 
plannen ter versterking van het beroepsonderwijs. Op de relatie van dit wetsvoorstel en het 
programma Sterk beroepsonderwijs wordt paragraaf 3.3 nader ingegaan.  
 
De Onderwijsraad adviseert de loopbaanoriëntatie en –begeleiding (LOB) te versterken. Dit heeft 
als doel dat leerlingen goed worden begeleid bij het maken van een keuze voor vervolgonderwijs 
na het vmbo en een goede oriëntatie op het havo. 
LOB heeft met de invoering van de profielen in het vmbo en plek gekregen in de regelgeving. In de 
regelgeving is vastgelegd dat de leerling in de theoretische leerweg van het vmbo zijn 
27
loopbaanontwikkeling in een loopbaandossier moet vastleggen. Voor de andere leerwegen is dit 
wettelijk geregeld met de invoering van de profielen in het vmbo. Om scholen te ondersteunen bij 
de ontwikkeling van LOB en de uitvoering daarvan zijn handreikingen opgesteld. 
 
De Onderwijsraad adviseert om bij de uitoefening van het toezicht de scholen ruimte te geven om 
het aansluitingsprobleem aan te pakken. Ook adviseert de Onderwijsraad de inspectie om 
statistieken bij te houden over doorgestroomde leerlingen. De regering geeft als reactie hier op aan 
dat in de toelichting is opgenomen dat “als een school kan aantonen dat deze leerlingen ondanks 
alle inspanningen toch uitvallen of laag presteren, de inspectie bij het beoordelen van de 
onderwijskwaliteit hier rekening mee kan houden”. De inspectie zal een thema-onderzoek uitvoeren 
naar de wijze waarop scholen omgaan met doorgestroomde leerlingen. Met de inspectie zal worden 
besproken of hierbij ook statistische gegevens gebruikt kunnen worden. Op basis van dit onderzoek 
wordt bezien of een aanpassing van het toezichtmodel op dit punt wel of niet nodig is.  
 
Naast deze aanbevelingen voor aanvullend beleid om de overstap van vmbo-leerling naar het havo 
te verbeteren, geeft de Onderwijsraad de regering als aanbeveling om de doorstroomvoorwaarden 
die bij amvb zal worden neergelegd zorgvuldig af te wegen en goede voorwaarden te kiezen die 
gebaseerd zijn op een zorgvuldige afweging en onderbouwing. De Onderwijsraad kijkt hierbij naar 
het studiesucces van vmbo-leerlingen op het havo. De raad geeft aan dat ook andere eisen dan 
een extra vak relevante voorwaarden kunnen zijn, zoals een cijfereis of eisen aan de 
vakkenpakketten van leerlingen. 
Deze aanbeveling neemt de regering serieus in overweging. Op dit moment wordt gedacht aan de 
voorwaarde van het vak. Deze voorwaarde is gebaseerd op een bestaande praktijk bij een groot 
deel van de vmbo-scholen, vooral bij vmbo-scholen die zijn verbonden aan een 
scholengemeenschap. De slaagpercentages van leerlingen met een extra vak liggen ook hoger dan 
van leerlingen zonder een extra vak. Ook de Stichting Leerplanontwikkeling doet in een rapport 
over de overstap van het vmbo naar het havo het voorstel van een ‘zevende vak’ voor leerlingen in 
28
de theoretische leerweg om de overstap en de aansluiting met het havo te verbeteren. In de nog 
op te stellen amvb met de voorwaarden voor degelijke kans op doorstroom van vmbo naar havo 
zal de regering zich verder rekenschap geven van deze aanbeveling van de Onderwijsraad. De 
regering is geen voorstander van het stellen van een cijfereis als doorstroomvoorwaarde. In deze 
toelichting is in paragraaf 2.3 de argumentatie hiervoor opgenomen.  
 
Aan het slot van het advies, vraagt de Onderwijsraad aandacht voor de balans tussen de vrijheid 
van inrichting van het onderwijs door scholen, individuele rechten van burgers en maatschappelijke 
belangen. De Onderwijsraad vraagt de regering hierover een fundamentele beschouwing te maken, 
mede naar aanleiding van de invoering van een doorstroomrecht op basis van dit wetsvoorstel en 
het eerder wettelijke geregelde toelatingsrecht tot het mbo. 
                                                
27
 Regeling van de Staatssecretaris van Onderwijs, Cultuur en Wetenschap van 28 april 2016, nr. VO/892246, 
houdende wijziging van de Regeling examenprogramma’s voortgezet onderwijs in verband met de vaststelling 
van examenprogramma’s voor de profielvakken in het vmbo, het verplicht stellen van het loopbaandossier in de 
theoretische leerweg van het vmbo alsmede enkele technische wijzigingen, Staatscourant 2016 nr. 23925 11 
mei 2016. 
 
28
 Een havodiploma voor meer leerlingen: een studie naar een geïntegreerde leerroute vmbo tl-havo, SLO, mei 
2012. Auteurs: Jan Sniekers, Viola van Lanschot Hubrecht, Gert van den Brink, Jan Duursma (APS, hoofdstuk 
7), AN: 5.6588.496. 
 W8161.K-2 25 

thans ervaring wordt opgedaan. Om met de benodigde flexibiliteit in te kunnen spelen op deze 
ontwikkelingen, is ervoor gekozen om de bevoegdheid tot vaststelling van de 
doorstroomvoorwaarde aan de regering te delegeren. Omdat het vaststellen van de 
doorstroomvoorwaarde een bevoegdheid en geen verplichting betreft, wordt de mogelijkheid 
opengelaten dat deze in de toekomst komt te vervallen, bijvoorbeeld omdat de 
curriculumherziening zorgt voor een verbetering van de aansluiting tussen het vmbo en het havo. 
Doordat de voorwaarde slechts mag zien op kennis, vaardigheden of leerhouding van de leerling, is 
het mogelijk om eisen te stellen aan het door de leerling afgelegde eindexamen, maar het is ook 
denkbaar dat – indien dat nuttig, noodzakelijk en uitvoerbaar blijkt – als voorwaarde zal worden 
gehanteerd dat de leerling moet hebben deelgenomen aan een doorstroomprogramma. 
 
Artikel I, onderdeel C 
Dit betreft een wetstechnische aanpassing, omdat als gevolg van artikel I, onderdeel A, een volzin 
aan het eerste lid van artikel 27 WVO wordt toegevoegd. 
 
De Minister voor Basis- en Voortgezet Onderwijs en Media 
 
 
 
 
 
Arie Slob 
 W8161.K-2 27 

