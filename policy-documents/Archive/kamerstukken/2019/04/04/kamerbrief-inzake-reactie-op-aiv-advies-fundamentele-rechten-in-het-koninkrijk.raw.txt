 
 
 
 
www.rijksoverheid.nl 
Aan de Voorzitter van de Tweede Kamer der Staten-
www.facebook.com/minbzk 
Generaal 
www.twitter.com/minbzk 
 
Postbus 20018 
Kenmerk 
2500 EA Den Haag 
2019-0000161426 
 
Uw kenmerk 
 
 
  
Datum 4 april 2019 
Betreft Reactie op AIV-advies Fundamentele rechten in het Koninkrijk 
  
 
Op 6 juli jl. heeft de voorzitter van de Commissie territoriale beperking van de 
Adviesraad Internationale Vraagstukken (AIV) het advies ‘Fundamentele rechten 
in het Koninkrijk: eenheid in bescherming door verdragen. Theorie en praktijk van 
territoriale beperkingen bij de ratificatie van mensenrechtenverdragen’ 
aangeboden. Het advies doen wij u hierbij toekomen. In reactie hierop delen wij u 
namens de Rijksministerraad het volgende mee.  
 
 
Kern van het AIV-advies 
 
De AIV heeft met zijn advies aandacht gevraagd voor een belangrijk thema. 
Mensenrechten zijn universeel en behoren tot de kern van de democratische 
rechtsstaat. Zij vormen onderdeel van de constitutionele rechtsorde van het 
Koninkrijk en van elk van de landen daarvan. Dergelijke rechten zijn van 
intrinsiek belang voor de kwaliteit van het leven van mensen en van functioneel 
belang voor de samenleving en de staat. Het waarborgen van fundamentele 
rechten en vrijheden is in het Statuut aangewezen als Koninkrijkaangelegenheid 
(artikel 43, tweede lid, Statuut). Meer algemeen heeft de regering van het 
Koninkrijk de grondwettelijke plicht om de internationale rechtsorde te 
bevorderen (artikel 90 Grondwet). Het Koninkrijk is, als staat, het subject van 
volkenrecht en brengt daarom voor de onderscheiden delen van het Koninkrijk de 
binding aan een verdrag tot stand. 
 
Bij de ratificatie van mensenrechtenverdragen die namens het Koninkrijk der 
Nederlanden zijn gesloten, is het een juridische praktijk dat de regeringen van de 
autonome landen Aruba, Curaçao en Sint Maarten wordt gevraagd of zij 
‘medegelding’ van het verdrag voor hun land wenselijk achten. De eilandbesturen 
van Bonaire, Saba en Sint Eustatius (Caribisch Nederland) worden tot op heden 
geraadpleegd over de vraag of medegelding voor Caribisch Nederland wenselijk 
is. Vooral bij verdragen die sinds 2000 tot stand zijn gekomen loopt de 
medegelding binnen het Koninkrijk blijkens het advies van de AIV in sommige 
gevallen uiteen. Aldus gelden binnen het Koninkrijk der Nederlanden verschillende 
internationale mensenrechtennormen voor de verschillende delen.  
 
 
Pagina 1 van 9 
 

 
Kenmerk 
 
2019-0000161426 
Zoals naar voren komt in het advies van de AIV, is ook bij meer recent tot stand 
gekomen mensenrechtenverdragen vaak de inzet dat zij binnen het gehele 
Koninkrijk gelding verkrijgen. Voor de Caribische landen laat ratificatie hiervan 
echter soms op zich wachten, omdat de in die landen benodigde 
uitvoeringsmaatregelen niet altijd eenvoudig te realiseren blijken. 
 
Ter bewerkstelliging van gelding binnen het gehele Koninkrijk, is het van belang 
dat deze uitvoeringswetgeving en overige uitvoeringsmaatregelen voortvarend ter 
hand worden genomen. De urgentie hiervan werd reeds erkend in 2010, toen bij 
gelegenheid van de staatkundige hervorming van het Koninkrijk, op grond van 
een nieuwe bepaling in het Statuut, een onderlinge regeling werd getroffen over 
samenwerking tussen de landen ten behoeve van de implementatie van 
1
verdragen. Bij onze reactie op de aanbevelingen 3, 4 en 5 gaan wij in op de 
mogelijkheden voor de Nederlandse regering om in het kader van deze onderlinge 
regeling het voortouw te nemen bij deze samenwerking.  Voor een ingrijpende 
aanpassing van de bestaande praktijk is naar de mening van de Rijksministerraad 
echter staatsrechtelijk weinig ruimte. In het constitutionele bestel van het 
Koninkrijk zijn de meeste beleidsterreinen aangelegenheden van de landen. 
Hoewel het Koninkrijk verdragen aangaat, zijn het de landen die in hoofdzaak 
2
zorgdragen voor de uitvoering hiervan.  
 
Deze omstandigheid maakt dat de eerste aanbeveling niet kan worden opgevolgd. 
In de aanbeveling wordt namelijk geïmpliceerd dat de regering van het Koninkrijk 
bereid moet zijn om een eigenstandig besluit te nemen over de gelding van een 
mensenrechtenverdrag in de Caribische landen. Hoewel het Statuut zich formeel 
gezien niet tegen deze mogelijkheid verzet, zou dergelijke besluitvorming 
3
onwenselijk zijn. Indien bekrachtiging van een mensenrechtenverdrag zonder 
instemming van een Caribisch land plaatsvindt en uitvoeringsregelgeving 
vervolgens uitblijft, ontstaat het risico dat het Koninkrijk door internationale 
partners wordt aangesproken op het uitblijven van deze uitvoering. Gelet op de 
verdeling van bevoegdheden tussen het Koninkrijk en de landen in het Statuut 
zou dit risico moeilijk te beheersen zijn.  
 
De in zijn beschrijving van de verdragsrelaties van het Koninkrijk ook door de AIV 
genoemde procedure, gegeven in artikel 27, derde lid, Statuut, biedt in 
bovenstaande situatie geen uitkomst. Op grond van deze bepaling kan bij 
algemene maatregel van rijksbestuur in de voor een verdrag vereiste 
uitvoeringswetgeving worden voorzien, indien de belangen van het Koninkrijk 
geraakt worden door het uitblijven hiervan. Artikel 27, derde lid, Statuut stelt aan 
ingrijpen bij algemene maatregel van rijksbestuur echter de voorwaarde dat een 
verdrag nog niet voor het betrokken land door de regering van het Koninkrijk is 
bekrachtigd. De AIV lijkt in zijn aanbeveling daarentegen te veronderstellen dat 
bekrachtiging van een verdrag door de regering van het Koninkrijk kan 
                                                
1
 Onderlinge regeling inzake de samenwerking bij de implementatie van verdragen in het 
leven geroepen (Staatscourant 2010, nr. 19006, 10 december 2010). 
2
 Dit ligt anders voor Caribisch Nederland. Zie hierover de reactie op aanbeveling 2. 
3
 Het Statuut verzet zich alleen tegen de mogelijkheid om Aruba, Curaçao en/of Sint 
Maarten zonder hun instemming aan een verdrag te binden, indien het verdrag economisch 
of financieel van aard is. Zie hiertoe artikel 25, eerste lid, Statuut.  
Pagina 3 van 9 
 

 
Kenmerk 
 
2019-0000161426 
Wanneer het Koninkrijk in de toekomst een dergelijk verdrag aangaat, dan dient 
dit verdrag binnen zowel Europees als Caribisch Nederland gelding te verkrijgen.  
 
Tegelijkertijd acht het kabinet het van belang om te erkennen dat de context 
waarin mensenrechten in Caribisch Nederland werking hebben anders is dan in 
Europees Nederland. Mochten lokale omstandigheden daartoe noodzaken, dan is 
het daarom belangrijk dat ruimte wordt geboden voor differentiatie tussen beide 
delen van Nederland wat betreft de uitvoering van een mensenrechtenverdrag.  
 
Artikel 132a van de Grondwet staat niet aan zulke differentiatie in de weg. Met 
bovenstaande nieuwe koers volgt het kabinet de ratio van zijn reactie op het 
rapport van de Commissie-Spies, uitgebracht over de uitwerking van de nieuwe 
6
staatkundige structuur van Caribisch Nederland. In deze reactie benadrukt het 
kabinet enerzijds dat de grondrechten van de inwoners van Caribisch Nederland 
geborgd moeten zijn, maar stelt het zich anderzijds op het standpunt dat dit niet 
op exact dezelfde wijze als in Europees Nederland hoeft te geschieden.  
  
Overeenkomstig de nieuwe praktijk zullen de eilandbesturen van Bonaire, Sint 
Eustatius en Saba niet meer worden geraadpleegd over de vraag of medegelding 
van een mensenrechtenverdrag wenselijk wordt geacht. In plaats daarvan zal 
overleg plaatsvinden over de mate waarin in een concreet geval behoefte is aan 
differentiatie ten aanzien van de wijze waarop het verdrag in Caribisch Nederland 
wordt uitgevoerd. Het kabinet streeft er hierbij naar om de ratificatie van 
mensenrechtenverdragen voor Caribisch Nederland in de toekomst zoveel 
mogelijk gelijktijdig met die voor Europees Nederland te laten plaatsvinden.  
 
Aanbeveling 3  
Indien de Koninkrijksregering bij de bekrachtiging van een verdrag kiest voor een 
tijdelijke territoriale beperking dient standaard een implementatieplan (inclusief 
financiële gevolgen) voor alle landen van het Koninkrijk te worden opgesteld zoals 
bedoeld in artikel 2 van de Onderlinge regeling in de zin van artikel 38, eerste lid, 
van het Statuut voor het Koninkrijk der Nederlanden, inzake de samenwerking 
tussen de landen bij de implementatie van verdragen. De Nederlandse regering 
neemt hierbij het voortouw. De implementatieplannen worden tegelijkertijd met 
het verzoek om parlementaire goedkeuring aan de Staten-Generaal gestuurd en 
tevens gedeeld met de parlementen van Aruba, Curaçao en Sint Maarten. 
De derde aanbeveling van de AIV strekt ertoe de in artikel 27, tweede lid, Statuut 
bedoelde samenwerking tussen de landen ten behoeve van het tot stand brengen 
van uitvoeringswetgeving te bespoedigen en te stroomlijnen. De Rijksministerraad 
deelt de opvatting van de AIV dat op dit punt nog veel winst valt te behalen, juist 
nu ingrijpende aanpassingen van de bestaande constitutionele praktijk ten 
aanzien van mensenrechtenverdragen in het Koninkrijk niet te verwachten zijn. 
Op grond van artikel 27, tweede lid, Statuut is in 2010 een onderlinge regeling tot 
stand gekomen, waarin de landen afspraken met elkaar hebben gemaakt over het 
7
opstellen en uitvoeren van implementatieplannen. Deze onderlinge regeling is 
                                                
6
 Kabinetsreactie op rapport evaluatie Spies, 12 mei 2016. 
7
 Staatscourant 2010, nr. 19006, 10 december 2010. 
Pagina 5 van 9 
 

 
Kenmerk 
 
2019-0000161426 
voorgestelde praktijk er echter mogelijk toe dat het bewuste verdrag niet ter 
goedkeuring aan het parlement kan worden voorgelegd. Dit zou de internationale 
positie van het Koninkrijk schade kunnen toebrengen.  
 
 
Aanbeveling 4  
Binnen de Nederlandse overheid is het ministerie van Binnenlandse Zaken en 
Koninkrijksrelaties eerstverantwoordelijk voor de samenwerking tussen de 
Koninkrijksdelen zoals bedoeld in aanbeveling 3. De coördinerende taak van dit 
ministerie inzake de gelding van (mensenrechten)verdragen dient op dit punt te 
worden versterkt. Ook de coördinerende taak van dit ministerie binnen de 
Rijksdienst voor Caribisch Nederland dient hierop te worden gericht. 
Aanbeveling 5 
De Staten-Generaal moet jaarlijks over de voortgang van de uitvoering van het 
implementatieplan zoals bedoeld in aanbeveling 3 worden geïnformeerd in de 
Memorie van toelichting op de begroting Koninkrijksrelaties (Hoofdstuk IV van de 
Rijksbegroting). 
In de onderlinge regeling inzake de samenwerking tussen de landen bij de 
implementatie van verdragen wordt de minister van Binnenlandse Zaken en 
11 12
Koninkrijksrelaties op enkele plekken een coördinerende taak toebedeeld. De 
AIV beveelt aan deze coördinerende taak verder te versterken.  
 
Waar het de coördinatie van implementatieplannen van de afzonderlijke landen 
betreft, ziet de Rijksministerraad hiertoe twee mogelijkheden. In de eerste plaats 
wordt naar aanleiding van het advies van de AIV de mogelijkheid van een 
periodiek overleg in ambtelijk verband onderzocht, waarin bij de implementatie 
van verdragen betrokken ambtenaren van de vier landen de stand van zaken rond 
implementatieplannen opnemen en de totstandkoming hiervan bevorderen. In de 
tweede plaats is binnen de Rijksministerraad overeengekomen dat de voor 
koninkrijksrelaties verantwoordelijke bewindspersoon binnen het ministerie van 
BZK, in samenspraak met de minister van Buitenlandse Zaken, de Staten-
Generaal jaarlijks zal informeren over de voortgang van de uitvoering van 
implementatieplannen. Conform de aanbeveling van de AIV zal deze 
informatieverstrekking een plek krijgen in de Memorie van toelichting op de 
begroting Koninkrijksrelaties. De Staten van Aruba, Curaçao en Sint Maarten 
ontvangen hiervan een afschrift.  
 
Wat voorts de coördinerende rol van het ministerie van Binnenlandse Zaken en 
Koninkrijksrelaties ten aanzien van de implementatie van verdragen in Caribisch 
Nederland betreft, verwijs ik naar het verzoek dat het kabinet op 13 september 
2018 aan Afdeling advisering van de Raad van State heeft gedaan om voorlichting 
te geven over deze rol tegen de achtergrond van de bestaande vormgeving van 
13
de verhouding tussen Europees en Caribisch Nederland. Deze voorlichting zou 
                                                
11
 Thans de staatssecretaris van Binnenlandse Zaken en Koninkrijksrelaties. 
12
 Dit is het geval in artikel 4 en in artikel 6 van de onderlinge regeling. 
13
 Kamerstukken II, 2017/18, 34 775 IV, nr. 53. 
Pagina 7 van 9 
 

 
Kenmerk 
 
2019-0000161426 
Tegelijkertijd hecht de Rijksministerraad eraan om aan het slot van deze brief te 
benadrukken dat deze problematiek betrekking heeft op een categorie van 
verdragen die beperkt in omvang is. Zoals hierboven al werd gemarkeerd, geldt 
het gros van de mensenrechtenverdragen waaraan het Koninkrijk zich in de loop 
der decennia heeft verbonden in alle delen van het Koninkrijk. In de meeste 
gevallen kunnen Nederlandse staatsburgers en andere inwoners van het 
Koninkrijk dan ook gelijkelijk de bescherming inroepen van door het Koninkrijk 
aangegane mensenrechtenverdragen. De naleving van deze verdragen stelt elk 
van de delen van het Koninkrijk voor verschillende uitdagingen. Als 
verdragsluitende partij heeft het Koninkrijk er belang bij dat deze uitdagingen 
effectief worden opgepakt. De wijze waarop dit geschiedt, wordt echter deels 
beheerst en begrensd door de constitutionele verhoudingen die in het Statuut en 
de Grondwet zijn neergelegd. 
 
 
De staatssecretaris van Binnenlandse Zaken en Koninkrijksrelaties, 
 
 
 
 
 
drs. R.W. Knops 
 
 
 
De minister van Binnenlandse Zaken en Koninkrijksrelaties  
 
 
 
 
 
drs. K.H. Ollongren 
 
 
 
De minister van Buitenlandse Zaken 
 
 
 
 
 
drs. S.A. Blok  
Pagina 9 van 9 
 

