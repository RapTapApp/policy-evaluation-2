Wijziging van de Handelsregisterwet 2007, de Wet ter voorkoming van 
witwassen en financieren van terrorisme en enkele andere wetten in 
verband met de registratie van uiteindelijk belanghebbenden van 
vennootschappen en andere juridische entiteiten ter implementatie 
van de gewijzigde vierde anti-witwasrichtlijn (Implementatiewet 
registratie uiteindelijk belanghebbenden van vennootschappen en 
andere juridische entiteiten)  
 
 
 
MEMORIE VAN TOELICHTING  
 
ALGEMEEN 
 
§ 1. Inleiding 
 
Dit wetsvoorstel strekt tot implementatie van de verplichting tot het bijhouden 
en centraal registeren van informatie over de uiteindelijk belanghebbende (in 
1
het Engels ‘ultimate beneficial owner’, afgekort UBO) van in Nederland 
opgerichte vennootschappen en andere juridische entiteiten. Deze verplichting 
2
vloeit voort uit de vierde Europese anti-witwasrichtlijn , zoals gewijzigd door de 
Europese richtlijn (EU) 2018/843 tot wijziging van Richtlijn (EU) 2015/849 
inzake de voorkoming van het gebruik van het financiële stelsel voor het 
3
witwassen van geld of terrorismefinanciering (hierna: de wijzigingsrichtlijn). 
Hiertoe wordt de Handelsregisterwet 2007 gewijzigd. Tevens worden de Wet 
ter voorkoming van witwassen en financieren van terrorisme (Wwft) en de Wet 
op de economische delicten gewijzigd, onder meer inhoudende een algemene 
verplichting voor in Nederland opgerichte vennootschappen en andere 
juridische entiteiten om informatie te hebben en bij te houden over wie hun 
uiteindelijk belanghebbenden zijn en een bestraffing in het geval van het niet 
nakomen van de verplichtingen op grond van deze wijzigingen van de Wwft. De 
implementatie van de verplichting tot het houden van een centraal register met 
informatie over uiteindelijk belanghebbenden van vennootschappen en andere 
juridische entiteiten dient uiterlijk op 10 januari 2020 te zijn gerealiseerd. Een 
transponeringstabel is opgenomen in paragraaf 10. 
 
Waar in deze memorie van toelichting wordt gesproken over ‘de vierde anti-
witwasrichtlijn’ of ‘de richtlijn’ wordt daarmee bedoeld de vierde anti-
witwasrichtlijn zoals die luidt na de inwerkingtreding van de wijzigingsrichtlijn. 
                                                
1
 De richtlijn gebruikt de term ‘uiteindelijk begunstigde’. In de Wet ter voorkoming van 
witwassen en financieren van terrorisme is destijds gekozen voor gebruik van de term 
‘uiteindelijk belanghebbende’. Deze term zal dan ook in het onderhavige wetsvoorstel 
worden gehanteerd. Een uiteindelijk belanghebbende betreft altijd een natuurlijk 
persoon. Een vennootschap of andere juridische entiteit kan één of meerdere uiteindelijk 
belanghebbenden hebben.  
2
 Richtlijn (EU) 2015/849 van het Europees Parlement en de Raad van 20 mei 2015 
inzake de voorkoming van het gebruik van het financiële stelsel voor het witwassen van 
geld of terrorismefinanciering, tot wijziging van Verordening (EU) nr. 648/2012 van het 
Europees Parlement en de Raad en tot intrekking van Richtlijn 2005/60/EG van het 
Europees Parlement en de Raad en Richtlijn 2006/70/EG van de Commissie (PbEU L 141 
van 5 juni 2015). 
3
 Richtlijn (EU) 2018/843 van het Europees Parlement en de Raad van 30 mei 2018 tot 
wijziging van Richtlijn (EU) 2015/849 inzake de voorkoming van het gebruik van het 
financiële stelsel voor het witwassen van geld of terrorismefinanciering, en tot wijziging 
van de Richtlijnen 2009/138/EG en 2013/36/EU (PbEU L 156/43 van 19 juni 2018).  
1 
 

witwasrichtlijn vóór de inwerkingtreding van de wijzigingsrichtlijn reeds in 
voorbereiding. Een concept van dit wetsvoorstel is vanaf eind maart 2017 
geconsulteerd. Met de inwerkingtreding van de wijzigingsrichtlijn zijn enkele 
bepalingen uit de vierde anti-witwasrichtlijn en de daaruit voortvloeiende 
implementatieverplichtingen gewijzigd, waaronder artikel 30. De belangrijkste 
wijzigingen zijn in paragraaf 2.2.5 opgenomen. Het onderhavige wetsvoorstel 
heeft betrekking op implementatie van de verplichting tot het bijhouden en 
centraal registreren van UBO’s van vennootschappen en andere juridische 
entiteiten, zoals die voortvloeit uit artikel 30 van de vierde anti-witwasrichtlijn 
na aanpassing door de wijzigingsrichtlijn. De reacties die zijn gegeven op het 
geconsulteerde wetsvoorstel zijn hierbij betrokken (zie paragraaf 9).  
 
De vierde anti-witwasrichtlijn heeft alleen betrekking op Europees Nederland 
en behoeft geen implementatie in de regelgeving voor Caribisch Nederland 
(Bonaire, Sint Eustatius en Saba). Wel wordt in dit wetsvoorstel in het kader 
van een eenduidige uitleg van gelijkluidende bepalingen van het Burgerlijk 
Wetboek, een wijziging aangebracht in het Burgerlijk Wetboek BES. 
 
Deze memorie van toelichting wordt mede namens de Minister van Justitie en 
Veiligheid en de Staatssecretaris van Economische Zaken en Klimaat gegeven. 
 
§ 2. Beschrijving internationaal kader en de richtlijn 
 
§ 2.1 Aanbevelingen Financial Action Task Force 
De Nederlandse regelgeving op het gebied van het tegengaan van het gebruik 
van het financiële stelsel voor het witwassen van geld en financieren van 
8
terrorisme heeft zijn basis in richtlijnen van de Europese Unie en standaarden 
9
van de internationale Financial Action Task Force (FATF). Omdat criminelen 
steeds nieuwe manieren vinden om inkomsten uit misdrijven te integreren in 
de legale economie en steeds nieuwe kanalen vinden via welke terrorisme 
wordt gefinancierd, dient de wet- en regelgeving op dit gebied met enige 
regelmaat te worden aangepast. In 2012 zijn de standaarden van de FATF 
aangescherpt. In het bijzonder de aanbevelingen 10, 24 en 25 van FATF en 
bijbehorende ‘interpretive notes’ hebben betrekking op de transparantie van 
UBO-informatie.  
 
FATF-aanbeveling 24 ziet op ‘companies and other legal persons’. FATF geeft 
een definitie van ‘legal persons’: "Legal persons refers to any entities other 
than natural persons that can establish a permanent customer relationship with 
a financial institution or otherwise own property. This can include companies, 
bodies corporate, foundations, anstalt, partnerships, or associations and other 
10
relevantly similar entities." FATF schrijft daarbij voor dat landen de 
transparantie-eisen met betrekking tot “beneficial ownership” dienen op te 
                                                
8
 Richtlijn 91/308/EEG van de Raad van 10 juni 1991 tot voorkoming van het gebruik van 
het financiële stelsel voor het witwassen van geld (PbEG, L 166/77), richtlijn 2001/97/EG 
van het Europees Parlement en de Raad van 4 december 2001 tot wijziging van Richtlijn 
91/308/EEG van de Raad tot voorkoming van het gebruik van het financiële stelsel voor 
het witwassen van geld (PbEG L 344) en richtlijn 2005/60/EG van het Europees 
Parlement en de Raad van 26 oktober 2005 tot voorkoming van het gebruik van het 
financiële stelsel voor het witwassen van geld en de financiering van terrorisme (PbEG L 
309). 
9
 Financial Action Task Force, International standards on combating money laundering 
and the financing of terrorism & proliferation (februari 2012).  
10
 FATF aanbevelingen, Glossary. 
3 
 

 
§ 2.2.3 Artikel 30 van de vierde anti-witwasrichtlijn  
Het eerste lid van artikel 30 van de vierde anti-witwasrichtlijn bevat de 
verplichting voor lidstaten om te zorgen dat binnen hun grondgebied 
opgerichte vennootschappen en andere juridische entiteiten toereikende, 
accurate en actuele informatie inwinnen en bijhouden over wie hun UBO’s zijn, 
waaronder detailgegevens over de door de UBO’s gehouden economische 
belangen. Lidstaten moeten er voor zorgen dat inbreuken op artikel 30 
onderworpen worden aan doeltreffende, evenredige en afschrikkende 
maatregelen of sancties. Ook wordt in het eerste lid bepaald dat de lidstaten 
verlangen dat UBO’s aan de vennootschappen of andere juridische entiteiten 
waar zij UBO van zijn alle informatie verstrekken die deze vennootschappen en 
entiteiten nodig hebben om te kunnen voldoen aan de verplichting tot het 
inwinnen en bijhouden van toereikende, accurate en actuele UBO-informatie. 
Dit betreft de zogenoemde meewerkverplichting voor UBO’s.  
 
Tevens is in het eerste lid bepaald dat lidstaten er voor moeten zorgen dat 
deze vennootschappen en juridische entiteiten verplicht zijn om deze 
15
informatie te verstrekken aan meldingsplichtige instellingen wanneer deze 
cliëntonderzoek doen. Deze informatie moet eveneens tijdig toegankelijk zijn 
16
voor bevoegde autoriteiten en de Financiële inlichtingen eenheid (artikel 30, 
tweede lid).  
 
Het derde lid bepaalt dat lidstaten ervoor zorgen dat de informatie over UBO’s 
wordt gehouden in een centraal register. De richtlijn noemt daarbij als 
voorbeeld verschillende registervarianten: een handelsregister, een 
vennootschapsregister of een openbaar register. De in het register bijgehouden 
informatie over UBO’s kan in overeenstemming met nationale regelingen 
worden verzameld.  
 
Artikel 30, vierde lid, bepaalt dat de lidstaten verlangen dat de in het register 
bijgehouden informatie toereikend, accuraat en actueel is en daartoe wordt 
voorzien in mechanismen. Om dit te bewerkstelligen moeten zowel 
meldingsplichtige instellingen als bevoegde autoriteiten, indien nodig en voor 
zover dit vereiste hun taken niet onnodig doorkruist – verplicht melding maken 
van iedere discrepantie die zij aantreffen tussen de UBO-informatie in het 
centrale nationale register en de informatie waarover zij beschikken. Lidstaten 
dienen ervoor te zorgen dat wanneer er sprake is van dergelijke 
terugmeldingen er passende maatregelen worden getroffen om de 
discrepanties tijdig te verhelpen en dat er zo nodig ondertussen een specifieke 
vermelding in het centrale register wordt opgenomen.  
 
Het vijfde lid bepaalt dat informatie over UBO’s verplicht openbaar toegankelijk 
moet zijn. In alle gevallen moeten bevoegde autoriteiten, de Financiële 
inlichtingen eenheid, de meldingsplichtige entiteiten in het kader van hun 
17
cliëntenonderzoek en elk lid van de bevolking de UBO-informatie kunnen 
                                                
15
 De richtlijn duidt deze instellingen aan met de term ‘meldingsplichtige entiteiten’. In 
Nederland worden deze entiteiten in de Wwft aangeduid met ‘instellingen’. 
16
 De term ‘Financiële inlichtingen eenheid’ wordt zowel in de richtlijn als in de Wwft 
gehanteerd. Hiermee wordt de ‘Financial Intelligence Unit Nederland’ of ‘FIU-Nederland’ 
bedoeld.  
17
 De vierde anti-witwasrichtlijn spreekt over ‘elk lid van de bevolking’. Deze terminologie 
komt in de Handelsregisterwet 2007 niet voor; daar wordt gesproken over ‘een ieder’. In 
de onderhavige memorie van toelichting worden in plaats van ‘elk lid van de bevolking’ 
5 
 

autoriteiten, de Financiële inlichtingen eenheid, kredietinstellingen, financiële 
instellingen en meldingsplichtige entiteiten die openbare ambtenaren zijn, 
toegang wensen tot de UBO-informatie.  
 
Alle registers van uiteindelijk belanghebbenden binnen de Europese Unie 
moeten worden gekoppeld via het bij artikel 22, lid 1, van Richtlijn (EU) 
2017/1132 van het Europees Parlement en de Raad ingestelde Europees 
centraal platform, zo schrijft tot slot het tiende lid voor. In dit lid wordt tevens 
bepaald dat de UBO-gegevens minimaal 5 jaar en maximaal 10 jaar na het 
schrappen van de vennootschap of juridische entiteit uit het register 
toegankelijk blijven via de nationale registers en via het systeem van 
gekoppelde registers. 
 
§ 2.2.4 Uitwerking van het begrip ‘uiteindelijk belanghebbende’ 
De uitwerking van het begrip ‘uiteindelijk belanghebbende’ in artikel 3, zesde 
lid, van de vierde anti-witwasrichtlijn bestaat uit een definitie en drie 
onderdelen waarin een uitwerking wordt gegeven van wat ten minste moet 
worden verstaan onder een UBO. De aanhef van artikel 3, zesde lid omvat de 
UBO-definitie: een UBO is “elke natuurlijke perso(o)n(en) die de uiteindelijk 
eigenaar is (zijn) van of zeggenschap heeft (hebben) over de cliënt en/of de 
natuurlijke perso(o)n(en) voor wiens/wier rekening een transactie wordt 
verricht”. In de onderdelen a tot en met c van artikel 3, zesde lid, van de 
richtlijn wordt vervolgens voor drie gevallen duidelijk gemaakt welke personen 
tenminste als UBO moeten worden aangemerkt: bij (a) 
vennootschapsrechtelijke entiteiten, (b) trusts en (c) juridische entiteiten als 
stichtingen en juridische constructies die vergelijkbaar zijn met trusts. De 
opsomming in de onderdelen a tot en met c betreft nadrukkelijk geen 
limitatieve opsomming van criteria, maar een omschrijving van de gevallen 
waarin in ieder geval sprake is van een UBO. 
 
De definitie in de aanhef van artikel 3, zesde lid, van de richtlijn bestaat uit 
twee delen. Het eerste deel ("elke natuurlijke perso(o)n(en) die de uiteindelijke 
eigenaar is (zijn) van of zeggenschap heeft (hebben) over de cliënt") heeft in 
Nederland betrekking op een cliënt met wie een meldingsplichtige instelling in 
de zin van de Wwft een zakelijke relatie, als bedoeld in artikel 1, eerste lid, 
onderdeel g van de Wwft, heeft. Het tweede deel ("de natuurlijke 
perso(o)n(en) voor wiens/wier rekening een transactie of activiteit wordt 
verricht") heeft betrekking op de natuurlijke persoon die betrokkenheid heeft 
18
bij een incidentele transactie. Deze tweede betekenis van het begrip UBO is 
enkel relevant voor verplichtingen voor de meldingsplichtige instellingen uit de 
andere delen van de richtlijn (bijvoorbeeld de verplichtingen betreffende het 
cliëntenonderzoek) en niet voor het inwinnen en centraal registreren van UBO-
informatie door vennootschappen en andere juridische entiteiten. In het kader 
van het onderhavige wetsvoorstel zal dan ook alleen het eerste deel van de 
definitie worden geïmplementeerd. Voor een nadere toelichting op de definitie 
van uiteindelijk belanghebbende in het onderhavige wetsvoorstel wordt 
verwezen naar paragraaf 3.2.2. 
 
§ 2.2.5 Wijzigingen ten opzichte van het voormalige artikel 30 
De wijzigingsrichtlijn heeft artikel 30 van de vierde anti-witwasrichtlijn op 
enkele punten gewijzigd. Voor de volledigheid volgt hier een korte 
                                                
18
 Zie in dit verband ook de FATF Guidance on transparency and beneficial ownership, 
paragraaf 16 (oktober 2014). 
7 
 

derde lid, verduidelijkt dat lidstaten daarbij gebruik kunnen maken van een 
centrale database, zoals het handelsregister, een vennootschapsregister of een 
openbaar register. Voorgesteld wordt om de informatie over de UBO centraal 
op te nemen in het handelsregister, omdat de informatie die op basis van de 
richtlijn moet worden geregistreerd ondernemingen en rechtspersonen betreft 
19
die al zijn of nog dienen te worden opgenomen in het handelsregister. Deze 
inbedding in een bestaand kader zal er naar verwachting toe leiden dat het 
effect van de verplichtingen met betrekking tot het ter registratie aanleveren 
van UBO-informatie door de betrokken juridische entiteiten als minder 
belastend wordt ervaren. De Kamer van Koophandel en de daar gehanteerde 
werkwijze ten aanzien van het registeren van informatie is immers bekend.  
 
Met de wijziging van de Handelsregisterwet 2007 wordt de verplichting voor 
Nederland om informatie over UBO’s bij te houden in een centraal register 
geïmplementeerd conform artikel 30, derde tot en met tiende lid, van de 
richtlijn. De verplichtingen uit de richtlijn vormen hierbij uiteraard het kader. 
Waar de richtlijn de keuze laat, is zo veel mogelijk aangesloten bij de regels die 
in algemene zin voor het handelsregister al gelden op grond van de 
Handelsregisterwet 2007. De hoofdelementen van de voorgestelde wijze van 
registratie van UBO-informatie worden hierna toegelicht.  
 
§ 3.1.2 Doel van het registreren van UBO-informatie 
Het doel van de richtlijn is geformuleerd in artikel 1, eerste lid, van de richtlijn: 
het voorkomen van het gebruik van het financiële stelsel voor het witwassen 
van geld en terrorismefinanciering. De registratie van UBO-informatie moet in 
het licht van dit doel worden gezien.  
 
Het verhullen van de werkelijke aard of herkomst van opbrengsten uit 
misdrijven verkregen en het gebruiken van rechtmatig of onrechtmatig 
verkregen gelden voor terroristische doeleinden zijn ernstig ontwrichtend voor 
de samenleving. Het versluieren van de herkomst van opbrengsten uit 
misdrijven verkregen stelt daders van deze misdrijven in staat om buiten het 
zicht van onder meer de autoriteiten te blijven en ongestoord van het 
vergaarde vermogen te genieten. Het beschikbaar kunnen maken van 
geldstromen ten behoeve van het financieren van terrorisme vergroot het risico 
op terroristische aanslagen, zowel binnen de Europese Unie als daarbuiten. 
Bekend is dat personen die betrokken zijn bij witwassen en financiering van 
terrorisme gebruik maken van juridische structuren. Het is van groot 
maatschappelijk belang dat daders van voornoemde misdrijven hun identiteit 
niet verborgen kunnen houden achter verhullende juridische structuren. Het op 
grond van de richtlijn door Nederland te houden register is bedoeld om 
transparanter te maken wie de UBO’s zijn van vennootschappen en andere 
juridische entiteiten die in Nederland zijn opgericht. Het register is bedoeld om 
een waardevolle bijdrage te leveren aan het bereiken van meer transparantie 
over UBO’s van in Nederland opgerichte vennootschappen en andere juridische 
entiteiten in het licht van de bescherming van de integriteit van het financieel 
stelsel tegen het witwassen van geld, daarmee verband houdende basisdelicten 
zoals corruptie, fiscale misdrijven waaronder belastingontduiking en fraude, 
alsmede terrorismefinanciering. 
                                                
19
 Er wordt in eerste instantie voorzien in een separaat register van uiteindelijk 
belanghebbenden dat wordt gekoppeld aan het handelsregister. Als het project ‘Kern 
Gezond’ bij de Kamer van Koophandel is afgerond, zal de UBO-informatie integraal 
onderdeel gaan uitmaken van het handelsregister. 
9 
 

een inschrijvingsplicht in het handelsregister voor rechtspersonen die volgens 
hun statuten hun zetel in Nederland hebben.  
 
Om te kunnen voldoen aan de richtlijn is één aanpassing nodig in artikel 5 van 
de Handelsregisterwet 2007. De richtlijnverplichting gaat uit van het 
oprichtingscriterium. Het huidige artikel 5 van de Handelsregisterwet 2007 gaat 
echter uit van in Nederland gevestigde ondernemingen. Om te voorkomen dat 
een omissie in de registratieverplichting ontstaat, wordt aan artikel 5 van de 
Handelsregisterwet 2007 een nieuw onderdeel f toegevoegd, dat een 
verplichting tot inschrijving in het handelsregister creëert voor een 
onderneming die niet (meer) in Nederland is gevestigd en die toebehoort aan 
een in Nederland opgerichte maatschap, vennootschap onder firma, 
commanditaire vennootschap of rederij. 
 
Vervolgens wordt bepaald dat in het handelsregister wordt opgenomen wie de 
UBO’s zijn van vennootschappen of andere juridische entiteiten als bedoeld in 
artikel 10a, tweede lid, van de Wwft, die overeenkomstig de artikelen 5 of 6zijn 
ingeschreven in het handelsregister. 
 
De registratieverplichting is niet van toepassing op alle typen organisaties die 
zich in het handelsregister moeten inschrijven. Een beperkte groep van 
organisaties is uitgesloten. Allereerst vallen eenmanszaken en 
publiekrechtelijke rechtspersonen buiten de reikwijdte van de begrippen 
vennootschappen en andere juridische entiteiten in artikel 30 van de richtlijn. 
De verplichting tot het registreren van UBO-informatie in het handelsregister is 
21
daarmee niet van toepassing. Eenmanszaken vallen namelijk naar hun aard 
niet onder de verplichtingen van de richtlijn. Bij publiekrechtelijke 
rechtspersonen is de eigenaars- en zeggenschapsstructuur reeds genoegzaam 
bekend en bestaat er daarmee ook geen noodzaak tot registratie.  
 
Daarnaast geldt de verplichting tot de registratie van UBO-informatie niet voor 
verenigingen zonder volledige rechtsbevoegdheid die geen onderneming 
drijven (artikel 6, tweede lid, van de Handelsregisterwet 2007). Voor dit type 
vereniging is de inschrijving in het handelsregister facultatief. Deze vereniging 
drijft geen onderneming en heeft beperkte rechtsbevoegdheid, zo kan zij geen 
registergoederen verwerven. Gezien het facultatieve karakter van inschrijving 
en het feit dat er op dit moment reden is om aan te nemen dat bij 
verenigingen zonder volledige rechtsbevoegdheid die geen onderneming 
drijven een laag risico op witwassen of financieren van terrorisme bestaat, zijn 
zij uitgesloten van registratie van de UBO’s. Daarnaast worden verenigingen 
van eigenaars en enkele typen historische rechtspersonen, die in de 
Handelsregisterwet 2007 onder de noemer ‘overige privaatrechtelijke 
22
rechtspersonen’ vallen, uitgesloten van de registratieplicht. Verenigingen van 
eigenaars sluiten niet goed aan bij de werkingssfeer van de richtlijn. De 
vereniging van eigenaars kent een wettelijke regeling op basis waarvan alle 
eigenaren met een appartementsrecht automatisch lid zijn en de vereniging 
enkel tot doel heeft onderhoud van het onroerend goed. Voor de overige 
                                                
21
 Met betrekking tot eenmanszaken en publiekrechtelijke rechtspersonen geldt evenmin 
de verplichting UBO-informatie in te winnen en bij te houden, nu zij niet zijn opgenomen 
in de definitie van artikel 10a, tweede lid, van de Wwft. Zie hiervoor paragraaf 3.2.3. 
22
 Het gaat onder meer om hofjes, boermarken, fundaties en gilden. Op 1 mei 2018 
stonden 87 overige privaatrechtelijke rechtspersonen ingeschreven in het 
handelsregister. 
11 
 

Samengevat wordt aan de volgende in Nederland opgerichte vennootschappen 
en andere juridische entiteiten de verplichting tot het registreren van UBO-
informatie opgelegd:  
- besloten vennootschap met beperkte aansprakelijkheid of een 
naamloze vennootschap, niet zijnde een vennootschap die als 
uitgevende instelling is onderworpen aan openbaarmakingsvereisten 
als bedoeld in richtlijn nr. 2004/109/EG van het Europees Parlement en 
de Raad van 15 december 2004 betreffende transparantievereisten die 
gelden voor informatie over uitgevende instellingen waarvan effecten 
tot de handel op een gereglementeerde markt zijn toegelaten en tot 
wijziging van Richtlijn 2001/34/EG (PbEU 2004, L 390), dan wel aan 
vergelijkbare internationale standaarden, met inbegrip van een 100 
procent dochtermaatschappij van een dergelijke vennootschap; 
- Europese naamloze vennootschap;  
- Europees economisch samenwerkingsverband;  
- Europese coöperatieve vennootschap;  
- coöperatie;  
- onderlinge waarborgmaatschappij; 
- vereniging; 
- vereniging met volledige rechtsbevoegdheid; 
- vereniging zonder volledige rechtsbevoegdheid die een onderneming 
drijft; 
- stichting;  
- maatschap; 
- commanditaire vennootschap; 
- vennootschap onder firma; en 
- rederij. 
 
Tot slot een opmerking over het fonds voor gemene rekening. Een fonds voor 
gemene rekening is een fiscaalrechtelijk begrip. Dergelijke fondsen zijn niet 
omschreven naar burgerlijk recht of naar vennootschapsrecht en kunnen op 
verschillende wijzen worden vormgegeven. Deze fondsen vallen op grond van 
de wijzigingsrichtlijn onder de verplichting voor trusts en soortgelijke juridische 
constructies om informatie over hun uiteindelijk belanghebbende in te winnen 
en centraal te registreren. Deze verplichtingen zullen in het wetsvoorstel ter 
implementatie van artikel 31 van de richtlijn worden vastgelegd.  
 
§ 3.1.5 De in het handelsregister op te nemen UBO-informatie 
De richtlijn schrijft niet uitputtend voor welke informatie over de uiteindelijk 
belanghebbende en zijn gehouden belangen moet worden geregistreerd. Uit 
artikel 30, vijfde lid, van de richtlijn – inzake de toegang tot het register – 
volgt evenwel dat in elk geval de volgende zes gegevens van een uiteindelijk 
belanghebbende opgenomen moeten worden in het register en openbaar, voor 
een ieder, toegankelijk moeten zijn: naam, geboortemaand en –jaar, 
woonstaat, nationaliteit en aard en omvang van het door de uiteindelijk 
belanghebbende gehouden economische belang.  
 
Op grond van het vijfde lid van artikel 30 van de richtlijn kunnen lidstaten 
onder in hun eigen recht te stellen voorwaarden, aanvullende informatie, aan 
de hand waarvan de uiteindelijk belanghebbende kan worden geïdentificeerd, 
in het centraal register opnemen en daar toegang tot verlenen. Die 
aanvullende informatie omvat ten minste de geboortedatum of de 
contactgegevens. In dit wetsvoorstel is van deze mogelijkheid gebruik gemaakt 
13 
 

§ 3.1.6 Toegang tot de UBO-informatie  
 
§ 3.1.6.1 Algemeen 
De richtlijn schrijft een openbaar register van uiteindelijk belanghebbenden van 
vennootschappen en andere juridische entiteiten verplicht voor. Deze Europese 
25
verplichting is in lijn met de in 2014 aangenomen motie Klaver , waarin de 
regering wordt opgeroepen zich actief in te zetten voor een openbaar register 
van uiteindelijk belanghebbenden, gelet op het belang van inzicht in de 
herkomst van vermogens teneinde witwassen en belastingontduiking te 
voorkomen.  
 
Het vijfde lid van artikel 30 bepaalt dat in elk geval de zes voorgeschreven 
gegevens betreffende een UBO (zie hierboven in paragraaf 3.1.5) in het 
register moeten worden opgenomen en dat deze gegevens in alle gevallen 
toegankelijk zijn voor: (a) bevoegde autoriteiten en de Financiële inlichtingen 
eenheid, (b) meldingsplichtige instellingen in het kader van hun 
cliëntenonderzoek en (c) elk lid van de bevolking (een ieder). De toegang tot 
de gegevens moet ingevolge de richtlijn worden verleend overeenkomstig de 
regels inzake gegevensbescherming. Artikel 30, negende lid, bepaalt dat 
lidstaten in uitzonderlijke omstandigheden per geval kunnen voorzien in een 
26
uitzondering op de toegang door de groepen gebruikers onder b en c. 
Lidstaten kunnen tot slot een verplichte online registratie en de betaling van 
een vergoeding verlangen als onderdeel van de toegang.  
 
§ 3.1.6.2 Beperkte en volledige toegang 
Een aantal gegevens van uiteindelijk belanghebbenden wordt – zoals door de 
richtlijn verplicht gesteld - openbaar toegankelijk, net als de meeste andere 
gegevens in het handelsregister. Dit is neergelegd in de voorgestelde wijziging 
van artikel 21 van de Handelsregisterwet 2007; zie artikel I, onderdeel F, van 
onderhavig wetsvoorstel. Het betreft de gegevens die in artikel 30, vijfde lid, 
van de richtlijn worden genoemd: naam, geboortemaand en –jaar, woonstaat, 
nationaliteit en de aard en omvang van het door de uiteindelijk 
belanghebbende gehouden economische belang. Met betrekking tot dit laatste 
gegeven zal overigens, waar het gaat om percentages aandelen, stemrecht of 
eigendom, niet de exacte omvang van het belang openbaar toegankelijk 
worden gemaakt, maar zal gewerkt worden met bandbreedtes van meer dan 
25% tot 50%, van 50% tot 75% en van 75% tot en met 100%. Er zullen geen 
geldbedragen bijstaan. Bij algemene maatregel van bestuur wordt dit 
uitgewerkt.  
 
De aanvullende gegevens, genoemd in paragraaf 3.1.5, zullen, als waarborg 
voor de bescherming van de privacy van de UBO’s, alleen toegankelijk zijn voor 
de bevoegde autoriteiten en de Financiële inlichtingen eenheid (categorie (a)). 
De bevoegde autoriteiten en de Financiële inlichtingen eenheid kennen in dit 
verband een geheimhoudingsplicht.  
 
Bezien is of meldingsplichtige instellingen (categorie (b)) en leden van de 
bevolking (categorie (c)) ook toegang zouden moeten krijgen tot de 
aanvullende UBO-informatie. Meldingsplichtige instellingen in de zin van de 
                                                
25
 Kamerstukken II 2013/14, 21501-20, nr. 847 
26
 De richtlijn bepaalt dat openbaar afgeschermde UBO-gegevens wel altijd zichtbaar zijn 
voor financiële instellingen (onder meer banken, overige financiële instellingen en 
notarissen), indien zij toegang vragen tot deze informatie. 
15 
 

In dit verband dient nog verwezen te worden naar de aangenomen motie 
29
Grashoff/Groot , waarin wordt opgeroepen rekening te houden met de 
toegankelijkheid van het register voor journalisten, onderzoekers en 
maatschappelijke organisaties. Deze motie is afgewogen tegen het belang van 
bescherming van de privacy van UBO’s. Journalisten, onderzoekers en 
maatschappelijke organisaties worden geschaard onder het begrip ‘elk lid van 
de bevolking’. Zij krijgen toegang tot de openbaar toegankelijke UBO-
informatie, maar niet tot de aanvullende informatie.  
 
§ 3.1.6.3 Afscherming van informatie 
In artikel 30, negende lid, van de richtlijn is als lidstaatoptie opgenomen dat 
lidstaten in uitzonderlijke omstandigheden en per geval kunnen voorzien in een 
uitzondering op de toegang tot alle of tot een gedeelte van de UBO-informatie 
indien de UBO door het openbaar beschikbaar maken van diens gegevens 
blootgesteld wordt aan een onevenredig risico, een risico op fraude, 
ontvoering, chantage, afpersing, pesterijen, geweld of intimidatie of indien de 
UBO minderjarig is of anderszins handelingsonbekwaam. Deze waarborg is in 
het leven geroepen ter bescherming van de privacy van de uiteindelijk 
belanghebbenden. 
 
Artikel 23 van de Handelsregisterwet 2007 biedt de grondslag om bij algemene 
maatregel van bestuur beperkingen vast te stellen inzake de toegang tot 
categorieën gegevens of bescheiden, ter bescherming van de persoonlijke 
levenssfeer. Deze grondslag zal worden gebruikt om in het 
Handelsregisterbesluit 2008 deze waarborg te implementeren en uit te werken.  
Bij de uitwerking in het Handelsregisterbesluit 2008 is het kabinet voornemens 
om afscherming mogelijk te maken van de gegevens die voor iedereen 
toegankelijk zijn (naam, geboortemaand en –jaar, woonstaat en nationaliteit), 
met uitzondering van de aard en omvang van het door de uiteindelijk 
belanghebbende gehouden belang (weergegeven in de eerder genoemde 
bandbreedtes, waar het gaat om percentages aandelen, stemrecht of 
eigendom). Laatstgenoemd gegeven zal niet worden afgeschermd omdat dit 
geen gegeven betreft dat direct herleidbaar is tot een natuurlijke persoon. 
De afscherming zal niet gelden voor kredietinstellingen en financiële 
instellingen, alsmede de in artikel 2, eerste lid, punt 3), onder b), van de 
richtlijn bedoelde meldingsplichtige entiteiten die openbare ambtenaren zijn, 
toegang vragen tot deze informatie. In artikel 2, eerste lid, van de vierde anti-
witwasrichtlijn staat dat de richtlijn van toepassing is op meldingsplichtige 
entiteiten, waaronder financiële instellingen. Onder financiële instellingen dient 
dan ook te worden verstaan financiële instellingen die een meldingsplichtige 
instelling in de zin van artikel 1, eerste lid, van de Wwft zijn. Het betreft hier 
dus banken en andere financiële ondernemingen als bedoeld in artikel 1a, 
tweede en derde lid van de Wwft. De in artikel 2, lid 1, punt 3), onder b) van 
de richtlijn bedoelde meldingsplichtige entiteiten die openbare ambtenaren zijn, 
zijn notarissen. Kredietinstellingen, financiële instellingen en notarissen zullen 
dus altijd inzage hebben in de zes gegevens die in het openbare deel van het 
register beschikbaar zijn over een UBO. De afscherming van UBO-informatie 
geldt ook niet ten aanzien van de toegang door de aangewezen bevoegde 
autoriteiten en de Financiële inlichtingen eenheid. 
 
                                                
29
 Kamerstukken II 2015/16, 31477, nr. 15 
17 
 

het handelsregister en bepaalde overheidsinstanties hebben de mogelijkheid 
om in het handelsregister informatie te zoeken op natuurlijke personen. Met 
die overheidsinstanties kunnen afspraken gemaakt worden over zogenaamde 
inputfinanciering voor het afnemen van die informatie. De belangrijkste reden 
om afnemers die niet onder inputfinanciering vallen een kostendekkende 
vergoeding voor het afnemen van UBO-informatie te vragen, is dat het gaat 
om concreet identificeerbare afnemers waarbij toepassing van het 
profijtbeginsel aan de orde is. Om die reden worden de kosten niet ten laste 
van de algemene middelen gebracht, maar doorberekend aan afnemers. De 
kosten zullen bestaan uit de administratieve kosten van het verstrekken van de 
gegevens, met inbegrip van de kosten voor het bijhouden en ontwikkelen van 
het register. De hoogte van deze vergoeding zal, overeenkomstig het 
Financiële besluit Handelsregister 2014, worden opgenomen in de Financiële 
regeling Handelsregister 2014. 
 
Met betrekking tot de reeds bestaande handelsregisterinformatie worden 
afnemers van betaalde diensten geregistreerd ten behoeve van de afname van 
producten waarvoor op basis van artikel 50 van de Handelsregisterwet 2007 
een vergoeding is verschuldigd. Deze werkwijze zal ook met betrekking tot de 
UBO-informatie worden gevolgd. De hoogte van deze vergoeding zal nog nader 
worden bepaald bij algemene maatregel van bestuur. 
 
§ 3.1.6.5 Toegang Financiële inlichtingen eenheid en bevoegde autoriteiten 
Artikel 30, zesde lid, van de richtlijn schrijft voor dat het centraal register – in 
onderhavig geval de Kamer van Koophandel als houder van het handelsregister 
– er voor zorgt dat de bevoegde autoriteiten en de Financiële inlichtingen 
eenheid tijdig en onbeperkt toegang hebben tot alle UBO-informatie, zonder 
dat de betrokken juridische entiteit daarover - door de Kamer van Koophandel 
– wordt geïnformeerd. Onder ‘bevoegde autoriteiten’ moet op grond van de 
richtlijn worden verstaan: de publieke autoriteiten waaraan taken zijn 
toegewezen op het gebied van de bestrijding van witwassen en 
terrorismefinanciering, alsook belastingautoriteiten, toezichthouders van 
meldingsplichtige entiteiten en autoriteiten die de opdracht hebben het 
witwassen van geld, daarmee verband houdende basisdelicten en 
terrorismefinanciering te onderzoeken of te vervolgen en criminele activa op te 
sporen en in beslag te nemen of te bevriezen en te confisqueren.  
 
Het huidige artikel 28 van de Handelsregisterwet 2007 bepaalt dat 
bestuursorganen toegang hebben tot bepaalde gegevens die niet in te zien zijn 
door een ieder (eerste lid) en dat de in het derde lid genoemde 
bestuursorganen gegevens kunnen inzien gerangschikt naar natuurlijk persoon. 
De in procedure zijnde wijziging van de Handelsregisterwet 2007 bewerkstelligt 
door het invoegen van een nieuw tweede lid dat de bevoegde autoriteiten, die 
in het kader van hun taakuitoefening de aanvullende UBO-gegevens en 
bescheiden moeten kunnen benutten, voortaan bij algemene maatregel van 
bestuur worden aangewezen. 
 
Voorgesteld wordt om artikel 30, zesde lid, van de richtlijn te implementeren 
door in artikel 28 van de Handelsregisterwet 2007 een apart regime op te 
nemen voor de Financiële inlichtingen eenheid en bevoegde autoriteiten (zie 
artikel I, onderdeel J, van onderhavig wetsvoorstel). Zij zijn op grond van het 
voorgestelde nieuwe tweede lid van artikel 28 bevoegd om de UBO-informatie 
in te zien die niet door een ieder is in te zien. Op grond van het voorgestelde 
19 
 

In artikel 10a, eerste lid, van de Wwft wordt, in afwijking van de definitie in 
31
artikel 1, eerste lid van de huidige Wwft , ‘uiteindelijk belanghebbende’ 
gedefinieerd als de natuurlijke persoon die de uiteindelijke eigenaar is van of 
zeggenschap heeft over een vennootschap of andere juridische entiteit (artikel 
II, onderdeel B, van onderhavig wetsvoorstel). Deze definitie is gebaseerd op 
de definitie van ‘uiteindelijk begunstigde’ in artikel 3, zesde lid, van de richtlijn, 
toegespitst op de Nederlandse situatie door inperking op twee punten. De 
reden hiervoor is dat de definitie in de richtlijn elementen bevat die enkel 
relevant zijn voor de verplichtingen van meldingsplichtige instellingen (zie ook 
paragraaf 2.2.4). Dit geldt voor het gebruik van het woord ‘cliënt’ in de 
definitie en de tweede betekenis die aan het begrip uiteindelijk 
belanghebbende wordt gegeven: de natuurlijke persoon voor wiens rekening 
een transactie wordt verricht. De in artikel 10a, eerste lid, van de Wwft 
voorgestelde definitie van ‘uiteindelijk belanghebbende’ noemt derhalve, in 
plaats van ‘cliënt’, de juridische entiteiten voor wie in Nederland de 
verplichtingen van artikel 30 van de richtlijn moeten worden geïmplementeerd 
– vennootschappen of andere juridische entiteiten – en laat het tweede, in 
verband van dit register overbodige, deel van de definitie weg.  
 
Ter bevordering van de uitvoerbaarheid wordt in artikel 10a, tweede lid, van de 
Wwft voorzien in een delegatiegrondslag, om in het Uitvoeringsbesluit Wwft 
2018 per type vennootschap of andere juridische entiteit te bepalen wie in elk 
geval dient te worden beschouwd als uiteindelijk belanghebbende. Het 
detailniveau maakt dat deze uitwerking zich niet leent voor een regeling op het 
niveau van een formele wet. Dit komt overeen met de uitwerking van de 
algemene UBO-definitie die op grond van artikel 1 van de Wwft in het 
Uitvoeringsbesluit Wwft 2018 is opgenomen. Met de hierboven aangegeven 
uitzonderingen, komt de uitwerking van de UBO-definitie voor de 
registratieverplichting overeen met de algemene UBO-definitie. Voor een 
nadere toelichting op de definitie van UBO wordt dan ook verwezen naar de 
32
memorie van toelichting bij de Implementatiewet vierde anti-witwasrichtlijn 
33
en de nota van toelichting bij het Uitvoeringsbesluit Wwft 2018.  
 
34
In dit verband is het van belang om stil te staan bij de motie Schouten. Met 
deze motie wordt de regering gevraagd op welke wijze in het onderhavig 
wetsvoorstel rekening wordt gehouden met de bijzondere positie van algemeen 
nut beogende instellingen (anbi’s). In de motie wordt gesteld dat een anbi 
geen UBO kent. De richtlijn kent echter niet de mogelijkheid om bij het 
implementeren van de verplichtingen ten aanzien van UBO-informatie 
onderscheid te maken tussen vennootschappen of andere juridische entiteiten 
die wel of niet een algemeen nut beogen. Bepalend voor de richtlijn is of 
sprake is van een vennootschap of andere juridische entiteit. Zoals gezegd is in 
het Uitvoeringsbesluit Wwft 2018 voor verschillende typen vennootschappen en 
andere juridische entiteiten bepaald wie in elk geval dient te worden 
beschouwd als uiteindelijk belanghebbende. Voor zover anbi’s tot die 
vennootschappen of andere juridische entiteiten behoren, vallen zij ook 
daaronder. 
 
                                                
31
 Vóórafgaand aan de inwerkingtreding van de Implementatiewet vierde anti-
witwasrichtlijn betrof het artikel 1, eerste lid, onder f van de Wwft. 
32
 Kamerstukken II 2017/18, 34808, nr. 3 
33
 Stb. 2018, 241. 
34
 Kamerstukken II 2015/16, 31477, nr. 16. 
21 
 

- vereniging van eigenaars; 
- kerkgenootschap; 
- overige privaatrechtelijke rechtspersonen; 
- stichting;  
- maatschap; 
- commanditaire vennootschap; 
- vennootschap onder firma; en 
- rederij. 
 
Met betrekking tot de vraag wat onder ‘toereikende, accurate en actuele UBO-
informatie’ precies moet worden verstaan, geeft de richtlijn alleen aan dat 
hieronder moet worden begrepen de detailgegevens over de door de 
uiteindelijk belanghebbenden gehouden economische belangen. Omwille van 
eenduidigheid zal onder ‘toereikende, accurate en actuele UBO-informatie’ in 
dit wetsvoorstel worden verstaan: alle informatie die in het kader van de 
registratieplicht van UBO-informatie (als bedoeld in artikel 15a van de 
Handelsregisterwet 2007) moet worden ingeschreven in het handelsregister, 
zoals hierboven aangegeven in paragraaf 3.1.5. Dit betekent dat alle UBO-
registratieplichtige vennootschappen en andere juridische entiteiten de 
navolgende informatie over hun uiteindelijk belanghebbenden moeten 
inwinnen, bijhouden en derhalve ook voorhanden moeten hebben:  
- naam;  
- volledige geboortedatum;  
- geboorteland; 
- adres (inclusief woonstaat);  
- nationaliteit; 
- indien dat is toegekend het burgerservicenummmer (BSN), en – indien 
dat is toegekend door de woonstaat van de UBO - een buitenlands 
fiscaal identificatienummer (TIN);  
- afschrift van documentatie op grond waarvan de identiteit van de UBO 
is geverifieerd;  
- de aard en omvang van het door de uiteindelijk belanghebbende 
gehouden economische belang; en  
- afschrift van documentatie waarmee wordt onderbouwd waarom een 
persoon de status van UBO heeft en waarmee de aard en omvang van 
het door de UBO gehouden economische belang wordt aangetoond. 
 
§ 3.2.4 Meewerkverplichting uiteindelijk belanghebbende 
Omdat vennootschappen en andere juridische entiteiten in veel gevallen 
afhankelijk zijn van hun UBO’s voor het kunnen inwinnen en bijhouden van de 
gevraagde gegevens over die UBO’s, wordt in de Wwft een 
meewerkverplichting voor de UBO opgenomen. Overtreding van deze 
verplichting wordt strafbaar gesteld in de Wet op de economische delicten.  
 
§ 3.2.5 Terugmeldplicht 
Het vierde lid van artikel 30 van de richtlijn vereist dat de in het centraal 
register bijgehouden informatie over de UBO toereikend, accuraat en actueel 
is. De tot opgave van UBO-informatie verplichte persoon is gehouden te zorgen 
dat die informatie te allen tijde juist en volledig is ingeschreven in het 
handelsregister (artikel 19, eerste lid, van de Handelsregisterwet 2007). De 
vierde anti-witwasrichtlijn verplicht in artikel 30, vierde lid, tot het instellen van 
een terugmeldplicht voor Wwft-instellingen en - indien nodig en voor zover dit 
vereiste hun taken niet onnodig doorkruist - voor aangewezen bevoegde 
23 
 

tekst van het eerste lid van artikel 30 van de richtlijn. De informatie in het 
centraal register dient immers accuraat, toereikend en actueel te zijn. Elke 
gemelde discrepantie draagt daaraan bij. Het terugmelden van een 
geconstateerde discrepantie dient dan ook te allen tijde te geschieden, op een 
moment dat een dergelijke terugmelding passend is en de taken van de 
betreffende bevoegde autoriteit niet onnodig worden doorkruist. Bevoegde 
autoriteiten dienen dan ook, indien zij bij gebruik van de aan hen verstrekte 
UBO-informatie ontdekken dat de in het centraal register opgenomen 
informatie afwijkt van de informatie die zij voorhanden hebben, hiervan in 
beginsel direct melding te maken. Bevoegde autoriteiten kunnen het doen van 
een dergelijke melding echter uitstellen, indien en voor zover een dergelijke 
terugmelding hun taken op dat moment zou doorkruisen. Dit kan bijvoorbeeld 
het geval zijn indien een terugmelding de resultaten van een lopend onderzoek 
zou kunnen schaden. Op het moment dat een terugmelding de taken van de 
betreffende bevoegde autoriteit niet meer doorkruist, dient de terugmelding 
alsnog gedaan te worden.  
 
De terugmeldplicht voor aangewezen bevoegde autoriteiten wordt verankerd in 
artikel 38a van de Handelsregisterwet 2007 (zie artikel I, onder K, van het 
wetsvoorstel) en de terugmeldplicht voor Wwft-instellingen krijgt zijn beslag in 
artikel 10c van de Wwft (zie artikel II, onder B, van het wetsvoorstel). 
 
§ 3.2.6 Wwft-instellingen en UBO-onderzoek 
Meldingsplichtige instellingen mogen zich op grond van de richtlijn bij hun 
risico-gebaseerde cliëntenonderzoek niet uitsluitend verlaten op de UBO-
informatie in het handelsregister. Van hen wordt namelijk verwacht dat zij in 
het kader van het door de Wwft verplicht gestelde risico-gebaseerde 
cliëntenonderzoek meer UBO-informatie verzamelen en bewaren dan de UBO-
informatie die zij uit het handelsregister kunnen halen. Zij kunnen niet volstaan 
met de informatie die zij uit het handelsregister halen, maar moeten zelf 
aanvullende UBO-informatie verzamelen om aan hun bestaande wettelijke 
verplichtingen te voldoen. Deze verplichting zal worden neergelegd in de Wwft.  
 
§ 4. Rechtsbescherming  
 
De registratie van UBO-informatie en de wijziging van die gegevens geschiedt 
bij besluit van de Kamer van Koophandel. Dit is ook nu al het geval bij de 
registratie en wijziging van gegevens in het handelsregister. Tegen dat besluit 
staat voor belanghebbenden bezwaar en beroep open conform de Algemene 
wet bestuursrecht (Awb).  
 
Bij een verzoek door een belanghebbende tot afscherming van UBO-gegevens 
in geval van bepaalde risico’s voor de UBO of in geval van minderjarigheid en 
andersoortige handelingsonbekwaamheid, neemt de Kamer van Koophandel 
eveneens een besluit. Ook daartegen staat voor belanghebbenden bezwaar en 
beroep open conform de Awb.  
 
§ 5. Handhaving 
 
De richtlijn verplicht lidstaten om inbreuken op artikel 30 van de richtlijn te 
onderwerpen aan doeltreffende, evenredige en afschrikkende maatregelen of 
sancties.  
 
25 
 

Strafrechtelijke afdoening kan echter geïndiceerd zijn, indien verzwarende 
omstandigheden zich voordoen. Hierbij dient onder meer gedacht te worden 
aan het opzettelijk doorgeven van onjuiste UBO-informatie of een mogelijke 
combinatie met andere commune (fraude)delicten. In dergelijke (zwaardere) 
gevallen – waarbij ook vaak de inzet van strafrechtelijke dwangmiddelen en 
opsporingsbevoegdheden vereist is - dient het Openbaar Ministerie een 
beslissing te nemen over de (strafrechtelijke) afdoening.  
 
Aan de keuze voor een duaal sanctiestelsel liggen tevens effectiviteits- en 
efficiencyoverwegingen ten grondslag. Het Openbaar Ministerie en de 
strafrechtketen worden in een duaal sanctiestelsel niet belast met handhaving 
en afdoening van alle geconstateerde overtredingen. Ongeveer 1,5 miljoen in 
het handelsregister ingeschreven ondernemingen en rechtspersonen moeten 
straks hun UBO-informatie ter registratie in het handelsregister doorgeven aan 
de Kamer van Koophandel. Hoewel lastig is in te schatten hoeveel 
ondernemingen en rechtspersonen dit niet zullen doen, is duidelijk dat 
handhaving ervan een zekere werklast met zich brengt. Een duaal 
sanctiestelsel verdeelt deze werklast. Het BEH zal naar verwachting de meeste 
normovertredingen bestuursrechtelijk kunnen afdoen. Hiervoor dient 
geïnvesteerd te worden in kwantitatief en kwalitatief voldoende capaciteit (zie 
paragraaf 8 voor het kostenaspect).  
 
Bij het inrichten van het duale sanctiestelsel zal op een consistente en 
coherente wijze afstemming worden gezocht tussen de bestuursrechtelijke en 
strafrechtelijke actoren. Daarbij zullen eveneens de standaard boetehoogtes op 
elkaar worden afgestemd.  
 
Het wetsvoorstel voorziet in de mogelijkheid voor de Minister van Financiën tot 
het opleggen van een last onder dwangsom en een bestuurlijke boete. Namens 
hem wordt dit uitgevoerd door het BEH. Een last onder dwangsom heeft een 
herstellend karakter en is erop gericht om ondernemingen en rechtspersonen 
die de UBO-informatie niet hebben aangeleverd, te dwingen alsnog deze 
informatie aan te leveren ter registratie in het handelsregister. Een bestuurlijke 
boete heeft, net als een strafrechtelijke boete, een punitief karakter. Een last 
onder dwangsom kan, als herstelsanctie, in combinatie met een punitieve 
sanctie (bestuurlijke of strafrechtelijke boete) worden opgelegd. Er kunnen 
echter geen twee punitieve sancties voor dezelfde overtreding worden 
opgelegd; het opleggen van een bestuurlijke boete gaat niet samen met het 
opleggen van een strafrechtelijke boete.  
 
Ten behoeve van de strafrechtelijke handhaving worden naast het doen van 
opgave voor de inschrijving van UBO-informatie, de volgende verplichtingen uit 
dit wetsvoorstel als economisch delict opgenomen in de Wed:  
1. Het inwinnen en bijhouden door vennootschappen en andere juridische 
entiteiten van toereikende, accurate en actuele informatie over hun UBO’s 
(artikel 10b, eerste lid, Wwft); 
2. Het voorzien in alle informatie door een uiteindelijk belanghebbende die voor 
de vennootschap of andere juridische entiteit noodzakelijk is om te kunnen 
voldoen aan de onder 1. bedoelde verplichting (artikel 10b, tweede lid, Wwft); 
3. De terugmeldplicht voor Wwft-instellingen (artikel 10c van de Wwft). 
 
Overtreding van de hierboven genoemde bepalingen wordt aangemerkt als een 
misdrijf, voor zover zij opzettelijk is begaan; anders is zij een overtreding 
27 
 

 
De vierde anti-witwasrichtlijn geeft EU-lidstaten, naast de verplichte 
openbaarmaking van zes UBO-gegevens, de mogelijkheid om aanvullende 
gegevens betreffende een UBO te registreren. In het onderhavige wetsvoorstel 
wordt van deze lidstaatoptie gebruik gemaakt; in paragraaf 3.1.5 van deze 
memorie van toelichting is aangegeven welke aanvullende gegevens het 
betreft. Hoewel de vierde anti-witwasrichtlijn de mogelijkheid biedt om ook 
deze optionele, aanvullende gegevens openbaar toegankelijk te maken, is hier 
niet voor gekozen. Deze aanvullende gegevens zijn uitsluitend toegankelijk 
voor de bevoegde autoriteiten en de Financiële inlichtingen eenheid (zie 
paragraaf 3.1.6.2), nu het hier gegevens betreft waarvan openbare 
verspreiding bepaalde risico’s, bijvoorbeeld van identiteitsfraude, ontvoering of 
intimidatie, met zich kan brengen. Deze aanvullende gegevens worden aan de 
bevoegde autoriteiten en de Financiële inlichtingen eenheid ter beschikking 
gesteld omdat deze gegevens noodzakelijk zijn voor hun werkzaamheden in 
het kader van opsporing en vervolging van strafbare feiten en het houden van 
toezicht, alsmede op grond van de eisen die de vierde anti-witwasrichtlijn aan 
bevoegde autoriteiten en de Financiële inlichtingen eenheid stelt. De bevoegde 
autoriteiten en de Financiële inlichtingen eenheid kennen een 
geheimhoudingsplicht, hetgeen de privacy van de uiteindelijk belanghebbenden 
waarborgt. De bevoegde autoriteiten die toegang krijgen tot alle UBO-
gegevens worden bij algemene maatregel van bestuur aangewezen. Het betreft 
hier dus een afgebakende, wettelijk vastgelegde groep. Tot slot dient nog 
opgemerkt te worden dat alleen de bevoegde autoriteiten en de Financiële 
inlichtingen eenheid UBO-gegevens, gerangschikt op natuurlijke personen, 
kunnen inzien. Meldingsplichtige instellingen alsmede een ieder kunnen niet op 
natuurlijke personen zoeken, maar uitsluitend op de naam van de 
vennootschap of andere juridische entiteit. 
 
§ 6.3 Afscherming van gegevens 
Het onderhavige wetsvoorstel voorziet in openbaarmaking van gegevens die 
eerder niet openbaar waren. De vierde anti-witwasrichtlijn biedt de lidstaten 
daarom, ter bescherming van de privacy van de uiteindelijk belanghebbenden, 
de mogelijkheid om te voorzien in een systeem van afscherming van UBO-
informatie (zie paragraaf 3.1.6.3). Lidstaten mogen in uitzonderlijke 
omstandigheden en per individueel geval voorzien in afscherming van de 
openbaar toegankelijke UBO-informatie, indien de UBO door het openbaar 
beschikbaar maken van diens gegevens blootgesteld wordt aan een 
onevenredig risico, een risico op fraude, ontvoering, chantage, afpersing, 
pesterijen, geweld of intimidatie. Afscherming van gegevens kan eveneens 
plaatsvinden indien de UBO minderjarig of anderszins handelingsonbekwaam 
is. In het onderhavige wetsvoorstel wordt van deze lidstaatoptie gebruik 
gemaakt. Daarbij wordt opgemerkt dat de beoogde afscherming van de 
openbaar toegankelijke gegevens niet ziet op de aard en omvang van het door 
de uiteindelijk belanghebbende gehouden uiteindelijke belang. Dit is immers 
geen persoonsgegeven dat direct herleidbaar is tot de betreffende UBO. Dit 
gegeven vormt echter wel de kern van het UBO-begrip, vandaar dat gekozen is 
voor het te allen tijde openbaar maken van dit gegeven. Waar het gaat om 
percentages aandelen, stemrecht of eigendom zal dit niet in geldbedragen, 
maar in bandbreedtes van meer dan 25% tot 50%, van 50% tot 75% en van 
75% tot en met 100% worden weergegeven. In het Handelsregisterbesluit 
2008 zal deze mogelijkheid tot afscherming verder worden uitgewerkt. Uit 
hoofde van de richtlijn zullen openbaar afgeschermde UBO-gegevens wel altijd 
29 
 

Artikel 41a, eerste lid, van de Handelsregisterwet 2007 bepaalt dat de Kamer 
van Koophandel een protocol opstelt dat betrekking heeft op onder meer de 
beschikbaarheid, werking en beveiliging van het handelsregister (onderdeel a) 
en de juistheid, actualiteit en volledigheid van het handelsregister (onderdeel 
b). Dit protocol zal ook betrekking hebben op de UBO-informatie in het 
handelsregister. Het protocol behoeft goedkeuring van de Minister van 
Economische Zaken en Klimaat. Gezien de verantwoordelijkheid die de Minister 
van Financiën en de Minister van Justitie en Veiligheid hebben met betrekking 
tot het doel van het registreren van UBO-informatie, wordt opgenomen dat de 
goedkeuring van het protocol, voor zover dit betrekking heeft op UBO-
informatie, geschiedt in overeenstemming met hen (wijziging van artikel 41a, 
tweede lid; zie artikel I, onderdeel L, van dit wetsvoorstel).  
 
Daarnaast is het wetsvoorstel van invloed op de handhaving door het BEH en 
het Openbaar Ministerie. In mindere mate kan ook sprake zijn van 
handhavingseffecten bij de Wwft-toezichthouders. Aan de Wwft-instellingen 
onder hun toezicht zal immers een verplichting tot terugmelden worden 
opgelegd. Toezien op het in voldoende mate invulling geven aan die 
verplichting, zal onderdeel zijn van het toezicht door deze toezichthouders.  
 
§ 8. Financiële gevolgen en regeldruk 
Dit wetsvoorstel heeft financiële consequenties voor het bedrijfsleven, Wwft-
instellingen, bevoegde autoriteiten, Wwft-toezichthouders en de rijksoverheid.  
 
§ 8.1 Kosten die voortvloeien uit informatieverplichtingen 
Vrijwel alle binnen Nederland opgerichte vennootschappen en andere juridische 
entiteiten moeten toereikende, accurate en actuele informatie over hun UBO’s 
inwinnen en bijhouden. Dit geldt niet alleen voor de circa 1,5 miljoen reeds in 
het handelsregister geregistreerde vennootschappen en andere juridische 
entiteiten, maar ook voor nieuw op te richten of nieuw in te schrijven 
vennootschappen en andere juridische entiteiten. Voor een deel van de 
betrokken vennootschappen en andere juridische entiteiten zal de gevraagde 
UBO-informatie al (grotendeels) voorhanden zijn, omdat zij deze informatie al 
hebben moeten inwinnen om aan een Wwft-instelling te kunnen geven in het 
kader van het door die instelling te verrichten cliëntenonderzoek. De kosten 
zullen in die gevallen voornamelijk bestaan uit het eventueel aanvullen van 
relevante informatie en het doorgeven van de UBO-informatie aan de 
beheerder van het register, de Kamer van Koophandel. Het doorgeven van 
UBO-informatie is in principe eenmalig, tenzij de informatie betreffende de UBO 
wijzigt. De gewijzigde informatie moet eveneens worden doorgegeven aan de 
beheerder van het register. Voor de wijze van doorgeven zal naar de voor de 
vennootschappen en andere juridische entiteiten minst belastende en meest 
efficiënte variant worden gezocht. Ingeschat wordt dat het doorgeven van de 
gevraagde informatie gemiddeld 1 uur per vennootschap of andere juridische 
entiteit, inclusief kennisnamekosten (zie hieronder), kost. 
 
Op grond van eerdere cijfers en ervaringen van marktpartijen, alsmede op 
basis van het Handboek Meten Regeldruk van de Rijksoverheid, wordt 
ingeschat dat binnen het bedrijfsleven een (intern) standaarduurtarief van 39 
euro voor administratief personeel gangbaar is. Indien gebruik wordt gemaakt 
van een belastingadviseur of accountant, schrijft het Handboek Meten 
31 
 

 
In Nederland opgerichte vennootschappen die vóór de inwerkingtreding van dit 
wetsvoorstel vanwege vertrek uit Nederland uit het handelsregister zijn 
uitgeschreven, dienen zich opnieuw in te schrijven en eveneens UBO-informatie 
in te winnen en te registreren (zie paragraaf 3.1.4). Op dit moment valt niet 
goed in te schatten hoeveel vennootschappen het hier betreft. Deze 
vennootschappen zullen, in aanvulling op bovenstaande kosten die gemoeid 
zijn met het kennisnemen, inwinnen en registreren van UBO-informatie, ook 
kosten moeten maken voor het opnieuw inschrijven in het handelsregister 
(inschrijfvergoeding van 50 euro). De kosten die hiermee per vennootschap 
gemoeid zijn, worden geschat op 1 uur tegen een gemiddeld uurtarief van 
49,50 euro = 49,50 euro.  
 
Wwft-instellingen krijgen een terugmeldplicht. Ook hier zal voor de wijze van 
doorgeven naar de minst belastende en meest efficiënte variant worden 
gezocht, om zodoende de kosten die gemoeid zijn met de terugmeldplicht zo 
laag mogelijk te kunnen houden. Voor de kosten van terugmelden door Wwft-
instellingen wordt aansluiting gezocht bij het hierboven vermelde (interne) 
uurtarief van 39 euro voor administratief personeel. De tijd die is gemoeid met 
het doorgeven van informatie wordt geschat op maximaal 30 minuten. 
 
§ 8.2 Kosten Rijksoverheid en bestuurslasten 
De kosten voor de Rijksoverheid zullen bestaan uit de (eenmalige) kosten voor 
het (ICT-matig) bouwen van het register, het vullen van het register met UBO-
informatie van circa 1,5 miljoen vennootschappen en andere juridische 
entiteiten die reeds in het handelsregister zijn geregistreerd, alsmede de 
jaarlijkse kosten van beheer en exploitatie van het register (waaronder ook de 
kosten van inschrijven van UBO’s van nieuwe vennootschappen en andere 
juridische entiteiten ). 
 
De kosten voor het bouwen van het register bedragen circa 8,8 miljoen euro. 
De kosten voor de initiële vulling van het register met informatie betreffende 
de UBO’s van de circa 1,5 miljoen reeds in het handelsregister geregistreerde 
vennootschappen en andere juridische entiteiten wordt geraamd op 12 miljoen 
euro. Ten behoeve van de jaarlijkse beheers- en exploitatiekosten neemt de 
Rijksoverheid 2,1 miljoen euro voor haar rekening voor de aanloopfase. Gezien 
het feit dat het een project met een ICT-component van meer dan 5 miljoen 
euro betreft, is het Bureau ICT-toetsing (BIT) om advies gevraagd 
overeenkomstig het Instellingsbesluit tijdelijk Bureau ICT-toetsing. 
 
De Rijksoverheid dient tevens de kosten voor de handhaving van de UBO-
verplichtingen te dragen. Overtreding van de verplichting tot het (tijdig) 
inschrijven van (juiste en volledige) UBO-informatie in het handelsregister kan 
met zowel strafrechtelijke als bestuursrechtelijke sancties worden 
gehandhaafd.  
 
Het BEH zal worden belast met de handhaving van de verplichting tot het 
(tijdig) opgeven en inschrijven van UBO-informatie van vennootschappen en 
andere juridische entiteiten. De circa 1,5 miljoen reeds in het handelsregister 
geregistreerde vennootschappen en juridische entiteiten moeten informatie 
betreffende hun UBO tijdig registreren in het handelsregister. De jaarlijkse 
kosten voor het BEH om deze verplichting bestuursrechtelijk te kunnen 
33 
 

Diverse partijen hebben kritische opmerkingen geplaatst bij de voorgestelde 
wettelijke definitie van het begrip ‘uiteindelijk belanghebbende’ en het 
voornemen om deze definitie nader uit te werken bij algemene maatregel van 
bestuur. In dit verband is opgemerkt dat een eensluidende definitie van het 
begrip ‘uiteindelijk belanghebbende’ ontbreekt, nu de in artikel 10a Wwft 
voorgestelde definitie afwijkt van de in artikel 1, eerste lid, onder f, van de 
Wwft (thans artikel 1, eerste lid van de Wwft) opgenomen definitie, terwijl het 
voorgestelde artikel 1, eerste lid, onder p, van de Handelsregisterwet 2007 
weer een andere definitie geeft. Een belangrijk begrip als dat van UBO zou 
verder niet (mede) bij algemene maatregel van bestuur moeten worden 
gedefinieerd, aldus enkele consultatiereacties. 
 
In het aangepaste artikel 1, eerste lid, onder p, van de Handelsregisterwet 
2007 wordt nu naar artikel 10a, eerste lid, van de Wwft verwezen, zodat 
daartussen geen verschil meer bestaat. Verder is in paragraaf 3.2.2 uitgelegd 
waarom de UBO-definitie in artikel 1, eerste lid van de Wwft, alsmede de 
aanpassing van die definitie - zoals neergelegd in de Implementatiewet vierde 
anti-witwasrichtlijn – in enige mate afwijkt van de voorgestelde UBO-definitie 
in artikel 10a, eerste lid, van de Wwft. De definitie van UBO in het voorgestelde 
artikel 10a van de Wwft is zo geformuleerd dat duidelijk wordt dat het 
criterium, op grond waarvan moet worden beoordeeld of een natuurlijk persoon 
als UBO kwalificeert voor registratie in een centraal overheidsregister, op 
wetsniveau is geregeld. In het Uitvoeringsbesluit Wwft 2018 is uitgewerkt 
welke natuurlijke personen daarvoor in ieder geval in aanmerking komen, gelet 
op artikel 3, zesde lid, van de richtlijn. Omdat het hier gaat om een uitwerking 
op detailniveau, wordt het wenselijk geacht deze uitwerking te maken bij 
algemene maatregel van bestuur.  
 
§ 9.3 Entiteiten 
In verschillende reacties wordt gepleit om algemeen nut beogende instellingen 
(anbi’s) vrij te stellen van de verplichting om UBO-informatie aan te leveren. 
Zoals in paragraaf 3.2.2 is aangegeven, kent de richtlijn niet de mogelijkheid 
om een onderscheid te maken tussen het wel of niet beogen van algemeen 
nut. Voor de richtlijn is bepalend of sprake is van een vennootschap of andere 
juridische entiteit. In het Uitvoeringsbesluit Wwft 2018 is voor verschillende 
typen vennootschappen en juridische entiteiten bepaald wie dient te worden 
beschouwd als uiteindelijk belanghebbende van die vennootschap of juridische 
entiteit. Voor zover anbi’s tot die vennootschappen of andere juridische 
entiteiten, vallen zij ook onder de registratieverplichting in het kader van het 
UBO-register. Indien een anbi als stichting of als vereniging opereert, dient die 
anbi dus haar uiteindelijk belanghebbende(n) op te geven. In geval van een 
kerkgenootschap hoeft dat niet, om redenen zoals aangegeven in paragraaf 
3.1.4. 
 
Het fonds voor gemene rekening wordt in enkele reacties genoemd, waarbij de 
teneur is dat de verplichting tot het registreren van UBO-informatie niet zou 
moeten gelden voor een dergelijk fonds. Een fonds voor gemene rekening is 
een fiscaalrechtelijk begrip. Dergelijke fondsen zijn niet omschreven naar 
burgerlijk recht of naar vennootschapsrecht en kunnen op verschillende wijzen 
worden vormgegeven. Deze fondsen vallen op grond van de wijzigingsrichtlijn 
onder de verplichting om informatie over hun uiteindelijk belanghebbende in te 
winnen en centraal te registreren. Deze registratieplicht voor fondsen voor 
gemene rekening zal echter niet in het onderhavige wetsvoorstel, maar in het 
35 
 

juridische entiteiten die in de betreffende lidstaat zijn opgericht. Dit voorkomt 
dat UBO’s van dergelijke vennootschappen en andere juridische entiteiten 
geregistreerd moeten worden in dergelijke registers in meerdere lidstaten. 
Bovendien is in de wijzigingsrichtlijn bepaald dat de nationale UBO-registers 
van de verschillende lidstaten op termijn aan elkaar moeten worden gekoppeld. 
 
Een aantal reacties ziet op de Stichting Administratiekantoor (StAk). Een StAk 
is opgericht als stichting en stichtingen vallen onder het bereik van de 
verplichting tot het registreren van UBO-informatie. StAk’s zullen derhalve ook 
informatie betreffende hun UBO’s moeten aanleveren.  
 
Beursgenoteerde vennootschappen hoeven daarentegen geen UBO-informatie 
in te winnen en centraal aan te leveren. Zoals in artikel 3, zesde lid, van de 
richtlijn vermeld staat, ziet de definitie van een UBO niet op een op een 
gereglementeerde markt genoteerde vennootschap die is onderworpen aan 
openbaarmakingsvereisten overeenkomstig het recht van de Unie, of aan 
gelijkwaardige internationale standaarden die een toereikende transparantie 
van eigendomsinformatie waarborgen. 
 
§ 9.4 Op te nemen UBO-informatie 
In een paar reacties is vermeld dat de bandbreedtes waarmee het economisch 
belang van de UBO wordt aangegeven niet voortvloeien uit de richtlijn, 
waardoor de Nederlandse wetgever verder gaat dan de richtlijn vereist. Tevens 
is betoogd dat twee bandbreedtes, meer dan 25% en meer dan 50%, 
voldoende zouden zijn. Tegelijkertijd geeft één partij aan juist exacte 
percentages van het aantal aandelen, stemrecht of eigendom - en dus geen 
bandbreedtes - opgenomen te willen zien. 
 
Zoals in paragraaf 3.1.5 vermeld, schrijft artikel 30, vijfde lid, van de richtlijn 
voor dat de aard en omvang van het door de uiteindelijk belanghebbende 
gehouden economische belang dient te worden geregistreerd. Dat kan in de 
vorm van exacte percentages van het aantal aandelen, stemrecht of eigendom. 
Omwille van de privacy van de UBO is er voor gekozen om in het openbaar 
toegankelijke deel van het UBO-register niet de exacte omvang te registreren, 
maar te werken met bandbreedtes: meer dan 25% tot 50%, van 50% tot 75% 
en van 75% tot en met 100%. Dit heeft ook als voordeel dat als wijzigingen 
optreden in de percentages die vallen binnen de bandbreedte, dat niet hoeft te 
leiden tot een verplicht verzoek tot aanpassing in het centrale register. Het 
opnemen van slechts twee in plaats van de voorgestelde drie bandbreedtes 
komt verder de beoogde transparantie ten aanzien van het gehouden 
economische belang niet ten goede. Voor bevoegde autoriteiten en de FIU-
Nederland zal de exacte omvang van het belang overigens wel zichtbaar zijn, 
onderbouwd met schriftelijke stukken.  
 
§ 9.5 Openbaarheid en privacy  
Het openbaar toegankelijk maken van de UBO-informatie in het handelsregister 
heeft verreweg de meeste reacties opgeleverd. In een groot deel van de 
reacties wordt ervoor gepleit om de toegang tot de UBO-informatie niet voor 
iedereen toegankelijk te maken. In dit verband wordt ook de opinie van de 
 42
European Data Protection Supervisor (EDPS) aangehaald. In deze opinie 
wordt door de EDPS betoogd – kort en zakelijk weergegeven – dat er sprake is 
                                                
42
 Publicatieblad van de Europese Unie C 85/3 d.d. 18 maart 2017 
37 
 

Met het oog op de afscherming van UBO-gegevens wordt in enkele reacties 
ingegaan op de wijze waarop een onevenredig risico, een risico op fraude, 
ontvoering, chantage, afpersing, pesterijen, geweld of intimidatie zou moeten 
worden aangetoond. Zoals vermeld in paragraaf 3.1.6.3 zal in het 
Handelsregisterbesluit 2008 worden voorzien in een regime van afscherming 
van bepaalde openbare UBO-informatie. In het kader van die uitwerking in het 
Handelsregisterbesluit 2008 zal nader worden ingegaan op welke wijze dat 
aangetoond kan worden. 
 
Een punt van aandacht vormt de mogelijke commerciële ontsluiting en verkoop 
van gegevens uit het register met UBO-informatie. In meerdere reacties wordt 
gewezen op bedrijven die informatie uit het handelsregister opkopen en 
verzamelen en die informatie, al dan niet in abonnementsvorm, doorverkopen. 
Daarover wordt in de consultatiereacties de vraag gesteld of een dergelijke 
commerciële ontsluiting van UBO-gegevens eveneens mogelijk is, of dit het 
zoeken op natuurlijke personen mogelijk maakt en of een dergelijke 
commerciële ontsluiting niet verboden dient te worden met het oog op de 
bescherming van de privacy van UBO’s. Partijen die gebruik maken van UBO-
informatie zijn gebonden aan de Uavg en andere privacyregelgeving. Het 
gebruik van gegevens (waaronder UBO-informatie) uit het handelsregister zal 
worden betrokken bij de discussie over het gebruik van persoonsgegevens in 
het handelsregister. 
 
§ 9.6 Terugmeldplicht 
In een aanzienlijk aantal reacties wordt gepleit voor het aanpassen dan wel 
schrappen van de voorgenomen terugmeldplicht. In de vierde anti-
witwasrichtlijn, zoals gewijzigd door de wijzigingsrichtlijn, is deze 
terugmeldplicht in artikel 30, vierde lid, verplicht gesteld voor Wwft-
instellingen en bevoegde autoriteiten.  
 
Het niet voldoen aan de terugmeldplicht wordt in de Wet op de economische 
delicten strafbaar gesteld. Deze strafbaarstelling wordt in sommige reacties als 
disproportioneel bestempeld. Dit heeft echter niet geleid tot aanpassing van de 
strafbaarstelling. Allereerst verplicht de vierde anti-witwasrichtlijn ertoe dat de 
bepalingen van artikel 30 worden onderworpen aan doeltreffende, evenredige 
en afschrikkende maatregelen of sancties. Een dergelijke rechtens afdwingbare 
verplichting draagt bovendien bij aan de verplichting die voortvloeit uit artikel 
30, vierde lid, van de richtlijn, namelijk dat UBO-informatie toereikend, 
accuraat en actueel moet zijn.  
 
§ 9.7 Handhaving 
Paragraaf 5 over handhaving is ten opzichte van de consultatieversie 
aangevuld. De in de consultatiereacties gestelde vragen omtrent handhaving 
zijn in die paragraaf, ook mede gelet op artikel 30, eerste lid, van de vierde 
anti-witwasrichtlijn, in de tekst verwerkt.  
 
§ 9.8 Lastenverzwaring 
De geschatte kosten die voortvloeien uit informatieverplichtingen hebben 
geleid tot enkele consultatiereacties waarin wordt gesteld dat zowel het 
uurtarief als de tijd die gemoeid is met het achterhalen en doorgeven van UBO-
informatie onjuist is. Het standaard intern uurtarief van 37 euro voor 
administratief personeel is gebaseerd op het Handboek Meten Regeldruk van 
de Rijksoverheid. Indien het achterhalen en doorgeven van de UBO-informatie 
39 
 

artikel 28, openbaar in te maken, zie paragraaf 3.1.5 
tweede en zien moet zijn van deze memorie van 
vijfde lid Hrw toelichting 
2007 
30, lid 5a Implementatie Mogelijkheid om Online registratie en 
door middel toegang vergoeding voor inzage 
van bestaande afhankelijk te volgt reeds uit artikel 50 
regelgeving maken van van de Hrw 2007; zie § 7 
registratie en van deze memorie van 
vergoeding toelichting over 
gegevensbescherming; zie 
§ 4.1.6.2 over online 
registratie 
30, lid 6 Artikel 28, Nee   
tweede en 
vijfde lid Hrw 
2007 
30, lid 7 Implementatie Nee Bevoegdheid tot het delen 
door middel van informatie is reeds 
van bestaande geregeld in artikel 22 Wwft 
regelgeving 
30, lid 8 Artikel 3, Nee   
veertiende lid, 
Wwft 
30, lid 9 Implementatie Nee Grondslag om dit artikellid 
door middel te implementeren bij 
van bestaande algemene maatregel van 
regelgeving bestuur volgt reeds uit 
artikel 23 van de 
Handelsregisterwet 2007 
30, lid 10, eerste - Nee Wordt in een later stadium 
en tweede alinea geïmplementeerd, is 
toekomstige verplichting. 
30, lid 10, derde Handelsregiste Nee Betreft de bewaartermijn 
alinea rbesluit 2008 van UBO-informatie. 
Grondslag om dit artikellid 
te implementeren bij 
algemene maatregel van 
bestuur volgt reeds uit 
artikel 23 van de 
Handelsregisterwet 2007 
 
 
ARTIKELSGEWIJS 
 
ARTIKEL I (Handelsregisterwet 2007) 
 
Onderdeel A 
Aan artikel 1, eerste lid, van de Handelsregisterwet 2007 worden twee 
onderdelen toegevoegd, te weten een definitie van uiteindelijk belanghebbende 
en een definitie van Financiële inlichtingen eenheid. Voor een toelichting op het 
begrip ‘uiteindelijk belanghebbende’ wordt verwezen naar paragraaf 3.2.2 van 
deze memorie van toelichting.  
De Wwft bevat de wettelijke bepalingen over de Financiële inlichtingen 
eenheid, evenals een definitiebepaling. Voorgesteld wordt om naar die definitie 
in de Wwft te verwijzen.  
 
Onderdeel B 
41 
 

Onderdeel E 
Met deze wijziging van artikel 19 wordt bewerkstelligd dat degenen die 
verplicht zijn tot inschrijving van een onderneming of rechtspersoon ook zorg 
moeten dragen voor de registratie van UBO-informatie. 
 
Onderdeel F 
Met deze bepaling wordt bewerkstelligd dat niet alle UBO-informatie voor ieder 
beschikbaar is, maar slechts de zes op grond van de richtlijn genoemde 
gegevens. Voor een toelichting op deze bepaling wordt verwezen naar 
paragraaf 3.1.6 van deze memorie van toelichting. 
 
Onderdeel G 
Uitgangspunt van de Handelsregisterwet 2007 is dat inschrijving van gegevens 
of deponering van bescheiden tot gevolg heeft dat daaraan derdenwerking kan 
worden ontleend; derden mogen er op vertrouwen dat de in het 
handelsregister opgenomen informatie over een onderneming of rechtspersoon 
klopt. Voorgesteld wordt om die derdenwerking niet te laten gelden voor de 
UBO-informatie, beschreven in artikel 15a, tweede en derde lid. Dat voorstel is 
ingegeven door het feit dat artikel 30, achtste lid, van de richtlijn voorschrijft 
dat Wwft-instellingen zich bij hun cliëntenonderzoek "niet uitsluitend verlaten 
op het (...) centraal register."  
 
Onderdeel J 
Met deze wijziging wordt de toegang door FIU Nederland en de bevoegde 
autoriteiten tot alle geregistreerde UBO-informatie geregeld. Voor een 
inhoudelijke toelichting wordt verwezen naar paragraaf 3.1.6.5  
 
Onderdeel K 
In dit artikel wordt de terugmeldplicht voor bevoegde autoriteiten geregeld. 
Bevoegde autoriteiten zijn verplicht om, voor zover dit vereiste hun taken niet 
onnodig doorkruist, melding aan de Kamer van Koophandel te doen van iedere 
discrepantie die zij aantreffen tussen de informatie over uiteindelijk 
belanghebbenden in het handelsregister en de informatie over uiteindelijk 
belanghebbenden waarover zij beschikken. Deze verplichting geldt op grond 
van de richtlijn overigens niet voor de Financiële inlichtingen eenheid (FIU-
Nederland). 
 
Bij de zinsnede ‘voor zover dit hun taken niet onnodig zou doorkruisen’ kan 
bijvoorbeeld gedacht worden aan informatie die in het kader van een 
strafrechtelijk onderzoek door de politie of een onderzoek door een Wwft-
toezichthouder naar voren komt en die afwijkt van de UBO-gegevens zoals die 
geregistreerd zijn. Het doen van een terugmelding ten tijde van een dergelijk 
onderzoek kan een afbreukrisico voor dat onderzoek met zich brengen. Het 
doen van een terugmelding is in dat geval niet verplicht maar dient in een later 
stadium, bijvoorbeeld na afloop van het onderzoek, alsnog gedaan te worden, 
mits geen sprake meer is van een risico voor hun taakuitoefening.  
 
Onderdeel L  
De aanpassing van artikel 41a voorziet er in dat de Minister van Financiën en 
de Minister van Justitie en Veiligheid in moeten stemmen met het protocol over 
de uitvoering van het handelsregister door de Kamer van Koophandel, voor het 
onderdeel dat betrekking heeft op de registratie van UBO’s. Hiermee wordt de 
verantwoordelijkheid tot uitdrukking gebracht die zij hebben voor de 
43 
 

entiteiten die na de inwerkingtreding van deze wet opgave doen van eerste 
inschrijving in het handelsregister. 
 
 
ARTIKEL II (Wet ter voorkoming van witwassen en financieren van 
terrorisme) 
 
Onderdeel A 
Dit nieuwe lid van artikel 3 van de Wet ter voorkoming van witwassen en 
financieren van terrorisme (Wwft) is gebaseerd op artikel 30, achtste lid, van 
de wijzigingsrichtlijn. Ingevolge dit artikel mogen meldingsplichtige instellingen 
(Wwft-instellingen) zich bij hun cliëntenonderzoek niet uitsluitend verlaten op 
het register met UBO-informatie. Dit register is slechts een hulpmiddel bij dit 
cliëntenonderzoek.  
 
Onderdeel B 
Artikel 10a 
In artikel 10a wordt allereerst de definitie van uiteindelijk belanghebbende 
opgenomen, zoals toegelicht in paragraaf 3.2.2 van deze memorie van 
toelichting. Daarnaast wordt in dit artikel opgenomen wat er onder een 
vennootschap of andere juridische entiteit dient te worden verstaan. Op basis 
van deze definitie geldt voor de in paragraaf 3.2.3 genoemde vennootschappen 
en andere juridische entiteiten de verplichting tot het inwinnen en bijhouden 
van UBO-informatie.  
 
Deze verplichting geldt niet voor beursgenoteerde vennootschappen. Op deze 
beursgenoteerde vennootschappen zijn immers reeds 
openbaarmakingsvereisten van toepassing. Indien een dergelijke 
beursgenoteerde vennootschap een 100% dochtermaatschappij heeft, geldt 
dezelfde uitzondering op deze verplichting ook voor deze 100% 
dochtermaatschappij.  
 
De algemene maatregel van bestuur waarin de uitwerking plaats vindt, betreft 
het Uitvoeringsbesluit Wwft 2018, waarin per vennootschap of andere 
juridische entiteit categorieën natuurlijke personen zijn aangewezen die in elk 
geval moeten worden aangemerkt als uiteindelijk belanghebbende. 
 
Artikel 10b 
Artikel 30, eerste lid, eerste volzin, van de richtlijn draagt lidstaten op om er 
voor te zorgen dat binnen hun grondgebied opgerichte vennootschappen en 
andere juridische entiteiten informatie over hun uiteindelijk belanghebbenden 
inwinnen en bijhouden. Het voorgestelde nieuwe artikel 10b implementeert 
deze bepaling. Omdat vennootschappen en andere juridische entiteiten in veel 
gevallen afhankelijk zijn van hun uiteindelijk belanghebbenden voor het 
kunnen registreren van de gevraagde gegevens over die uiteindelijk 
belanghebbenden, is in het tweede lid een meewerkverplichting voor de 
uiteindelijk belanghebbenden opgenomen. Artikel 30, eerste lid, laatste alinea 
verplicht daar ook toe. Overtreding van deze meewerkverplichting moet – net 
zoals inbreuken op de andere bepalingen van artikel 30, eerste lid, tweede 
volzin - op grond van de wijzigingsrichtlijn worden onderworpen aan 
doeltreffende, evenredige en afschrikkende maatregelen of sancties. 
 
Artikel 10c 
45 
 

zodanige wijze te bewaren, dat te allen tijde de rechten en verplichtingen van 
de rechtspersoon, waaronder de stichting, kunnen worden gekend. Met deze 
specificatie zijn deze gegevens makkelijker raadpleegbaar voor de 
Belastingdienst en belastingautoriteiten uit andere jurisdicties. 
 
Aanleiding om de bestaande administratieverplichting van alle begunstigden 
van stichtingen in de wet te specificeren, is de door het OESO Global Forum on 
Transparency and Exchange of Information for Tax Purposes (Global Forum) in 
43
2011 uitgevoerde peer review van Nederland. Daarbij is beoordeeld in 
hoeverre Nederland voldoet aan de internationale standaarden voor het 
uitwisselen van informatie voor belastingdoeleinden op verzoek van 
belastingautoriteiten in andere jurisdicties. Deze beoordeling richt zich op de 
aanwezigheid van betrouwbare informatie, die voorzienbaar relevant is voor de 
belastingheffing van een andere (verzoekende) jurisdictie en de mate waarin 
die informatie tijdig beschikbaar gemaakt kan worden. Het Global Forum 
concludeerde in het peer review rapport uit 2011 dat de beschikbaarheid van 
informatie over de begunstigden van stichtingen in Nederland niet in alle 
gevallen gewaarborgd is. In het kader van de tweede ronde van peer reviews 
medio 2018 is Nederland hierop opnieuw gewezen door voornoemde 
organisatie. Het definitieve rapport van deze peer review zal waarschijnlijk in 
het voorjaar van 2019 verschijnen. 
 
 
ARTIKEL IV (Burgerlijk Wetboek BES) 
 
Overeenkomstig het met artikel III in te voegen artikel 2:290 BW wordt een 
gelijkluidende bepaling ingevoegd in Boek 2 van het BW BES. Ook hier gaat het 
slechts om een nadere specificering van de reeds bestaande verplichting van 
artikel 2:15 BW BES om een administratie te voeren en de daartoe behorende 
boeken, bescheiden en andere gegevensdragers op zodanige wijze te bewaren, 
dat te allen tijde de rechten en verplichtingen van de rechtspersoon, waaronder 
de stichting, kunnen worden gekend. Op deze wijze wordt voorkomen dat de 
bepalingen tot het houden van een administratie in Nederland en in de BES 
verschillend worden geïnterpreteerd. 
 
 
ARTIKEL V (Wet op de economische delicten) 
 
Onderdeel A 
De verplichting voor vennootschappen en andere juridische entiteiten om 
toereikende, accurate en actuele informatie over hun uiteindelijk 
belanghebbenden in te winnen en bij te houden, de verplichting van een 
uiteindelijk belanghebbende om de vennootschap of andere juridische entiteit 
van alle informatie te voorzien die voor die vennootschap of andere juridische 
entiteit nodig is om te kunnen voldoen aan eerderbedoelde verplichting om 
toereikende, accurate en actuele UBO-informatie in te winnen en bij te houden, 
alsmede de terugmeldplicht voor Wwft-instellingen worden als economisch 
delict opgenomen in de Wet op de economische delicten. 
                                                
43
 Global Forum on Transparency and Exchange of Information for Tax Purposes, Peer 
Review Report The Netherlands, oktober 2011. Beschikbaar via: https://www.oecd-
ilibrary.org/docserver/9789264126732-
en.pdf?expires=1525350800&id=id&accname=ocid49027884&checksum=C18967123C14
E687A6A3AA9FA32E0531 
47 
 

