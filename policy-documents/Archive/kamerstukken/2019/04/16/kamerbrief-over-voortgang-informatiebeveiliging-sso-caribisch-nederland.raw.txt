 
 
 
> Retouradres Postbus 20011 2500 EA  Den Haag 
Ministerie van 
  
Binnenlandse Zaken en 
Aan de Voorzitter van de Tweede Kamer 
Koninkrijksrelaties 
 
der Staten-Generaal 
Turfmarkt 147 
Postbus 20018 
Den Haag 
2500 EA  DEN HAAG Postbus 20011 
2500 EA  Den Haag 
 
 
Kenmerk 
2019-0000173413 
 
 
Uw kenmerk 
 
  
Datum 16 april 2019 
Betreft Voortgang informatiebeveiliging SSO Caribisch Nederland 
  
Hierbij informeer ik uw Kamer over de voortgang van de verbetering van de 
 
Informatiebeveiliging van de Rijksdienst Caribisch Nederland.  
 
Verantwoordingonderzoek 2017 Algemene Rekenkamer 
De Algemene Rekenkamer besloot in april 2018, op grond van artikel 7.21, lid 1 van de 
Comptabiliteitswet 2016, bezwaar te maken tegen de informatiebeveiliging van de 
Rijksdienst Caribisch Nederland (RCN). De informatiebeveiligingsfunctie is naast andere 
bedrijfsvoeringsfuncties ondergebracht bij de Shared Service Organisatie Caribisch 
Nederland (SSO-CN). In de periode 2014-2017 was naar het oordeel van de Algemene 
Rekenkamer weinig vooruitgang in de uitvoering geboekt en belangrijke beveiligingsrisico’s 
bleven onvoldoende afgedekt door passende beheersmaatregelen. In het 
Verantwoordingsonderzoek 2017 stelde de Algemene Rekenkamer een ernstige 
onvolkomenheid vast in de informatiebeveiliging van de RCN.  
 
Op 30 april 2018 ontving de Algemene Rekenkamer het verbeterplan Informatiebeveiliging 
RCN. Dat plan toonde naar het oordeel van de Algemene Rekenkamer aan dat de minister 
van Binnenlandse Zaken en Koninkrijksrelaties met veel inzet aan de slag is gegaan om 
concrete maatregelen te treffen, gericht op de aanpak van de ernstige onvolkomenheid in 
de informatiebeveiliging. Gezien de genomen maatregelen en het verbeterplan besloot de 
Algemene Rekenkamer het bezwaar bij deze ernstige onvolkomenheid niet te handhaven. 
In de loop van 2018 zijn er forse stappen gemaakt in het op orde brengen van de 
informatiebeveiliging. 
 
Stand van zaken verbetermaatregelen 
De Auditdienst Rijk (ADR) is door de Chief Information Officer van BZK (CIO-BZK) 
gevraagd onderzoek te doen naar de daadwerkelijke implementatie van de meest urgente 
verbetermaatregelen, gericht op de externe- en interne dreigingen in de 
netwerkinfrastructuur van SSO-CN. Daarnaast vroeg de CIO-BZK de ADR te onderzoeken 
of de verbetermaatregelen voor de middellange- en lange termijn zijn afgerond, dan wel 
door SSO-CN concreet onderhanden zijn. Het doel van de middellange- en lange termijn 
verbetermaatregelen is om de resterende risico’s in de informatiebeveiliging weg te nemen 
en zorg te dragen voor inbedding van de verbetermaatregelen in de te actualiseren Plan-
Do-Check-Act (PDCA-cyclus) van SSO-CN. 
 
Pagina 1 van 2 
 

