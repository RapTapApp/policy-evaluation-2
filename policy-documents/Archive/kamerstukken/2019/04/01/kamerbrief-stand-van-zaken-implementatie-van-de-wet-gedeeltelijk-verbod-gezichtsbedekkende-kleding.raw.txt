 
 
 
 
 
 
Aan de Voorzitter van de Tweede Kamer der Staten 
Den Haag 
Generaal 
www.rijksoverheid.nl 
Postbus 20018 www.facebook.com/minbzk 
www.twitter.com/minbzk 
2500 EA Den Haag 
 
Kenmerk 
2019-0000160755 
 
Uw kenmerk 
 
 
  
Datum 1 april 2019 
Betreft Stand van zaken implementatie van de Wet gedeeltelijk verbod 
gezichtsbedekkende kleding 
  
 
  
Bij de behandeling van de Wet gedeeltelijk verbod gezichtsbedekkende kleding in 
1
juni 2018 in de Eerste Kamer heb ik een aantal toezeggingen gedaan. De 
staatssecretaris van Binnenlandse Zaken en Koninkrijksrelaties heeft in het 
mondeling vragenuur in de Tweede Kamer op 27 november 2018 aan u toegezegd 
ook u te informeren over de gesprekken met de sectoren en de inwerkingtreding 
van deze wet. Met deze brief kom ik aan deze toezegging tegemoet.  
 
Achtergrond 
Het dragen van gezichtsbedekkende kleding in het openbaar is al een aantal jaren 
onderwerp van maatschappelijke en politieke discussie. Met de Wet gedeeltelijk 
verbod gezichtsbedekkende kleding (hierna: de wet) wordt uitvoering gegeven 
aan de afspraak in het Regeerakkoord ‘Bruggen slaan’ van het kabinet-Rutte II 
dat gezichtsbedekkende kleding wordt verboden in het onderwijs, de zorg, het 
openbaar vervoer en overheidsgebouwen. De wet is op 26 juni 2018 door de 
Eerste Kamer aangenomen. Met de wet wordt bepaald waar het dragen van 
gezichtsbedekkende kleding niet is toegestaan. De wet bevat een gedeeltelijk 
verbod dat zich specifiek richt op die plekken en situaties waar de onderlinge 
communicatie essentieel is voor een kwalitatief verantwoorde dienstverlening of 
de (sociale) veiligheid. Het gaat hierbij om locaties waar mensen 
noodzakelijkerwijs bij elkaar komen en men elkaar niet kan ontwijken.  
 
Stand van zaken implementatie 
De afgelopen periode zijn overleggen gevoerd met de bij de implementatie van de 
wet betrokken ministeries en is er contact gelegd met verschillende sectoren via 
de gebruikelijke koepels, vertegenwoordigers en overlegstructuren. Onderwerp 
van de overleggen en contacten was het uitwisselen van de stand van zaken van 
de implementatie van de wet en het maken van afspraken over de uitvoering van 
de wet. Het verbod raakt tientallen (deel)sectoren. Sommige sectoren hebben 
aangegeven met de wet uit de voeten te kunnen en tot uitvoering over te gaan 
zodra er een inwerkingtredingsdatum is. Andere hadden behoefte aan nader 
contact en/of informatie. Ik verwacht de komende periode nog aanvullend contact 
                                                
1
 Toezeggingen: T02614, T02615, T02616 en T02617. 
 
 
Pagina 1 van 6 
 

 
 
 
 
Kenmerk 
2019-0000160755 
 
 
 
 
 
Maatschappelijke effecten van de wet 
De sectoren verwachten dat de overtreding als bedoeld in het verbod zich in 
beperkte mate zal voordoen. Niettemin kan de wet voor sectoren nieuwe situaties 
opleveren, zoals mogelijke discussies tussen burgers en burgers onderling en 
burgers en professionals. De sectoren geven aan zicht te willen houden op de 
effecten van deze nieuwe situaties en de gevolgen die dit heeft voor de 
professional. Net als de sectoren en professionals hecht ik er aan dat de gevolgen 
van de wet in de gaten worden gehouden, zoals ik u ook heb toegezegd. 
Daarnaast heb ik de komende periode aandacht voor eventuele vragen over de 
uitvoering van de wet. Hierbij wordt tevens het (mogelijke) effect op het aantal 
personen dat gezichtsbedekkende kleding draagt meegenomen evenals 
ontwikkelingen in andere Europese landen waar het vergelijkbare of andere 
verboden op het dragen van gezichtsbedekkende kleding betreft. Ik heb 
toegezegd drie jaar na inwerkingtreding over de gevolgen van de wet de Eerste 
Kamer te informeren, waarmee ik afwijk van reguliere evaluatieperiodes van vijf 
jaar. Ik zal deze informatie ook aan u gelijktijdig toesturen. Op basis van de 
bevindingen kan dan worden bezien of aanpassing – bijvoorbeeld verdere 
verduidelijking - van de wet noodzakelijk is.  
 
Communicatie  
Naast gesprekken tussen sectoren wordt in de komende maanden de 
communicatie over de inwerkingtreding van de wet verder opgepakt, zowel 
richting de professionals van de betrokken sectoren als het publiek in het 
algemeen. Uit de gesprekken met de sectoren is de wens naar voren gekomen om 
met name sectorspecifiek en gericht te communiceren over de invoering van het 
gedeeltelijk verbod op gezichtsbedekkende kleding, zoals gebruikelijk is en 
aansluit bij de dagelijkse praktijk in de sectoren. De communicatie is gericht op 
uitleg van het verbod zoals waar en wanneer het verbod geldt. In de 
communicatie zal het uitgangspunt zijn: de algemene werking van de wet, het 
voorkomen van het escaleren van situaties tussen burgers onderling en het 
belang van handhaving – op basis van bestaande aanpak bij de handhaving van 
strafrechtelijke verboden. Door de sectoren wordt een handelingsperspectief 
meegegeven aan de professionals.  
 
Motie-Schalk  
2
In de motie Schalk heeft de Eerste Kamer verzocht de wenselijkheid te 
onderzoeken om gezichtsbedekkende kleding, zoals maskers, bivakmutsen, 
integraalhelmen en dergelijke, in zijn algemeenheid te verbieden bij manifestaties 
en demonstraties, tenzij er sprake is van een specifieke reden dit wel toe te 
staan.  
 
 
                                                
2
 Motie van het lid Schalk (SGP), Handelingen I 2017/18, 34 349, G.  
Pagina 3 van 6 
 
 

 
 
 
 
Kenmerk 
2019-0000160755 
 
 
Bijlage - Definities en reikwijdte gedeeltelijk verbod per sector 
 
Onderwijsinstellingen 
Aangesloten is bij de sector wetgeving in het onderwijs, te weten: 
Wet op het primair onderwijs (WPO) 
Wet op het voortgezet onderwijs (WVO) 
Wet op de expertisecentra (WEC) 
Wet educatie beroepsonderwijs (WEB) 
Wet op het hoger onderwijs en wetenschappelijk onderzoek (WHOW)  
Leerplichtwet 
 
Het verbod geldt op de erven en in instellingen die onderwijs verzorgen of examens dan wel 
staatsexamens afnemen en geldt zowel voor leerkrachten, leerlingen en ouders en andere 
bezoekers. 
 
Kenmerken van deze omschrijving: Het verbod geldt voor alle onderwijsinstellingen, zowel 
bekostigde als niet-bekostigde (dat wil zeggen anderszins aangewezen, erkende of 
geaccrediteerde) onderwijsinstellingen en zowel het openbaar als het bijzonder onderwijs. 
Hieronder vallen ook instellingen zoals NTI, LOI en autorijscholen. 
 
Zorginstellingen 
Aangesloten wordt bij de sectorwetgeving van VWS. Het verbod geldt daarmee in de zorg voor 
erven en gebouwen van instellingen die voldoen aan het zijn van een: 
o rechtspersoon die bedrijfsmatig o.g.v. de zorgverzekering (als bedoeld in de 
Zorgverzekeringswet), Wet langdurige zorg of Jeugdwet gefinancierde zorg of 
jeugdhulp laat verlenen dan wel in opdracht van een of meer gemeenten de 
jeugdgezondheidszorg of het rijksvaccinatieprogramma laat uitvoeren; 
o organisatorisch verband van natuurlijke personen die bedrijfsmatig o.g.v. de 
zorgverzekering (als bedoeld in de Zorgverzekeringswet), Wet langdurige zorg of 
Jeugdwet gefinancierde zorg of jeugdhulp verlenen of laten verlenen dan wel in 
opdracht van een of meer gemeenten de jeugdgezondheidszorg of het 
rijksvaccinatieprogramma uitvoeren of laten uitvoeren; 
o natuurlijke persoon die bedrijfsmatig o.g.v. de zorgverzekering (als bedoeld in de 
Zorgverzekeringswet), Wet langdurige zorg of Jeugdwet gefinancierde zorg of 
jeugdhulp laat verlenen dan wel in opdracht van een of meer gemeenten de 
jeugdgezondheidszorg of het rijksvaccinatieprogramma laat uitvoeren. 
 
Kenmerken van deze omschrijving: 
o Zorgverleners op basis van de Zorgverzekeringswet, Wet langdurige zorg of 
Jeugdwet. Bijvoorbeeld: een ziekenhuis, een huisartsenpraktijk of tandarts.  
o Gebouwen gebruikt door pgb-initiatieven en door onderaannemers (niet zijnde 
residentiële delen) vallen onder de werkingssfeer, zoals bijvoorbeeld een 
Thomashuis - waarbij het verbod niet geldt in de residentiële delen, ivm de 
uitzondering die hierover is opgenomen in de wet.  
o Gebouwen vallen niet onder de werkingssfeer als daarin uitsluitend particulier 
gefinancierde zorg, zoals bijvoorbeeld cosmetische chirurgie, wordt verleend. 
o Gebouwen van waaruit solisten - dat wil zeggen natuurlijke personen die een eigen 
praktijk voor zorg of jeugdhulp hebben en daar als enige zorg verlenen - werken, 
vallen niet onder het verbod, op basis van het feit dat zij volgens VWS wetgeving 
geen zorginstelling vormen zolang zij als solist - zonder personeel - optreden.  
o Indien de instelling de zorg verleent in het huis van de cliënt is het verbod niet van 
toepassing.  
 
 
Pagina 5 van 6 
 
 

