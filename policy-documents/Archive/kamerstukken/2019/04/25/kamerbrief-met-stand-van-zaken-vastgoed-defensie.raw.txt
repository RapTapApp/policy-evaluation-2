 
 
 
 
 
Ministerie van Defensie 
 
Plein 4 
MPC 58 B 
Postbus 20701 
2500 ES Den Haag 
www.defensie.nl 
 
 
 
 
 
> Retouradres Postbus 20701 2500 ES Den Haag 
 
 
Aan de Voorzitter van de Tweede Kamer 
Onze referentie 
der Staten-Generaal 
BS2019008066 
Plein 2 
Afschrift aan 
2511 CR Den Haag 
de Voorzitter van de Eerste  
Kamer der Staten-Generaal 
Binnenhof 22 
2513 AA Den Haag 
 
Bij beantwoording datum, 
onze referentie en betreft 
vermelden. 
Datum 25-04-2019 
Betreft Stand van zaken vastgoed Defensie  
 
 
Inleiding 
De afgelopen decennia zijn er door prioriteitsstellingen in het aanwenden van 
beschikbare middelen als gevolg van bezuinigingen achterstanden gegroeid in 
nieuwbouw en vervanging van gebouwen, in groot en klein onderhoud, in 
verwijdering van asbest, het verhogen van de brandveiligheid en aanpassing en 
vervanging van allerlei installaties. Inmiddels is een begin gemaakt met de 
aanpak van de problemen en is hiervoor binnen de defensiebegroting geld 
beschikbaar gesteld. Op alle deelaspecten van vernieuwing en beheer van 
vastgoed zijn verbeteringen noodzakelijk. Er is te veel achterstallig onderhoud om 
snel alle knelpunten te verhelpen. Dit vraagt om zorgvuldige prioriteitsstelling 
binnen de te nemen maatregelen op vastgoedgebied en de nodige tijd om al die 
achterstanden weg te werken. Omdat bovendien de orderportefeuille van 
bouwbedrijven nu goed gevuld is, moeten ook vanuit die invalshoek prioriteiten 
worden gesteld. Om te komen tot een prioriteitsstelling wordt het strategisch 
vastgoedplan (SVP) uitgewerkt en wordt samen met het Rijksvastgoedbedrijf 
(RVB) gewerkt aan een korte- en lange termijnaanpak, gebaseerd op 
revitalisering, nieuwbouw en onderhoud.  
 
Met deze brief informeer ik u, mede namens de staatssecretaris van Binnenlandse 
Zaken en Koninkrijksrelaties, op hoofdlijnen over de stand van zaken met 
betrekking tot het vastgoed van Defensie. Achtereenvolgens komen aan de orde: 
- strategisch vastgoedplan (SVP); 
- inventarisatie staat legeringsgebouwen; 
 Pagina 1 van 8  
 
 

 
 
 
schoonmaak al uitgevoerd. Voor een structureel betere schoonmaak wordt het 
 
 
schoonmaakcontract aangepast. Maar uit de inventarisatie kwam ook naar voren 
 
dat de huisregels onvoldoende werden nageleefd. Schoonmaken heeft alleen zin 
als de huisregels worden nageleefd. In verband met privacy-aspecten gaan we 
 
daarom afspraken maken met de gebruikers van de legering over naleving en 
controle daarop door beheerders en commandanten. Voor de vernieuwing van het 
interieur wordt een begin gemaakt met de aanschaf van nieuwe vloerbedekking, 
nieuwe gordijnen en nieuw meubilair: belangrijke factoren voor een goed 
leefklimaat op defensielocaties. Maar ook hiervoor geldt dat de achterstanden zo 
groot zijn, dat er tijd nodig is om die weg te werken. Het gehele programma voor 
de verbetering van de legeringsgebouwen, de tijdplanning en de kostencalculatie 
moet nog verder worden gepreciseerd. Daarvoor zal dekking binnen de 
defensiebegroting worden gevonden. 
 
Deels is dat al gebeurd: in de Defensienota is voor de vermindering van 
achterstallig onderhoud aan het vastgoed € 75 miljoen gereserveerd: drie maal  
€ 25 miljoen in de jaren 2018, 2019 en 2020. Daarnaast trekt Defensie in 2019 
nogmaals in de eigen begroting € 25 miljoen uit voor het verminderen van het 
achterstallig onderhoud, de verbetering van de legering en facilitaire 
ondersteuning, waaronder schoonmaak. Met deze gelden kan slechts een deel 
van de achterstand worden verholpen. Daarom zal een nadere prioriteitsstelling 
nodig zijn, wat zal worden betrokken bij het SVP. 
 
Brandveiligheid legeringsgebouwen 
In het Materieelprojectenoverzicht 2018 is de Kamer een voortgangsbrief voor 
begin 2019 over het project Bouwtechnische verbetermaatregelen brandveiligheid 
toegezegd. Eind vorig jaar bent u geïnformeerd over de voortgang in de 
uitvoering van het convenant tussen Defensie en de Inspectie Leefomgeving en 
Transport (ILT), waarin stond dat voor 31 december 2018 de legeringsgebouwen 
moesten zijn aangepast aan de nieuwe brandveiligheidseisen (Kamerstuk 33 763, 
nr. 148). Eind december voldeden 135 van deze legeringsgebouwen  aan de 
nieuwe brandveiligheidseisen. Voor de 90 gebouwen die nog niet aan de nieuwe 
brandveiligheidseisen voldeden zijn de risico’s beperkt tot een aanvaardbaar 
niveau door de aanwezigheid van een brandmeldinstallatie met volledige detectie 
en het aanstellen van extra bedrijfshulpverleners, ook buiten kantooruren. 
Daarmee kan bij brand snel worden ontruimd en wordt de vluchtveiligheid 
vergroot.  
 
Eind maart 2019 waren 160 gebouwen gereed: deze gebouwen voldoen aan de 
nieuwe brandveiligheidseisen. De overige gebouwen zullen eind 2019 gereed zijn, 
met uitzondering van Fort Erfprins, dat in 2020 wordt gerenoveerd.  
  
De handhavingsaanpak van de ILT heeft ertoe geleid dat veel tekortkomingen aan 
defensiegebouwen zijn verholpen. De ILT heeft de aanpak die in het convenant is 
afgesproken gemonitord en heeft geconstateerd dat het RVB en Defensie een 
grote inspanning hebben geleverd om de legeringsgebouwen qua brandveiligheid 
op orde te maken. Waar dat nodig was zijn de zojuist genoemde interim 
maatregelen genomen. Zo zorgden het RVB en Defensie ervoor dat de uitloop van 
de werkzaamheden tot in 2019 niet leidt tot onveilige of ontoelaatbare situaties. 
 
Daarnaast zijn er 105 legeringsgebouwen, waarvan 74 vallen onder het 
toezichtregime van gemeenten, 29 in de Caraïben en twee in Duitsland, die deel 
 Pagina 3 van 8  
 
 

 
 
 
Aanpassing vastgoed Defensie 
 
 
Het project Aanpassing vastgoed Defensie omvat een aantal deelprojecten die 
nodig zijn om voor defensiegebouwen en installaties te blijven voldoen aan  
nieuwe en veranderde wet- en regelgeving. Verschillende deelprojecten zijn om 
 
uiteenlopende redenen in de tijd doorgeschoven. Brandveiligheid overige 
gebouwen en brandmeldinstallaties maken onderdeel uit van dit project. 
 
De vervanging en/of aanpassing van middelgrote stookinstallaties was nodig om 
te voldoen aan de nieuwe emissie-eisen en milieuregels voor deze installaties. 
Een centraal stookhuis in Havelte wacht nog op sloop. Zodra dat is gebeurd, is 
het project gereed.  
 
De vervanging en/of aanpassing van HCFK-koelinstallaties is ernstig vertraagd 
door enerzijds de reeds genoemde bezuinigingen en anderzijds de steeds weer 
veranderende wet- en regelgeving voor deze koelmiddelen, waardoor de plannen 
een aantal keer moesten worden herzien. Naar verwachting is voor de zomer van 
2019 een plan van aanpak gereed. De installaties worden overeenkomstig de 
regelgeving gekeurd en onderhouden door gecertificeerde bedrijven. Zo is 
geborgd dat de apparatuur en de gebruikte middelen voldoen aan wet- en 
regelgeving.  
 
De vervanging van (drink)waterinstallaties verkeert in de aanbestedingsfase. De 
adviesdiensten zijn al aanbesteed. De installatiediensten worden voor de zomer 
aanbesteed. In het derde kwartaal van 2019 begint de uitvoering, als onderdeel 
van een groot rijksbreed programma dat nog jaren zal duren. Defensie is voor de 
doorlooptijd afhankelijk van dit programma. 
 
In 2010 zijn de resterende locaties voor asbestsanering ten behoeve van 
prioriteitsstelling ingedeeld in drie categorieën: “dringend noodzakelijk”, 
“noodzakelijk” en “locaties zonder direct risico”. Voor de verwijdering van asbest 
is nu opdracht gegeven voor de sanering van twee gebouwen op de 
Scheickkazerne in Soesterberg. Die sanering vormt het sluitstuk van de 
asbestsaneringen in de categorieën “dringend noodzakelijk” en “noodzakelijk”. 
Daarmee voldoet Defensie binnen de wettelijke tijdslijnen aan de vereisten.  
 
Er is onderzoek uitgevoerd naar asbestlocaties waar geen sprake is van een direct 
risico. Dit betrof een 5%-steekproef. Daarbij zijn situaties aangetroffen die 
volgens de wettelijke voorwaarden urgent gesaneerd moeten worden, 
bijvoorbeeld in ruimtes die niet openbaar toegankelijk zijn en waar geen direct 
risico voor het personeel bestaat. Het resultaat van deze steekproef is aanleiding 
om nu alsnog de overige 2200 gebouwen te onderzoeken, om ook daar indien 
nodig te saneren.  
 
Er zijn nog 76 gebouwen met een asbest dak. Hiervoor wordt door externe 
deskundigen een rapport opgemaakt. Daarna kunnen ze worden gesaneerd of 
vervangen. 
 
Defensie beschikt over ongeveer 300 (Rijks)monumenten. Eind 2018 is een 
bouwhistorisch onderzoek begonnen. Hierna wordt een inspectie van de 
gebouwen uitgevoerd: die begint in de tweede helft van 2019.  
 
 
 Pagina 5 van 8  
 
 

 
 
 
consortia hebben gemaakt als gevolg van de verstoring en opschorting van de 
 
 
(dialoogfase van de) aanbesteding. Tevens vinden wij het belangrijk dat de 
 
consortia aan het project MARKAZ verbonden blijven, zodat de concurrentie in het 
aanbestedingstraject gegarandeerd blijft. Deze benadering sluit aan bij de 
 
actieagenda Beter Aanbesteden, een initiatief van het ministerie van Economische 
Zaken en Klimaat om de aanbestedingspraktijk van de overheid te verbeteren 
(Kamerstuk 34 252, nr. 4).  
 
Sanering MARKAZ-terrein. In de brief Stand van zaken Michiel Adriaanszoon de 
Ruyterkazerne (MARKAZ) Vlissingen van 11 september 2018 (Kamerstuk 33 358, 
nr. 9) heb ik u onder andere geïnformeerd over het gronddossier van het project 
MARKAZ. In die brief heb ik aangegeven dat het saneringsplan, gebaseerd op de 
vigerende wet- en regelgeving, moet zorgdragen voor het creëren van een 
gezond werk- en leefklimaat. Hiertoe zal een deel van het terrein worden 
gesaneerd. Voor een deel van het terrein gelden gebruiksbeperkingen.  
 
In de brief heb ik onder andere gemeld dat drie hectare van het terrein op een 
afgedekte stortlocatie lag en dat op dit deel van het terrein niet gebouwd en 
gegraven mag worden. Tijdens onderzoek naar de afdeklaag, dat eind februari 
dit jaar is gestart, is gebleken dat deze waarschijnlijk asbesthoudend materiaal 
en mogelijk andere verontreinigingen bevat. Naar aanleiding van deze 
constatering doet Defensie nader onderzoek en zal worden bepaald of dit deel 
van het terrein moet worden gesaneerd. Zoals eerder al gemeld in de 
Kamerbrief over de stand van zaken Michiel Adriaanszoon de Ruyterkazerne 
Vlissingen van 11 september 2018 (Kamerstuk 33 358, nr. 9) wordt in een 
dergelijk proces als laatste stap van de saneringen nieuwe bodemonderzoeken 
uitgevoerd. Daarbij moet worden aangetoond dat het terrein volgens wet- en 
regelgeving een geschikte locatie is voor het beoogd gebruik en dat de 
bodemverontreinigingen die in de grond blijven zitten, met inachtneming van de 
gebruiksbeperking, geen bedreiging vormen voor de veiligheid en de gezondheid 
van het personeel.  
 
De gestanddoeningstermijn van bouw-voorbereidende werkzaamheden, 
waaronder sanering van grond, is momenteel verlengd tot uiterlijk 1 juli 2019. 
Vanwege de ontwikkelingen in het project is het nog niet duidelijk wanneer deze 
werkzaamheden gegund worden.  
 
Overige onderwerpen 
Keukens. Op acht grote defensielocaties zijn de keukens geïnspecteerd, eerst op 
de bouwkundige en installatietechnische aspecten en vervolgens op hygiëne en 
voedselveiligheid. In antwoorden op vragen van de leden Bruins Slot en Agnes 
Mulder van 12 maart jl. (Aanhangsel Handelingen Tweede Kamer, 2018 – 2019, 
nr. 1820) is uiteengezet dat Defensie aan plannen werkt om vier keukens de 
komende jaren door nieuwbouw te vervangen. Op de Johan Willem Frisokazerne 
wordt in de tweede helft van het jaar een noodkeuken operationeel. Voor de 
andere onderzochte keukens worden de voorgestelde maatregelen, waaronder de 
dieptereiniging, voor de zomer van 2019 uitgevoerd. Noodzakelijk onderhoud aan 
andere keukens komt in de uitwerking van het SVP aan de orde.    
 
Internet op de legering. In mijn brief van 20 november jl. over de halfjaarlijkse 
voortgangsrapportage IT (Kamerstuk 31 125, nr. 94) heb ik aangegeven dat de 
verbetering van het internet op de legering (IODL) voorloopt op de planning. 
 Pagina 7 van 8  
 
 

