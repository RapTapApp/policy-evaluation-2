 
34 858 Nieuwe bepalingen met betrekking tot de medezeggenschap van cliënten in 
zorginstellingen (Wet medezeggenschap cliënten zorginstellingen 2018) 
 
 
 
MEMORIE VAN ANTWOORD 
 
Inleiding 
 
De vaste commissie voor Volksgezondheid, Welzijn en Sport heeft op 29 januari 2019 een voorlopig 
verslag uitgebracht over bovenvermeld wetsvoorstel. Ik dank de fractieleden van VVD, CDA, D66, 
PVV, SP, PvdA, GroenLinks, SGP en 50PLUS voor hun inbreng. De regering is verheugd dat de 
doelstellingen van het wetsvoorstel breed worden onderschreven. Wel hebben de leden van de 
verschillende fracties nog een aantal opmerkingen en vragen. De regering hoopt in deze memorie van 
antwoord de nog bestaande onduidelijkheden weg te nemen. Bij de beantwoording van de vragen is 
zoveel mogelijk de volgorde van het verslag aangehouden, met dien verstande dat gelijkluidende 
vragen samen zijn beantwoord. 
 
Antwoorden op de vragen van de VVD-fractie 
 
De leden van de VVD-fractie verzoeken om een nadere onderbouwing dat de cliëntenraad het middel 
bij uitstek is waarmee cliënten hun wensen en behoeften kenbaar kunnen maken en vragen of 
onderzocht is of dit geldt voor alle vormen van zorg en categorieën van zorginstellingen. 
 
Cliënten kunnen op verschillende manieren hun wensen en behoeften kenbaar maken bij het bestuur 
van een zorginstelling. Zij kunnen dit individueel doen, bijvoorbeeld door tips te geven, maar 
bijvoorbeeld ook door middel van een klacht onder de Wet kwaliteit, klachten en geschillen zorg 
(Wkkgz). Een tip of klacht kan de mogelijkheid bieden aan de zorgaanbieder om te horen wat 
belangrijk is voor de cliënt of om te leren hoe hij de kwaliteit van de zorg kan verbeteren. Ook heeft 
de zorgaanbieder informele mogelijkheden, zoals inspraak, om meer in de breedte te horen wat 
cliënten ergens van vinden of om te peilen wat belangrijk voor hen is. In het wetsvoorstel krijgt deze 
informele vorm een verplichte plek waar het de langdurige zorg betreft. Daarnaast kunnen cliënten 
langs de weg van de cliëntenraad hun wensen en behoeften kenbaar maken. Al deze vormen van 
invloed van de cliënten op de zorginstelling zijn van belang. De ene vorm kan meer geschikt zijn voor 
de ene situatie, de andere vorm voor een andere situatie.  
De variatie die te vinden is in de medezeggenschapspraktijk maakt duidelijk, zoals het instituut Beleid 
1
& Management Gezondheidszorg van de Erasmus Universiteit Rotterdam (iBMG) aangeeft, dat het 
wettelijk regelen van medezeggenschap via een vertegenwoordigend orgaan niet voldoende is. Het is 
belangrijk de veelzijdige praktijk te koesteren, aldus het iBMG.  
De reden dat in de memorie van toelichting de cliëntenraad als het middel bij uitstek wordt gezien, is 
dat met deze vorm van medezeggenschap formeel een aantal rechten en bevoegdheden aan de 
cliëntenraad wordt toegekend die afdwingbaar zijn. Daarmee is het een sterke vorm van invloed. Zo 
kan de bestuurder bepaalde besluiten niet nemen als de cliëntenraad er niet mee instemt. Over 
andere besluiten dient de bestuurder eerst advies in te winnen van de cliëntenraad alvorens een 
besluit te nemen. In de formalisering schuilt dus een zekere kracht. Ook belangrijk is dat het een 
collectieve vertegenwoordiging is. Cliënten kunnen zich verenigen, wat bij kan dragen aan de kracht 
waarmee wensen en behoeften van de cliënten bij de bestuurder kunnen worden neergelegd.   
In antwoord op de vraag van de betrokken leden of de cliëntenraad voor alle vormen van zorg en alle 
categorieën van instellingen een belangrijk middel is, wordt opgemerkt dat dit niet het geval is. Op 
                                                           
1
 Instituut Beleid en Management Gezondheidszorg (iBMG): Gevarieerde medezeggenschap in zorginstellingen en 
bij zorgverzekeraars, Een pleidooi voor het koesteren van veelzijdigheid, juni 2016 (Kamerstukken II 2015/16, 
31765, nr. 209). 
1 
 

 
geldt eveneens voor ambulante zorginstellingen. Daarbij gaat het veelal ook om instellingen met 
langdurige contacten, denk bijvoorbeeld aan de huisartsenpraktijk of een fysiopraktijk. Bovendien zijn 
er ook mensen die vanuit algemeen belang handelen. 
 
In reactie op de vraag van de leden van de VVD-fractie of zulke instellingen niet evengoed of beter 
gediend zijn met directe participatie, merkt de regering op dat directe vormen van participatie voor 
deze instellingen inderdaad belangrijk zijn. Voor grote instellingen voor ambulante zorg is de afstand 
tussen cliënt en bestuurder echter zodanig, dat ook een cliëntenraad van belang is om te bewaken dat 
het cliëntenperspectief goed voor het voetlicht komt. 
 
De leden van de VVD-fractie ontvangen graag een nadere definiëring van het begrip ‘natuurlijke 
personen die zorg verlenen’. Ook de leden van de fracties van het CDA en de SGP vragen een nadere 
uitleg over dit begrip. 
 
Onder het begrip ‘natuurlijke personen die zorg verlenen’ worden alle natuurlijke personen verstaan 
die ten behoeve van de betrokken instelling zorg als bedoeld in de Wkkgz verlenen. Hierbij is niet van 
belang of deze personen die zorg verlenen op grond van bijvoorbeeld een arbeidsovereenkomst, een 
opdracht, een stageovereenkomst of als vrijwilliger. Ook is niet van belang of zij deze zorg fulltime of 
parttime verlenen. De gedachte hierachter is dat hoe meer personen die zorg verlenen moeten worden 
aangestuurd, hoe groter de afstand is tussen de cliënt en degenen die binnen de organisatie de 
beslissingen nemen. Deze grotere afstand kan ertoe leiden dat het belang van de cliënt onvoldoende 
wordt betrokken bij het nemen van de beslissingen; om die reden is het aantal natuurlijke personen 
dat zorg verleent het criterium voor de vraag of het instellen van een cliëntenraad verplicht is en is 
niet relevant of de betrokken personen parttime of fulltime werken of in welk type dienstverband zij 
werken. 
In reactie op de specifieke voorbeelden die de betrokken fractieleden noemen, wordt opgemerkt dat 
personen die uitsluitend sociale werkzaamheden verrichten (zoals vrijwilligers die alleen met bewoners 
wandelen of koffiedrinken) of uitsluitend administratief werk doen, geen zorg verlenen en dus niet 
onder het betrokken begrip vallen. Dit laatste betekent bijvoorbeeld dat een assistent van een huisarts 
die uitsluitend afspraken inplant en ander administratief/secretarieel werk verricht, niet onder het 
begrip valt en een assistent die tevens lichte vormen van zorg van de huisarts overneemt, zoals het 
uitspuiten van oren of het meten van de bloeddruk, wel. Ook een natuurlijke persoon die voor het 
verlenen van zorg alleen gebruik maakt van de faciliteiten van een andere instelling en wat de inhoud 
van de zorgverlening betreft geen enkele relatie heeft met die instelling, wordt niet meegenomen bij 
het bepalen van het aantal natuurlijke personen dat bij de betrokken instelling zorg verleent. Een 
natuurlijke persoon die echter op verzoek van een huisarts enkele uren per week in de betrokken 
huisartsenpraktijk aanwezig is voor specifieke hulpvragen van cliënten van die huisarts, wordt wel 
meegeteld. 
Zoals uit het vorenstaande blijkt, vallen stagiaires, leerlingen en vrijwilligers onder het begrip 
‘natuurlijke personen die zorg verlenen’, indien zij enige vorm van zorg verlenen. In dit kader is van 
belang dat er alleen een verplichting tot het instellen van een cliëntenraad is als de zorg ‘in de regel’ 
door het betrokken aantal natuurlijke personen wordt verleend. Als een instelling eenmalig gedurende 
bijvoorbeeld drie maanden een stagiaire heeft, wordt deze persoon niet meegeteld bij het aantal 
personen dat ‘in de regel’ zorg verleent. Als de instelling echter regelmatig gedurende drie maanden 
een stagiaire heeft, moet dit wel worden meegenomen bij de bepaling van het aantal personen dat in 
de regel bij die instelling zorg verleent.  
 
De betrokken fractieleden vernemen graag hoe het wetsvoorstel het uitgangspunt ondersteunt dat 
medezeggenschap in de zorg aan kracht zal winnen als de vorm van medezeggenschap aansluit bij de 
behoefte van cliënten. 
 
Het wetsvoorstel biedt een juridische basis voor medezeggenschap van cliënten door daarvoor een 
aantal minimale eisen te stellen en overigens alle ruimte te laten voor verdere uitwerking en invulling 
van de medezeggenschap op instellingsniveau teneinde deze goed aan te laten sluiten bij de 
3 
 

 
Voornoemde fractieleden vragen of de regering mogelijkheden ziet om de eerstelijnszorg tegemoet te 
komen voor de bijkomende kosten voor medezeggenschap. Zij vragen dit omdat de kosten voor 
medezeggenschap, aldus de CDA-fractieleden, niet zijn verdisconteerd in de tarieven. 
 
Voor grote delen van de eerstelijnszorg zijn de tarieven vrij. De aanbieders uit deze delen van de 
eerstelijnszorg kunnen de kosten van medezeggenschap betrekken in de onderhandelingen met 
verzekeraars. Voor de huisartsenzorg en de wijkverpleging zijn de tarieven wel gereguleerd. De 
Nederlandse Zorgautoriteit (NZa) herijkt tarieven op basis van historische kosten. Eventuele 
ontwikkelingen in de kosten worden steeds bij een volgende herijking meegenomen. Omdat er altijd 
sprake is van zowel kostprijsverlagende als kostprijsverhogende ontwikkelingen en het netto-effect 
van een maatregel moeilijk op voorhand te ramen is, is het tussentijds aanpassen van deze tarieven 
vooruitlopend op de daadwerkelijke invoering van de medezeggenschap niet wenselijk. 
 
Antwoorden op de vragen van de D66-fractie 
 
De fractieleden van D66 vragen of de regering voornemens is de cultuurverandering binnen 
instellingen mee te nemen bij de evaluatie van de wet en of dit aspect ook zal worden betrokken bij 
de toegezegde tussentijdse monitoring. 
 
Medezeggenschap is onderdeel van goed bestuur. Tegelijkertijd is goed bestuur meer dan alleen 
medezeggenschap. Er zijn dus meer aspecten die van belang zijn in de verandering van de cultuur. Bij 
de evaluatie van de wet zullen de cultuurveranderingen binnen instellingen worden meegenomen en 
zal ook worden onderzocht of, en zo ja op welke wijze, dit wetsvoorstel waarin sterkere 
medezeggenschapsregels zijn opgenomen heeft bijgedragen aan de verandering van de cultuur. Bij de 
tussentijdse monitoring is dit nog wat te vroeg. Een verandering van cultuur heeft even tijd nodig om 
gestalte te krijgen. 
 
Voornoemde leden vragen welke uitzonderingen in de conceptversie van de amvb worden voorzien en 
waar die uitzonderingen op zijn gebaseerd en ze vragen of de Eerste Kamer ook de concept amvb kan 
ontvangen.  
 
In de amvb zal ten eerste worden bepaald op welke instellingen de wet niet van toepassing is. 
Ten tweede zal in de amvb worden geregeld welke instellingen in aanmerking zullen komen voor de 
hogere drempel van ‘meer dan vijfentwintig natuurlijke personen die zorg verlenen’ voor de 
verplichting tot het inrichten van formele medezeggenschap. Over beide aspecten vindt nog nadere 
afstemming plaats. De concept-amvb zal vervolgens via internet worden geconsulteerd. Zodra de 
afstemming en consultatiefases zijn afgerond, zal het ontwerp van de amvb aan de Tweede Kamer 
worden toegezonden. Toegezegd wordt hierbij dat het ontwerp gelijktijdig ook aan de Eerste Kamer 
zal worden toegezonden.  
 
De leden van de D66-fractie vragen hoe de regering de kans beoordeelt dat cliëntenraden ontmoedigd 
worden om de stap naar de commissie van vertrouwenslieden te maken omdat geschillen vaak een 
ingewikkelde juridische component bevatten en gezien artikel 6, derde lid, de mogelijkheid van 
juridisch bijstand ontbreekt. 
  
Op grond van artikel 6, derde lid, komen kosten die redelijkerwijs noodzakelijk zijn voor de vervulling 
van de werkzaamheden van de cliëntenraad, waaronder de kosten die verband houden met het 
voorleggen van een geschil of een verzoek aan de commissie van vertrouwenslieden, voor rekening 
van de instelling. Een uitzondering is slechts gemaakt voor de kosten van juridische bijstand voor het 
door de cliëntenraad voorleggen van een geschil aan de commissie van vertrouwenslieden. Onder 
deze uitzondering vallen niet de voorbereidende kosten van juridische advies die de cliëntenraad 
maakt om te beoordelen of het zinvol en aangewezen is om een bepaald geschil aan de commissie 
voor te leggen. In dat kader zal de externe juridische adviseur, vaak een advocaat, een juridische 
analyse kunnen opstellen en een gefundeerd juridisch advies ter zake kunnen geven; dergelijke 
5 
 

 
inhoudelijke bezwaren tegen het vervangen van het criterium ‘aantal natuurlijke personen’ door het 
criterium ‘aantal fte’s’, en is de regering niet voornemens hiertoe over te gaan. 
 
Antwoorden op de vragen van de SP-fractie 
 
De leden van de SP-fractie vragen of de regering kan aangeven of zichtbaar maken hoe de 
cultuuromslag in het denken ten aanzien van de medezeggenschap van cliënten op dit moment 
bewerkstelligd wordt, welke programma’s en acties worden ondernomen en welke doelen de regering 
zich in dezen gesteld heeft.  
 
5
Gewezen kan worden op de Agenda goed bestuur in de zorg . In deze agenda zijn vier pijlers 
opgenomen die bijdragen aan een cultuurverandering. Inmiddels is een groot deel van de agenda 
gerealiseerd:  
- Er is per 1 januari 2017 een nieuwe Governancecode Zorg met zeven principes van goede zorg 
(https://www.governancecodezorg.nl/). Het scheppen van goede randvoorwaarden voor 
medezeggenschap en de invloed van belanghebbenden is een belangrijke pijler onder de 
nieuwe code. De Brancheorganisaties in de Zorg (BoZ) hebben een innovatie- en 
adviescommissie ingericht die zorginstellingen helpt bij het implementeren van de code en 
thematisch onderzoek doet naar de hanteerbaarheid van de code.  
- Inmiddels hebben circa 300 bestuurders het accreditatietraject van de Nederlandse Vereniging 
van Bestuurders in de Zorg (NVZD) doorlopen. Getoetst is of zij actief werken aan hun 
professionele ontwikkeling en beschikken over zelfreflectief vermogen - belangrijke 
ingrediënten voor goed bestuur. Accreditatie geeft bestuurders inzicht in de eigen 
vaardigheden zoals reflectief vermogen, communicatieve vaardigheden en professionaliteit. 
Een goed inzicht in de kenmerken van de individuele bestuurders maakt het gemakkelijker 
juist die bestuurders aan te wijzen om goede contacten te onderhouden met de cliëntenraad, 
die daartoe ook het meest geschikt zijn.  
- De Nederlandse Vereniging van Toezichthouders in de Zorg (NVTZ) is eind 2017 gestart met 
het programma goed toezicht. Het doel van het programma is om (leden van) raden van 
toezicht blijvend te stimuleren om aan hun professionalisering te werken, met transparantie 
6
en zelfreflectie vermogen als uitgangspunt. In 2018 namen 640 raden van toezicht deel aan 
het programma goed toezicht.  
- In het toezicht van de NZa en de IGJ is steeds meer aandacht voor gedrag en cultuur binnen 
zorgorganisaties. Durft men elkaar bijvoorbeeld aan te spreken? Is er ruimte om te leren van 
fouten? Daar waar nodig spreken de externe toezichthouders bestuurders hierop aan. De NZa 
en IGJ hebben hun toezicht op goed bestuur geëxpliciteerd in het gezamenlijk kader toezicht 
op goed bestuur. 
- Daarnaast vond 15 juni 2018 het door VWS georganiseerde congres ‘Goede zorg vraagt om 
goed bestuur’ plaats, waarin ook veel aandacht is gegeven aan de benodigde cultuur binnen 
de instelling.  
- Een van de pijlers van de Agenda goed bestuur is het aanscherpen van ‘checks and balances’ 
langs de weg van medezeggenschap. Deze wet is daarmee ook een loot aan de stam van 
cultuurverandering.  
Er is dus in de afgelopen jaren veel gerealiseerd. Tegelijkertijd moet de komende periode blijken of 
een en ander voldoende vruchten afwerpt. Met de NVZD, NVTZ en de BoZ wordt gesproken hoe we 
kunnen meten wat de effecten van hun instrumenten zijn op de kwaliteit en cultuur van het bestuur. 
Daarnaast wordt met de IGJ en NZa gekeken hoe de effectiviteit van het toezicht het best in beeld kan 
worden gebracht. Een beleidsdoorlichting van het beleid rond goed bestuur is thans voorzien in de 
                                                           
5
 Kamerstukken II 2014/15, 32 012, nr. 23. 
6
 Voor meer informatie over de opzet van het programma ‘Goed toezicht’, zie: https://www.nvtz.nl/wat-doen-
we/goed-toezicht 
7 
 

 
kunnen spreken zijn: instellen avondspreekuur, werken met vrijwilligers (gastvrouwen en -
heren) in de wachtkamers, verbetering wachttijden, nieuwe klachtenregeling voor cliënten, 
gehele of gedeeltelijke beëindiging van de zorgverlening, medezeggenschapsregeling, 
verbetering website van het centrum, telefonische bereikbaarheid en geven van een 
informatieavond voor cliënten.  
- Tot slot kan nog worden gewezen op het vele informatieve materiaal over goede 
medezeggenschap dat door de koepels van cliëntenraden wordt aangeboden. Kortheidshalve 
9
wordt verwezen naar de daartoe relevante websites .   
 
De leden van de SP-fractie vragen een reactie van de regering op de stelling dat het werkzame 
principe van de medezeggenschap door wettelijke georganiseerde betrokkenheid van cliënten op het 
zorgterrein en de uitvoering daarvan ook zou moeten gelden voor cliënten en gedetineerden die 
worden aangestuurd door de Minister van Justitie en Veiligheid en willen weten of de regering plannen 
heeft om de medezeggenschap van instellingen voor cliënten/gedetineerden op het zorgbeleid binnen 
de justitieketen aan te passen volgens de uitgangspunten van de Wmcz. De betrokken leden noemen 
hierbij ook de reclasseringsorganisaties. 
 
In de memorie van toelichting staat expliciet gemeld dat een aantal justitiële inrichtingen buiten de 
reikwijdte van de Wmcz 2018 zullen vallen. Het gaat om inrichtingen waar de Penitentiaire 
beginselenwet, de Beginselenwet verpleging ter beschikking gestelden of de Beginselenwet justitiële 
jeugdinrichtingen van toepassing is. Hierdoor blijft de bestaande situatie in stand. De zorgverlening in 
deze inrichtingen vindt niet alleen plaats in een zorgverlener-patiënt relatie, maar ook in een relatie 
van overheid tot justitiabele. Daarbij rust op de overheid een zorgplicht, waarbij de justitiabele 
toegang tot medische zorg heeft die gelijkwaardig is aan de gezondheidszorg in de vrije maatschappij 
en die daarnaast past binnen de beperkingen van een justitiële setting. De hiervoor genoemde 
justitiële beginselenwetten kennen daarom eigen regelingen voor medezeggenschap.  
Reclasseringsorganisaties verlenen geen zorg als bedoeld in de Wkkgz. Dat neemt niet weg dat de 
reclassering zeker aandacht heeft voor het perspectief van de cliënt. Cliëntraadpleging is binnen de 
reclassering onderdeel van de kwaliteitszorgcyclus.  
 
De betrokken leden verzoeken voorts om een nadere invulling van het begrip “redelijke kosten voor 
juridische bijstand”. 
 
De kosten voor het voeren van rechtsgedingen komen voor rekening van de instelling als deze kosten 
redelijkerwijs noodzakelijk zijn en de instelling er vooraf van in kennis is gesteld dat dergelijke kosten 
zullen worden gemaakt. Dit laatste houdt in dat de cliëntenraad alleen hoeft te melden dat er kosten 
voor juridische bijstand zullen worden gemaakt; de cliëntenraad hoeft hier niet de te verwachten 
kostenposten of (geschatte) bedragen bij te vermelden. Voor de vraag wanneer sprake is van 
“redelijkerwijs noodzakelijke” kosten kan worden aangesloten bij de huidige jurisprudentie van de 
Hoge Raad. In het arrest van 30 juni 2017 (ECLI:NL:HR:2017:1206) heeft de Hoge Raad beoordeeld 
of de door de cliëntenraad in die zaak gemaakte kosten in redelijkheid zijn gemaakt en een redelijke 
omvang hebben, waarbij de Hoge Raad tot een positieve conclusie komt, omdat niet kan worden 
gezegd dat de door de cliëntenraad gemaakte kosten onredelijk zijn. Dit is derhalve een marginale 
toets; alleen kosten die onredelijk zijn, zullen niet voor vergoeding in aanmerking komen.  
 
Antwoorden op de vragen van de PvdA-fractie 
 
De leden van de PvdA-fractie vragen hoe de voorliggende wettelijke regeling, die uitgaat van een 
geformaliseerde praktijk, zich verhoudt tot de informele praktijk.  
 
                                                           
9
 https://kennisbank.hetlsr.nl/aan-de-slag/voorbeeldmaterialen/; https://loc.nl/netwerken/medezeggenschap: 
https://ncz.nl/academie/ 
9 
 

 
Er ligt aan het wetsvoorstel geen afzonderlijke internationale vergelijking van succesvolle 
medezeggenschap ten grondslag. Er is nauwelijks of geen internationaal vergelijkingsmateriaal 
vindbaar. Nederland neemt op het punt van medezeggenschap een bijzondere positie in. Ter 
illustratie: Marcel Levi, CEO van het University College London Hospitals (UCLH) stelt in zijn column in 
Medisch Contact onomwonden vast dat medezeggenschap in Engeland niet bestaat. “Er bestaat geen 
ondernemingsraad, geen patiëntenraad en geen studentenraad en ook niet iets wat erop lijkt”. 
Medezeggenschap is, zo zegt hij, “typisch Nederlandse folklore om zuinig op te zijn. Inspraakorganen 
zijn typische voorbeelden van iets wat je pas mist als je het niet meer hebt”. Wat betreft de door de 
betrokken fractieleden bedoelde wettelijk voorgeschreven betrokkenheid in het Verenigd Koninkrijk 
(VK) - waarnaar het Verwey-Jonker Instituut verwijst- wordt opgemerkt dat deze niet vergelijkbaar is 
met de medezeggenschap zoals die wordt geregeld in het wetsvoorstel, omdat de in het VK 
voorgeschreven betrokkenheid van cliënten alleen ziet op initiatieven tot verbeteringen van de zorg 
(cliënten moeten worden opgenomen in verbeteringsteams) en niet op de diverse onderwerpen die 
van groot belang zijn voor de cliënten van een bepaalde instelling. Bovendien blijkt uit het rapport van 
het Verwey Jonkers Instituut dat slechts 17,6% van de verbeterteams in de gehandicaptenzorg en de 
ouderenzorg erin slagen om cliënten in zodanige teams op te nemen.  
 
Voorts vragen de genoemde fractieleden hoe dit wetsvoorstel zich verhoudt tot de noodzakelijke 
checks and balances en de samenhang met de rol en/of verantwoordelijkheden van de Raad van 
Toezicht. 
 
Bij medezeggenschap gaat het enerzijds om het hebben van een formele positie en de daarbij 
behorende bevoegdheden van de cliëntenraden ten opzichte van het bestuur, anderzijds gaat het om 
het organiseren van vormen van tegenmacht en het tegengaan van machtsconcentratie. Belangrijk is 
de ervaringskennis die cliënten als tegengeluid kunnen inbrengen. Het gaat er bij medezeggenschap 
om dat het bestuur die kennis hoort en betrekt bij de besluitvorming. Dit is het principe van ‘checks 
and balances’. Invloed hebben op het beleid in algemene zin is echter pas van waarde als dit 
doorwerkt in de wijze waarop zorg in het individuele geval wordt verleend. De cliëntenraad kan erop 
toezien dat haar invloed ook doorwerkt op de werkvloer. Het voorliggende wetsvoorstel beoogt aldus 
de positie van de cliënt te versterken door de positie van de cliëntenraad te verstevigen.  
Wat betreft rol en verantwoordelijkheden van het bestuur is te wijzen op het onderscheid tussen 
zeggenschap en medezeggenschap. Medezeggenschap is de bevoegdheid om invloed uit te oefenen op 
de besluitvorming in een zorginstelling. Zeggenschap is de bevoegdheid om besluiten te nemen die de 
zorginstelling binden; deze bevoegdheid is voorbehouden aan het bestuur. Het bestuur is immers 
verantwoordelijk en aansprakelijk voor het reilen en zeilen van de zorginstelling. De Raad van toezicht 
staat in een hiërarchische verhouding tot het bestuur en heeft een goedkeuringsrecht op ingrijpende 
besluiten van het bestuur en speelt bovendien de rol van werkgever van het bestuur. De Raad van 
toezicht ziet er ook op toe dat het bestuur de medezeggenschap op goede wijze in de praktijk toepast. 
Daartoe is het overleg tussen cliëntenraad en Raad van toezicht, dat nieuw is geregeld in dit 
wetsvoorstel, van belang.  
 
De leden van de PvdA-fractie vragen met verwijzing naar de recente casus van de sluiting van twee 
ziekenhuizen, of de regering de opvatting deelt dat voor dit type besluiten een adviesrecht voor 
cliëntenraden van ziekenhuizen gerechtvaardigd is en zo nee, waarom niet?  
 
In het wetsvoorstel is een adviesrecht opgenomen voor besluiten over gehele of gedeeltelijke 
beëindiging van de zorgverlening, evenals over de overdracht van de zeggenschap over de zorg. Ook 
bevat het wetsvoorstel een adviesrecht over de vaststelling van de begroting en de jaarrekening van 
de instelling. Voorts wordt een aantal verplichtingen voor de bestuurder geregeld om de cliëntenraad 
op de hoogte te houden van het voor de cliënten relevante reilen en zeilen van de instelling. Zo dient 
de instelling tijdig en desgevraagd schriftelijk alle inlichtingen en gegevens te verstrekken die de 
cliëntenraad voor de vervulling van zijn taak redelijkerwijs nodig heeft. Ook moet de instelling 
minstens eenmaal per jaar algemene gegevens verstrekken omtrent het beleid dat is gevoerd en 
komend jaar zal worden gevoerd. De cliëntenraad is bevoegd de instelling ongevraagd te adviseren 
11 
 

 
 
 Informatie Adviesrechten Instemmingsrechten 
   
Wms Art. 8, eerste en Art. 11 Art. 10, 13, 14, 20, 
tweede lid, eerste tot en met 
vierde lid, en 23 
WHW Art. 9.32, zesde lid, en Art. 9.18, 9.33a. Art. 9.18, 9.30a, 9.33, 
10.19, zesde lid, 11.13 10.3c, 10.20a, 11.11, 9.34, 9.38, 9.51, 
11.13 10.3c, 10.16b, 10.20, 
 10.21, 10.25 en 11.13 
Web Art. 8a.2.1, derde lid, Art. 8a.2.2, vierde en Art. 8a.1.6, 8a.2.2, en 
zesde lid 8a.3.1, derde lid 
Wohv Art. 3, eerste en Art. 5 Art. 5a 
tweede lid, en 4 eerste 
lid 
Wmcz 2018 Art. 6, eerste lid Art. 7 Art. 8, eerste lid, en 
13, tweede lid  
 
Uit de in dit schema genoemde bepalingen blijkt dat wat betreft de informatievoorziening de artikelen 
in hoofdlijn overeenkomen, in die zin dat deze bepalingen beogen te bewerkstelligen dat de 
desbetreffende medezeggenschapsorganen tijdig de beschikking krijgen over alle informatie die nodig 
is voor een goede vervulling van hun taak. 
Voor wat betreft de advies- en instemmingsbevoegdheden valt op dat de desbetreffende bepalingen in 
sterke mate zijn toegespitst op de specifieke kenmerken van de verschillende beleidsterreinen. Hoewel 
veel bevoegdheden zijn toegespitst op de specifieke aandachtspunten binnen het desbetreffende 
wettelijke bestel, zijn er ook algemenere onderwerpen die op meer terreinen aan de orde komen. Het 
gaat dan om zaken als huisvesting, omgang met fusieplannen, begrotingszaken, kwaliteit, veiligheid 
en welzijn, medezeggenschapsregelingen alsmede invloed van de medezeggenschap op de 
samenstelling van het bestuur. Er zijn wat betreft de voor deze onderwerpen in de betrokken wetten 
toegekende advies- en instemmingsbevoegdheden overeenkomsten, maar ook verschillen te 
constateren. Die laatste zijn voor een belangrijk deel verklaarbaar uit de historische context, waarbij 
mede een rol speelt dat de wetten niet in dezelfde tijd tot stand zijn gekomen en bij de parlementaire 
behandeling een verschillend perspectief en een eigen politieke dynamiek een rol speelde.  
Wat betreft besluiten die het algemene huisvestingsbeleid betreffen, zoals nieuwbouw, verbouw, 
verwerven, afstoten, verhuizen en vervreemden, kennen de wetten in de zorg-, huur- en 
onderwijssector in eigen bewoordingen in het algemeen een adviesrecht aan de medezeggenschap 
toe; hierbij is dus sprake van een grote mate van overeenkomst. Daarentegen lopen de 
bevoegdheden van de medezeggenschapsorganen bij fusievoornemens uiteen. In een aantal wetten 
voor het onderwijs is een instemmingsrecht bij besluiten over fusies geregeld (Wms en WHW), terwijl 
in de Wohv, de Web en de Wmcz 2018 uitsluitend een adviesrecht is geregeld. (Anders dan de 
betrokken leden veronderstellen, is er op het terrein van wonen geen instemmingsrecht voor fusies 
maar geldt net als in de Wmcz 2018 een adviesrecht). Verder wordt bijvoorbeeld in de Wmcz 2018 de 
vroegtijdige nauwe betrokkenheid van de cliëntenraden in het proces van de besluitvorming over 
fusies wettelijk geregeld, waarbij wordt afgezien van de eis van instemming. Ook is van belang dat bij 
fusies uiteraard naast de belangen van zowel de studenten/cliënten/huurders ook de belangen van het 
personeel zwaarwegend zijn. In de WOR is ter zake een adviesrecht voor het personeel geregeld. 
Aangezien in de Wmcz 2018, de Web en de Wohv, anders dan in de Wms en de WHW, geen sprake is 
van een gezamenlijke medezeggenschapsorgaan van personeel en studenten, zou een 
instemmingsrecht in de Wmcz 2018, de Web en de Wohv minder passend zijn.  
Ook zijn er verschillen te constateren waar het gaat om de besluitvorming betreffende het toedelen 
van financiële middelen. In het algemeen is er sprake van adviesrecht bij besluitvorming over de 
begroting en verdeling der middelen. Maar in de WHW en de Web is daarnaast voor de 
medezeggenschap ook een instemmingsrecht geregeld op de hoofdlijnen van de jaarlijkse begroting. 
13 
 

 
verstrekt en de geschillenbeslechting in relatie tot eventuele sancties op het niet naleven van de wet 
naar voren.  
Genoemde evaluaties hebben inderdaad als achtergrondinformatie een rol gespeeld bij de 
totstandkoming van dit wetsvoorstel. De algemene knelpunten spelen immers ook bij de Wmcz 2018 
en zijn herkenbaar.  
 
De fractieleden van de PvdA willen weten hoe de bepaling dat kosten van juridische bijstand voor het 
voorleggen van een geschil aan de commissie van vertrouwenslieden - tenzij anders afgesproken- niet 
voor rekening van de zorgaanbieder komen, zich verhoudt met de wetgeving op dit punt voor 
huurdersverenigingen, studentenraden en ondernemingsraden en vragen om een motivering van 
eventuele verschillen.  
 
In het kader van de WOR, de Wms, de WHW, de Web en de Wohv is het, net als in de Wmcz 2018,  
mogelijk om een geschil voor te leggen aan een geschillencommissie (in de Wohv: de huurcommissie 
en in de WOR; de bedrijfscommissie). In de WOR is geregeld dat de kosten van een bedrijfscommissie 
worden gedragen door de betrokken organisaties van ondernemers en werknemers. In de Wms, de 
WHW en de Wohv is geregeld dat kosten die redelijkerwijs noodzakelijk zijn voor de vervulling van de 
taak van het medezeggenschapsorgaan ten laste komen van respectievelijk het bevoegd gezag van de 
school, het college van bestuur van de instelling voor hoger onderwijs dan wel de verhuurder. Een 
daarmee vergelijkbare bepaling is ook opgenomen in de Wmcz 2018. Daarnaast is in de Wmcz 2018 
geregeld dat de kosten van inhuur van juridische ondersteuning ter zitting van de commissie van 
vertrouwenslieden slechts ten laste van de instelling komen als dit is afgesproken. Reden voor deze 
bepaling in de Wmcz 2018 is de overtuiging dat een goed gesprek met de juiste argumenten over en 
weer gevolgd door een compromis beter aansluit bij de intentie van de Wmcz 2018 dan het juridisch 
je gelijk willen halen.  
 
De betrokken fractieleden vragen of de ondernemingskamer bij de beoordeling van de uitspraken van 
de commissie van vertrouwenslieden de maatstaf van vernietiging van bindende adviezen moet 
hanteren of een integrale herbeoordelingsmaatstaf. In dat laatste geval willen zij weten wat de status 
is van de door de Landelijke Commissie van Vertrouwenslieden (LCvV) gecreëerde jurisprudentie. 
 
Op grond van de Wmcz 2018 zijn uitspraken van de commissie van vertrouwenslieden niet bindend; 
het is dus niet zo dat de maatstaf voor de vernietiging van bindende adviezen van toepassing is. 
Indien de instelling of de cliëntenraad in beroep gaat tegen een uitspraak van de commissie, zal die 
instelling of cliëntenraad daarbij duidelijk moeten aangeven op welke gronden hij het niet eens is met 
de uitspraak van de commissie. De ondernemingskamer zal deze gronden vervolgens zorgvuldig 
bezien en daar een oordeel over geven. Dit heeft geen gevolgen voor de door de LCvV gecreëerde 
jurisprudentie. Wel mag worden verwacht dat de LCvV de uitspraken van de ondernemingskamer mee 
zal nemen in volgende uitspraken over gelijksoortige geschillen.  
 
De leden van de PvdA-fractie vragen of de regering de zorgen uit het veld deelt dat de aanname van 
het amendement waarmee het principe: «meerdere, tenzij» is geïntroduceerd, kan leiden tot 
juridische onduidelijkheid omtrent de bevoegdheidsverdeling tussen de centrale en decentrale 
cliëntenraden. 
 
Juridische onduidelijkheid over de bevoegdheidsverdeling tussen de centrale en decentrale 
cliëntenraden is goed te voorkomen door vooraf duidelijke afspraken hierover te maken in de 
medezeggenschapsregeling. Artikel 3 van de wet stelt de nodige eisen aan de inhoud van de 
medezeggenschapsregeling om te waarborgen dat belangrijke verplichtingen over en weer op 
voorhand helder en duidelijk zijn afgesproken. Het amendement waarop deze leden doelen, bevat zo’n 
eis en heeft ten doel te voorkomen dat een (centrale) cliëntenraad de komst van een nieuwe 
cliëntenraad kan blokkeren door instemming te onthouden aan een wijziging van de 
medezeggenschapsregeling die nodig is om een nieuwe raad te kunnen starten. Daartoe wordt in de 
wet bepaald dat  aan een cliëntenraad die de belangen van de cliënten op een bepaalde locatie 
15 
 

 
De leden van de GroenLinks-fractie vragen of de regering heeft overwogen om eventueel een 
tussenstap in te bouwen, waarbij cliënten die te maken hebben met organisaties met een bepaald 
aantal werknemers – bijvoorbeeld tussen de 10 en 25 zorgverleners – zelf proactief gebruik kunnen 
maken van het recht om een cliëntorganisatie op te richten. 
  
De regering heeft niet overwogen om in het wetsvoorstel de door de betrokken leden bedoelde 
tussenstap in te bouwen. Overigens is het instellingen altijd toegestaan, ook als zij daar op grond van 
het wetsvoorstel niet toe verplicht zijn, om een cliëntenraad op te richten; in dat geval is artikel 4 van 
toepassing. Ook is het instellingen altijd toegestaan allerlei vormen van inspraak in te voeren. Het 
wetsvoorstel biedt immers alleen een minimumregeling. 
 
De betrokken leden willen verder graag weten of de regering van mening is dat de cliëntenraad 
ondanks het ontbreken van instemmingsrecht op onderwerpen als het wijzigen van de functie van de 
instelling, het fuseren of langdurig samenwerken met andere instellingen of beëindiging van het 
zorgaanbod, in staat wordt gesteld om een betekenisvolle invloed op het daadwerkelijke beleid uit te 
oefenen.  
 
De regering meent dat de cliëntenraad ondanks het ontbreken van instemmingsrecht op deze 
onderwerpen zeker betekenisvolle invloed uit kan oefenen. Een advies kan door de instelling niet 
worden genegeerd. Afwijking van het advies kan alleen als ten minste eenmaal met de cliëntenraad is 
overlegd. Ook moet door de instelling goed worden gemotiveerd waarom (een deel van) het advies 
niet wordt gevolgd. Als de instelling zich niet aan deze wettelijke voorwaarden houdt, kan de 
cliëntenraad zich wenden tot de commissie van vertrouwenslieden. Voorts wordt opgemerkt dat voor 
een groot deel van de door de betrokken fractieleden genoemde besluiten in het wetsvoorstel de 
verplichting is opgenomen dat de cliëntenraad – in een vroegtijdig stadium – moet worden betrokken 
bij de voorbereiding van dergelijke besluiten en dat de wijze waarop dat gebeurt al in de 
medezeggenschapregeling moet zijn geregeld (artikel 3, derde lid). Op deze wijze wordt de raad in 
staat gesteld om gedurende het volledige besluitvormingstraject een betekenisvolle invloed op het 
daadwerkelijke beleid uit te oefenen.  
 
Voorts vragen de leden van de GroenLinks-fractie de regering of zij voornemens is om te 
differentiëren tussen instellingen die ambulante zorg verlenen en instellingen waar langdurige zorg 
wordt aangeboden als het aankomt op het verankeren van het zwaarwegende karakter van het advies 
van de cliëntenraad. 
 
De regering is niet voornemens om te differentiëren in de mate van zwaarwegendheid van het advies. 
Een advies heeft in de ambulante zorg en in de langdurige zorg dezelfde kracht. Wel is voor de 
langdurige zorg een aantal extra onderwerpen geregeld, waarvoor adviesrecht dan wel 
instemmingsrecht geldt. 
 
De leden van de GroenLinks-fractie verzoeken om uitleg over de keuze van de regering om binnen de 
brede reikwijdte van dit wetsvoorstel geen differentiatie toe te passen op het gebied van het verlenen 
van instemmingsrecht op belangrijke besluiten. 
 
Anders dan deze leden veronderstellen is er wel differentiatie toegepast op het gebied van het 
verlenen van instemming op belangrijke besluiten. Daarvoor verwijs ik graag naar artikel 8, eerste lid, 
onderdelen f, g en h. Voor het algemene beleid ter zake van voedingsaangelegenheden, geestelijke 
verzorging, recreatiemogelijkheden of ontspanningsactiviteiten en maatschappelijke bijstand is 
instemming voorbehouden aan cliëntenraden van instellingen waarin cliënten gedurende het etmaal 
kunnen verblijven. En bij ingrijpende verbouwing, nieuwbouw of verhuizing is er alleen bij instellingen 
die erop zijn ingericht cliënten langdurig te laten verblijven, een instemmingsrecht geregeld met de 
inrichting van de voor de zorgverlening bestemde ruimtes en het sociaal plan voor de betrokken 
cliënten.  
 
17 
 

 
het voorleggen van een geschil aan de commissie, zoals het bedrag dat de LCvV in rekening brengt 
voor het behandelen van een zaak, niet uitgezonderd van de kosten die de instelling moet vergoeden 
en komen de door de cliëntenraad redelijkerwijs gemaakte kosten van juridische bijstand onverkort 
voor rekening van de instelling als de instelling een geschil of verzoek aan de commissie voorlegt.  
 
Waarom, zo vragen de leden van de GroenLinks-fractie, heeft de regering ervoor gekozen om binnen 
de instelling een eigen commissie van vertrouwenslieden mogelijk te maken in plaats van één 
Landelijke Commissie van Vertrouwenslieden. Zij vragen of een aparte instellingscommissie van 
vertrouwenslieden niet enerzijds veel tijd en energie kost om op te richten en anderzijds weinig 
expertise opdoet door het geringe aantal te verwachte zaken. Zou het dan niet, zo vragen deze leden, 
de voorkeur hebben om een centrale commissie in te stellen met als bijkomend voordeel 
eenduidigheid in de jurisprudentie?  
 
De beste manier om uit een moeilijke situatie of geschil te komen is dat partijen achter de keuze voor 
de betreffende vertrouwenscommissie staan. Dat vertrouwen creëert immers het draagvlak voor de 
naleving van de uitspraken. Het werkt goed in de praktijk dat er een landelijke vertrouwenscommissie 
is en dat daarnaast andere vertrouwenscommissies kunnen worden ingesteld. In het veld is daar ruim 
steun voor. De zorg die de GroenLinks-fractieleden uiten, deelt de regering dan ook niet. Ook de LCvV 
heeft laten weten dat het openhouden van meer mogelijkheden een goed idee is. De LCvV publiceert 
haar oordelen, hetgeen de eenheid in jurisprudentie ten goede komt. De regering heeft dan ook geen 
reden gezien in het wetsvoorstel een monopolie voor de LCvV op te nemen.  
 
De leden van de GroenLinks-fractie willen weten hoe de mogelijkheid in de wet om een afzonderlijke 
vertrouwenscommissie in te stellen zich verhoudt tot de wens van de regering om de regeldruk voor 
instellingen te beperken.  
 
De wet geeft een vrije keuze tussen de landelijke vertrouwenscommissie of bijvoorbeeld een ad hoc 
ingestelde vertrouwenscommissie. Dat verdraagt zich goed met de wens van de regering om de 
regeldruk voor instellingen te beperken. Instellingen kunnen zich dus gewoon wenden tot de LCvV, als 
ze geen behoefte hebben aan een ad hoc commissie.  
 
De leden van de GroenLinks-fractie stellen een aantal vragen over de positie van cliënten op de BES-
eilanden en de verschillen tussen de Europese en Caribische delen van het Koninkrijk. De leden vragen 
welke specifieke verschillen tussen de Europese en Caribische delen van het Koninkrijk ertoe hebben 
geleid dat de regering kiest voor terughoudendheid om de positie van cliënten op de eilanden niet 
verder te ondersteunen en zij willen weten welke maatregelen de regering van plan is te nemen om 
het beschermingsniveau in de BES-eilanden gelijk te trekken met dat in Nederland. Tot slot willen zij 
weten of de regering van mening is dat cliëntenorganisaties op de eilanden voldoende inspraak, 
instemming en medezeggenschapsrecht hebben en hoe de regering de huidige situatie in Caribisch 
Nederland op het gebied van de positie van cliëntorganisaties ziet. 
  
In de eerste plaats wordt opgemerkt dat de regering terughoudend is met het stellen van additionele 
wettelijke regels ten aanzien van de BES-eilanden; uitgangspunt is dat alleen verschillen waarbij de 
grondrechten van de inwoners van Caribische Nederland niet zijn geborgd, reden zijn om zodanige 
additionele regels te stellen. Aangezien hier op het terrein van medezeggenschap geen sprake van is, 
past terughoudendheid ter zake en is het niet aangewezen om op dit moment maatregelen te nemen 
om de regelgeving in Caribisch Nederland op dit punt gelijk te trekken met de regelgeving in Europees 
Nederland. In dit kader is voorts van belang dat het door de kleinschaligheid van de zorg op de BES-
eilanden en de verschillen in cultuur en bestuur tussen Europees Nederland en de eilanden thans niet 
goed mogelijk is om de huidige opzet van de medezeggenschap zoals die zich in Europees Nederland 
de afgelopen decennia heeft ontwikkeld, ook aan de zorg in Caribisch Nederland te bieden. Voor 
Caribisch Nederland is bewust een apart zorgstelsel ontwikkeld dat passend is bij de schaal van de 
drie eilanden met in totaal nog geen 25.000 inwoners. Sinds 2011 wordt het zorgstelsel stap voor stap 
verder ontwikkeld, waarbij maatwerk het devies is. Daarom wordt vooralsnog ingezet op de rol die het 
19 
 

 
De leden van de SGP-fractie stellen enkele vragen over de uitleg van het begrip ‘locatie’ en vragen in 
het bijzonder of thuiszorgorganisaties het begrip "locatie" zo mogen verstaan dat zij hun huidige 
ordening van de medezeggenschap op basis van wijk of regio kunnen handhaven. 
 
Onder een locatie wordt in principe ieder gebouw verstaan dat op afstand van andere gebouwen op 
een afzonderlijk grondstuk of eigen terrein staat en een functie heeft in de directe zorgverlening. Dat 
kan een gebouw zijn dat bestemd is voor een specifieke cliëntengroep of een gebouw waarin een 
bijzondere zorgvorm wordt aangeboden. Hoewel zij op hetzelfde terrein liggen kunnen twee gebouwen 
dus als twee locaties worden aangemerkt als zij duidelijk van elkaar te onderscheiden zijn vanuit het 
perspectief van verschillende categorieën patiënten.  
In het geval van bijvoorbeeld thuiszorg moet vooral gekeken worden naar de organisatie van de zorg 
in de praktijk in wijken of regio's. Locatie is dan de aanduiding voor vestigingskantoren van de 
organisatie in de wijk. Inderdaad mogen thuiszorgorganisaties die nu al wijkgebonden werken het 
begrip "locatie" dus zo verstaan dat zij een dergelijke ordening van de medezeggenschap op basis van 
wijk of regio kunnen handhaven of de medezeggenschap voor de toekomst langs die lijnen kunnen 
inrichten. Het gaat er immers om dat lokale medezeggenschap de norm is.  
 
De leden van de SGP-fractie willen weten waarom niet is geregeld dat geen cliëntenraad hoeft te 
worden ingesteld bij onvoldoende belangstelling van cliënten. 
 
Artikel 3 van het wetsvoorstel sluit op dit punt aan bij de formulering van artikel 2, eerste lid, van de 
huidige Wet medezeggenschap cliënten zorginstellingen (Wmcz). Ook die bepaling wordt zodanig 
uitgelegd dat de instelling niet is gehouden tot het instellen van een cliëntenraad als de instelling 
aantoonbaar alle moeite heeft gedaan om een cliëntenraad in te stellen, maar daarin niet is geslaagd 
door onvoldoende interesse van cliënten of hun vertegenwoordigers. Een verschil tussen de huidige 
wet en het wetsvoorstel is dat de IGJ toezicht zal houden op de naleving van het wetsvoorstel. Aldus 
is er meer inzicht of instellingen geen cliëntenraad hebben omdat zij zich onvoldoende hebben 
ingespannen om er één te vormen, of om andere redenen. De wijze waarop de IGJ concreet om zal 
gaan met de interpretatie en de handhaving van artikel 3 Wmcz 2018 zal worden opgenomen in het 
door de IGJ bekend te maken toezichtkader. Het is derhalve niet nodig om in artikel 3 van het 
wetsvoorstel het gevraagde voorbehoud te regelen. Vorenomschreven interpretatie laat overigens 
onverlet dat op de instelling de verplichting blijft rusten om periodiek na te gaan of de situatie is 
veranderd en of het inmiddels wel lukt om kandidaten te vinden voor de cliëntenraad.  
 
De betrokken leden verwijzen in dit kader naar het voorstel van wet van de Wet toetreding 
10
zorgaanbieders (hierna: Wtza), waarin is geregeld dat een toelatingsvergunning wordt geweigerd of 
ingetrokken als geen cliëntenraad is ingesteld en zij willen weten of dat wetsvoorstel zal worden 
gewijzigd in die zin dat als er geen cliëntenraad is wegens gebrek aan belangstelling van de cliënten, 
toch een toelatingsvergunning kan worden verleend. 
 
Anders dan de betrokken leden veronderstellen, zal op grond van het wetsvoorstel Wtza de 
toelatingsvergunning (voor zover hier relevant) alleen worden geweigerd als niet aannemelijk is dat de 
betrokken instelling zal gaan voldoen aan de in de Wmcz (of Wmcz 2018) opgenomen verplichting tot 
het instellen van een cliëntenraad. Voorafgaand aan de start van de zorgverlening zal er in de meeste 
gevallen nog geen cliëntenraad zijn. Om te beoordelen of aannemelijk is dat zal worden voldaan aan 
de betrokken eis, zal de toets van het CIBG gericht zijn op een door een daartoe bevoegd persoon 
ondertekende schriftelijke verklaring die strekt tot naleving van deze voorwaarde door de instelling. 
Als een instelling die over een vergunning beschikt en zorg verleent uiteindelijk geen cliëntenraad 
instelt, kan dit een reden zijn voor het intrekken van de toelatingsvergunning. Hierbij zal echter 
worden aangesloten bij de interpretatie zoals weergegeven in het antwoord op de vorige vraag van de 
betrokken leden: als de instelling aantoonbaar alle moeite heeft gedaan om een cliëntenraad in te 
                                                           
10
 Kamerstukken II 2016/17, 34 767, nr. 2 
21 
 

 
cliëntenraad moet immers nauw samenwerken met de betrokken ondersteuner. Dus dat er draagvlak 
moet zijn, ligt voor de hand. Op grond van artikel 8, eerste lid, onderdeel i, heeft de cliëntenraad 
daarom een instemmingsrecht op de selectie en benoeming van de ondersteuner van de cliëntenraad. 
Dit garandeert dat de cliëntenraad vroegtijdig en nauw betrokken is bij de selectie en benoeming van 
zijn onafhankelijke ondersteuner. Het is verstandig in de medezeggenschapsregeling nadere afspraken 
te maken over de inrichting van de sollicitatieprocedure en de wijze van besluitvorming. 
 
De genoemde fractieleden vragen of ontbinding van de cliëntenraad aanpassing van de 
medezeggenschapsregeling vergt. 
 
Ontbinding van de cliëntenraad vergt op zich geen aanpassing van de medezeggenschapsregeling. De 
medezeggenschapsregeling vormt immers de basis voor (het instellen van) de (nieuwe) cliëntenraad 
en blijft gewoon doorwerken na eventuele ontbinding van een zittende raad. Als het bestuur de 
medezeggenschapsregeling aangepast wil zien, zal zij de nieuwe raad daartoe een concept-besluit ter 
instemming moeten voorleggen. Als een nieuw ingestelde cliëntenraad de medezeggenschapsregeling 
aangepast wil zien, kan de cliëntenraad de instelling hierover ongevraagd adviseren. Indien de 
instelling dit advies niet volgt, kan de cliëntenraad zich tot de commissie van vertrouwenslieden 
wenden.  
 
Antwoorden op de vragen van de 50PLUS-fractie 
 
De leden van de 50PLUS-fractie vragen of de afspraken over extra bevoegdheden van de cliëntenraad 
worden vastgelegd in de medezeggenschapsregeling en of die afspraken net zo juridisch afdwingbaar 
zijn als de rechten van een verplichte of vrijwillige cliëntenraad die wel in het wetsvoorstel zijn 
neergelegd. 
 
Het is inderdaad de bedoeling dat de afspraken over extra bevoegdheden worden vastgelegd in de 
medezeggenschapsregeling. Hierdoor zijn die extra bevoegdheden juridisch afdwingbaar; op grond 
van artikel 14, derde lid, onderdeel a, van het wetsvoorstel kan een cliëntenraad aan de commissie 
van vertrouwenslieden onder meer een geschil voorleggen over de uitvoering van de 
medezeggenschapsregeling (artikel 14 is ook van toepassing op vrijwillige cliëntenraden). Tegen een 
uitspraak van de commissie van vertrouwenslieden kan een cliëntenraad in voorkomend geval beroep 
instellen bij de ondernemingskamer.  
 
Voornoemde leden vragen waarom alleen de cliëntenraad en niet ook individuele cliënten bij informele 
of directe medezeggenschap de mogelijkheid hebben om een kwestie voor te leggen aan een 
commissie van vertrouwenslieden.  
 
Inderdaad kunnen (naast het bestuur van de instelling) alleen de cliëntenraad en - in een aantal 
gevallen - een representatief te achten delegatie van cliënten de commissie van vertrouwenslieden 
verzoeken om te bemiddelen en zo nodig een uitspraak te doen over geschillen die voortvloeien uit dit 
wetsvoorstel. Er is niet voorzien in een aparte rechtsgang voor cliënten die gebruik maken van de 
mogelijkheid van informele en directe medezeggenschap. Het is aan de cliëntenraad als 
vertegenwoordigend orgaan om dat soort signalen op te pakken en aan te kaarten bij het bestuur. 
Voor cliënten staat overigens wel de weg open van het neerleggen van een klacht tegen de 
zorginstelling over een gedraging jegens een cliënt in het kader van de zorgverlening via de klachten- 
en geschillenregeling, zoals neergelegd in hoofdstuk 3 van de Wkkgz.  
 
De leden van de 50PLUS-fractie willen weten welke mogelijkheden de cliëntenraad heeft als de 
instelling een door de commissie van vertrouwenslieden gegeven opdracht tot heroverweging van een 
door de instelling genomen besluit naast zich neerlegt en of de commissie van vertrouwenslieden nog 
mogelijkheden heeft om de instelling te dwingen tot heroverweging. 
 
23 
 

