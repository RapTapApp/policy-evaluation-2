 
  
 
Directoraat-generaal 
Aan de Voorzitter van de Tweede kamer  
Koninkrijksrelaties 
der Staten-Generaal  
 
Postbus 20018 Turfmarkt 147 
Den Haag 
2500 EA  Den Haag 
Postbus 20011 
2500 EA  Den Haag 
 
Kenmerk 
2019-0000170111 
 
 
Uw kenmerk 
2019Z01775/2019D07165 
  
Datum 24 april 2019 
Betreft Pamflet over culturele samenwerking in het Koninkrijk 
  
 
  
Op 20 december 2018 werd uw vaste commissie voor Koninkrijksrelaties een 
pamflet aangeboden over culturele samenwerking in het Koninkrijk, ondertekend 
door een aantal wetenschappers uit Aruba, Curaçao, Bonaire en Nederland. In de 
brief van februari 2019 (kenmerk 2019Z01775/2019D07165) verzocht uw 
commissie mij om een reactie op dit pamflet. Hierbij doe ik u, mede namens de 
minister van Onderwijs, Cultuur en Wetenschap, deze reactie toekomen. 
 
Naar aanleiding van het pamflet, dat ook door de ministers van onderwijs en 
cultuur van de vier landen in het Koninkrijk werd ontvangen, is het onderwerp 
geagendeerd voor bespreking in het Vierlandenoverleg Onderwijs en Cultuur dat 
op 7 en 8 februari 2019 op Curaçao plaatsvond. Als uitkomst van de 
beraadslaging is het volgende afgesproken:  
 
CULTUURFONDS 
De ministers van onderwijs en cultuur van de vier landen komen overeen dat 
binnen twee maanden een platform wordt ingesteld ter uitwerking van het doel 
van het Cultuurfonds en de verdere inrichting ervan.  
 
Er is inmiddels een ambtelijk platform ingericht met leden uit alle vier de landen. 
Aruba neemt het voortouw bij het organiseren van het eerste overleg van het 
platform over de samenwerking op het gebied van cultuur. Het platform zal de 
ministers adviseren, waarop zij een besluit zullen nemen. De datum voor een 
volgend Vierlandenoverleg Onderwijs en Cultuur is nog niet vastgesteld. 
Nederland is voorzitter van het Vierlandenoverleg en streeft naar een volgend 
Vierlandenoverleg voor het einde van dit kalenderjaar. 
 
Naast de inrichting van het platform, hebben de ministers tijdens het 
Vierlandenoverleg een intentieverklaring ondertekend om samen te werken en 
elkaar te ondersteunen bij de implementatie van het 2003 UNESCO-verdrag 
inzake Immaterieel Erfgoed in het gehele Koninkrijk. Ook wordt een verkenning 
gedaan naar de mogelijkheden van samenwerking in het Caribisch deel van het 
Koninkrijk bij de implementatie van het UNESCO-verdrag over Onderwater 
cultureel erfgoed.  
 
 
Pagina 1 van 2 
 

