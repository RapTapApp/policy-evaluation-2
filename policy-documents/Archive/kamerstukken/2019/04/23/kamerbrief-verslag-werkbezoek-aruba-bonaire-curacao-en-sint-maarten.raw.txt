 
 
 
> Retouradres Postbus 20011 2500 EA  Den Haag 
Directoraat-generaal 
Aan de Voorzitter van de Tweede Kamer der Staten-
Koninkrijksrelaties 
Generaal 
 
 
Postbus 20018  
Turfmarkt 147 
2500 EA Den Haag 
Den Haag 
Postbus 20011 
2500 EA  Den Haag 
 
 
Kenmerk 
2019-0000202037 
 
 Uw kenmerk 
 
  
Datum 23 april 2019 
Betreft Verslag werkbezoek Aruba, Bonaire, Curaçao en Sint Maarten 
(7-11 april 2019) 
  
 
 
Samen met de minister van Binnenlandse Zaken en Koninkrijksrelaties bezocht ik 
van 7 tot en met 10 april jl. achtereenvolgens Aruba, Bonaire en Curaçao. Voor de 
minister had de reis het karakter van een kennismakingsbezoek, om als minister 
van BZK en vicepremier zelf de Caribische delen van het Koninkrijk in de praktijk 
te ervaren. Aansluitend bracht ik op 11 april, samen met de minister voor 
Rechtsbescherming, een bezoek aan Sint Maarten. Dit bezoek richtte zich vooral 
op de inspanningen om de detentiesituatie te verbeteren. Met deze brief doe ik u 
verslag van de gesprekken en bevindingen. 
 
Aruba 
Op Aruba was het effect van de crisis in Venezuela op het (ei)land een belangrijk 
onderwerp in de gesprekken met de Gouverneur, minister-president Wever-Croes 
en de minister van Justitie, Veiligheid en Integratie, de heer Bikker. De technische 
bijstand die Nederland levert bij het optimaliseren van processen binnen de 
vreemdelingenketen wordt zeer op prijs gesteld. Een gesprek met het Rode Kruis 
en een bezoek aan het uitzetcentrum van de Guarda Nos Costa gaf een goed 
beeld hoe betrokken vrijwilligers en professionals in de praktijk omgaan met de 
uitdagingen die de situatie in Venezuela en de daarmee verbonden migratie met 
zich meebrengt. Tijdens mijn bezoek aan dit uitzetcentrum sprak ik met enkele 
migranten die in afwachting zijn van hun uitzetting naar Venezuela. 
 
In het gesprek met de minister-president en de minister van Financiën, 
Economische Zaken en Cultuur, mevrouw Ruiz-Maduro, kwam de economische en 
financiële situatie van Aruba aan de orde. Hoewel het toerisme floreert, de 
economie van Aruba groei vertoont en het consumentenvertrouwen voorzichtig 
toeneemt, blijven de overheidsfinanciën reden tot grote zorg. Het is nu zaak de 
herstelplannen van de regering van Aruba en de afspraken zoals deze in het 
protocol van 22 november 2018 tussen Aruba en Nederland zijn vastgesteld in het 
kader van het financieel toezicht te implementeren, zodat zicht ontstaat op 
houdbare overheidsfinanciën en nieuwe investeringsmogelijkheden. De minister-
president onderstreepte opnieuw dat de Nederlandse steun aan het sociaal 
crisisplan helpt bij het realiseren van de ambities op dit terrein. Recent door het  
 
 
 
Pagina 1 van 4 
 

 
Directoraat-generaal 
 
Koninkrijksrelaties 
 
Datum 
 
 
In het Talent Ontwikkel Programma (TOP) Bonaire krijgen professionals de 
Kenmerk 
gelegenheid zich verder te ontwikkelen en een duurzaam netwerk op te bouwen 
2019-0000202037 
waarin kennis en ervaringen worden uitgewisseld. Sinds de start bijna drie jaar 
geleden hebben 52 deelnemers, vanuit een variëteit aan overheidsorganisaties, 
aan het TOP-programma deelgenomen. Een ontmoeting met een groot aantal 
deelnemers die enthousiast en vrijuit over hun ervaringen spraken, gaf een goed 
beeld van het potentieel van het eiland en biedt veel vertrouwen voor de 
toekomst. 
 
Curaçao 
Op Curaçao begon ons werkbezoek met een bespreking met minister-president 
Rhuggenaath en de minister van Justitie, de heer Girigorie. Ook hier was de 
Venezolaanse crisis een belangrijk onderwerp van gesprek, die Curaçao in tal van 
opzichten raakt. De economische effecten zijn zeer fors en treffen de raffinaderij 
die vrijwel stilligt, de haven- en overslag activiteiten, ondernemers die een groot 
deel van hun afzetmarkt hebben zien wegvallen en de aanlevering van 
verhoudingsgewijs voordelige verse groenten en fruit. Maar ook in de criminaliteit 
is de illegale migratie merkbaar en zet druk op onder meer het systeem van de 
gezondheidszorg. 
 
Curaçao is ingenomen met de praktische ondersteuning die Nederland biedt bij 
het stroomlijnen van de vreemdelingenketen. Het belang van individuele toetsing 
staat daarbij centraal. Met minister Girigorie bezocht ik de vreemdelingen 
barakken, die op dit moment door Curaçao met financiële (€132.000,-) en 
bouwkundige ondersteuning vanuit Nederland worden opgeknapt.  
 
De economische situatie en de staat van de overheidsfinanciën zijn zorgwekkend. 
We hebben besproken hoe Nederland en Curaçao de praktische samenwerking 
verder vorm en inhoud kunnen geven, voortbouwend op de 
samenwerkingsovereenkomst die premier Rutte en minister-president 
Rhuggenaath begin dit jaar ondertekenden. Dit overleg zullen wij voortzetten in 
de aanloop naar de bespreking van het advies van het College Financieel Toezicht 
in de Rijksministerraad.  
 
Tijdens ons bezoek werd het overleg met de Gouverneurs van Aruba, Curaçao en 
Sint Maarten gehouden, dat op grond van het reglement van de Gouverneurs 
twee maal per jaar plaatsvindt. De aanwezigheid van de minister bood haar de 
gelegenheid bij de start door de drie gouverneurs op de hoogte te worden gesteld 
van de actuele situatie in de drie landen.  
 
Een deel van de oude binnenstad van Willemstad heeft de UNESCO Wereld 
Erfgoed status. De omgang met dit erfgoed vormde het sluitstuk van ons 
werkbezoek. Toeristisch en economisch vormt het erfgoed van Curaçao een 
kostbaar bezit. De revitalisering van de wijk Pietermaai bewijst de potentie van de 
ontwikkeling en herbestemming van historisch onroerend goed. In het najaar zal 
in samenwerking met VNO-NCW een aan een handelsmissie gekoppelde 
investeringsconferentie plaatsvinden, die zich richt op concrete investeringen. 
  
Pagina 3 van 4 
 

