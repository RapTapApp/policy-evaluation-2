 
 
 
> Retouradres 2511 DP Den Haag 
Directoraat-Generaal 
Aan de Voorzitter van de Tweede Kamer der Staten-Generaal 
Koninkrijksrelaties 
Postbus 20018 
Ministerie van Binnenlandse 
2500 EA Den Haag Zaken en Koninkrijksrelaties 
 
 
Turfmarkt 147 
2511 DP Den Haag 
 
 
www.rijksoverheid.nl 
www.facebook.com/minbzk 
www.twitter.com/minbzk 
 
 
Kenmerk 
2019-0000200399 
 
Uw kenmerk 
 
  
Datum 29 april 2019 
Betreft Kamerbrief naar aanleiding van het AO Koninkrijksrelaties d.d. 
13 februari 2019 
  
 
 
Tijdens het verzamel Algemeen Overleg (AO) Koninkrijksrelaties van 13 februari 
jl. heb ik toegezegd om uw Kamer verder te informeren over verscheidene 
onderwerpen. Met deze brief kom ik die toezegging na. 
 
 
Sint Maarten 
 
Versnelling kleine wederopbouwprojecten (n.a.v. vraag van mevr. Diertens, D66) 
Conform mijn ‘drie sporenbeleid’ is het trustfonds voor de wederopbouw van Sint 
Maarten ook beschikbaar voor rechtstreekse inzet van lokale non-
gouvernementele organisaties (NGO’s) en internationale organisaties. Versterking 
van de uitvoeringskracht en benutting van synergiemogelijkheden door onderlinge 
samenwerking van NGO’s en internationale organisaties is nodig om meer en 
sneller resultaat te boeken, bijvoorbeeld als het gaat om herstel van huizen en 
andere kleinere projecten die de weerbaarheid van de bevolking tegen (effecten 
van) natuurrampen vergroten.  
 
Kleinere projecten vragen ook van de Wereldbank een meer op maat gesneden 
aanpak, zonder in te boeten op een rechtmatige en doelmatige inzet van de 
middelen uit het trustfonds. In de stuurgroep van het trustfonds van 5 november 
jl. heeft Nederland erop aangedrongen dat er een faciliteit komt voor snelle 
financiering van kleinere projecten. Ook heeft Nederland benadrukt dat ieder 
nieuw project of programma beoordeeld dient te worden op een zo effectief en 
efficiënt mogelijke uitvoering: publiek, privaat of een combinatie van beide, met 
lokale en/of internationale organisaties. De Wereldbank heeft de stuurgroep deze 
maand concrete voorstellen gedaan hoe een faciliteit voor onder andere 
rechtstreekse financiering van NGO’s en internationale organisaties kan worden 
ingericht en per direct toegepast. 
 
Besteding IOC-gelden (n.a.v. vraag van dhr. Bosman, VVD) 
Het Internationaal Olympisch Comité (IOC) heeft een noodfonds ter grootte van 
USD 1 miljoen opgericht voor herstel van sportinfrastructuur in het door de 
orkanen getroffen Caribisch gebied. Hiervan is USD 100.000 beschikbaar gesteld 
aan het Nederlands Olympisch Comité/Nederlandse Sport Federatie (NOC-NSF) 
 
Pagina 1 van 5 
 

 
Directoraat-Generaal 
 
Koninkrijksrelaties 
Ministerie van Binnenlandse 
Zaken en Koninkrijksrelaties 
 
 Datum 
25 maart 2019 
Bonaire 
 
Kenmerk 
 
2019-0000200399 
Bestuursakkoord Bonaire  
Afgelopen november hebben het Openbaar Lichaam Bonaire (OLB) en het Rijk het 
Bestuursakkoord Bonaire 2018 – 2022 afgesloten. De uitvoering van het akkoord 
is direct gestart waarbij het OLB en het Rijk nauw samenwerken. Onderdeel van 
de uitvoering is de aanstelling van een programmamanager Bestuursakkoord. De 
programmamanager draagt zorg voor een goede samenwerking, monitort en ziet 
toe op de coördinatie en de voortgang van de afspraken en stuurt op resultaten. 
Na een zorgvuldige selectieprocedure door vertegenwoordigers van het OLB en 
het ministerie van BZK is dhr. Rojer als programmamanager Bestuursakkoord 
aangesteld. Dhr. Rojer is op 4 maart jl. gestart als programmamanager.   
 
Zoals is afgesproken in het Bestuursakkoord rapporteert de programmamanager 
elke vier maanden over de geboekte voortgang aan het Bestuurscollege en aan de 
directeur Koninkrijksrelaties/BZK en de Rijksvertegenwoordiger. Hierop volgt 
binnen vier weken een overleg tussen de betrokkenen waarin de voortgang en 
mogelijke knelpunten worden besproken. In de tweede week van mei vindt dit 
overleg voor de eerste keer plaats. Op basis van de uitkomsten van deze 
bestuurlijke bespreking zal ik uw Kamer nader informeren over de uitvoering van 
het Bestuursakkoord.   
 
Landbouwbeleid Bonaire (n.a.v. vragen van mevr. Diertens, D66, en dhr. Bosman, 
VVD) 
Ontwikkelen van de landbouw op Bonaire vergroot de eigen voedselvoorziening en 
draagt bij aan economie en armoedebestrijding. Door wisselingen in de 
samenstelling van bestuurscolleges in de afgelopen jaren zijn er geen eenduidige 
keuzes gemaakt en is er weinig voortgang geboekt. In het Bestuursakkoord met 
Bonaire zijn hier echter goede afspraken over gemaakt.  
 
Het creëren van randvoorwaarden voor duurzame landbouw staat voorop. De 
reorganisatie van de dienst Landbouw, Visserij en Veeteelt (LVV) is daarbij 
cruciaal om de lange termijn landbouwontwikkeling te ondersteunen en 
investeringen van ondernemers en de eigen overheid te waarborgen. De eerste 
stappen naar duurzame landbouwontwikkeling zal ik in lijn met het 
Bestuursakkoord en in nauwe samenwerking met het ministerie van Landbouw, 
Natuur en Voedselkwaliteit (LNV) en het Openbaar Lichaam Bonaire (OLB) 
inzetten. 
 
Er bestaan zorgen over de besteding van landbouwmiddelen door de dienst LVV 
die door het OLB zijn begroot. Dit is dan ook onder de aandacht gebracht van de 
voorzitter van het Interdepartementaal Onderzoek Koninkrijksrelaties (IBO KR) 
met de vraag om deze kwestie te betrekken bij het onderzoek dat op dit moment 
wordt uitgevoerd. IBO is onafhankelijk in haar beleidsmatig onderzoek. Verder is 
in het Bestuursakkoord afgesproken dat er in 2019 een analyse wordt opgeleverd 
over de problematiek bij de dienst LVV sinds 2015. Deze analyse wordt uitgevoerd 
door het OLB, de Rijkdienst Caribisch Nederland (RCN) en de ministeries van 
Economische Zaken en Klimaat en LNV. 
Pagina 3 van 5 
 

 
Directoraat-Generaal 
 
Koninkrijksrelaties 
Ministerie van Binnenlandse 
Zaken en Koninkrijksrelaties 
 
Beroepen in de Individuele Gezondheidszorg) is niet van kracht in het Caribisch Datum 
25 maart 2019 
deel van het Koninkrijk. De overzeese landen hebben eigen wet- en regelgeving 
 
Kenmerk 
en zoals bekend doen zich verschillen voor ten opzichte van de Nederlandse Wet 
2019-0000200399 
BIG. Op zichzelf is dit niet onlogisch omdat het BIG-register voornamelijk in 
Nederland opgeleide professionals betreft, terwijl de eilanden ook nadrukkelijk 
gebruik maken van in de regio opgeleide professionals. In voorkomende gevallen 
kunnen zij in een sollicitatieprocedure bijvoorbeeld het Nederlandse BIG-register 
raadplegen.  
 
Het tuchtrecht is bedoeld om de kwaliteit in de gezondheidszorg op niveau te 
houden. Als het tuchtcollege oordeelt dat de zorgverlener niet zorgvuldig heeft 
gehandeld, verklaart het tuchtcollege de klacht gegrond en kan het de 
aangeklaagde zorgverlener maatregelen opleggen, zoals een schorsing van de 
inschrijving van de zorgverlener in het BIG-register voor maximaal één jaar. 
Uitspraken van tuchtcolleges worden de dag na de uitspraak anoniem 
gepubliceerd op tuchtrecht.nl. Op deze website staan geen namen van partijen 
vermeld. De publicaties hebben als doel de beroepsgroep te informeren, preventie 
en het stellen of verduidelijken van een binnen de beroepsgroep geldende norm. 
Daarnaast worden beslissingen waarbij de maatregel van berisping of hoger is 
opgelegd, zodra deze onherroepelijk zijn, ook gepubliceerd op www.bigregister.nl, 
in de Staatscourant en zijn deze te vinden in het overzicht van zorgverleners aan 
wie een maatregel is opgelegd. 
 
De staatssecretaris van Binnenlandse Zaken en Koninkrijksrelaties, 
 
 
 
 
 
 
 
drs. R.W. Knops 
 
 
 
Pagina 5 van 5 
 

