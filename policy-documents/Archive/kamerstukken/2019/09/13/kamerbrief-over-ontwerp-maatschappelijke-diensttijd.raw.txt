Bezoekadres:
De Voorzitter van de Tweede Kamer
Parnassusplein 5
der Staten-Generaal
2511 VX  Den Haag
Postbus 20018
www.rijksoverheid.nl
2500 EA DEN HAAG
Kenmerk
1577896-194854-MDT
Uw brief
Bijlage(n)
1. Visualisatie ontwerp 
MDT
2. Overzicht motivaties en 
randvoorwaarden 
organisaties 
Datum 13 september 2019
Correspondentie uitsluitend 
Betreft Ontwerp maatschappelijke diensttijd
richten aan het retouradres 
met vermelding van de datum 
en het kenmerk van deze 
brief.
 
Geachte voorzitter, 
 
Begin 2018 ben ik, samen met de minister voor Basis- en Voortgezet Onderwijs en 
Media en de staatssecretaris van Sociale Zaken en Werkgelegenheid, gestart met 
de ontwikkeling van maatschappelijke diensttijd (MDT). Er is de afgelopen periode 
veel in werking gezet, waardoor de MDT-beweging echt op gang is gekomen. 
Zoals in het regeerakkoord beschreven, is de ambitie van MDT om jongeren beter 
in staat te stellen een bijdrage te leveren aan de samenleving.  
 
Voor mij is maatschappelijke diensttijd een ontdekkingsreis voor jongeren naar de 
beste versie van henzelf. Een kans voor jongeren om hun talenten te ontdekken, 
van betekenis te zijn, nieuwe mensen te ontmoeten en keuzes te maken voor de 
toekomst. Hun persoonlijke ontwikkeling en vrijwillige inzet voor anderen maakt 
onze samenleving sterker. 
 
In deze brief presenteer ik de uitkomsten van dit proces in de vorm van een 
ontwerp MDT dat als richtinggevend kader gaat gelden voor de verdere 
opschaling/verduurzaming. 
 
 
Samenvatting 
Aanpak: lerend evalueren in cocreatie met de samenleving 
Maatschappelijke diensttijd is nieuw en deelname is vrijwillig. Daarom heb ik 
ervoor gekozen om deze maatregel gezamenlijk met jongeren en organisaties in 
proeftuinen in de praktijk te ontwerpen, een aanpak waarbij we leren door te doen 
Ik werk daarbij nauw samen met de betrokken partners: Nationale Jeugdraad 
(NJR) en zijn leden, Vereniging Nederlandse Organisaties Vrijwilligerswerk (NOV) 
en haar leden, gemeenten, provincies, 75 proeftuinen met meer dan 200 
1
betrokken organisaties waar jongeren MDT doen en bijna 10.000 jongeren die 
inmiddels MDT doen of gedaan hebben. Deze aanpak zorgt voor dusdanig veel 
enthousiasme en draagvlak, dat ik durf te spreken van een beweging.  
 
 
1
 Stand eind september 2019 
Pagina 1 van 15

Om dit zo goed mogelijk te doen, heb ik ervoor gekozen om MDT in proeftuinen in 
Kenmerk
de praktijk te ontwerpen en in partnerschap met jongeren, maatschappelijke 
1577896-194854-MDT
organisaties, bedrijfsleven en medeoverheden. Door dit in de praktijk te doen, 
leren we met elkaar wat MDT is en waar het aan moet voldoen. De afgelopen 1,5 
jaar heb ik onderzoek gedaan onder jongeren naar hun motivatie om deel te 
nemen aan MDT, focusgroepen georganiseerd met verschillende groepen 
jongeren, verkenningen gedaan bij gemeenten en provincies, het Rijk en 
bedrijven, expertmeetings georganiseerd met partners en toekomstige partners, 
bijeenkomsten georganiseerd voor het verkrijgen van input op het ontwerp van 
MDT en gesprekken gevoerd met onder andere jongeren- en maatschappelijke 
organisaties en de Vereniging van Nederlandse Gemeenten (VNG). Dit heeft mij 
de benodigde inzichten gegeven waarmee ik MDT wil vormgeven. Ik vind deze 
interactieve aanpak belangrijk, want voor het slagen van MDT is een breed 
draagvlak in de samenleving essentieel.  
 
MDT is een groeiend netwerk, dat zich in fasen uitbreidt. Inmiddels zijn er 75 
proeftuinen actief in verschillende sectoren. In de eerste subsidieronde waren er 
een groot aantal proeftuinen in de sectoren zorg & welzijn en cultuur. In de 
tweede subsidieronde zien we een toename van proeftuinen die zich richten op 
duurzaamheid en techniek & ICT. Door de uitbreiding van proeftuinen is de 
landelijke dekking van MDT toegenomen. In oktober 2019 gaat er ook een aantal 
proeftuinen bij gemeenten van start. 
 
Voor het aanhaken van gemeenten was de uitkomst van de gemeenteraadsverkiezing en de 
daaropvolgende collegevorming van belang. Aansluitend is (naar voorbeeld van de Belgische 
Samenlevingsdienst) samen met de betrokken gemeenten het gemeenteconcept voor 
jongeren met een ‘tussenjaar’ ontwikkeld. Een diverse groep van ongeveer 15 jongeren gaat 
in groepsverband 6 maanden voor minimaal 20 uur in de week MDT doen.  
Bij het uitvoeren van dit concept hebben gemeenten een regierol in een breed 
samenwerkingsverband met buurgemeenten, maatschappelijke organisaties, scholen en 
bedrijven. 
Voor dit Belgische concept is gekozen omdat een diverse groep jongeren bijdraagt aan de 
ontmoetingen tussen jongeren en er goede resultaten zijn behaald op uitstroom naar werk of 
terugkeer naar school.  
 
Bij de ontwikkeling van MDT hoort ook dat nieuwe partnerschappen worden 
gesmeed, die aansluiten bij de rollen en verantwoordelijkheden van de 
verschillende organisaties.  
 
September jl. vond de officiële kick-off van MDT bij Defensie plaats. Tijdens deze dag 
hebben zo’n 20 jongeren onder begeleiding van mariniers van Defensie een maatschappelijk 
4
project uitgevoerd. Defensie en een bestaande MDT-proeftuin organiseren een ‘Impact 
Bivak’, waarin jongeren vaardigheden ontwikkelen én zich maatschappelijk inzetten. De 
proeftuin zorgt voor de werving en begeleiding van de deelnemers en Defensie verzorgt 
uitdagende activiteiten gericht op samenwerking, leiderschap, sociale cohesie en 
doorzettingsvermogen. Door dit project gezamenlijk aan te pakken kunnen beide 
organisaties hun kwaliteiten inzetten en ontstaat er een rijk programma met een duidelijke 
directe maatschappelijke impact. Naar aanleiding van de ervaringen en evaluaties van 
deelnemers, stakeholders en andere betrokkenen wordt het programma doorontwikkeld. Het 
streven is dat Defensie vanaf januari 2020 een volwaardig MDT-programma kan bieden. 
 
 
4
 Motie van de leden Bruins Slot en Stoffer (Kamerstuk 35000-X-53) 
Pagina 15 van 15

wil ik de kwaliteit van het MDT-aanbod waarborgen en de drempel voor 
Kenmerk
organisaties om aan MDT deel te nemen verlagen.  
1577896-194854-MDT
 
Tot slot wordt in het kwantitatieve onderzoek onder andere gemeten welke impact 
MDT heeft op jongeren, organisaties en de samenleving als geheel. Verwacht 
wordt dat de eerste bevindingen hierover in de loop van 2020 beschikbaar komen. 
Tot slot is het programma MDT opgenomen in de pilot Lerend evalueren van het 
ministerie van VWS, een pilot om het inzicht in de doeltreffendheid en 
doelmatigheid van het beleid te vergroten en om op basis daarvan het beleid te 
verbeteren.  
 
Duurzame inrichting 
Het overgrote deel van de proeftuinen geeft aan tevreden te zijn over het verloop 
van MDT, door te willen gaan en verder op te kunnen schalen. Bij een eventueel 
vervolg geven de proeftuinen aan afhankelijk te zullen blijven van een subsidie. In 
het kader van een duurzame inrichting van MDT vind ik het wenselijk dat MDT niet 
volledig afhankelijk is van overheidsfinanciering, sterker nog ik streef naar een 
minderheidsfinanciering door de (Rijks)overheid. Ter ondersteuning van de MDT 
aanbieders ben ik onder meer met private partners, zoals vermogensfondsen, de 
mogelijkheden voor samenwerking en andere en/of innovatieve vormen van 
financiering, zoals resultaatfinanciering aan het verkennen. Daarnaast heb ik - om 
het ondernemerschap van organisaties te prikkelen - in de subsidieoproep voor 
het traject vanaf 2020 als eerste stap een minimale cofinanciering van 10% als 
voorwaarde opgenomen. Ook stel ik in deze subsidie oproep expliciet aan MDT 
aanbieders de voorwaarde dat er sprake dient te zijn van partnerschappen. 
Hiermee beoog ik door onder meer kennisuitwisseling de vitaliteit van de MDT 
aanbieders te vergroten. 
 
Financiële aspecten 
Het totale budget voor de proeftuinen, inclusief de MDT-trajecten via gemeenten, 
bedraagt circa 35 miljoen euro. Voor de subsidieronde 2020, waarin met het 
nieuwe ontwerp van MDT wordt gestart, is een bedrag beschikbaar van 85 miljoen 
euro. In het regeerakkoord is vanaf 2021 een bedrag van 100 miljoen euro per 
jaar opgenomen. 
 
Het is niet mogelijk om goed te voorspellen hoeveel jongeren in de nieuwe fase 
aan maatschappelijke diensttijd gaan deelnemen. Dit is sterk afhankelijk van de 
mate waarin organisaties succesvol zijn in het werven van jongeren. 
Uitgaande van de ingezette middelen en het aantal deelnemers in de proeftuinen 
tot nu toe komt een globale raming van de kosten van een MDT-traject uit op: 
1200 tot 1700 euro gemiddeld per jongere. De kosten van een MDT-traject zijn 
afhankelijk van de begeleiding die de jongere nodig heeft. We gaan ervan uit dat 
ongeveer 25% van de MDT’ers behoefte heeft aan intensievere begeleiding 
waarvoor het gemiddelde bedrag per jongere uitkomt op: 2100 tot 3000 euro. Dit 
5
is verdisconteerd in de globale raming van de kosten van een MDT-traject . 
Naarmate er meer deelnemers zijn, zullen de gemiddelde kosten dalen. Over de 
werkelijke kosten van de MDT-trajecten zal uw Kamer na afloop van de trajecten 
worden geïnformeerd. Hierin neem ik ook de cofinanciering mee. 
 
 
5
 De bandbreedten zijn ingegeven door prognoses over de omvang van de deelname aan de 
proeftuinen; respectievelijk minimaal circa 10.000 en maximaal circa 14.000. 
Pagina 15 van 15

Daarnaast zullen zij zich persoonlijk ontwikkelen: ze ervaren wat het is om een 
Kenmerk
bijdrage te leveren, ze stappen uit hun comfortzone en ontwikkelen meer 
1577896-194854-MDT
zelfvertrouwen.  
 
3. Ontmoetingen tussen jongeren en anderen 
Tijdens MDT vinden er ontmoetingen plaats buiten de eigen omgeving. Tussen 
jongeren met verschillende achtergronden, en ook met andere groepen in de 
samenleving. Ze leren elkaar kennen en elkaar begrijpen. Dit maakt de 
samenleving sterker.  
 
Afbakening: unieke kenmerken MDT 
Maatschappelijke diensttijd is geen werk op grond van een arbeidsovereenkomst, 
geen (maatschappelijke) stage en geen vrijwilligerswerk, maar bevat wel 
elementen hiervan. MDT onderscheidt zich door de combinatie van 
maatschappelijke impact en talentontwikkeling. Terwijl werk, stage en 
vrijwilligerswerk gericht zijn op één van deze twee, productieve arbeid of 
kennismaking met vrijwilligerswerk.  
 
MDT onderscheidt zich van regulier werk in dienstverband op grond van een 
arbeidsovereenkomst. Omdat er geen sprake van een situatie waarbij de werknemer is 
verplicht het afgesproken werk persoonlijk en onder gezag van de werkgever gedurende een 
zekere tijd te verrichten, waarbij de werkgever verplicht is daarvoor loon te betalen. MDT is 
gericht op het ontwikkelen van vaardigheden en talenten, en is niet gericht op productieve 
en betaalde arbeid.  
MDT onderscheidt zich van stage doordat een stage (vaak) onderdeel is van een 
opleiding. Bij stage worden op voorhand leerdoelen vastgesteld en de stagiair wordt begeleid 
door het stagebedrijf. De werkzaamheden die een stagiair verricht kenmerken zich doordat 
deze niet productief en additioneel zijn. Het belangrijkste onderscheid met de 
maatschappelijke stage (MaS) is dat de MaS gericht is op kennismaking met vrijwillige inzet. 
In tegenstelling tot MDT waarbij jongeren zich voor langere tijd daadwerkelijk inzetten voor 
de samenleving. De groep jongeren waar MDT zich op richt is breder dan bij de MaS.  
Het belangrijkste verschil met vrijwilligerswerk is de nadruk die bij MDT ligt op 
talentontwikkeling en de daarbij behorende professionele begeleiding.  
 
Ondanks dit onderscheid is de scheidslijn soms dun. Dit heeft als risico dat het kan 
leiden tot verdringing. Het voorkomen hiervan heeft, mede op verzoek van uw 
9
Kamer , mijn aandacht. Om verdringing bij de uitvoering van maatschappelijke 
diensttijd te voorkomen heb ik in de subsidieoproepen van ZonMw opgenomen dat 
de uitwerking van MDT niet ten koste mag gaan van bestaande arbeidsplaatsen, 
stages of vrijwilligersfuncties. In het beoordelingsproces worden 
subsidieaanvragen getoetst op mogelijke verdringing. Ook de jongerenorganisaties 
en vakbonden zien het risico op verdringing bij de uitvoering van de 
maatschappelijke diensttijd. Ik heb CNV Jongeren en FNV Jong gevraagd met mij 
mee te denken over activiteiten om verdringing te voorkomen. In ieder geval richt 
ik me de komende periode op het onder de aandacht houden van verdringing bij 
uitvoerders van MDT en uitvoerders ondersteuning bieden bij het signaleren en 
voorkomen van verdringing. Hiermee geef ik onder meer invulling aan de motie 
10
van het lid Kerstens c.s. Het voorkomen van verdringing komt ook terug in het 
begeleidend onderzoek. 
 
 
9
 Algemeen Overleg Maatschappelijke diensttijd d.d. 14 juni 2018 
10
 Kamerstuk 34 775-XVI-143 
Pagina 15 van 15

is een overzicht opgenomen van motivaties en randvoorwaarden van de 
Kenmerk
verschillende organisaties om mee te doen met MDT. 
1577896-194854-MDT
 
Naast motivatie, is de levensfase waarin de jongere zich bevindt van invloed. Zo 
zijn er verschillende momenten waarop een MDT gestart kan worden, passend bij 
de mogelijkheden en wensen van jongeren: tijdens of naast een bestaande 
verplichting (zoals school, studie of werk), in een tussenperiode of tijdens een 
vakantie. Goed aansluiten bij de situatie van de jongere kan prestatiedruk, een 
zorg geuit door jongerenorganisaties, voorkomen. Het heeft een positief effect op 
jongeren wanneer de verwachtingen duidelijk zijn: kadering rondom 
contactmomenten, tijdsinvestering en opbrengsten. De evaluatie van het Europese 
15
IVO4All programma onderschrijft deze bevinding. Het voorkomen van 
prestatiedruk bij jongeren is de komende fase in het begeleidend onderzoek een 
belangrijk thema.  
 
Er is een proeftuin die MDT organiseert voor jongeren in de laatste twee jaar van het 
voortgezet onderwijs. De proeftuin biedt op basis van een uitgebreide intake a) lokale 
vrijwillige inzet die aansluit bij de talenten van jongeren en b) een meeloopplek ter 
loopbaanoriëntatie.  
 
De flexibiliteit mag niet ten koste gaan van de zwaarte van MDT: een zekere 
intensiteit en duur van een MDT-traject is nodig om van echte waarde te zijn. Zo 
heeft een jongere de ruimte nodig om zijn of haar talenten te ontwikkelen en om 
zich binnen een organisatie 'thuis' te voelen. Tegelijk zijn organisaties gebaat bij 
een substantiële inzet op hun doelstellingen. De indicatie voor de tijdsinvestering 
van een MDT is minimaal 80 uur in maximaal 6 maanden. Dit is een indicatie waar 
met goede redenen van kan worden afgeweken.  
 
Begeleiden van jongeren 
Begeleiding die gericht is op de talent- en carrièreontwikkeling van jongeren 
maakt MDT aantrekkelijk. Dit vraagt om specifieke vaardigheden van begeleiders 
en vraagt om professionele expertise. Ontwikkelingsgerichte begeleiding vraagt 
veel persoonlijk contact, dat vanaf de start van een MDT-traject moet worden 
opgebouwd. De wens is daarom om van match tot afronding dezelfde begeleider 
te behouden.  
 
Er is een vorm van begeleiding die met name effectief blijkt, namelijk peer-to-peer 
begeleiding. De begeleiding in proeftuinen die jongerenbegeleiders inzetten die 
een paar jaar ouder zijn dan de deelnemer wordt zeer positief gewaardeerd door 
de jongeren. In de literatuur wordt ook bevestigd dat dit een effectieve manier 
16
van begeleiden is . In de tweede subsidieoproep is het aantal proeftuinen dat 
gebruikmaakt van jongerenbegeleiders gestegen van 10% naar 42%. 
Professionele begeleiding is ook hier van belang. Deze jongerenbegeleiders 
moeten goed worden begeleid in hun rol. Ik zal deze vorm van begeleiding onder 
de aandacht brengen bij organisaties die nu en in de toekomst met MDT aan de 
slag gaan.  
 
 
15
 IVO4All consortium (May 2017). International Volunteering Opportunities for All 
experimentation – Final evaluation report 
16
 Gillard, A., & Witt, P. (2008). Recruitment and Retention in Youth Programs. Journal of 
Park & Recreation Administration, 26(2). 
Pagina 15 van 15

De financiële beloning voor de jongere is maximaal € 170,- per maand, dit is gelijk 
Kenmerk
aan de vrijwilligersvergoeding. Proeftuinen zien overigens een financiële beloning 
1577896-194854-MDT
als de minst motiverende beloning. In sommige situaties is financiële 
ondersteuning geen beloning, maar een randvoorwaarde voor deelname, 
bijvoorbeeld voor jongeren die in hun eigen levensonderhoud moeten voorzien. Ik 
wil MDT inclusief inrichten en zal via het begeleidend onderzoek monitoren voor 
welke groepen een vergoeding een noodzakelijke randvoorwaarde is en hoe ik 
MDT ook voor deze groep jongeren toegankelijk kan maken.  
 
Officiële start maatschappelijke diensttijd 
Er is nog veel werk te verzetten om van MDT een landelijk succes te maken. Met 
het ontwerp leggen we een sterke basis voor de officiële start van MDT. Nu we uit 
de proeftuinen hebben geleerd wat de werkzame elementen van de diensttijd zijn, 
kunnen we het ontwerp doorontwikkelen.  
Proeftuinen die in partnerschap samenwerken met bedrijven, gemeenten en 
scholen zijn beduidend succesvoller in de werving van jongeren en plekken, dan 
proeftuinen die dit niet doen. Daarom vraag ik organisaties in de volgende 
subsidieronde de handen ineen te slaan.  
 
Subsidieoproep MDT groeit naar een landelijk dekkend netwerk 
In de volgende fase van maatschappelijke diensttijd - de officiële start – schaal ik 
op, door middel van een subsidieoproep bij ZonMw, door te versterken wat werkt 
en hetgeen dat werkt met elkaar te verbinden. Hierdoor kunnen steeds meer 
jongeren en organisaties meedoen aan MDT, waardoor de uitrol ervan verder 
wordt gestimuleerd. Na instemming van uw Kamer op het voorliggende ontwerp 
van MDT zal de subsidieoproep in gang worden gezet. Op 15 februari 2020 starten 
de organisaties die binnen deze oproep zijn gehonoreerd. Dit is de officiële start 
van de maatschappelijke diensttijd. 
 
De uitgangspunten van deze subsidieoproep zijn:  
  Gedurende de hele looptijd (heel 2020) zijn er momenten waarop 
partnerschappen, die voldoen aan de randvoorwaarden van maatschappelijke 
diensttijd, aanvragen kunnen indienen.  
  Partnerschappen buiten de proeftuinen, die voldoen aan deze 
randvoorwaarden, kunnen ook aanvragen indienen.  
  Indienende partnerschappen moeten aantonen dat ze in verbinding staan met 
andere (al bestaande) partnerschappen.  
  Nieuwe partners kunnen aanhaken bij bestaande partnerschappen.  
  Om toe te werken naar duurzame MDT-partnerschappen is minimaal 10% 
cofinanciering het uitgangspunt.  
 
Centrale ondersteuning 
De officiële start van MDT vraagt om een centrale ondersteuning op een aantal 
terreinen. In de afgelopen periode heb ik hiermee een start gemaakt, zodat we op 
15 februari 2020 officieel van start kunnen. Voor de volgende fase is het 
neerzetten van MDT als landelijk herkenbaar merk van belang. Daarnaast wordt er 
gewerkt aan een centrale (digitale) infrastructuur voor de match tussen jongere en 
‘MDT-plek’.  
  
Pagina 15 van 15

Duurzame inrichting: financieel en organisatorisch 
Kenmerk
Met maatschappelijke diensttijd investeren we in de toekomst van jongeren en in 
1577896-194854-MDT
de samenleving. Dat doen we niet voor de duur van een kabinet, maar hopelijk 
voor generaties. Na de officiële start van MDT begin 2020, gaat het 
ontwikkelproces daarom door. De volgende stap is een duurzame diensttijd. Dit 
vraagt om een houdbare financiering en een toekomstbestendige inrichting.  
 
Om een zo goed mogelijk maatschappelijk rendement op de juiste investering te 
realiseren richt ik mij op het ondersteunen en ontwikkelen van ondernemerschap, 
het stimuleren van cofinanciering en het geven van de juiste (financiële) prikkels. 
Daar hoort een houdbare financieringsvorm bij. De organisaties die willen 
meedoen aan MDT moeten ondernemend zijn in het aangaan van duurzame 
partnerschappen en in het creëren van nieuwe investeringskansen. Daarom heb ik 
als eerste stap de verplichting tot cofinanciering opgenomen in de komende 
subsidieoproep. Ik wil weten hoe MDT aantrekkelijk kan worden gemaakt voor 
alternatieve financiers, zoals impact investeerders of sociale ondernemingen, en 
waarin het Rijk een minderheidsaandeel heeft. Hierbij hoort het ontwikkelen van 
een toolbox die organisaties hierin ondersteunt. Daarnaast laat ik prestatie-
indicatoren ontwikkelen die zowel het maatschappelijk rendement van de 
diensttijd als het duurzame ondernemerschap van deelnemende organisaties 
helder in kaart brengen.  
Voor een toekomstbestendige organisatorische inrichting kwam uit de 
verschillende onderzoeken en verkenningen een aantal randvoorwaarden naar 
voren. Ik vind het belangrijk dat de diverse perspectieven van de betrokken 
partijen (jongeren, bedrijven en sociaal ondernemers, maatschappelijke 
organisaties, overheden en private fondsen) samen invulling blijven geven aan 
MDT. Het moet voor elke partij van meerwaarde zijn om vrijwillig mee te doen. 
Daarnaast moet ook de organisatorische positionering van MDT bijdragen aan de 
hoofddoelstelling om álle jongeren de kans te bieden om zich persoonlijk te 
ontwikkelen en maatschappelijk impact te hebben.  
Net als voor het ontwerp van maatschappelijke diensttijd geldt ook voor de 
duurzame inrichting ervan dat ik wil werken vanuit de praktijk. Om bovenstaande 
elementen van financiering, positionering en regie in de praktijk te toetsen, wil ik 
onderzoeken onder welke voorwaarden ik een samenwerking kan aangaan met 
landelijke private fondsen die een vergelijkbare maatschappelijke missie hebben. 
Hiervoor wil ik echter eerst de kaders voor het ontwerp met uw Kamer hebben 
besproken. 
 
Meer verplichtende variant maatschappelijke diensttijd 
Het regeerakkoord legt een duidelijke relatie tussen de maatschappelijke diensttijd 
en de kwalificatieplicht. In mijn brief van 9 juli jl. heb ik aangegeven dat ik het 
belangrijk vind om jongeren die geen startkwalificatie hebben en die niet 
participeren via school of werk, maatschappelijk actief te houden. Deze jongeren 
hebben extra ondersteuning nodig om te voorkomen dat ze in een uitzichtloze 
situatie belanden. MDT kan hen die extra ondersteuning bieden door het 
ontwikkelen van vaardigheden, het opdoen van ritme en zelfvertrouwen en door 
het vergroten van het netwerk van de jongeren. MDT kan voor hen een 
belangrijke opstap zijn, waardoor ze gemakkelijker de weg terug vinden naar 
school of naar werk. Ik vind het bieden van een kans op een betere toekomst voor 
deze jongeren van dermate groot belang, dat ik ook de mogelijkheid verken om 
Pagina 15 van 15

Tot slot 
Kenmerk
De MDT-beweging is op gang gekomen en nu is het moment daar om op te 
1577896-194854-MDT
schalen. Het perspectief dat we jongeren kunnen bieden, de impuls voor hun 
actie-oriëntatie, de ontwikkeling van hun talent, de bijdrage aan hun 
zelfvertrouwen, het vergroten van hun netwerk en de inzet die ze aan de 
maatschappij gaan leveren, zijn maar een deel van de waarde die MDT kan 
creëren. MDT kan jongeren perspectief bieden bij schooluitval, bij 
arbeidstoeleiding door het waarderen van opgedane kennis en 
werknemersvaardigheden, en bij het vergroten van hun netwerk.  
Ook kan het helpen bij oriëntatie op school- of studiekeuze en bij het creëren van 
sociale cohesie tussen verschillende groepen jongeren en andere groepen in de 
samenleving.  
 
MDT kan ook perspectief bieden aan vergrijzende organisaties die een nieuwe 
generatie aan zich moeten zien te binden of anders misschien ten onder gaan, met 
verlies van waarde voor de maatschappij. Het kan bedrijven helpen om jongeren 
te interesseren voor hun sector.  
En heel belangrijk: het kan gemeenten helpen bij hun opgave ten aanzien van de 
maatschappelijke integratie van jongeren en een daarop gerichte preventieve 
infrastructuur. MDT kan gezien worden als een investering vanuit het Rijk, 
maatschappelijke organisaties, bedrijven en gemeenten aan die belangrijke 
voorkant, waarmee een deel van de dure zorg, dure uitval, dure ontsporing, 
werkloosheid en vooral verspilling van talent kan worden voorkomen. De 
investering in MDT kunnen we met de juiste aanpak als maatschappij 
terugverdienen.  
 
Anderhalf jaar geleden is het kabinet gestart met het vormgeven van 
maatschappelijke diensttijd in partnerschap met de samenleving. Ik wil van de 
gelegenheid gebruik maken om alle partners en betrokkenen bij MDT te bedanken 
voor de samenwerking en hun bijdrage aan dit ontwerp. En ik hoop dat we samen 
verder blijven bouwen aan de ontwikkeling van MDT, want de proeftuinen en 
partners blijven de komende tijd input leveren om het ontwerp verder te 
optimaliseren. Bij aanvang was er de nodige reserve, zowel ten aanzien van de 
interactieve aanpak, als nut en noodzaak van MDT. Nu blijkt uit focusgroepen, 
werkconferenties, proeftuinen en onderzoek, hoe geïnteresseerd jongeren zijn, 
juist ook de kwetsbare groepen, en hoeveel organisaties graag willen aanhaken.  
 
Kortom, maatschappelijke diensttijd ontwikkelt zich, mits het de tijd en ruimte 
krijgt die het hiervoor nodig heeft, tot het waardevolle instrument dat we ermee 
voor ogen hebben voor onze samenleving. 
 
Hoogachtend, 
de staatssecretaris van Volksgezondheid, 
Welzijn en Sport, 
 
 
 
 
 
Paul Blokhuis
Pagina 15 van 15

