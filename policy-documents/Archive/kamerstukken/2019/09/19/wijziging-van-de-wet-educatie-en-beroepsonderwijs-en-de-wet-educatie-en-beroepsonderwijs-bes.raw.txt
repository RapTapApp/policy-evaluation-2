 
 
 
 
Wijziging van de Wet educatie en beroepsonderwijs en de Wet educatie en 
beroepsonderwijs BES inzake het verstrekken van aanvullende middelen in 
verband met bijzondere omstandigheden  
 
 
 
Voorstel van wet 
 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is de mogelijkheden te 
verruimen voor het verstrekken van aanvullende middelen op de rijksbijdrage aan 
instellingen in het beroepsonderwijs; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
 
 
Artikel I. Wijziging Wet educatie en beroepsonderwijs 
 
De Wet educatie en beroepsonderwijs wordt als volgt gewijzigd: 
 
A 
 
Artikel 2.2.3 komt te luiden: 
 
Artikel 2.2.3. Aanvullende middelen 
 
1.Onze Minister kan aan de rijksbijdrage, berekend op grond van artikel 2.2.2, een 
bedrag toevoegen in verband met: 
a. bijzondere omstandigheden die in redelijkheid niet door de instelling binnen de 
rijksbijdrage voor het betreffende bekostigingsjaar of binnen de normale bedrijfsvoering 
kunnen worden opgevangen; of 
b. de ontwikkelingen van het bestel van het beroepsonderwijs.  
2. Het bedrag bedoeld in het eerste lid, onderdeel a, kan op de rijksbijdrage van een 
later jaar geheel of gedeeltelijk in mindering worden gebracht. Indien dat het geval is 
wordt dit vermeld in de beschikking en wordt in die beschikking tevens de hoogte 
 W7214.K-1 1 

Memorie van Toelichting  
 
Inhoudsopgave 
 
ALGEMEEN DEEL ................................................................................................... 4 
1. Inleiding ....................................................................................................... 4 
2. Doel en inhoud .............................................................................................. 4 
2.1. Nut en noodzaak ...................................................................................... 4 
2.2. Verstrekken van middelen voor bijzondere omstandigheden .......................... 5 
2.3. Verrekening met rijksbijdrage latere jaren ................................................... 7 
2.4. Reserveren van middelen uit landelijk budget en toevoegen van niet bestede 
middelen aan landelijk budget .......................................................................... 7 
3. Caribisch Nederland ........................................................................................ 7 
4. Administratieve lasten en regeldruk .................................................................. 8 
5. Uitvoerbaarheid en handhaafbaarheid ............................................................... 8 
6. Financiële gevolgen ........................................................................................ 9 
7. Internetconsultatie ......................................................................................... 9 
ARTIKELSGEWIJS DEEL ....................................................................................... 11 
 
  
 W7214.K-1 3 

bekend worden gemaakt. Door onderhavig wetsvoorstel is geen ad hoc beleid meer 
nodig en is transparant waar de middelen voor deze aanvullende bekostiging vandaan 
komen. De niet-bestede gereserveerde middelen worden aan het einde van het jaar van 
reservering alsnog uitgekeerd aan de mbo-instellingen.  
 
Tevens wordt voorgesteld een grondslag op te nemen om de verstrekte aanvullende 
middelen geheel of gedeeltelijk in mindering te brengen op de rijksbijdrage in latere 
jaren.  
 
Minder belastende alternatieven zijn onderzocht maar niet gewenst. Binnen de 
begrotingssystematiek is er vooraf geen zekerheid dat de gereserveerde en niet bestede 
middelen doorgeschoven zouden kunnen worden naar het volgende kalenderjaar en dus 
ook daadwerkelijk beschikbaar komen in het volgende kalenderjaar. Hierover is pas bij 
Voorjaarsnota (voor 1 juni van het volgende kalenderjaar) duidelijkheid. Indien deze 
middelen niet doorgeschoven mogen worden, moet opnieuw een reservering uit het 
landelijk budget plaatsvinden. Deze optie is daarom extra nadelig voor de mbo-
instellingen.  
Met de voorgestelde systematiek worden niet bestede en op de rijksbijdrage in 
mindering gebrachte middelen met zekerheid aan het eind van het lopende jaar alsnog 
beschikbaar gesteld aan de mbo-instellingen. Bovendien ontstaat er met dit voorstel een 
eenduidige en transparante werkwijze die in de toelichting bij artikel 4 van de OCW-
begroting kenbaar is.  
2.2. Verstrekken van middelen voor bijzondere omstandigheden 
De Minister van Onderwijs, Cultuur en Wetenschap (hierna: de minister) zal van geval 
tot geval afwegen of het verstrekken van aanvullende middelen in de rede ligt. Afgaande 
op het verleden zijn de volgende voorbeelden denkbaar:  
Voorbeeld   
Overdragen van opleidingen aan andere mbo-instelling 
Door omstandigheden (bijvoorbeeld door een significante daling van het aantal 
studenten) moet een mbo-instelling stoppen met het verzorgen van (een deel van de) 
mbo-opleidingen. Een andere mbo-instelling is bereid deze opleidingen te gaan 
verzorgen, maar moet daarmee opleidingen gaan verzorgen in een sector waarin het nu 
geen onderwijsaanbod verzorgt. Hierdoor moet de instelling eenmalige investeringen 
doen, zoals aanpassing van de huisvesting, in de organisatie van de instelling en in 
ontwikkeling van expertise over deze mbo-opleidingen. De instelling zou voor een deel 
van deze investeringskosten in aanmerking kunnen komen voor aanvullende middelen.  
 
Voorbeeld 
Onevenredige groei  
Een instelling wordt geconfronteerd met onevenredige groei in het aantal studenten. 
Deze groei is veroorzaakt door bijvoorbeeld grote vraag vanuit het bedrijfsleven naar 
afgestudeerden van deze instelling of doordat toename van het aantal studenten 
gestimuleerd wordt door bijvoorbeeld het Techniekpact. De instelling zelf heeft geen 
actief beleid gevoerd om (ten koste van andere mbo-instellingen) te groeien. De 
instelling dreigt in liquiditeitsproblemen te komen door de langdurige en grote groei van 
het aantal studenten. In dit geval kan de minister aanvullende middelen vanwege 
bijzondere omstandigheden verstrekken. Daarbij kunnen afspraken gemaakt worden om 
(een deel van) de aanvullende middelen in latere jaren in mindering te brengen op de 
rijksbijdrage. 
 
Daarnaast valt te denken aan de mogelijkheid om in geval van een calamiteit 
(bijvoorbeeld brand) extra middelen aan een instelling te verstrekken om in eerste 
instantie de directe noodzakelijk kosten te kunnen opvangen die wellicht later via de 
verzekering vergoed kunnen worden. (Ook wordt geregeld dat de aanvullende middelen 
 W7214.K-1 5 

2.3. Verrekening met rijksbijdrage latere jaren 
Indien de minister middelen verstrekt, dan kan de minister op grond van het 
voorgestelde artikel 2.2.3, tweede lid, WEB besluiten om deze middelen geheel of 
gedeeltelijk in mindering te brengen op de rijksbijdrage van latere jaren. Het is 
bijvoorbeeld mogelijk dat de daadwerkelijke kosten van de benodigde investering lager 
zijn dan verwacht, er niet begrote inkomsten van derden zijn of dat de beoogde 
doelstellingen met de aanvullende middelen niet behaald worden. Ook kan het zo zijn 
dat de instelling een investering vanwege bijzondere omstandigheden in het benodigde 
jaar niet kan betalen, maar in latere jaren wel. Dan moeten de aanvullende middelen of 
een deel daarvan in latere jaren in mindering gebracht kunnen worden op de 
rijksbijdrage. 
 
Afhankelijk van de situatie wordt bepaald of, en zo ja hoe, het in mindering brengen op 
de rijksbijdrage in latere jaren aan de orde is. De aanleiding om middelen te 
verstrekken, de benodigde investeringen en de financiële situatie zullen per instelling 
verschillen, daarom zal ook per instelling bepaald moeten worden of, en zo ja welke, 
inhouding reëel is. In de beschikking zullen de voorschriften waaronder de aanvullende 
middelen in latere jaren in mindering worden gebracht op de rijksbijdrage bekend 
worden gemaakt, zodat de instelling weet waar zij aan toe is.  
2.4. Reserveren van middelen uit landelijk budget en toevoegen van niet 
bestede middelen aan landelijk budget 
Jaarlijks wordt in de begrotingswet het landelijk budget voor het mbo voor het komende 
kalenderjaar vastgesteld. Alle mbo-instellingen ontvangen, in principe in september, een 
beschikking met daarin hun rijksbijdrage voor het komende jaar. Binnen het landelijk 
budget zal jaarlijks een bedrag worden gereserveerd dat verstrekt kan worden voor 
bijzondere omstandigheden. De omvang van de reservering zal beperkt zijn. Gedacht 
wordt aan circa 0,3% van het landelijk budget. Deze (beperkte) reservering zal niet tot 
financiële problemen leiden bij mbo-instellingen.  
 
Elk jaar wordt bekeken welk bedrag uit de reservering is toegekend of naar verwachting 
nog in dat kalenderjaar zal worden toegekend. Aan het eind van het jaar is duidelijk 
welk deel van de gereserveerde middelen niet wordt toegekend en is bekend wat de 
omvang is van de middelen van de in dat jaar in mindering gebrachte middelen op de 
rijksbijdrage van individuele instellingen. De som hiervan wordt aan het eind van het 
jaar weer toegevoegd aan het landelijk beschikbare budget en toegevoegd aan de 
rijksbijdrage van alle instellingen. De instellingen ontvangen de aangepaste beschikking 
in december van het lopende jaar.  
3. Caribisch Nederland 
Ook in de WEB BES wordt de mogelijkheid geopend aan individuele scholen die 
middelbaar beroepsonderwijs (mbo) verzorgen in Caribisch Nederland aanvullende 
middelen te kunnen verstrekken in geval van bijzondere omstandigheden, waaronder 
onevenredige groei. Ook wordt mogelijk gemaakt dat deze middelen op een later 
moment op de rijksbijdrage ingehouden kunnen worden. Dit betekent overigens dat de 
facto alleen de Scholengemeenschap Bonaire hieraan invulling kan geven. In de 
openbare lichamen Saba en Sint Eustatius wordt namelijk geen mbo-onderwijs meer 
gegeven op grond van de WEB BES (tot en met schooljaar 2018-2019 konden de laatste 
leerlingen nog wel hun reeds gestarte mbo-opleiding afmaken). In plaats van mbo-
onderwijs op grond van de WEB BES is er nu CVQ-onderwijs op grond van de WVO BES 
(artikel 117 WVO BES). CVQ staat voor Caribbean Vocational Qualification. CVQ is een 
vorm van beroepsonderwijs die valt onder de Caribbean Examination Council (CXC). Op 
Saba en Sint Eustatius wordt al geruime tijd het (Engelstalige) CXC-onderwijs gegeven. 
Omdat CXC-onderwijs in zijn geheel onder de WVO BES valt, worden geen aanvullende 
middelen verstrekt op grond van de WEB BES. 
   
 W7214.K-1 7 

Aangezien elke toekenning maatwerk betreft, zullen DUO en de inspectie per geval 
betrokken worden om afspraken te maken over de voorwaarden en verplichtingen.  
 
De ADR geeft aan het wetsvoorstel doorgenomen te hebben voor de 
handhaafbaarheidstoets. Zij hebben geen opmerkingen met betrekking tot de 
rechtmatigheid.  
6. Financiële gevolgen 
Deze wetswijziging legt geen extra beslag op de rijkskas. Binnen het landelijk budget 
mbo zal jaarlijks een bedrag gereserveerd worden voor bijzondere omstandigheden. Nu 
wordt gedacht aan een bedrag van circa € 10 miljoen. Het landelijk budget voor het mbo 
bedraagt circa € 3,5 miljard, dus de reservering bedraagt circa 0,3% van het totale 
landelijk budget. Wanneer het nodig mocht zijn om meer dan € 10 miljoen te 
reserveren, dan gebeurt dat na overleg met de MBO Raad. Aan individuele mbo-
instellingen kunnen, indien de minister positief besluit op een ingediende aanvraag, 
vanuit deze reservering middelen verstrekt worden. Indien in enig jaar de gereserveerde 
middelen onvoldoende blijken te zijn, zal gekeken worden of een deel van de betalingen 
doorgeschoven kan worden naar het volgende kalenderjaar. Als dat niet mogelijk is dan 
zal er, in overleg met onder andere de sector, gezocht moeten worden naar een 
oplossing. Overigens is de kans dat een dergelijke situatie zich voordoet zeer klein. Over 
het algemeen komen situaties waarin aanvullende middelen voor bijzondere 
omstandigheden verstrekt moeten worden, niet geheel onverwacht. Daar gaat namelijk 
een traject aan vooraf waarin gezocht wordt naar alternatieve oplossingen en een 
uiteindelijke aanvraag uitgebreid beoordeeld wordt. Gezien de aard van de knelpunten 
zullen de uitgaven vaak verspreid over meerdere jaren plaatsvinden.  
 
Elk jaar wordt bekeken welk bedrag uit de reservering is toegekend of naar verwachting 
nog in dat kalenderjaar zal worden toegekend. Aan het eind van het jaar is duidelijk 
welk deel van de gereserveerde middelen niet wordt toegekend en is bekend wat de 
omvang is van de middelen van de in dat jaar in mindering gebrachte middelen op de 
rijksbijdrage van individuele instellingen. De som hiervan wordt aan het eind van het 
jaar weer toegevoegd aan het landelijk beschikbare budget en toegevoegd aan de 
rijksbijdrage van alle instellingen. De instellingen ontvangen de aangepaste beschikking 
in december van het lopende jaar.  
7. Internetconsultatie 
Er is één reactie binnengekomen op de internetconsultatie. Die reactie gaat over de 
verhouding tussen artikel 23, vijfde lid, Grondwet en dit wetsvoorstel. In artikel 23, 
vijfde lid, Grondwet is bepaald dat deugdelijkheidseisen (ofwel kwaliteitseisen) die aan 
het bekostigd onderwijs worden gesteld, bij wet worden geregeld. Indien dergelijke 
eisen gelden voor het bijzonder onderwijs, moeten zij de vrijheid van inrichting in acht 
nemen. 
 
De Afdeling advisering van de Raad van State heeft eerder opgemerkt dat uit artikel 23, 
derde, vijfde en zesde lid, Grondwet voortvloeit dat ‘ten minste de hoofdlijnen van de 
deugdelijkheidseisen’ bij wet in formele zin moeten worden vastgesteld. Ze dienen 
daarnaast 'zodanig helder te zijn geformuleerd dat de vrijheid van richting en inrichting 
6
gewaarborgd blijven’. Verder volgt uit de Grondwet dat de rijksbijdrage een adequate 
lumpsumbekostiging moet bieden voor de onderwijsactiviteiten, zodat de instellingen 
hun wettelijke taken kunnen uitvoeren en de deugdelijkheid (basiskwaliteit) van het 
7
onderwijs gewaarborgd is.  
 
                                                
6
 Stcrt. 2012, 15449 en zie ook Kamerstukken II 2008/09, 31828, nr. 4.  
7
 Zie ook Stcrt. 2012, 15449 en Kamerstukken II 2011/12, 31288, nr. 287, p. 11 en Kamerstukken 
II 2014/15, 34035, nr. 4, p. 10 e.v. 
 W7214.K-1 9 

ARTIKELSGEWIJS DEEL 
 
Artikel I 
 
Onderdeel A 
 
Voorgesteld wordt om de mogelijkheid op grond van het huidige artikel 2.2.3, eerste lid, 
WEB om een aanvulling op de rijksbijdrage te verstrekken te verruimen naar bijzondere 
omstandigheden in het algemeen. Een onevenredig grote toename van studenten zoals 
reeds opgenomen in het eerste lid is één van de bijzondere omstandigheden. Het 
verstrekken van een aanvulling blijft dus ook op deze grond mogelijk. Er worden enkel 
aanvullende middelen verstrekt als de omstandigheden dermate bijzonder zijn dat deze 
in redelijkheid niet binnen de rijksbijdrage van het betreffende jaar kunnen worden 
opgevangen en ook niet kunnen worden opgevangen binnen de normale bedrijfsvoering. 
Van de gelegenheid is gebruik gemaakt om de redactie van dit artikel te herzien. 
Voorgesteld wordt om de gronden voor aanvullende bekostiging op te nemen in het 
eerste lid. Het huidige artikel 2.2.3, tweede lid, WEB blijft daarmee inhoudelijk 
ongewijzigd.  
 
Het toekennen van een aanvraag voor aanvullende middelen gebeurt door het afgeven 
van een beschikking. In deze beschikking kan de minister op grond van de Awb 
voorschriften geven. Hier valt bijvoorbeeld te denken aan resultaatverplichtingen, 
verantwoordingsverplichtingen, voorschriften over de manier waarop de middelen 
worden ingezet en of het bedrag ineens of in meerdere tranches wordt toegekend. 
Momenteel is in artikel 2.2.3, tweede lid, WEB expliciet opgenomen dat een dergelijke 
8
beschikking onder door de minister op te leggen verplichtingen kan worden verleend. 
Dit is echter reeds geregeld in de Awb. Voorgesteld wordt daarom deze overbodige 
zinsnede niet meer op te nemen. Een inhoudelijke wijziging op dit punt is daarmee dus 
niet beoogd. Overigens is in andere onderwijswetten een dergelijke bepaling vaak ook 
opgenomen. Er is dus ook niet beoogd om ten opzichte van die wetgeving een 
inhoudelijke wijziging tot stand te brengen.  
 
In het voorgestelde tweede lid is opgenomen dat de minister de verstrekte aanvullende 
middelen in mindering kan brengen op de rijksbijdrage van latere jaren. Wanneer de 
minister van deze mogelijkheid gebruik maakt, wordt dit vermeld in de beschikking 
waarin de minister de aanvulling op de rijksbijdrage heeft toegekend. In deze 
beschikking wordt tevens vermeld welk bedrag in mindering wordt gebracht. Als het bij 
het geven van de beschikking niet mogelijk is om een bedrag vast te stellen worden in 
de beschikking criteria opgenomen aan de hand waarvan dit bedrag zal worden bepaald.  
 
In het derde lid wordt vervolgens voorgesteld dat bij ministeriële regeling voorschriften 
kunnen worden gegeven voor de verstrekking en de vermindering van de aanvullende 
middelen. Het gaat dan bijvoorbeeld over algemene regels over de aanvraag, verlening, 
verantwoording en bevoorschotting van de aanvullende middelen. Daarnaast kunnen, 
zoals hierboven reeds aangegeven, op grond van de Awb aan de beschikking zelf 
voorwaarden worden gesteld die individueel van aard zijn.  
 
Het vierde lid is het huidige derde lid. Voor een toelichting wordt verwezen naar 
Kamerstukken II 2002/03, 28745, nr. 7 en Kamerstukken II 2006/07, 30853, nr. 3. 
Daarin is te lezen dat dit lid een grondslag biedt voor het stellen van een 
bekostigingsplafond.   
 
Onderdeel B 
 
                                                
8
 Zie in dit kader ook Stb 2001, 207.  
 W7214.K-1 11 

