 
 
 
 
 
Ministerie van Defensie 
 
Plein 4 
MPC 58 B 
Postbus 20701 
2500 ES Den Haag 
www.defensie.nl 
 
 
 
 
> Retouradres Postbus 20701 2500 ES Den Haag 
 
 
de Voorzitter van de Tweede Kamer 
 
der Staten-Generaal 
Onze referentie 
Plein 2 
BS2019016707 
2511 CR Den Haag 
Bij beantwoording datum, 
onze referentie en betreft 
vermelden. 
Datum 17-09-2019 
Betreft Inzetbaarheidsrapportage eerste helft 2019 
 
 
De Kamer wordt twee keer per jaar, bij de begroting en het jaarverslag, met een 
rapportage geïnformeerd over de inzetbaarheid en gereedheid van de 
krijgsmacht. Hierbij ontvangt u de rapportage over de eerste helft 2019. 
 
De rapportage bestaat uit een openbaar deel en een vertrouwelijke bijlage waarin 
specifiek op de verschillende inzetbare eenheden wordt ingegaan. Operationeel 
vertrouwelijke informatie is opgenomen in de vertrouwelijke bijlage. 
 
Op voorstel van de rapporteurs van uw Kamer hebben wij onderzocht of enkele 
EDA-normen een toevoeging aan de rapportage zouden kunnen zijn. Wij zijn van 
mening dat de huidige opzet van de rapportage meer en beter inzicht geeft in de 
inzetbaarheid van de krijgsmacht en de samenhang tussen de daarvoor 
benodigde capaciteiten en inzetbare eenheden. 
 
Hoofdtaken  
De Nederlandse defensie-inspanning is een afgeleide van de Grondwet, het 
Statuut voor het Koninkrijk der Nederlanden en onze internationale 
verdragsverplichtingen, waaronder het Handvest van de Verenigde Naties, het 
Noord-Atlantische Verdrag en het EU-Verdrag.  
De drie hoofdtaken van Defensie die hieruit voortvloeien zijn: 
1. bescherming van het eigen en bondgenootschappelijke grondgebied, inclusief 
het Caribisch deel van het Koninkrijk;  
2. bescherming en bevordering van de internationale rechtsorde en stabiliteit;  
 Pagina 1 van 8  
 
 

 
 
 
 
 
 
 
 
  
 
 Pagina 3 van 8  
 
 

 
 
 
Inzet en effect van inzet op inzetbaarheidsdoelen 
 
 
 
 
Ook in de eerste helft van 2019 is de krijgsmacht weer voor alle hoofdtaken 
ingezet. De krijgsmacht is de afgelopen periode voor de eerste hoofdtaak onder 
 
meer ingezet aan de grenzen van het oostelijk NAVO-verdragsgebied voor 
enhanced Forward Presence. Verder is in de eerste helft van 2019 in het kader 
van de enhanced NATO Response Force deelgenomen aan de alarmerings- en 
ontplooiingsoefening Noble Jump. Ook stonden eenheden stand-by voor 
internationaal optreden in NAVO- en EU-verband. Denk hierbij onder andere aan 
de Nederlandse bijdragen aan de Very High Readiness Joint Taskforce (VJTF) en 
de Standing NATO Maritime Group (SNMG).  
 
Voor de tweede hoofdtaak is de krijgsmacht de afgelopen periode onder meer 
ingezet in Afghanistan, Irak, Mali, de hoorn van Afrika en de Balkan. In deze 
landen levert de Nederlandse krijgsmacht bijdragen aan de daar actieve NAVO, 
VN en EU-missies.  
 
Ook onder de derde hoofdtaak is de krijgsmacht in de afgelopen periode 
veelvuldig ingezet in het hele Koninkrijk. De krijgsmacht heeft de 
veiligheidspartners, waaronder de nationale politie en de Kustwacht Carib, 
ondersteund bij de strafrechtelijke handhaving van de rechtsorde, bijvoorbeeld 
met de inzet van search capaciteit. Voor de handhaving van de openbare orde en 
veiligheid heeft Defensie onder meer duikassistentie ter bescherming van havens 
geleverd. Verder wordt de Explosieven Opruimingsdienst Defensie dagelijks 
ingezet voor het ruimen van explosieven, zowel op land als op zee. Defensie kan 
op dit moment niet alle gegarandeerde capaciteiten leveren die zijn toegezegd in 
het kader van de Intensivering van de Civiel Militaire Samenwerking (ICMS). Het 
is de vraag of het aanbod van ICMS uit 2006 nog aansluit bij de huidige behoefte 
van de civiele partners. Om dit te onderzoeken worden de gemaakte afspraken 
herijkt en wordt samen met het Ministerie van Justitie en Veiligheid de nieuwe 
behoefte vastgesteld. Over de uitkomsten van deze herijking, die was 
aangekondigd in de Defensienota 2018, wordt de Tweede Kamer eind 2019 nader 
geïnformeerd.  
 
De inzet van de krijgsmacht heeft in combinatie met knelpunten in de materiële 
gereedheid, schaarse gevechtsondersteuning en een dalend aantal militaire 
medewerkers, geleid tot beperkingen in de inzetbaarheid. Die beperkingen 
hebben vooral het vermogen aangetast om eenheden langdurig, gelijktijdig en in 
hogere dreigingsscenario’s in te zetten.  
 
De krijgsmacht heeft de beschikking over een ’single set of forces’. Alle 
capaciteiten zijn in beginsel inzetbaar voor alle hoofdtaken, echter ze kunnen 
slechts voor één taak tegelijk worden ingezet. De inzet van een capaciteit voor de 
ene taak heeft effect op de gereedheid en inzetmogelijkheden voor de andere 
taken. Dat vraagt keuzes. Een schip dat bijvoorbeeld kortdurend is ingezet in een 
anti-piraterijmissie kan niet gelijktijdig worden toegewezen aan een operatie 
waarbij een maritieme taakgroep wordt verwacht. Wanneer een beroep wordt 
gedaan op artikel V van het verdrag van de NAVO is de eerste hoofdtaak, 
bescherming van het eigen en bondgenootschappelijk grondgebied, aan de orde. 
In dat geval worden - indien nodig – alle middelen daarvoor vrijgemaakt. Ook 
moet, in het kader van de veranderde dreigingsomgeving, vaker een keuze 
worden gemaakt om de balans te bewaken tussen daadwerkelijke inzet en het 
 Pagina 5 van 8  
 
 

 
 
 
opleidingen en infrastructuur. Ook munitie blijft, ondanks het lopende 
 
 
investeringsprogramma, een zorgpunt. De munitievoorraden zijn nog niet op 
 
orde. We maken een inhaalslag van de typeclassificaties. Ook is er meer focus op 
veiligheid.  
 
 
Om materieel te vervangen lopen er vervangingstrajecten. De geplande 
investeringsquote is op termijn meerjarig gemiddeld ten minste 20%. Dit jaar 
verwachten we de investeringsquote voor het eerst in jaren te overtreffen. De 
behoefte aan projectondersteuning voor inkooptrajecten overstijgt echter de 
beschikbare capaciteit. Structurele en herhaalde inhuur lost het probleem ten dele 
op, maar vraagt extra aandacht en inspanning. Vervangings- en 
vernieuwingsprogramma’s beslaan bovendien een tijdsbestek van meerdere 
jaren. Hierdoor blijft de onderhoudsinspanning nog lange tijd hoog. Om de 
effecten van deze lange onderhoudsinspanning zoveel mogelijk te beperken, 
wordt gezocht naar mogelijkheden buiten onze organisatie, zoals samenwerking 
met de civiele sector en het afsluiten van full service contracten met de industrie. 
Om de materiële gereedheid verder te verbeteren, worden de reparatie- en 
bevoorradingsketens geoptimaliseerd. 
 
Het (onderhoud van) vastgoed vormt in een aantal gevallen een beperkende 
factor. De achterstand bij het onderhoud van vastgoed van de afgelopen jaren 
heeft ertoe geleid dat defensieonderdelen kampen met problemen in de 
bedrijfsvoering en met het kunnen voldoen aan wet- en regelgeving op het gebied 
van beveiliging, (brand)veiligheid en keuringen. Hierdoor bestaat het risico dat 
werkzaamheden in een aantal locaties voor kortere of langere tijd moeten worden 
stilgelegd. Dit heeft directe gevolgen voor het herstel van de gereedheid. Om 
uiteindelijk alle achterstanden op het gebied van nieuwbouw, onderhoud en 
keuringen bij Defensie in te kunnen lopen is daarom budget geherprioriteerd 
binnen de huidige begroting 2019. Defensie werkt in het Strategisch 
Vastgoedplan de planmatige aanpak van de vastgoed problematiek uit en werkt 
zo toe naar een betere balans in de vastgoedportefeuille.  
 
Geoefendheid 
 
In de eerste helft van 2019 heeft Defensie verder gewerkt aan het verbeteren van 
de geoefendheid door deelname aan (joint en combined) internationale 
oefeningen als Joint Project Optic Windmill en Joint Warrior. Joint Project Optic 
Windmill is door de Nederlandse krijgsmacht georganiseerd en betrof de grootste 
Europese Joint Air & Missile Defence oefening voor zowel het tactische als het 
operationele niveau. Joint Warrior is onder andere benut om de amfibische 
geoefendheid te verbeteren. Met deze oefeningen bereidt Defensie zich voor op 
toekomstige mogelijke inzetten van Snel Inzetbare Capaciteiten (SIC) en de 
vorming van de Amphibious Task Group 2020. Dit draagt bij aan de focus op de 
eerste hoofdtaak.  
 
Ook in relatie tot de derde hoofdtaak hebben oefeningen plaatsgevonden. Zo is 
tijdens Port Defender in Rotterdam geoefend op het beveiligen en veilig houden 
van vitale maritieme infrastructuur, waarbij de ook samenwerking met civiele 
hulpdiensten en andere overheidsorganisaties is verbeterd.  
 
Oefeningen worden tevens gebruikt om gezamenlijk met het bedrijfsleven 
innovatie mogelijk te maken. Het JIVC heeft daartoe succesvol de IT-oefening 
 Pagina 7 van 8  
 
 

