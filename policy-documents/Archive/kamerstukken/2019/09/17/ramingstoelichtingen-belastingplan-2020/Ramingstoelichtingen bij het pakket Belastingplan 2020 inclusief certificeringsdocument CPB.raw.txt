RAMINGSTOELICHTINGEN 
Toelichting op de ramingen van de budgettaire effecten van de maatregelen in het pakket 
Belastingplan 2020. 
 
  

1 Inleiding 
 
Om de transparantie te vergroten en de kwaliteit van de ramingen verder te borgen, worden met ingang van 
het Belastingplan 2018 toelichtingen op de budgettaire ramingen van fiscale maatregelen gepubliceerd. Voor 
deze publicatie is inspiratie ontleend aan de praktijk in het Verenigd Koninkrijk waar elk half jaar 
1
ramingstoelichtingen worden gepubliceerd. De ramingen worden gecertificeerd door het Centraal Planbureau 
(CPB). Hierbij geeft het CPB een oordeel over de neutraliteit en redelijkheid van de ramingen en geeft het een 
inschatting van de onzekerheid ervan. Met deze certificering wordt het advies van de Studiegroep 
2
Begrotingsruimte gevolgd. 
 
Deze publicatie bevat de volgende onderdelen: 
• Een toelichting op de afzonderlijke maatregelen met een budgettair effect  
• Het certificeringsdocument van het CPB. 
 
Toelichting op maatregelen met budgettair effect 
Hoofdstuk 2 t/m 6 bevat alle ramingstoelichtingen. Van iedere maatregel met een significant en lastenrelevant 
budgettair effect is een ramingstoelichting opgesteld. Deze begint met een beknopte beschrijving van de 
maatregel en een tabel met budgettaire effecten. Deze budgettaire effecten zijn ook terug te vinden in het 
betreffende wetsvoorstel. Vervolgens wordt de kern van de raming toegelicht. Hierbij wordt ingegaan op de 
gegevensbronnen die zijn gebruikt en op de totstandkoming van de raming. Tevens wordt aandacht besteed 
aan eventueel relevante gedragseffecten. In de beschrijvingen wordt ook een beeld gegeven van 
onzekerheden in de raming. Alle ramingen zijn in prijzen van het jaar van invoering.  
 
 
Lastenrelevant budgettair effect 
In de ramingen zijn de lastenrelevante budgettaire effecten opgenomen. Dit zijn de budgettaire effecten die 
worden meegenomen in het inkomstenkader. Voor het inkomstenkader tellen alle inkomsten die vallen onder 
de definitie ‘collectieve last’. Belastingen vallen onder deze definitie. Voor het inkomstenkader is het effect 
van fiscale beleidsmatige wijzigingen relevant. Voorbeelden van beleidsmatige wijzigingen zijn het aanpassen 
van belastingtarieven of belastinggrondslagen Hierdoor verandert de materiële belastingplicht van burgers en 
bedrijven. 
Er zijn ook maatregelen die wel effect hebben op de totale belastingopbrengsten, maar niet relevant zijn voor 
het inkomstenkader. Maatregelen in deze categorie veranderen de materiële belastingplicht van burgers en 
bedrijven niet. Wel is er sprake van andere aanpassingen, zoals veranderingen van de termijnen of de 
betalingswijze. Voorbeelden zijn wijzigingen in administratieve verplichtingen of het toekennen van meer 
controlemogelijkheden aan de Belastingdienst. 
 
In de ramingstoelichtingen zijn verschillende ramingsmethoden en gegevensbronnen te vinden. De 
eenvoudigste ramingen borduren direct voort op andere publicaties van het Rijk. Voorbeelden daarvan zijn de 
sleuteltabel waarin de budgettaire effecten zijn terug te vinden van aanpassingen van standaard tarieven en 
bedragen in verschillende belastingmiddelen, en de macroramingen van de opbrengsten van de verschillende 
belastingmiddelen. Voor andere ramingen zijn analyses uitgevoerd op bestanden met aangiften en aanslagen 
van de verschillende belastingmiddelen. Dat neemt niet weg dat voor veel ramingen additionele informatie 
noodzakelijk is. Niet alle informatie is te vinden in de aangiften. Zo zijn veel vrijstellingen er niet in opgenomen. 
Ook is het mogelijk dat maatregelen van toepassing zijn op groepen die nog niet worden onderscheiden in de 
aangiften. Het zoeken van aanvullende informatie blijft dus altijd van belang. Deze wordt gevonden in een 
variëteit van bronnen, uiteenlopend van het CBS tot inschattingen van experts. 
 
                                                                 
1
 http://obr.uk/category/policy-costings/ 
2
 Rijksoverheid (2015). 15e rapport Studiegroep Begrotingsruimte: Van Saldosturing naar stabilisatie, p.41. 

2 Wetsvoorstel belastingplan 
2.1 Pakket maatregelen inkomstenbelasting  
 
Korte beschrijving van de maatregelen 
In de augustusbesluitvorming 2019 heeft het kabinet besloten tot enkele maatregelen in de 
inkomstenbelasting (IB) die de lasten (op arbeid) van burgers verlagen. Daarnaast wordt in deze 
ramingstoelichting de compensatie zorgpremies meegenomen die al in de CMEV-stand van het CPB verwerkt 
is. Het betreft – in de volgorde waarin de maatregelen zijn doorgerekend – de maatregelen in tabel 1.  
 
Tabel 1: Budgettaire effecten maatregel 
Bedragen in mln euro, ‘+’ = saldoverbeterend/lastenverzwarend 
 
2020 2021 2022 Struc Struc in 
0) Compensatie zorgpremies via basistarief IB 552 552 552 552 2020 
a1) Eerder verlagen toptarief -217 0 0 0 2020 
a2) Eerder invoeren tweeschijvenstelsel en 
-602 -368 -368 -368 2021 
tarieven aanpassen 
b) Verhogen algemene heffingskorting -721 -739 -739 -739 2021 
c) Verhogen arbeidskorting -800 -1600 -2150 -2150 2022 
d) Verlagen zelfstandigenaftrek 50 100 150 450 2028 
 
Kern van de raming 
De budgettaire effecten van deze maatregelen zijn doorgerekend met het door het CPB ontwikkelde 
microsimulatiemodel MIMOSI. Er zijn in korte tijd meerdere pakketten doorgerekend. Hierbij is steeds Mimosi 
gebruikt om het budgettaire effect van het totale pakket te berekenen. De budgettaire sleutels uit de 
sleuteltabel 2020 zijn gebruikt om een effect toe te wijzen aan de verschillende onderliggende maatregelen uit 
het pakket. 
 
In de raming is geen rekening gehouden met gedragseffecten, behalve bij het verlagen van het toptarief, 
waarvoor een gedragseffect van 50% geldt. De raming kent geen specifieke onzekerheden.  
 
Box 1. MIMOSI 
MIMOSI is een microsimulatiemodel waarmee de budgettaire- en koopkrachteffecten van inkomensbeleid 
worden doorgerekend. MIMOSI geeft bij ramingen en beleidsanalyses een beeld van de 
koopkrachtontwikkeling voor circa 85.000 kernpersonen plus hun huishoudensleden (in totaal ongeveer 
240.000 personen). De microdata zijn afkomstig uit het Inkomens Panelonderzoek uit 2013 (IPO2013) van 
het Centraal Bureau voor de Statistiek (CBS), die zijn opgehoogd naar de ramingsjaren 2020-2022. Een deel 
van de gegevens (zoals de deeltijdfactor, informatie over woon-werkverkeer, jaarlijkse huur, leeftijden en 
vermogensbestanddelen) is bijgeschat uit andere bronnen. 
 
3
Een uitgebreide toelichting van MIMOSI is gepubliceerd in een achtergronddocument van het CPB . 
  
                                                                 
3
 https://www.cpb.nl/publicatie/mimosi-microsimulatiemodel-voor-belastingen-sociale-zekerheid-loonkosten-en-koopkracht-2016 

2.3 Werkkostenregeling: vergroten vrije ruimte gericht op MKB en vrijstellen 
vergoeding VOG  
 
Korte beschrijving van de maatregel 
Bij de augustusbesluitvorming 2018 heeft het kabinet met ingang van 2020 een bedrag van € 100 miljoen 
4
gereserveerd voor verlaging van de lasten op arbeid voor het midden- en kleinbedrijf (MKB). Dit voornemen 
wordt ingevuld door de werkkostenregeling op twee vlakken te verruimen. Enerzijds wordt voor de loonsom 
tot € 400.000 de vrije ruimte verruimd tot 1,7%, om zodoende met name het MKB meer ruimte te bieden. 
Anderzijds wordt een gerichte vrijstelling geïntroduceerd voor het vergoeden van een wettelijk verplichte 
Verklaring Omtrent het Gedrag (VOG), zodat deze vergoeding niet meer ten laste van de vrije ruimte komt.  
 
Tabel 3: Budgettaire effecten maatregel 
Bedragen in mln euro, ‘+’ = saldoverbeterend/lastenverzwarend 
 2020 2021 2022 Struc. 
Vergroten vrije ruimte  -89 -89 -89 -89 
Vrijstellen vergoedingen VOG -11 -11 -11 -11 
Verruimimgen werkkostenregeling -100 -100 -100 -100 
 
 
Kern van de raming 
Op dit moment kunnen tot 1,2% van de loonsom onbelast bepaalde vergoedingen en verstrekkingen worden 
gedaan. Wanneer deze 1,2% wordt overschreden, betaalt de werkgever 80% eindheffing over het meerdere. 
Verruiming van de vrije ruimte voor de loonsom tot € 400.000 leidt enerzijds tot minder eindheffing, 
anderzijds tot minder belast loon door een grotere benutting van de vrije ruimte. Voor het bepalen van het 
effect op de af te dragen eindheffing is gebruik gemaakt van gegevens van de aangifte loonbelasting. Voor het 
bepalen van het effect op benutting van de vrije ruimte zijn daarnaast aannames gedaan, gebaseerd op de 
evaluatie van de werkkostenregeling uit 2018. 
  
                                                                 
4
 Kamerstukken II 2018/2019, 35 026, nr. 60 

 
2.5 Indexeren van vrijwilligersregeling  
 
Korte beschrijving van de maatregel 
De maatregel betreft het met ingang van 2020 jaarlijks indexeren van het bedrag aan vergoedingen of 
verstrekkingen dat jaarlijks maximaal onbelast gegeven mag worden aan een vrijwilliger. Hiermee wordt 
5
invulling gegeven aan de motie van het Eerste Kamerlid Ester c.s. tijdens de behandeling van het 
Belastingplan 2019.  
 
Tabel 5: Budgettaire effecten maatregel 
Bedragen in mln euro, ‘+’ = saldoverbeterend/lastenverzwarend 
 2020 2021 2022 Struc. 
 0 -3 -3 -3 
 
Kern van de raming 
De huidige bedragen aan vergoedingen of verstrekkingen die per maand en per kalenderjaar maximaal 
onbelast gegeven mag worden aan vrijwilligers vallen op dit moment niet onder een indexatiebepaling. Als 
gevolg van (de voorgestelde wijze van) indexatie is de verwachting dat het bedrag dat jaarlijks maximaal 
onbelast gegeven mag worden stijgt van het huidige bedrag van € 1.700 naar € 1.800 in 2021 en naar € 1.900 
in 2025. Wanneer de stijgingen zich feitelijk voordoen is echter afhankelijk van de tabelcorrectiefactor (TCF) in 
de komende jaren. Er is uitgegaan van de CCEP 2019 van het CPB, waarin de TCF vanaf 2020 1,6% bedraagt. Bij 
deze maatregel van het overgaan van ‘geen indexatie’ naar ‘indexatie’ is de basisregel dat de eerste vier jaar 
indexatie gedekt moeten worden. In jaren daarna wordt de indexatie als staand beleid beschouwd. endogeen 
is. Dit betekent dat alleen de verwachte verhoging in de periode 2020-2023, lastenrelevant is. Voor 
Belastingplan 2019 zijn de kosten van een verhoging met € 100 geraamd op € 2,6 miljoen. Hiervan uitgaande 
kost de voorgestelde wijze van indexatie vanaf 2021 € 3 miljoen.   
 
  
                                                                 
5
 Kamerstukken I 2018/19, 35026, G.  

 
2.7 Uitbreiden vrijstellingen voor overheidsondernemingen 
 
Korte beschrijving van de maatregel 
Met de Wet modernisering Vpb-plicht overheidsondernemingen zijn in beginsel alle ondernemingen die direct 
of indirect worden gedreven door de overheid belastingplichtig geworden voor de vennootschapsbelasting. 
Hiermee is een gelijk speelveld gecreëerd tussen private ondernemingen enerzijds en publieke ondernemingen 
anderzijds. De Wet modernisering Vpb-plicht overheidsondernemingen bevat een aantal vrijstellingen. De 
zogenoemde vrijstelling voor interne activiteiten en de quasi-inbestedingsvrijstelling zijn bij nader inzien te 
beperkt vormgegeven. Voorgesteld wordt om de vrijstelling voor interne activiteiten en de quasi-
inbestedingsvrijstelling uit te breiden. 
 
Tabel 7: Budgettaire effecten maatregel 
Bedragen in mln euro, ‘+’ = saldoverbeterend/lastenverzwarend 
 2020 2021 2022 Struc 
 -5 -1 -1 -1 
 
 
Kern van de raming 
De maatregel leidt tot een budgettaire derving van €1 miljoen. Er zijn slechts een beperkt aantal gevallen 
bekend van publiekrechtelijke rechtspersonen die zonder vrijstelling belastbare activiteiten met een nationaal 
overheidsorgaan zouden hebben. Dit betreft echter slechts een deel van de activiteiten met relatief beperkte 
bedragen.  
 
De gemiddelde voorlopige aanslag bij ministeries in 2016 en 2017 bedraagt ca. €3 mln, waarbij de verwachting 
is dat de definitieve aanslag lager uit zal vallen. In de raming is bij aanname uitgegaan van een derving van 
€200.000 per publiekrechtelijke rechtspersoon, in totaal €1 miljoen.  
 
De vpb-plicht voor overheidsondernemingen geldt al vanaf 2016. Bij beleidsbesluit wordt bovengenoemde 
aanpassing op deze vrijstelling met terugwerkende kracht voor de jaren 2016 tot en met 2019 bewerkstelligd. 
De budgettaire derving voor deze jaren is in de tabel verwerkt in het jaar 2020 en bedraagt €5 miljoen (vijf 
jaren met een budgettaire derving van €1 mln per jaar). 
 
 
  

 
2.9 Invoeren minimumkapitaalregel voor banken en verzekeraars 
 
Korte beschrijving van de maatregel 
De maatregel betreft het voorstel om met een specifieke renteaftrekbeperking (de minimumkapitaalregel voor 
banken en verzekeraars) de fiscale aftrekbaarheid van rente te beperken voor zover het vreemd vermogen van 
een belastingplichtige, meer bedraagt dan 92% van het balanstotaal. Anders gezegd: voor zover bij banken en 
verzekeraars minder dan 8% eigen vermogen aanwezig is, zijn de rente en kosten (hierna: renten) ter zake van 
geldleningen naar rato niet aftrekbaar. 
 
Tabel 9: Budgettaire effecten maatregel 
Bedragen in mln euro, ‘+’ = saldoverbeterend/lastenverzwarend 
 2020 2021 2022 Struc  
 392 356 295 295 
 
 
Kern van de raming 
De maatregel grijpt aan voor zover het eigen vermogen minder bedraagt dan 8% ten opzichte van het 
balanstotaal. De raming gaat dus uit van het percentage (in procentpunt) eigen vermogen dat een 
bank/verzekeraar onder de grens van 8% van het balanstotaal financiert. Dit wordt voor banken berekend met 
behulp van de leverage ratio en voor verzekeraars met een benadering daarvan, zijnde de 
eigenvermogenratio. Dit is bepalend voor het deel van de verschuldigde renten dat niet meer aftrekbaar is. De 
gemiddelde verschuldigde renten door banken in Nederland is benaderd aan de hand van commerciële cijfers, 
door de rentekosten te delen op de balans van het Nederlands bankwezen (voor het jaar 2018), beschikbaar 
via DNB. Dit leidt tot een gemiddeld rentepercentage van 2,4%. Het gemiddeld rentepercentage is toegepast 
op de commerciële balans om tot een benadering van het (totaal)bedrag aan fiscale renten te komen. 
Vervolgens is aan de hand van voorgenoemde ratio’s bepaald welk deel niet-aftrekbaar is. 
Voor de grootste banken van Nederland zijn de niet-aftrekbare renten op individuele basis berekend voor het 
jaar 2017 aan de hand van de commerciële jaarcijfers. Er is ook naar eerdere jaren gekeken, maar gebleken is 
dat 2017 als het meest representatieve jaar gezien moet worden omdat tussen 2014-2016 de leverage ratio’s 
gemiddeld genomen iets gestegen zijn. Ook is een correctie gemaakt voor een aantal internationaal 
opererende banken waarbij een deel van de renten in de buitenlandse belastinggrondslag betrokken worden 
of die renten uit intracompany leningen kennen. Aanvullend is een algemene schatting gemaakt van de 
bijdrage van buitenlandse banken omdat het niet mogelijk is om voor elke individuele deelneming of vaste 
inrichting van een buitenlandse bank in Nederland een berekening te maken.  
Voor de grootste verzekeraars van Nederland is op basis van individuele gegevens van DNB gekeken naar de 
verhouding eigen vermogen en totale blootstellingen, en op basis daarvan is het budgettaire effect 
doorgerekend. Verder is in gelijke zin een algemene bijschatting gemaakt van de bijdrage van buitenlandse 
verzekeraars in Nederland. Hierbij is rekening gehouden met de recente afspraken uit het bankenpakket ten 
6
aanzien van de leverage ratio . De aldus berekende niet-aftrekbare renten voor banken en verzekeraars zijn 
vermenigvuldigd met het Vpb-tarief om tot het budgettaire belang te komen.  
Er wordt gerekend met een structurele situatie waarin de banken winstgevend zijn, er wordt dus geen 
rekening gehouden met verliezen. Aangezien andere afwegingen (zoals het prudentiële kader en macro-
economische ontwikkelingen zoals renteniveau en winstgevendheid) naar verwachting een grotere invloed 
hebben op de financieringskeuze van banken en verzekeraars, zal een eventueel gedragseffect naar aanleiding 
van deze maatregel relatief klein zijn. In de berekening van de budgettaire opbrengst zijn gedragseffecten 
daarom niet meegenomen.  
                                                                 
6
 Zie PbEU 2019 L 150/1 (https://eur-lex.europa.eu/legal-content/EN/TXT/PDF/?uri=CELEX:32019R0876) 

2.11 Heffingsvermindering nieuwbouw in de verhuurderheffing 
 
Korte beschrijving van de maatregel 
In de Wet maatregelen woningmarkt 2014 II wordt een structurele heffingsvermindering in de 
verhuurderheffing geïntroduceerd van € 100 miljoen per jaar voor nieuwbouw van woningen met een huur 
onder de laagste aftoppingsgrens van de huurtoeslag in regio’s waar de druk op de woningmarkt het grootst is.  
 
Tabel 11: Budgettaire effecten maatregel 
Bedragen in mln euro, ‘+’ = saldoverbeterend/lastenverzwarend 
 2020 2021 2022 Struc. 
 -100 -100 -100 -100 
 
 
Kern van de raming 
Voor de heffingsvermindering zal vanaf 2020 jaarlijks € 100 miljoen beschikbaar worden gesteld. In de Wet 
maatregelen woningmarkt 2014 II is met betrekking tot de bestaande heffingsverminderingen al opgenomen 
dat bij (dreigende) overuitputting, dan wel onderuitputting van het budget de bedragen bij ministeriële 
regeling per 1 januari, 1 april, 1 juli en 1 oktober van ieder jaar kunnen worden verlaagd, verhoogd of op nihil 
gesteld. Van deze mogelijkheid zal gebruikgemaakt worden als de op basis van de aanvragen te verwachten 
toekenningen uit de pas lopen met het beschikbare budget. 
 
  

2.13 Aanpassen tabaksaccijns (preventieakkoord) 
 
Korte beschrijving van de maatregel 
De tabaksaccijns wordt in het kader van het Nationaal Preventieakkoord verhoogd met ingang van 
1 april 2020. Als gevolg daarvan worden ook de in het Belastingplan 2018 ingevoerde niveaus van de accijns 
van sigaretten en rooktabak met ingangsdatum 1 januari 2021 aangepast.  
Per 1 april 2020 wordt de specifieke accijns van sigaretten verhoogd tot € 219,25 en de minimumaccijns tot 
€ 238,31. De specifieke accijns van rooktabak wordt verhoogd tot € 155,97.  
Per 1 januari 2021 wordt de specifieke accijns van sigaretten verhoogd tot € 223,82 en de minimumaccijns tot 
€ 243,25. De specifieke accijns van rooktabak wordt verhoogd tot € 160,91. 
 
Tabel 13: Budgettaire effecten maatregel 
Bedragen in mln euro, ‘+’ = saldoverbeterend/lastenverzwarend 
 
2020 2021 2022 Struc 
 
128 170 170 170 
 
Kern van de raming 
Structureel worden de opbrengsten van deze maatregel op € 170 miljoen geraamd inclusief gedragseffect. 
Vanwege de forse prijsstijging is afgeweken van de standaard gedragseffecten van het CPB. Op basis van 
prijselasticiteiten van een aantal studies is gerekend met een gedragseffect van ongeveer 65%. Zonder 
gedragseffect nemen de opbrengsten met ongeveer € 480 miljoen toe door de accijnsstijging. Maar door een 
daling van het aantal binnenslands verkochte sigaretten daalt de opbrengst ex post. De daling van het volume 
is het gevolg van een daling van het aantal rokers, van het gemiddeld aantal sigaretten dat per dag wordt 
gerookt en van een toename van grenseffecten en illegale handel.  
De maatregel gaat per 1 april 2020 in, de opbrengst in 2020 is daarom 9/12 van de totale opbrengst.  
  

2.15 Vrijstelling assurantiebelasting voor brede weersverzekeringen 
 
Korte beschrijving van de maatregel 
De brede weersverzekering bestaat sinds 2010 en is een instrument voor actieve landbouwers om voorheen 
onverzekerbare weersrisico’s af te dekken. Met de vrijstelling van assurantiebelasting wordt beoogd het voor 
actieve landbouwers aantrekkelijker te maken om een brede weersverzekering af te sluiten.  
 
Tabel 15: Budgettaire effecten maatregel 
Bedragen in mln euro, ‘+’ = saldoverbeterend/lastenverzwarend 
 2020 2021 2022 Struc 
 -6 -7 -7 -7 
 
Kern van de raming 
Bepalend voor de budgettaire derving van de maatregel is de premiegrondslag voor de brede 
weersverzekeringen. De totale premiegrondslag voor de brede weersverzekeringen is berekend door het 
subsidiebudget voor de tevens bestaande ‘Tegemoetkoming premie brede weersverzekering’ te delen door 
het bijbehorende subsidiepercentage. Deze tegemoetkoming wordt door de Rijksdienst voor Ondernemend 
Nederland (RVO) verstrekt. Bij de vaststelling van de hoogte van het subsidiebudget wordt jaarlijks rekening 
gehouden met de groei van het aantal verzekerden.  
Het subsidiepercentage bedraagt in 2019 65%, hetgeen betekent dat 65% van de verzekeringspremie (excl. 
assurantiebelasting) gesubsidieerd wordt. Voor de raming is aangenomen dat alleen agrariërs die subsidie 
claimen een brede weersverzekering hebben afgesloten. 
De budgettaire derving van het invoeren van de vrijstelling is uiteindelijk berekend door de totale 
premiegrondslag te vermenigvuldigen met het thans geldende assurantiebelastingtarief van 21%. De 
verwachting is dat de budgettaire derving van het invoeren van een vrijstelling voor brede weersverzekeringen 
structureel zal oplopen tot circa € 7 miljoen. De onzekerheid in de raming zit vooral in het aantal agrariërs dat 
een brede weersverzekering zal gaan afsluiten.  
 
  

3 Afschaffing fiscale aftrek scholingsuitgaven 
 
Korte beschrijving van de maatregel 
De fiscale aftrek van scholingsuitgaven wordt afgeschaft (per 2021 of 2022, afhankelijk van invoering 
vervangende uitgavenregeling STAP-budget). Er wordt overgangsrecht voorgesteld voor twee situaties: 
1. als teruggave of nagekomen betaling ontvangen bedragen na het in aftrek brengen van scholingskosten 
(negatieve PGA). Voor deze situatie wordt de bestaande systematiek van de Wet inkomstenbelasting 2001 
(Wet IB 2001) gecontinueerd, waardoor een bijtelling bij het inkomen moet (blijven) plaatsvinden ter 
grootte van het terugontvangen bedrag; 
2. het niet omzetten van een prestatiebeurs in een gift. Het bestaande overgangsrecht in de Wet IB 2001 blijft 
tot uiterlijk het belastingjaar 2031 in stand met de (forfaitaire) aftrek van scholingsuitgaven voor deze 
specifieke situatie. 
 
Tabel 17: Budgettaire effecten maatregel 
Bedragen in mln euro, ‘+’ = saldoverbeterend/lastenverzwarend 
 2020 2021 2022 Struc. 
 0 213 213 213 
 
 
Kern van de raming 
Op basis van de meest recente aangiftegegevens over 2017 bedragen de kosten van de aftrek 
scholingsuitgaven in 2017 € 233 miljoen. Als de aftrek wegens het definitief niet omzetten van de 
prestatiebeurs in een gift buiten beschouwing wordt gelaten bedragen de kosten € 209 miljoen. Uitgaande van 
een veronderstelde jaarlijkse groei van 3% in de jaren 2018 tot en met 2020, van de effecten van wijzigingen in 
de primaire heffingsstructuur (€ 9 miljoen in 2019) en van het effect van beperking van het aftrekpercentage in 
e
de 4 schijf (€ 3 miljoen in 2020) worden de kosten in 2020 geraamd op € 213 miljoen.  
Bij afschaffing van een regeling is het gebruikelijk om bij het bepalen van de opbrengst van afschaffing uit te 
gaan van de kosten in het laatste jaar voor afschaffing. Dit betekent dat, indien de aftrek scholingsuitgaven in 
2021 wordt afgeschaft waarbij het bestaande overgangsrecht wordt gehandhaafd, de opbrengst € 213 miljoen 
bedraagt. 
 
 
  

Bijtelling 
In de budgettaire reeks van de bijtelling spelen meerdere effecten een rol. In 2020 wordt de korting op de 
bijtelling verlaagd van 18%-punt naar 14%-punt, wat tot de cap bij een standaard bijtellingspercentage van 
22% neerkomt op een verhoging van 4% naar 8%. Dit zorgt voor een opbrengst. Vanaf 2021 zou door de 
horizonbepaling de korting op de bijtelling ophouden te bestaan. In het Klimaatakkoord wordt de korting 
voortgezet, maar wel in stappen afgebouwd (2021 t/m 2025 bijtellingspercentage tot de cap bij een 
standaardpercentage van 22% respectievelijk 12%, 16%, 16%, 16%, 17%). Ook de cap, de catalogusprijs tot 
waar de korting op de bijtelling geldt, wordt verlaagd naar € 45.000 in 2021 en € 40.000 in de jaren erna. 
Doordat de stimulering doorloopt tot en met 2025 komen er meer emissievrije auto’s in de bijtelling in het pad 
van het Klimaatakkoord dan in het basispad. Deze verschillen in aantallen lopen op tot en met 2025 om 
vervolgens weer af te nemen. De derving wordt gedempt doordat emissievrije auto’s duurder zijn dan de 
fossiele auto’s waarvoor die emissievrije auto’s in de plaats komen. Verder komen er nog extra emissievrije 
auto’s bij in de bijtelling (meer mensen kiezen ervoor om de auto ook privé te gaan rijden), dit levert extra 
opbrengst op. 
 
BPM 
Een emissievrije auto betaalt in het basispad alleen de vaste voet van € 360 (in prijzen 2019) en in het 
Klimaatakkoord geldt een vrijstelling van deze vaste voet tot en met 2025. Daarnaast komen deze emissievrije 
auto’s in de plaats van fossiele auto’s die een veel hogere BPM hebben (benzine rond € 4000-5000, diesel rond 
€ 8000-9000). Door de verschillen in samenstelling van de nieuwverkopen tussen basispad en pad 
Klimaatakkoord loopt de derving op richting 2025. Daarna vallen de nieuwverkopen snel terug naar het 
basispad en is er vrijwel geen gedragseffect meer in de BPM. 
 
MRB 
Emissievrije auto’s en plug-in hybride auto’s (PHEV’s) krijgen een procentuele korting op de standaard MRB tot 
en met 2025. Hierdoor lopen de inkomsten uit de MRB terug. Deze auto’s zijn echter wel zwaarder dan fossiele 
auto’s door het batterijpakket. Zonder korting komt de MRB voor deze auto’s hoger uit dan voor 
benzineauto’s, maar door de dieseltoeslag komt de MRB voor deze auto’s lager uit dan voor dieselauto’s. Door 
deze verschillen en de verschillen in de samenstelling van de vloot tussen basispad en pad Klimaatakkoord 
blijft na 2025 nog een kleine budgettaire derving zichtbaar.  
 
 
Dieselaccijns en energiebelasting 
De dieselaccijns wordt verhoogd, dit zorgt voor een opbrengst. Door de verschillen in de aantallen fossiele 
auto’s in de vloot tussen basispad en pad Klimaatakkoord loopt de derving in de accijnzen en de opbrengst in 
de energiebelasting eerst op en vervolgens weer af (als de nieuwverkopen fossiele auto’s vanaf 2026 weer 
terugveren richting het basispad doordat de stimuleringsmaatregelen voor emissievrije auto’s stoppen en de 
verschillen in aantallen fossiele auto’s in de vloot weer kleiner worden). In de doorrekening is rekening 
gehouden met de aanpassingen van het elektriciteitstarief in de eerste schijf van de energiebelasting. 
 
Versobering MRB bestelauto ondernemer 
Bestelauto’s van ondernemers hebben voor de MRB een verlaagd tarief. Het tarief wordt verhoogd met 
gemiddeld € 24 (op jaarbasis) vanaf 2021 tot en met 2024 (prijzen 2021). In 2025 wordt het tarief verlaagd met 
gemiddeld € 24 (op jaarbasis) (prijzen 2021).  
  

Tot slot zijn de tariefmutaties voor de schuif en de verhoging van de belastingvermindering vermenigvuldigd 
met de bijbehorende sleutels. De raming is met name onzeker voor de wat langere termijn. Dit komt doordat 
het onzeker is in hoeverre burgers en bedrijven onder meer naar aanleiding van de bovenstaande maatregelen 
zullen overstappen naar duurzame warmteopties.   
 
  

4.4 Buitenlands afval in de heffing van afvalstoffenbelasting betrekken 
 
Korte beschrijving van de maatregel 
Met deze maatregel wordt ook het verbranden en storten van afvalstoffen die uit het buitenland zijn 
overgebracht in de heffing van de afvalstoffenbelasting betrokken. Voor deze afvalstoffen geldt het bestaande 
tarief.  
 
Tabel 21: Budgettaire effecten maatregel 
Bedragen in mln euro, ‘+’ = saldoverbeterend/lastenverzwarend 
 2020 2021 2022 Struc Struc in 
 
37 18 0 0 2022 
 
Kern van de raming 
Voor de raming is gebruik gemaakt van realisatiecijfers van Rijkswaterstaat (RWS) uit 2017 met betrekking tot 
de geïmporteerde hoeveelheid afval. Hieruit blijkt dat Nederland in 2017 in totaal circa 1,9 miljoen ton afval 
importeerde. Nagenoeg al het naar Nederland geïmporteerde afval wordt in afvalverbrandingsinstallaties 
verbrand. Het merendeel van het naar Nederland geïmporteerde afval,   te weten circa 85%, was daarbij 
afkomstig uit het Verenigd Koninkrijk. In 2019 bedraagt het tarief van de afvalstoffenbelasting € 32,12 per ton 
afval.  
Er wordt verwacht dat als gevolg van de maatregel de marktprijs voor het verbranden van afval (incl. 
afvalstoffenbelasting) gemiddeld hoger wordt dan die in een concurrerend land als Duitsland. Dit heeft tot 
gevolg dat de geïmporteerde afvalstroom naar verwachting na verloop van tijd volledig verdampt. Vandaar dat 
met een uitgroeipad is gerekend voor de opbrengst van de maatregel, het uitgroeipad is in verband met 
lopende vergunningen voor het naar Nederland overbrengen van afvalstoffen (die een meerjarige looptijd 
kunnen hebben) vastgesteld op drie jaar.   
 
Door het verdampen van de geïmporteerde afvalstroom zal Nederland op termijn ook een deel van de 
grondslag voor het storten van afval verliezen. Over de verbrandingsresten van buitenlands afval die in 
Nederland worden gestort werd immers al belasting geheven. RWS schat echter in dat het hier een 
verwaarloosbare hoeveelheid gestort afval betreft. De raming kent geen specifieke onzekerheden. 
  

varieert in de nieuwe situatie tussen de € 1693 en € 3589, terwijl voor al deze auto’s volgens de oude bpm-
tabel hetzelfde bedrag (€ 2375) verschuldigd was. 
Voor 80 procent van de gevallen ligt de verandering van de bpm tussen de -15 en +35 procent. De bpm 
(inclusief dieseltoeslag) maakt voor de auto’s in het RDW-bestand gemiddeld 19 procent van de verkoopprijs 
uit. Wanneer producenten de bpm volledig doorrekenen liggen prijsveranderingen voor het grootste deel van 
de auto’s dus tussen de -3 procent en +7 procent. Deze prijsveranderingen zullen leiden tot veranderingen in 
de vraag naar auto’s. De informatie die nodig is om iets te zeggen over de nieuwe mix van verkochte auto’s 
ontbreekt (kruislingse prijselasticiteiten). Voor de opbrengst van de bpm is hierbij een belangrijke notie dat 
wanneer een consument voor een andere auto kiest, dit niet in alle gevallen een budgettaire derving hoeft te 
betekenen. Een consument kan als gevolg van prijsveranderingen namelijk ook overstappen naar een iets 
minder zuinige auto, met een vergelijkbare catalogusprijs, maar een hoger aandeel bpm in de prijs.  
Het is onzeker of producenten de volledige bpm-stijging of –daling doorrekenen aan de consumenten. 
Relatieve prijsverschillen, en daarmee gedragseffecten, zullen kleiner zijn wanneer de producenten de bpm-
stijging niet volledig doorrekenen. Een ander gevolg van de omzetting van de bpm-tabel is dat producenten 
kunnen besluiten om bepaalde type auto’s vaker of minder vaak op de Nederlandse markt aan te bieden 
afhankelijk van hoe de omzetting van de bpm-tabel uitpakt voor dat type auto.  
Voor de raming is afgezien van het inboeken van een gedragseffect, omdat de relevante informatie voor het 
berekenen van dit effect niet beschikbaar is. Daarnaast is het zo dat veranderingen in de vraag naar auto’s 
zowel tot extra derving als tot extra opbrengst zullen leiden. Het saldo van deze tegen elkaar in werkende 
effecten is onbekend. Van de zijde van producenten is onduidelijk in welke mate en voor welke auto’s zij de 
bpm-verhoging/verlaging voor eigen rekening nemen en in hoeverre zij het aanbod op de Nederlandse markt 
aanpassen.  
De onzekerheid rondom gedragsaanpassingen van consumenten en producenten zorgt ervoor dat deze raming 
erg onzeker is. 
 
 
  

5.3 Aanpassen definitie vaste inrichting in het kader van het MLI 
 
Korte beschrijving van de maatregel 
Deze wetswijziging zorgt voor een definitie van de vaste inrichting in de inkomstenbelasting, de loonbelasting 
en de vennootschapsbelasting. 
 
Met de wetswijziging wordt voortaan een onderscheid gemaakt tussen verdragssituaties en niet-
verdragssituaties. In verdragssituaties wordt verwezen naar de definitie van de vaste inrichting in de specifiek 
van toepassing zijnde regeling ter voorkoming van dubbele belasting. In niet-verdragssituaties wordt verwezen 
naar de autonome definitiebepaling in de vennootschapsbelasting.  
 
Door de invulling van het vaste-inrichtingsbegrip in de Nederlandse wetgeving voor verdragssituaties 
afhankelijk te maken van de definitie die daaraan wordt gegeven in het specifiek van toepassing zijnde 
belastingverdrag of de specifiek van toepassing zijnde regeling ter voorkoming van dubbele belasting wordt 
voorkomen dat er op basis van de nationale wet geen sprake is van een vaste inrichting, terwijl het 
heffingsrecht onder een belastingverdrag wel aan Nederland toekomt. 
 
 
Tabel 24: Budgettaire effecten maatregel 
Bedragen in mln euro, ‘+’ = saldoverbeterend/lastenverzwarend 
 
2020 2021 2022 Struc 
 
0 0 0 0 
 
Kern van de raming 
De inhoudelijke aanpassingen van de wetgeving zijn slechts beperkt en raken een kleine groep 
belastingplichtigen. Hoewel het vaste inrichtingenbegrip wordt verruimd voor een paar gevallen, wordt het 
winstbegrip voor de Nederlandse vennootschapsbelasting niet aangepast. Het geraamde budgettaire effect 
van deze wetswijziging zal mede hierdoor verwaarloosbaar zijn.  
  

5.5 Invoeren factuurplicht BCN 
 
Korte beschrijving van de maatregel 
De heffing van Algemene Bestedingsbelasting (ABB) in Bonaire, Sint-Eustatius en Saba (BES) over de 
binnenlandse levering van diensten kent geen factuurplicht. Bij het verrichten van diensten behoeft de 
ondernemer op Caribisch Nederland de belasting niet op zijn rekening of kassabon te vermelden. Dit geldt ook 
voor de detailhandel. De levering van goederen door een ondernemer die niet als producent kan worden 
aangemerkt, valt buiten de heffing. 
Het ontbreken van de factuurplicht levert voor Belasting Caribisch Nederland (BCN) beperkingen op bij het 
kunnen uitvoeren van controles, met name bij de inkomstenbelasting en de ABB. Om die reden wordt 
voorgesteld om een factureringsplicht in te voeren voor iedereen die, anders dan in dienstbetrekking, 
werkzaamheden of diensten voor derden verricht.  
 
Tabel 26: Budgettaire effecten maatregel 
Bedragen in mln euro, ‘+’ = saldoverbeterend/lastenverzwarend 
 2020 2021 2022 Struc. 
 
- - - - 
 
Kern van de raming 
De invoering van een factureringsplicht is een maatregel in de invorderingssfeer zonder invloed op de 
materiële belastingplicht. De maatregel heeft daarom geen lastenrelevant budgettair effect. 
  

6 Wet bronbelasting 2021: invoering van een bronbelasting op 
renten en royalty’s  
 
Korte beschrijving van de maatregel 
Er wordt een conditionele bronbelasting op renten en royalty’s naar laagbelastende juridicties (hierna: LBJ’s) 
en in misbruiksituaties geïntroduceerd (hierna: bronbelasting). Het doel van het voorstel is het voorkomen dat 
Nederland nog langer wordt gebruikt als toegangspoort naar LBJ’s en het verkleinen van het risico van 
belastingontwijking door het verschuiven van de (Nederlandse) belastinggrondslag naar LBJ's. De 
bronbelasting wordt geheven in gelieerde verhoudingen. 
 
Bij het voorstel zijn flankerende formeelrechtelijke maatregelen genomen die de bewijspositie van de 
inspecteur en de verhaalspositie van de ontvanger versterken. De bronbelasting is een aangifte-, afdracht- en 
tijdvakbelasting. 
 
Verder wordt naar aanleiding van jurisprudentie van het Hof van Justitie van de Europese Unie de rol van de 
substance-eisen bij de toepassing van bestaande antimisbruikbepalingen in de vennootschaps- en 
dividendbelasting aangepast. 
 
Tabel 28: Budgettaire effecten maatregel 
Bedragen in mln euro, ‘+’ = saldoverbeterend/lastenverzwarend 
 2020 2021 2022 2023 2024 Struc. 
 0 0 0 0 0 0 
 
 
Kern van de raming 
De bronbelasting is gericht op het voorkomen van het nog langer gebruiken van Nederland als toegangspoort 
naar laagbelastende jurisdicties en op het verminderen van het risico van belastingontwijking door het 
verschuiven van de (Nederlandse) belastinggrondslag naar laagbelastende jurisdicties. Naar verwachting zal de 
bronbelasting een prohibitieve werking hebben, waardoor de betreffende rente- en royaltybetalingen geheel 
worden verlegd of ophouden te bestaan. Het budgettaire effect van dit wetsvoorstel wordt daarom geraamd 
op verwaarloosbaar. 
 
 
 
 
 
  

Certificering budgettaire 
ramingen fiscale maatregelen 
Belastingplan 2020 
Maatregelen met een geraamd 
Deze notitie certificeert de 
budgettair effect van meer dan 
budgettaire ramingen van de 
50 mln euro en maatregelen 
fiscale beleidsmaatregelen in 
met onzekere of grote 
het pakket Belastingplan 
gedragseffecten hebben een 
2020. Het CPB acht de 
uitvoerige beoordeling 
ramingen van de budgettaire 
gekregen. 
effecten van de maatregelen 
redelijk en neutraal. 
In totaal zijn 29 fiscale 
maatregelen uit het 
Belastingplan 2020 aan een 
toetsing onderworpen. 
Hiervan hebben er 26 een 
CPB Notitie
budgettair effect. 
Maurits van Kempen, Marcel Lever 
Yb Sander van Veldhuizen
september 2019

 
2 Certificering 
Tabel 2.1 geeft een overzicht van de gecertificeerde maatregelen. Het CPB acht de ramingen van de budgettaire 
effecten van de fiscale maatregelen neutraal en redelijk. Dit betekent echter niet dat de ramingen geen 
onzekerheid kennen. In totaal krijgen 3 ramingen het onzekerheidsoordeel ‘hoog’, 16 maatregelen ontvangen 
het onzekerheidsoordeel ‘gemiddeld’ en 7 maatregelen het oordeel ‘laag’. 
 
Tabel 2.1  Overzicht gecertificeerde maatregelen 
Maatregel Uitvoerige Geraamd budgettair effect  
toetsing  
(mln euro) ª 
  2020 2021 2022 Structureel Onzekerheid 
IB-pakket     
Aanpassen tarieven loon- en inkomstenbelasting -267 184 184 184 
Verlagen zelfstandigenaftrek X 50 100 150 450 Laag 
Verhogen arbeidskorting -800 -1600 -2150 -2150 
Verhogen algemene heffingskorting -721 -739 -739 -739 
Overgangsrecht voor saldolijfrenten van vóór 2001  0 -1 -1 0 Gemiddeld 
Werkkostenregeling: vergroten vrije ruimte gericht op MKB 
X -100 -100 -100 -100 Gemiddeld 
en vrijstellen vergoedingen voor VOG 
Werkkostenregeling: Verlengen uiterste moment aangifte en 
 0 0 0 0 Gemiddeld 
afdracht en waarde producten uit eigen bedrijf  
Indexeren van vrijwilligersregeling  
 0 -3 -3 -3 Gemiddeld 
Aanpassen onderwijsvrijstelling voor internationaal 
 0 0 0 0 Laag 
onderwijs 
Uitbreiden vrijstellingen voor overheidsondernemingen Vpb 
 -5 -1 -1 -1 Gemiddeld 
Aanpassen tarief vennootschapsbelasting 
X 1791 919 919 919 Gemiddeld 
Invoeren minimumkapitaalregel voor banken en 
X 392 356 295 295 Hoog 
verzekeraars 
Heffingsvermindering nieuwbouw 
X -100 -100 -100 -100 Laag 
Vrijstelling tijdelijke woningen in de Verhuurderheffing  0 -1 -1 0 Laag 
Verlaagd btw-tarief voor elektronische uitgaven 
 -30 -30 -30 -30 Gemiddeld 
Aanpassen tabaksaccijns (preventieakkoord) 
X 128 170 170 170 Gemiddeld 
Vrijstelling voor brede weersverzekering  -6 -7 -7 -7 Gemiddeld 
Invoeren aftrekuitsluiting dwangsommen 
 3 3 3 3 Gemiddeld 
Pakket autobelastingen Klimaatakkoord:     
Stapsgewijze oploop van de bijtelling voor elektrische 28 8 3 82 
voertuigen     
Aanpassen van de vaste voet van de BPM op elektrische 19 -303 -350 -27 
voertuigen X     Hoog 
Aanpassen MRB elektrische voertuigen 1 -156 -187 -67 
Extra inkomsten energiebelasting EV -1 15 31 11 
Aanpassing van het mrb-tarief voor bestelauto's 0 19 39 42 
Verhogen accijns op diesel (inclusief gedragseffect) 1 32 -12 -5 
Pakket energierekening:     
Verschuiving energiebelasting van elektriciteit naar aardgas: 508 617 721 1045 
verhoging EB gas     
X Gemiddeld 
Verschuiving energiebelasting van elektriciteit naar aardgas: 0 -117 -200 -568 
verlaging EB elektriciteit     
Opslag Duurzame Energie 440 483 491 624 
CPB NOTITIE – Certificering budgettaire ramingen fiscale maatregelen Belastingplan 2020 Pagina 3 van 12 

 
Aanpassen tarief vennootschapsbelasting  
De tariefsverlaging van het algemene tarief in de vennootschapsbelasting (vpb) wordt een jaar uitgesteld, 
waardoor het tarief in 2020 25% blijft in plaats van 22,55%. Daarnaast wordt het tarief structureel minder sterk 
verlaagd, zodat het op 21,7% uitkomt in 2021, in plaats van 20,5%. De maatregel behoeft vanwege de 
budgettaire omvang van 1,8 mld euro in 2020 aflopend tot 919 mln euro in 2021 een uitvoerige toetsing. 
De geraamde opbrengst van de tariefswijziging kent een gemiddelde onzekerheid als gevolg van aannames 
over de grondslag en gedragseffecten. De grondslag voor de tariefsverlaging is de vpb-opbrengstraming, 
waarbij is gecorrigeerd voor alle effecten van de overige vpb-maatregelen en maatregelen die doorwerken op 
de vpb. De grondslagraming is gebaseerd op aannamen over de ontwikkeling van de winsten (en verliezen) en 
de economische groei, die zijn ontleend aan inschattingen van het CPB. 
 
Ook de gedragseffecten bij grote en kleine bedrijven resulteren in onzekerheid. De gedragseffecten zijn 
benaderd door met microgegevens van de belastingdienst een opdeling te maken naar hogere en lagere 
winst(-regimes). Het gedragseffect van 20% geldt voor het bedrijfsleven met belastbare bedragen boven de 
500.000 euro, omdat zij over meer (internationale) planningsmogelijkheden beschikken. Het gekozen 
scheidingsbedrag van 500.000 euro onderscheidt daarbij het kleinbedrijf en het (multinationale) grootbedrijf. 
 
Hoewel de raming naar het oordeel van het CPB neutraal en redelijk is, leunt deze in belangrijke mate op de 
aannamen over de grondslag en het gedrag van grote en kleine bedrijven. De geraamde opbrengst blijft 
daarmee in gemiddelde mate onzeker. 
 
Heffingsvermindering nieuwbouw 
In de Wet maatregelen woningmarkt 2014 II wordt een structurele heffingsvermindering van 100 miljoen euro 
per jaar geïntroduceerd voor nieuwbouw van woningen met een huur onder de laagste aftoppingsgrens van de 
huurtoeslag in regio’s waar de druk op de woningmarkt het grootst is. Voor de heffingsvermindering wordt 
vanaf 2020 jaarlijks 100 miljoen euro beschikbaar gesteld. De maatregel poogt de beoogde bouwproductie van 
75 duizend woningen per jaar te realiseren. Het budgettaire effect van de maatregel overschrijdt de budgettaire 
grens in het toetsingskader en wordt daarom uitvoerig getoetst. De raming kent een lage onzekerheid, omdat 
de maatregel gebudgetteerd is op 100 mln euro per jaar en de heffingsvermindering periodiek wordt 
aangepast om bij dat budget aan te sluiten. 
 
Invoering minimumkapitaalregel banken en verzekeraars 
Per 1 januari 2020 wordt in de vennootschapsbelasting (vpb) een minimumkapitaalregel voor banken en 
verzekeraars ingevoerd. De maatregel beperkt de aftrek van de verschuldigde rente voor zover de bank of 
verzekeraar gefinancierd is met minder dan 8% eigen vermogen. Een beperking van de aftrek verhoogt de 
fiscale winst en verschuldigde vpb. De budgettaire opbrengst van de aftrekbeperking is daarmee dus 
afhankelijk van de verhouding van het eigen vermogen ten opzichte van de totale balans en de verschuldigde 
renten. De raming is uitvoerig getoetst vanwege de budgettaire omvang van 392 mln euro in 2020 aflopend 
naar 295 mln euro structureel. 
 
De raming is voor de banken en verzekeraars op individuele basis uitgevoerd met de meest recent beschikbare 
hefboomratio’s in de (openbare) commerciële jaarcijfers en gegevens bij De Nederlandsche Bank. De 
ramingen voor de Nederlandse dochters en vaste inrichtingen van buitenlandse banken en verzekeraars zijn 
bijgeschat. Hierbij is rekening gehouden met aanstaande EU-regelgeving ten aanzien van de berekening van 
de hefboomratio. 
 
De raming kent een hoge onzekerheid vanwege de bepaling van de verschuldigde renten. De benodigde cijfers 
zijn niet aan de vpb-aangiften te onttrekken en zijn benaderd aan de hand van gegevens van De Nederlandsche 
Bank (DNB) over rentekosten van het Nederlandse bankwezen. Daarbij is met gegevens uit de jaarrekeningen 
CPB NOTITIE – Certificering budgettaire ramingen fiscale maatregelen Belastingplan 2020 Pagina 5 van 12 

 
Het budgettaire effect van de maatregelen overschrijdt de budgettaire grens in het toetsingskader en wordt 
daarom uitvoerig getoetst. 
 
De raming is neutraal en de aannamen zijn redelijk, maar kennen een hoge onzekerheid. De maatregelen zijn 
onderling verknoopt en resulteren in (gedrags-)effecten op elkaars relevante grondslag. De maatregelen 
moeten daarom als één pakket worden geanalyseerd (in tegenstelling tot de gebruikelijke individuele aanpak). 
Om een inschatting te maken van de budgettaire effecten van het pakket heeft het ministerie van Financiën 
gebruik gemaakt van een mobiliteitsmodel dat het maatregelenpakket simultaan kan analyseren. Het model 
(Carbontax) bevat benaderingen van de relevante grondslagen (de nieuwverkopen van personenauto’s en de 
ontwikkeling van de vloot). Die grondslagen zijn gebaseerd op verkoopgegevens van de Dienst Wegverkeer 
(RDW), CBS-gegevens en relevante input van het Planbureau voor de Leefomgeving (PBL) uit de Nationale 
Energieverkenning (NEV) 2017. De energieverkenning wordt komend najaar geactualiseerd (KEV). 
 
Op basis van RDW-data van werkelijke prijzen en nieuwverkopen tussen 2012 en 2017 zijn de 
4
modelelasticiteiten geschat. Verder gebruikt het model aannamen over toekomstige 
5
grondslagontwikkelingen, resulterende interacties en gedragseffecten. De modelaannamen zijn getoetst door 
6 7
het PBL en TNO en de modeluitkomsten zijn eerder gebruikt in CPB-berekeningen. Tevens zijn 
gevoeligheidsanalyses uitgevoerd om de werking, robuustheid en geschiktheid van het model te toetsen. Uit 
de genoemde rapportages blijkt dat de aannamen en uitkomsten van het model heel onzeker zijn, maar het 
CPB kent geen beter model voor het maken van deze ramingen.  
 
Maatregelen pakket energierekening 
Binnen de energiebelasting en de Opslag Duurzame Energie (ODE) wordt vanaf 2020 een aantal aanpassingen 
doorgevoerd: 
 
1. In de energiebelasting wordt het tarief in de eerste schijf voor gas en elektriciteit gewijzigd: belasting op 
gas neemt toe en belasting op elektriciteit neemt af. 
2. De vaste teruggave in de energiebelasting (de belastingvermindering) wordt verhoogd. 
3. In de ODE worden de tarieven in verschillende schijven gewijzigd: voor zowel gas als elektriciteit worden 
de hogere schijven gemiddeld zwaarder belast, waarbij het zwaartepunt vooral ligt bij de ODE op gas. 
 
De maatregelen zijn onderling verknoopt en resulteren in (gedrags-)effecten op elkaars relevante grondslag. 
De maatregelen moeten daarom als één pakket worden geanalyseerd (in tegenstelling tot de gebruikelijke 
individuele aanpak). Het budgettaire effect van het pakket overschrijdt de budgettaire grens in het 
toetsingskader en de maatregel wordt daarom uitvoerig getoetst.  
 
Het ministerie van Financiën bepaalt de grondslag aan de hand van verbruiksgegevens van bedrijven en 
8 9
huishoudens van het CBS en uit de meest recente NEV van het PBL. Dit betreft de meest recent informatie die 
beschikbaar is. De energieverkenning wordt komend najaar geactualiseerd (KEV). In de raming is gecorrigeerd 
voor niet-belast verbruik en voor de salderingsregeling voor kleinverbruikers. De grondslag is geëxtrapoleerd 
                                                                          
4
 Zie Revnext, 2019, Achtergrondrapport Carbontax-model (link) 
5
 Het betreft voornamelijk aannamen over aankoopgedrag, gedreven door de gemaakte veronderstellingen over de ontwikkeling van 
de Total Cost of Ownership. 
6
 Zie daarvoor PBL, 2019, Achtergronddocument effecten ontwerp klimaatakkoord: mobiliteit (link), TNO, 2018, Inputs and 
considerations for estimating large scale uptake of electric vehicles in the Dutch passenger car fleet up to 2030 (link) en ook PBL, 2019, 
webpagina Modelgebruik elektrische voertuigen (link). 
7
 Zie CPB Memo, 2019 (link). 
8
 Zie CBS, 2017. (link) 
9
 Zie PBL, 2017, Nationale Energieverkenning. (link). De energieverkenning wordt komend najaar geactualiseerd. 
CPB NOTITIE – Certificering budgettaire ramingen fiscale maatregelen Belastingplan 2020 Pagina 7 van 12 

 
neutrale omzetting van de bpm-tabel. Uit een gevoeligheidsanalyse met de meest recente gegevens blijkt dat 
de omzetting gemiddeld niet tot significante extra opbrengsten of dervingen leidt. Voor PHEV zijn met 
dezelfde methode een aangepaste bpm-tabel en een afzonderlijke omzetting gemaakt. 
 
De raming kent een grote onzekerheid vanwege de mogelijke gedragsreacties van consumenten en 
producenten. Voor individuele auto’s kan het effect van de omzetting op de verschuldigde bpm groot zijn, 
waardoor de prijs van die automodellen gemiddeld tussen de -3% en +7% verandert. De prijsveranderingen 
leiden waarschijnlijk tot aanschaf van andere auto’s binnen hetzelfde segment, waarbij de bpm-opbrengst 
zowel hoger of lager kan uitvallen. Complicerende factor is daarbij dat producenten mogelijk de 
prijsverschillen slechts gedeeltelijk aan consumentenprijzen doorberekenen of het aanbod van bepaalde type 
auto’s aanpassen. Hoe bovengenoemde effecten per saldo uitwerken is onduidelijk. 
 
Invoering bronbelasting op rente en royalty’s naar laagbelastende jurisdicties en in 
misbruiksituaties 
Per 2021 wordt een bronbelasting ingevoerd op uitgaande rente- en royaltystromen naar laagbelastende 
jurisdicties en in misbruiksituaties.  Hoewel de maatregel een budgettair effect van nul euro heeft, wordt hij 
vanwege de omvang van de gedragseffecten uitvoerig getoetst. 
 
De raming kent een lage onzekerheid omdat de grondslag voor en de gedragseffecten van deze nieuwe heffing 
met relatief hoge zekerheid te bepalen zijn. Het budgettaire effect van nul euro komt door de sterke prikkel 
van de geraakte entiteiten om de belasting te ontwijken.  
 
Voor een groot deel van de geraakte entiteiten is de huidige onbelaste situatie de enige reden waarom zij 
rente- en royaltystromen via Nederland laten lopen. De maatregel geeft een grote prikkel tot ontwijking dan 
wel herstructurering en dat kan met relatieve eenvoud worden bereikt. Een kleine opbrengst van de heffing is 
mogelijk wanneer bedrijven geen gedragseffect vertonen, maar de opbrengst is waarschijnlijk 
verwaarloosbaar. Het ramen van de grondslag is gezien de volledige weglek niet nodig.  
 
 
 
  
CPB NOTITIE – Certificering budgettaire ramingen fiscale maatregelen Belastingplan 2020 Pagina 9 van 12 

 
Onzekerheid 
Het Centraal Planbureau geeft een inschatting van de onzekerheid van de raming. Vooralsnog wordt hierbij 
gebruik gemaakt van het kader dat geboden wordt door The Office for Budget Responsibility (OBR) in het 
Verenigd Koninkrijk. Zie daarvoor tabel B1 en hier.  
 
Drie aspecten van de raming worden in beschouwing genomen: onzekerheden in de modellering, in de data 
en in het gedrag. De onzekerheid in het gebruikte model is afhankelijk van de gebruikte aannames en de 
eenvoud waarmee een basispad en een variant berekend kunnen worden. Dataonzekerheden hangen samen 
met de hoeveelheid beschikbare relevante gegevens en de betrouwbaarheid van de bron. Onzekerheid kan ook 
voortkomen uit gedrag, wanneer er grote gedragseffecten te verwachten zijn en deze effecten moeilijk in te 
schatten zijn.  
 
Tabel B1 Beoordelingscriteria onzekerheid 
Beoordeling Model Data Gedrag 
    
 
Zeer hoog Zeer moeilijk te modelleren Zeer weinig data Geen informatie over 
  potentieel gedrag 
Zeer gevoelig voor Slechte kwaliteit 
onverifieerbare aannames 
Hoog Zeer moeilijk te modelleren Weinig data Gedrag is volatiel of sterk 
  afhankelijk van factoren 
Zeer gevoelig voor Veel van slechte kwaliteit buiten het belastingstelsel 
onverifieerbare aannames 
Gemiddeld-hoog Moeilijk te modelleren Gewone data Gedrag is moeilijk 
  voorspelbaar 
Aanmaken basispad beperkt Wellicht van externe bron 
mogelijk  
 Aannames kunnen niet 
Gevoelig voor aannames gemakkelijk worden 
gecheckt 
Gemiddeld Enigszins moeilijk te Incomplete data Aanzienlijke gedragsreacties 
modelleren  of afhankelijk van factoren 
 Hoogwaardige externe bron buiten belastingstelsel 
Aanmaken basispad beperkt  
mogelijk Verifieerbare aannames 
 
Gemiddeld-laag Modelleren is eenvoudig Hoge datakwaliteit Gedrag is redelijk 
 voorspelbaar 
Aantal gevoelige aannames 
Laag Modelleren is eenvoudig Hoge datakwaliteit Stabiele en voorspelbare 
 gedragseffecten 
Nieuwe parameters voor 
bestaand beleid 
 
Weinig of geen gevoelige 
aannames 
Relevantie  [hoog – gemiddeld – laag]  
 
    
Totale beoordeling  [hoog – gemiddeld – laag]  
 
 
 
CPB NOTITIE – Certificering budgettaire ramingen fiscale maatregelen Belastingplan 2020 Pagina 11 van 12 

